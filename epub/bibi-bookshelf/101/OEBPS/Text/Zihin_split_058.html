<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Zihin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h3 class="h2baslik">"COVENTRY" ŞEHRİNİN BOMBALANMASI OLAYINDAN BUGÜNE SİNYAL İSTİHBARATI</h3>

    <p class="normal">Bu yazı, bir şifre çözme olayının, bütün bir milletin kaderi üzerinde ne denli önemli olduğunu vurgulamak için hazırlanmıştır. Yazıda 2. Dünya Savaşı'nda geçen gerçek bir olay anlatılmaktadır. Müttefiklerin savaş boyunca çözdükleri Alman şifresinden nasıl yararlandıkları ve bu istihbarat kaynağını kaybetmemek için neler yaptıkları savaştan 35 yıl sonra, F.W.Winterbotham tarafından yazılarak yayımlanan "The Ultra Secret" kitabında açıklanmaktadır</p>

    <p class="normal">2. Dünya Savaşında yaşanan bu gerçek olay haberleşme emniyetinin ne denli önemli olduğunu çok açık bir şekilde göstermektedir. Eisenhover'dan Churchill'e ve 2. Dünya Savaşında savaşan hemen tüm büyük komutanlara kadar herkes, Almanların "ultra" şifresinin İngilizler tarafından çözülmesiyle savaşın Müttefiklerce çok daha az kayıpla ve çok daha kısa sürede kazanıldığında birleşmektedir.</p>

    <p class="normal">Silahlı Kuvvetlerin yapısı ve gücü bir tehdit değerlendirmesine, tehdit değerlendirmesinin yapılabilmesi de büyük ölçüde istihbarat faaliyetlerine bağlıdır. İstihbarat ve istihbarata karşı koyma faaliyetleri; hasım grupların, kavimlerin ve nihayet ulusların tarih boyunca vazgeçemedikleri bir olgudur.</p>

    <p class="normal">2. Dünya Savaşından 35 yıl sonra açıklanan bir şifre çözme olayının, savaşın müttefikler tarafından kazanılmasında oynadığı büyük rol, insanı gerçekten hayrete düşürecek seviyede olmuştur. "Boston Globe" gazetesinin yazdığı gibi şifre çözme olayının ne denli önemli sonuçlar doğurduğunun anlaşılması, 2. Dünya Savaşı hakkında daha önce yazılmış tarih kitaplarında bazı değişiklikler yapılmasını gerektirecek kadar önemli bulunmuştur.</p>

    <p class="normal">Olay, İngilizlerin; Almanların "çözülemez" diye nitelendirdikleri bir şifre makinasını ele geçirmesiyle başlamıştır. Bu şifre 2. Dünya Savaşı esnasında Hitler ve üst düzey komutanlıklar arasında kullanılmıştır. Bu sayede İngilizler ve daha sonra müttefikler, Alman birliklerinin yerleri, gücü, ordu komutanlıklarının Hitler'den istekleri, sonraki harekât için önerileri ve Hitler'in yanıtları, Alman Komutanların daha sonraki taarruz, karşı taarruz, çıkartma yer ve istikametleri hakkındaki bilgilerinin neler olduğu, Alman birliklerinin nerede, ne zaman, ne yapacakları vb. hayati bilgileri bu şifrenin çözülmesiyle öğrenmişler ve kendi harekât tarzlarını bu bilgiler üzerine inşa etmişlerdir.</p>

    <p class="normal">İngiltere savaşında hava taarruzlarının zamanı, Kuzey Afrika cephesinde Rommel'in cephedeki konuşlanması, zayıf tarafları ve hareket tarzı hakkındaki bilgiler bu mesajlardan öğrenilmiş ve Rommel'in büyük ihtiyacı olan lojistik ve özellikle akaryakıt desteği için gönderilen konvoylar, bu sayede, seyir halindeyken imha edilmişlerdir.</p>

    <p class="normal">Savaşın hemen her cephesinde bu istihbarattan yararlanılmış, Atlantik'te "U-Boat"ların batırılması, Uzak Doğu'da Japon Donanma Komutanı'nın uçağının düşürülmesi bu şifreden elde edilen istihbaratla gerçekleştirilmiştir. Japon Donanma Komutanının hangi meydandan ne zaman kalkacak bir uçakla hangi meydana gideceği, ULTRA şifresinin çözülmesiyle öğrenilince, özel olarak bir uçak gönderilmiş ve Japon komutanının uçağı seyir halindeyken düşürülerek, komutan öldürülmüştür.</p>

    <p class="normal">İngilizlerin şifre çözme olayına verdikleri önem ve Almanları istismar etmek için ne kadar titiz davrandıkları, örneğin bütün bir şehir halkını Alman bombardımanına feda edebilmeleri, gerçekten ilginç ve ders alınacak bir tutum olmuştur.</p>

    <p class="normal">İngilizler, Almanların çok güvendiği ve çözülemez olarak kabul edip çok üst düzeyde Hitler, Alman Genelkurmay ve Kuvvet Karargahları, Ordu ve eşiti düzey Deniz ve Hava Komutanlıkları arasında kullandıkları şifreyi çözünce, ilk iş olarak bu şifrenin kendileri tarafından çözüldüğünün Almanlarca anlaşılmasını önlemeye çalışmışlardır. Bu amaca yönelik yeni bir teşkilat kurmuşlar, Başbakandan başlayarak bu istihbaratı kullanacak bütün komutanları özel brifinglerle bilgilendirmişler ve devamlı olarak Merkezi Teşkilatın denetimine tabi tutmuşlardır. Bu sayede Almanlar şifrenin çözüldüğünü savaş boyunca anlayamamış ve bu olay Alman yenilgisinde büyük rol oynamıştır.</p>

    <p class="normal">İngilizlerin şifrenin çözüldüğünün Almanlarca anlaşılmaması için yaptıklarının en tipik ve dramatik olanı "Coventry" şehrinin bombalanması olayıdır. Olayın gelişimi şöyledir:</p>

    <p class="normal">Almanların, İngiliz ulusunun savaş azmini kırmak için Londra ve diğer İngiliz şehirlerine yönelik hava taarruzları, daha başlamadan; İngilizler, çözdükleri şifreli mesajlardan bu hava taaruzları hakkında hangi havaalanlarından, ne kadar uçakla, ne zaman vb. gibi birçok bilgi sahibi oluyorlardı. Taarruz edilecek şehrin adı mesajda kodlu olarak geçtiğinden şehir adını öğrenemiyorlardı. Bu açığı da radarlarla hava taarruzunun yönünü saptayarak kapatıyorlardı. Ancak bir gün çözdükleri bir mesajda açık açık "Coventry" şehrinin adını okudular. Yine mesajdan öğrendikleri bilgilere göre taarruzun başlamasına 4-5 saat zaman vardı. Bu süre içinde şehrin boşaltılabilmesi olanak içindeydi. Ancak şehrin boşaltıldığının basından gizlenmesi olanağı yoktu. Bu durumda da Almanların şüpheye düşmesi, şifrenin İngilizler tarafından çözüldüğünü anlamaları ve şifreyi değiştirerek İngilizleri savaş boyunca istismar edebilecekleri çok değerli bir istihbarat kaynağından yoksun bırakmaları doğaldı.</p>

    <p class="normal">Bütün gözler hükümete, Başbakan Churchill'e çevrildi. Churchill beklenen kararını verdi. Şehir boşaltılmayacaktı. Sadece alışılmış önlemler alındı, başta itfaiye olmak üzere, sivil savunma teşkilatı, hastaneler vb. uyarıldı, o kadar.</p>

    <p class="normal">Böylelikle Almanların, şifrenin çözülmüş olabileceğinden kuşkulanması önlendi.</p>

    <p class="normal">2. Dünya Savaşında yaşanmış olan bu gerçek şifre olayı; F.W. Winterbotham tarafından yazılan "The Ultra Secret" kitabıyla açıklandığı zaman, dünya basınında büyük yankı uyandırmış ve birçok tanınmış gazete ve dergide şifrenin İngilizler tarafından çözülmesiyle müttefiklerin savaşı daha az zayiatla ve daha kısa sürede kazandıkları hususu genel bir kabul görmüştür.</p>

    <p class="normal"><span class="idebold">Savaş Nasıl Kazanıldı?</span></p>

    <p class="normal">Falkland ve Körfez savaşlarından alınan dersler ve kanıtlanan hususlardan biri de yüksek teknolojili silah sistemlerinin başka ülkelerden satın alınarak kullanılmasıyla zaferin kazanılmasının çok zor olduğudur. Yüksek teknolojili donanım içeren ve yazılım kontrolunda çalışan silah sistemlerini milli olarak üretmedikçe ve bu sistemlerin tasarlama ve üretim teknolojilerine sahip olunmadıkça, bu silah sistemlerini etkin olarak kullanmak mümkün olmayabilir. Aşağıdaki çeviride Arjantinlilerin kullandıkları Fransız yapımı Exocet füzelerinin teknik özelliklerinin Fransız hükümeti tarafından, İngilizlere verilmesinden sonra, Arjantinlilerin savaşın sonucu hakkındaki kaderinin nasıl değiştiği gerçek bir olayla anlatılmaktadır.</p>

    <p class="normal">1982 yılı 4 Mayıs Salı sabahı iki "Super Etendart" savaş uçağı "Tiera del Fuego" adasındaki meydanlarından uçtular. Aynı gün öğleden sonra saat 2 sularında her iki uçak Falkland adalarına doğru yol alan İngiliz savaş gemilerine birer Exocet füzesi attılar. Bir füze hedefi vuramadı ama diğeri İngilizlerin en önemli destroyerlerinden H.M.S. Sheffield'i vurdu. Füze geminin tam ortasına isabet kaydederek gemiyi batırdı, 20 denizci ölmüş ve 24'ü yaralanmıştı. Bu taarruz İngiliz askeri yetkililerinin, 165 kg.lık harp başlığı taşıyan ve bilgisayarlı güdüm sistemine sahip Exocet füzelerinin, Arjantin'i zafere götürebileceğini düşünmelerine yol açmıştır. Falkland muharebe grup komutanı Tuğamiral Sandy Woodward savaştan sonra yayımladığı hatıratında "Hermes ve Invincible" uçak gemilerinin de aynı akibete uğramalarının en büyük korkusu olduğunu yazmış, "bu iki gemiden herhangi birine verilebilecek büyük bir hasar, bizim Falkland Adaları harekatını durdurmamıza neden olabilirdi" diye belirtmiştir. İngilizler adına böyle feci bir sonucun doğmasına neden olacak silah da Exocet füzeleriydi.</p>

    <p class="normal">Bu tehdidi ortadan kaldırmak veya en azından etkisini azaltmak konusunda, Exocet füzelerinin ve bu füzeleri atan "Super Etendard" uçaklarının üreticisi olan Fransa'nın özel bir durumu bulunmaktaydı. Fransa Cumhurbaşkanı Mitterand'ın bir emriyle, Peru'ya ihraç edilmek üzere olan Exocet füzelerinin gönderilmesi derhal durduruldu. Bu füzelerin Peru tarafından Arjantin'e verilebileceğinden korkuluyordu. Mitterand bu krizde politik olarak da İngiltere'ye tam destek vermekteydi. Nitekim Başbakan Margaret Thatcher da hatıratında, Mitterand'ın tam anlamıyla güvenilir olduğunu belirtmiştir.</p>

    <p class="normal">Ancak; Thatcher'ın tam olarak belirtmediği husus, bu savaşta Fransa'nın İngiltere'ye sağladığı desteğin çok daha ileri düzeyde olduğudur. TIME dergisinin güvenilir Fransız ve İngiliz kaynaklarından öğrendiğine göre, Fransa İngiltere'ye Exocet füzelerini bertaraf etmek amacıyla umulmayacak kadar geniş ölçüde teknik bilgi desteği sağlamış ve İngiltere'nin savaşı kazanmasında bu bilginin rolü, çok büyük olmuştur. İngiltere'nin tarihi düşmanı, savunma sistemleri ihracatında önemli rakibi olan ve milli bağımsızlığı konusunda son derece titiz Fransa'nın bu tutumu, gerçekten olağanüstü olmuştur.</p>

    <p class="normal">Mitterand, İngiltere'ye tam destek vermede hiç gecikmemiştir. Arjantin kuvvetlerinin adaları işgal ettiği 3 Nisan Cumartesi günü sabahı, Thatcher'a derhal telefon etmiş ve tam destek sağlayacağı konusunda güvence vermiştir. Bu olayda tercümanlık yapan Mitterand'ın danışmanı Jacques Attali "O (Thatcher) çok şaşırmıştı, bu kadarını da beklemiyordu" "O gün O (Thatcher) çok yalnızdı, ne Amerikalılar ne de Avrupalılar henüz tutumlarını belli etmemişlerdi." demiştir. Gerçekten Reagan yönetimi İngiltere'yi desteklediğini 30 Nisanda, Avrupa Topluluğu (İrlanda ve İtalya hariç) Arjantin'e karşı olduklarını bir ay sonra açıklamışlardır.</p>

    <p class="normal">Fransa Cumhurbaşkanı bu adımı atarken aynı zamanda kendi yönetiminin kilit kişilerinin tavsiyelerini de göz ardı etmekteydi. Örneğin Dış İşleri Bakanı Claude Cheysson, tarafsız kalmayı önermişti. Savunma Bakanı Charles Hernu, İngiltere'ye yardıma prensip olarak karşı çıkmamakla birlikte, silah sistemleri hakkında bu kadar çok teknik bilginin İngiltere'ye verilmesinin, silah sistemlerinin etkinliğini zedeleyeceğini ve dış pazarlarda değerini çok düşüreceğini savunuyordu. Cumhurbaşkanlığı danışmanı Régis Debray (Che Guevera'nın silah arkadaşı ve Arjantin doğumlu Küba'lı ihtilalci) ısrarlı bir şekilde Arjantin'i desteklemeyi önermekteydi. Fakat tutumu daima Fransa'nın II. Dünya Savaşındaki müttefiklerini destekleme yönünde olan Mitterand kararlıydı. Attali'nin naklettiğine göre "Mitterand bütün itirazlara rağmen, İngilizlere istedikleri her bilgiyi vermeye karar vermişti."</p>

    <p class="normal">Mitterand'ın önerisi İngiltere'de derhal kabul edildi. Savunma Bakanlığı danışmanlarından François Heisbourg'un belirttiğine göre, İngilizler 48 saat içinde Arjantin'in elinde bulunan Fransız menşeli silah sistemlerinin özellikleri konusunda teknik bilgiler istemeye başladılar. Hatta Fransız ve İngiliz resmi makamları derhal bilgi (data) transferinin ne şekilde yapılacağına dair bir yöntem üzerinde anlaştılar. İngiltere'nin Paris ataşesi Hava Tuğgeneral John Parker her sabah Fransa Savunma Bakanlığı'na gelmeye başladı. Bakanlıkta, bakanın üst düzey silahlanma danışmanı Emile Blanc ile buluşmaktaydı. Heisbourg "Fevkalade bir sistemdi, Parker her gün özel bir teknik sorular listesiyle Blanc'a geliyor, sorular ertesi gün yanıtları hazırlanmak üzere Bakanlık içinde ilgililere dağıtılıyordu" diyor.</p>

    <p class="normal">Parker'in listesinde Arjantin'in elinde bulunan çeşitli Fransız yapımı silahlar hakkında sorular bulunmaktaydı. Bunlar, Exocet ve Roland füzeleri, Mirage savaş uçakları ve Super Etendard uçaklarını kapsıyordu. İngilizlerin isteği üzerine Fransa İngiltere'de Portsmouth'a birer Mirage ve Super Etendard filosu göndermişti. Bu filolar İngiliz pilotlarının bu uçaklara karşı savaşmak için eğitilmesinde ve hava savunma topçusunun radarlarında bu uçakların silüetlerine alışma eğitimlerinde kullanılmıştı. Fakat özellikle "Sheffield" gemisinin 4 Mayıs'ta batırılışından sonra Parker (İngiltere'nin Paris Ataşesi) Exocet'ler konusunda bilgi istemişti.</p>

    <p class="normal">Fransızca dilindeki anlamı "uçan balık" olan Exocet, "kendinden güdümlü", "akıllı" füze ailesinin ilk ürünlerinden biriydi. Bu 4.7 m uzunluğundaki füze, uçaktan veya gemiden atıldığında 1100 km/s'lik bir hızla ve radar güdümlü olarak hedefe yönelmekteydi. Geliştirilmesi 1960'ların sonlarına doğru Fransız Aerospatiale şirketince başlatılan füze 1975 yılında Fransız Donanmasında kullanılmaya başlamıştı. Bu tarihten Falkland savaşına kadar geçen süre içinde 20 ülkeye 271 kadar füzenin satılmış olduğu söylenmektedir. Exocet'ler Falkland savaşından önce muharebede kullanılmamışlardı. Ancak füzenin Sheffield gemisinde yarattığı tahribat ve gemiyi batırışı onu birdenbire dünyanın gemilere karşı kullanılan en üstün füzesi konumuna getirmişti. Exocet'in tartışılmaz üstünlüğü, Sheffield'in batırılışından üç hafta sonra , 2 Exocet'in 15000 tonluk "Atlantic Conveyor" yük gemisini batırmasıyla bir kere daha kanıtlanmıştı.</p>

    <p class="normal">İngiliz Silahlı Kuvvetlerinde Exocet'lerin denizdeki platformlardan/gemilerden atılan modeli olan MM-38 bulunmakta ancak Arjantin'de bulunan hava platformlarından/uçaklardan atılan AM-39 modeli bulunmamaktaydı. Heisbourg "İngilizler AM-39'ların teknik özelliklerini bilmiyordu, Fransızlar bunu sağladı" demektedir. İngilizlerin esas olarak öğrenmek istedikleri AM-39'un güdüm sistemi, füzenin üzerinde bulunanlar (payload) ve füze ile "Super Etendard" uçağının atış sistemi arasındaki arabağlaşım (interface) özellikleri idi. Fransız yetkililerine göre arabağlaşım özellikleri, İngilizlerin komandoları marifetiyle yapacakları sabotajlarla Super Etendard uçaklarının füze atma düzenlerini bozmalarına yarayacağı için önemliydi. Ancak İngilizlerin herhangi bir füzeye sabotaj yaptığına dair bir belirti olmamıştır.</p>

    <p class="normal">Exocet konusunda en önemli bilgi tabii ki, füzeyi hedefe götüren radar frekansı (homing) idi. Bu frekansın elektronik olarak karıştırılması suretiyle füzenin güdüm sisteminin bozulması ve füzenin hedefe gitmesinin önlenmesi mümkündü. Aerospetiale şirketinin yetkilileri, kendilerinin İngilizlerle doğrudan temasları olmadığını ancak askerlerin frekanslar konusundaki çok gizli bilgilere sahip olduklarını ve bu bilgileri İngilizlere vermiş olabileceklerini kabul etmektedirler. Aerospetiale sözcüsü Patrick Mercillon "herhangi bir bilgi transferi olmuşsa bu hükümetten hükümete olmuştur; ben bunu teyit edemem, inkar da edemem", demektedir. Doğal olarak silah üreticisi bir şirketin kendi ürettiği bir silahı etkisiz kılacak bir bilgiyi herhangi bir kriz esnasında karşı tarafa verdiğini söylemesi, her halde doğru bir yöntem değildir. Ancak Aerospetiale'nin başında uzun süre Cumhurbaşkanının kardeşi Jacques Mitterand'ın bulunması, bu konuda şirketin de uyumlu davranabileceği görünümünü vermektedir.</p>

    <p class="normal">Birtakım kuşkulu ipuçları olmakla beraber frekans bantlarının İngilizlere verildiğine dair kesin bir bilgi yoktur. Fransa'dan İngiltere'ye teknik bilgi akışını organize eden kişiler bu konuda konuşmamaktadır. Ancak her şeye rağmen verilen bilginin kalitesi ve miktarının yüksekliği İngilizlerce de kabul edilmektedir. Thatcher hükümetinin eski kıdemli bir mensubu "Fransızlar füzeler konusunda her türlü teknik detayı vermede, füzelerin nasıl çalıştığını öğretmede ve hangi ülkelere ne kadar sattıklarını bildirmede bize çok yardımcı oldular" demektedir.</p>

    <p class="normal">Bu son nokta çok önemliydi. Savaş başladığında Arjantin'de sadece 5 adet AM-39 Exocet vardı ve 9 tanesi henüz sipariş aşamasında idi. 7 Nisanda Fransızlar Arjantin'e Exocet gönde-rilmesine ambargo koyarak, Arjantin'i bu füzeleri başka kaynaklardan bulmaya zorladılar. Bu kaynaklardan birisi Peru olabilirdi. Peru'nun Nisan ayında alması gereken 8 adet AM-39 siparişi vardı. Fransa'nın Peru'nun siparişini geç göndermek için hiçbir yasal nedeni olmamakla birlikte, bu füzeler gönderilirse Peru'nun bunları Arjantin'e vermesi ihtimali vardı. Heisbourg'un belirttiğine göre Savunma Bakanlığı birçok bürokratik. problem yaratarak bu füzelerin Peru'ya sevkini savaşın sonuna kadar erteledi. Heisbourg "Perulularla öyle bir oyun oynadık ki, çok zevkliydi" demektedir.</p>

    <p class="normal">Diğer taraftan Fransız gizli istihbarat servisi, Arjantinlilerin Paris'te bulunan tedarik subayı Albay Carlos Conti'yi de yakın takibe almış bulunuyordu. Albay Conti, Paris'te karaborsadan Exocet füzesi satın almak için büyük bir çaba içindeydi. "The South Atlantic Bubble" isimli kitabın yazarı İngiliz Nigel West'e göre Fransız gizli istihbarat servisi Albay Conti'nin faaliyetlerini İngilizlere bildirmekteydi. İngilizler de aldıkları karşı önlemlerle Albay Conti'nin çabalarının başarısız olmasını sağladılar. Nigel West'e göre Fransız istihbarat servisinin İngilizler lehine yaptığı bu faaliyetler, İngilizlere verilmekte olan teknik bilgilerden daha yararlı olmuş olabilir.</p>

    <p class="normal">Her iki çesit yardım da hayati önemde olmuştur. Atılan ilk 4 Exocet'ten üçü hedeflerini vurmuş ve 2 İngiliz gemisi batırılmıştı. Beşinci Exocet (Arjantin'in elindeki son füze olduğu sanılıyor) İngiliz gemilerini vuramadı ve denize düştü. Ancak 12 Haziranda Arjantinlilerin deniz platformundan atılan bir füze ile 6200 ton'luk Glamorgan destroyerini vurmaları İngilizleri şaşırttı. Heisbourg "Eğer Arjantin'in 20 tane daha füzesi olsaydı, hele uçak gemilerinden birini batırabilseydiler savaşı kazanırlardı" demektedir. İngilizlerin mağlup olmasıyla sonuçlanabilecek böyle bir senaryonun olasılığı, Mitterand hükümetinin İngilizlere füzelere karşı savunma konusunda teknik bilgi vermesi ve Arjantinlilerin yeni füzeler elde etmesine mani olmak için sağladığı destek sayesinde önlenmiştir.</p>

    <p class="normal">Exocet konusunda en önemli bilgi tabii ki, füzeyi hedefe götüren radar frekansı (homing) idi. Bu frekansın elektronik olarak karıştırılması suretiyle füzenin güdüm sisteminin bozulması ve füzenin hedefe gitmesinin önlenmesi mümkündü.35</p>

    <p class="normal"><span class="idebold">ABD "Öldürmeyen Silah" Geliştirmeye Karar Verdi</span></p>

    <p class="normal">ABD Savunma Bakanlığı konvansiyonel silahlar dışında, kaymaya neden olan spreyler, korkunç ağrılar yaratan lazer tabancalar ve kötü kokan bombalar geliştirdiğini açıkladı. Öldürmeyen ama hedefi yere yıkacak kadar güçlü olan bu silahları geliştirmek için Pentagon 25 milyon dolar harcıyor.</p>

    <p class="normal">'Hayalet Avcıları' filmini seyredenler hatırlayacaklardır. Hayalet avcıları, ellerinde renkli gazlar çıkaran silahlarla zararlı hayaletleri etkisiz hale getiriyorlardı. Kaymaya neden olan köpük spreyler, korkunç ağrılar yaratan lazer tabancalar, insanı yere yıkacak kadar kötü kokan bombalar...</p>

    <p class="normal">Bu silahlar artık bilim kurgu filmlerde değil, Amerikan Savunma Bakanlığı Pentagon'un laboratuvarlarında deneniyor. Bunlar öldürmeyen ama çok etkili olan silahlar ve gelecekte Amerikan Ordusu'nda kullanılmak üzere geliştiriliyor. Pentagon Sözcüsü Yüzbaşı Sean Turner, konvansiyonel silahların uygun olmadığı durumlarda bu yeni silahların kullanılabileceğini söyleyerek, "Eğer bir çatışma çıkarsa ve sivillerin hayatı sözkonusuysa, kumandan öldürücü silahları kullanmama imkanına sahip olmalı. Önemli bir zarar vermeden düşman ya da saldırgan etkisiz hale getirilebilir" dedi.</p>

    <p class="normal">ABD bu tip silahların üretilmesine Somali'de 18 askerinin öldüğü ve yüzlerce insanın yaralandığı operasyondan sonra karar verdi. O zaman mükemmel silahlarla donatılmış Amerikan askerleri Mogadişu'da sokağa taşan öfkeli halkın hücumunu önleyememişti.</p>

    <p class="normal">25 Milyon Dolar Harcıyor</p>

    <p class="normal">Pentagon yeni silahların geliştirilmesi için yıllık 25 milyon dolar harcıyor. Yüzbaşı Turner bu silahların çoğunun deneme safhasını geçemediğini, ancak bazılarının gelecek yıldan itibaren hazır hale gelebileceğini söyledi. Böylece 2003 yılından itibaren Amerikan Büyükelçiliği korumaları gerektiğinde, örneğin kaymaya yol açan köpüğü kullanabilecekler. Bu köpük saniyede donarak yerde buz etkisi yapıyor ve zemin kayganlaşıyor.</p>

    <p class="normal">Elektromanyetik dalgaları deri altında sinirleri doğrudan etkileyen silahlar da birkaç yıl içinde Amerikan askerlerinin elinde olacak. Acının yanı sıra 140 desibellik dayanılmaz, kulakları sağır edecek derecede gürültü çıkaran bombalarla hedeftekiler bir anda yere yıkılabilecek. Koku bombalarının da çok yakında tamamlanacağı bildiriliyor. Bombanın kokusu öyle kötü ki, örneğin El Kaide örgüt elemanlarını saklandıkları yerlerden bu bombalar çıkarabilirdi.36</p>

    <p class="normal"><span class="idebold">Uçaklar Düşürülebilir</span></p>

    <p class="normal">Genelkurmay Başkanlığı'na elektromanyetik radyasyon, elektromanyetik izleme sistemi gibi konularda danışmanlık yapan dünyaca ünlü Boğaziçi Üniversitesi öğretim üyesi Prof. Dr. Selim Şeker, son günlerde üst üste düsen uçaklarla ilgili ilginç bir ihtimali daha gündeme getirdi.</p>

    <p class="normal">Elektromanyetik silahlarla sadece uçakları değil, uyduların bile düşürülebileceğini söyleyen Prof. Dr. Şeker, özellikle ABD'nin son yıllarda elektromanyetik silahlarla ilgili çalışmalarına hız verdiğini belirtiyor: "Sadece uçakları değil, uzaydaki uyduları bile düşürebilirsiniz. Size ilginç bir olay anlatayım. Bundan üç yıl önce Bursa'daki bir yerel radyonun anteni, Fransa'nın uzaydaki uydusunu son derece kötü etkiliyordu. Ve bu durum iki ülke arasinda diplomatik bir krize neden oldu. Özellikle ABD son yıllarda elektromanyetik silahlarla ilgili çalışmalarına hız verdi. ABD bu silah sistemi vasıtasıyla dünyanın her hangi bir yerinden, dünyanın herhangi bir yerindeki bir uçağı hiç iz bırakmadan, uçağın elektronik aksamını bozarak düşürebilir. Elektronik sistemler faaliyetlerini yaparken kaçınılmaz olarak radyasyon yayarlar. Uçakları düşürmek için elektromanyetik pals (elektromanyetik sinyal) gönderilir. Uyduyu düşürmek için yerin altına post-jeneratörler yerleştirmek gerekir. Elektromanyetik pals göndericilerle, bu palslarin şiddetini artırarak etkinizi artırabilirsiniz. Bu bir elektromanyetik bombardımandır. Örneğin şu gördüğünüz kablodan bir amper geçerse bir şey olmaz, ama yüz amper geçerse, bu kablo yanar. Bunun şiddetinin arttığını ve bir uçağa yönlendirildiğini düşünün. ABD ordusu bu konuda çok ileride."</p>

    <p class="normal"><span class="idebold">İnsanlar Ölmeyecek!</span></p>

    <p class="normal">09/12/2000 tarihli Hürriyet gazetesinde yer alan bir habere göre; "İngiltere Savunma Bakanlığı için Maltra BAE Dynamics şirketinin üzerinde çalıştığı yeni bir silah sayesinde insanlar ölmeden savaş kazanılacak. Geleceğin silahı olarak adlandırılan mermi, bünyesindeki milyarlarca vatlık elektrik enerjisini radyo dalgaları sayesinde yayarak menzildeki tüm düşman tank ve uçaklarının bilgisayar sistemini, radarlarını kullanılmaz hale getiriyor, 115 mm'lik havan veya roketle yerden firlatılan yeni silah, ayrica geçtiği yerlerdeki telefon, televizyon, radyo ağları ile enerji hatlarını da etkisiz hale sokuyor. Yeni silahın etkilediği tüm sistemler bir daha kullanılamaz hale geliyor ve yenileri ile değiştirilmesi gerekiyor. NATO yetkilileri de insan hayatına mal olmadan düşmanı etkisiz hale getiren bu silaha sıcak bakıyor."</p>

    <p class="normal">CASA tipi uçakların düşmesiyle ilgili olarak göz ardı edilmemesi gereken son derece önemli bir ayrıntı bu. Zira silah teknolojilerinin seyrini takip edenler, eğilimin yukarıda anlatıldığı gibi, elektromanyetik silah sistemlerine doğru olduğunu çok iyi biliyorlar.</p>

    <p class="normal">Aslında Genelkurmay Başkanlığı da bunu çok iyi biliyor. Özellikle Genelkurmay Başkanlığı'na bağlı Teknolojik Daire Baskanlığı ve Genel Prensipler Dairesi Baskanlığı bu gelişmeleri yakından takip ediyor.</p>

    <p class="normal">Prof. Dr. Selim Şeker, Amerika'da bu tür dış etkilerden ötürü birçok uçağın düştügünü söylüyor. Örneğin; 1996'da New York'un JFK Hava Limani'ndan kalkan TWA 800 sayılı uçağın, Long Island açıklarında aniden havada infilak etmesi ve denize çakılmasını bu konuyla ilişkilendiriyor. Hürriyet Gazetesi yazarı Serdar Turgut, 5 Eylül 2000 tarihinde bu konuyu yazdığını hatırlatıyor:</p>

    <p class="normal">"Askerlerin yaptığı açıklama dikkatle okunursa, o gece TWA 800'ün kalktığı saatlerde, sivil uçuşlara izin verilen bölgenin hemen yanında bulunan ve askeri bölge olarak nitelendirilen uçuş alanında yüksek teknolojiye sahip askeri uçakların 'elektronik savaş oyunu' uçuşu varmış.</p>

    <p class="normal">Bu teori, Elaine Scarry tarafından The New York Review of Books Dergisi'nin internet sitesinde çok kapsamlı bir yazıda dile getirildi. Yazıda özetle şu deniliyor: O gece hava kuvvetlerinin uçakları kendi alanlarında 'elektronik savaş oyunu' oynamaktaydılar. Bunlardan gelen sinyal TWA 800'ün uçus sistemlerini bir anda çökertti ve hiç beklenmeyen facia oldu.</p>

    <p class="normal">Ancak bu olayı ilginç kılan 2 Eylül 1998 tarihinde Swissair'in 111 sayılı uçağı uçuş kontrolörlerinden aldığı talimata göre TWA 800'ün uçuş rotasını takip etmeye başlamasından bir süre sonra düşmesiydi.</p>

    <p class="normal">Uçakların geçtiği rota hava haritalarında şöyle geçiyordu:</p>

    <p class="normal">Warning: National Defense Operations Area, Operations hazardous to the flight of aircraft within this area. Yani, Uyarı: Ulusal Savunma Operasyonları Bölgesi. Bu bölgede uçacak uçaklara ölümcül tehlike yaratabilecek operasyonların yapıldığı alan."</p>

    <p class="normal">Prof. Selim Şeker, bu uçakların bir dış etkiyle düşmüş olabileceğini hatırlatarak, ülkemizde yaşanan son uçak kazalarının da bir dış etkiyle düşürülmüş olabileceğini ifade ediyor.</p>

    <p class="normal">Akçadağ'da düşen uçağın NATO üssüne olan yakınlığına dikkat çeken Şeker, üssün bütün iletişimini uydu ile yaptığını hatırlatıyor.</p>

    <p class="normal"><span class="idebold">Siber Teröre Karşı Korunma Yolları</span></p>

    <p class="normal">Bilindiği gibi hassas bilgilere sahip bir çok kamu kurum ve kuruluşu tüm dünya ile bağlantılı olan "internet" yerine sadece kapalı sınırlar içinde hareket eden "intranet" kullanmaktadır. Bu şekilde dışarıya bağlantısı olmayan kapalı bir istem ile dış dünyadan gelecek saldırılardan belirli yöntemler ile kendilerini korumaktadır.</p>

    <p class="normal">Ancak "intranet" ler de sanıldığı kadar güvenli değildir. Özellikle kullanıcı sayısı arttıkça, kurum büyüdükçe ve personel sayısında artış oldukça güvenlik azalmaktadır. Kendini dışarıya karşı güvende hisseden sistem içten gelecek saldırılara karşı korumasızdır. Veya içeriden dışarıya destek verilmesi durumunda (bu kasıtlı veya yeni işe başlamış bir personel olabilir) saldırı çok daha kolaylaşır. Bu nedenle "intranet" sisteminin güvenliği konusunu da şüphe ile yaklaşmak zorunluluğu vardır. Teknik ayrıntıları değinmeden sadece bu konuda şu çözüm önerilebilir: İntranet sistemini çok büyük kurumlarda bölümlere ayırmak ve küçük parçacıklar halinde tutmak gerekir. Yapılan bir saldırıda zararı en aza indirmenin tek yolu hedefi küçültmektir. Büyük sistemlerin siber terör konusunda daima birinci hedef haline gelecekleri ve teröristlerin öncelikler arasında yer alacağında şüphe duyulmamalıdır. Zira fizik alemde olduğu gibi sanal alemde de terörist yaptığı saldırı ile gündemin birinci sırasına oturmayı hedefleyecektir. Bunun içinde yaptığı eylemin ses getirici bir eylem olması için çaba harcayacaktır.</p>

    <p class="normal">Terörist siber terör eylemini gerçekleştirirken "ben siber bir eylem gerçekleştiriyorum o halde bu alanın dışına çıkmamam gerekir" diye bir düşünce içinde hareket etmez. Dolayısıyla fizik alemdeki saldırılarını siber ortam ile desteklediği gibi siber ortamda yapacağı saldırıları fizik alemdeki eylemleri ile de destekleyebilir. Kanımca 11 Eylül saldırıları bu tür bir saldırı idi. Teröristler, saldırılarına önceden pilotluk eğitimi almak, uçuş rotalarını belirlemek, güvenlik önlemlerini geçerek pilot kabinine girmek gibi fizibilite çalışmaları yaparak hazırlanmışlardır. Ancak bunların yanında pilotun yere sinyal göndermesini engelleyici veya kulenin denetimini engelleyici veya kırılamaz denilen Pentagon'un güvenlik sistemlerini kırmak gibi bir takım teknoloji-yoğun fizibilite çalışması içine de girmiştir ki, bu da saldırıların siber terör boyutu olarak değerlendirilebilir. Siber saldırı, fiziki saldırıyı kolaylaştırmak ve şiddetini maksimum hale getirebilmek için kullanılan önemli bir araç olmuştur.</p>

    <p class="normal">ABD Kongre Komisyonu, terör örgütleri tarafından büyük yıkımlara neden olan saldırı çeşitleri arasında siber saldırıları da saymaktadır. Bir terör saldırısında terör örgütü tarafından iletişimin engellenmesi fiziki saldırının şiddetini artırmada önemli bir etkiye sahiptir. Bunu bilen terör örgütleri eylemlerini daima siber alanda destekleyeceklerdir.</p>

    <p class="normal">Tarihin Sonu kitabının yazarı Francis Fukuyama, Soğuk savasın sona ermesinden sonra Sovyetler Birliği'nde sayıları büyük rakamlara ulaşan, normal şartlarda yasal olarak özel veya kamu kesiminde önemli işler yapabilecek olan çok yetenekli bir insan kaynağını başı bozuk ve dağınık bir halde dışarıda bırakıldığını belirtmektedir. Bu kişilerin siber terörizm özellikle siber mafya olarak adlandırılan organize suç faaliyetleri gibi birçok illegal aktivitenin içinde yer alması kaçınılmazdır. Özellikle SSCB'den geriye kalan birçok mafya ve organize suç örgütlerinin bu alanda faaliyet göstermesi büyük olasılıktır.</p>

    <p class="normal"><span class="idebold">Sonuç</span></p>

    <p class="normal">Bilişim suçlarının önlenmesi kanun koyucuları ve uygulayıcıları için hiç te kolay olmayacaktır. Çünkü bilgisayar teknolojisi ve internet bu alanda çalışan kişilerde belirli düzeyde teknolojik bilgi gerektirmektedir. Bu bilgiyi eğitim dönemlerinde almamış olma hem polisler ve hem de yargı mensuplarının bu alanda suçlular karşısında genel olarak etkin olamamama ihtimali büyüktür.</p>

    <p class="normal">Bilişim alanında ortaya çıkan suçlar ile mücadelede mevcut polisiye tedbirler ile veya bu alanda düzenleme yapan birimlerin yapacağı çalışmalar ile başarılı olmak mümkün değildir. Siber alanda güvenliğin sağlanması birçok kuruluşun çabası yanında potansiyel mağdurların davranışlarına da bağlıdır. Saldırıya açık bir şekilde bekleyen bilgisayarlar en büyük tehdit altında olanlardır. Genel olarak belirtildiği gibi hiç kimse sokak ortasında bırakmayacağı bir malını veya bilgisini bilgisayarda da bırakmamalıdır. En azından dosyalara kolay tahmin edilemeyecek şifreler konulmalıdır.</p>

    <p class="normal">Sınır tanımayan özelliğe sahip olan bilişim suçları ile mücadelede başarılı olabilmek için; a.yasal, b.teknolojik, c.bilişim sektörü bazında çözümler bulmak zorunludur.</p>

    <p class="normal">Devletlerin sınırlı kapasiteleri nedeniyle yasaların etkin bir şekilde korunması neredeyse mümkün olmamaktadır. Çok fazla yasal düzenleme yapma veya kısıtlayıcı yasalar çıkarmak da hem teknolojik gelişmeleri hem de ticari hayatı etkileyebilir. Bazı alanlarda kuralların devlet yerine serbest rekabet ortamında belirlenmesi bilişim suçları ile mücadelede daha etkin olabilmektedir.</p>

    <p class="normal">Bu bağlamda özel sektörün bu alanda yapacağı katkıların önemi çok büyüktür. Tüm ülkeler ortak çalışsa bile bilişim suçlarının tehdidi karşısında başarılı olmaları mümkün değildir. Mutlaka özel sektör çözüm bulmada ortak olmalıdır. Olaya ülkemiz açısından bakacak olursak Türkiye'nin en iyi üniversitelerinin bilgisayar ve elektronik mühendisliği bölümlerinden kaç mezunun kamuda işe başladığını sorgulamak gerekir. Yok denecek kadar azdır. Yetenekli gençler daha eğitim dönemlerinde ulusal ve uluslar arası firmalar tarafından kapışılmaktadır. Teknik bilgi, kaynak ve nitelikli personel açısından özel sektör kamuya göre daha avantajlıdır. Bu nedenle sektör internet ortamının güvenliği (özel bilgisayar ağlarının) konusunda etkin çalışmalar yapmalıdır. Gerektiğinde kolluk güçlerine maddi delil ve özellikle eğitim konusunda yardımlarda bulunmalıdır. Kolluk güçlerinin yurtdışı eğitimi konusunda ayıracakları fonlar sayesinde kendi geleceklerini garanti altına almış olacaklardır.</p>

    <p class="normal">Bilgisayar sistemlerinin tüketicileri olarak da kabul edilebilecek olan bireyler, sorumlu davranışları ile bu suçlar ile mücadelede yardımcı olacaktır. Herkes evini hırsızların giremeyeceği şekilde güvenlik önlemini alsa, nasıl hırsızlık olaylarında önemli düşüş olacağı bir gerçek ise, bilişim alanında da tüketiciler, kurallara uygun olarak gerekli güvenlik önlemlerine uymuş olsa bilişim alanında görülen suçlarda bir azalma olacaktır. Bankaların tüm güvenlik önlemlerine karşın hala banka soyulduğu gibi, tüketiciler ve kolluk gerekli koruyucu önlemleri almış olsa bile bilişim suçları bitmeyecektir. Ama ulusal güvenliği tehdit eder şekilde veya elektronik ticaret yapan firmaların uykularını kaçıracak kadar büyük oranlarda gerçekleşmeyecektir.</p>

    <p class="normal">Yukarıda geniş şekilde açıklandığı gibi bu suçlar ile mücadelede uluslar arası işbirliği olmadan başarılı olmak mümkün değildir. Ancak bu işbirliği nasıl sağlanacak. Uluslar arası işbirliği konusunda İnterpol bünyesinde özel bir birim oluşturularak ortak ve hızlı elektronik takip yapma olanağı sağlanabilir . Bunun için belki işbirliği alanları öncelikle belirlenecek suç türleri arasında bir pilot uygulama yapılabilir. Türkiye bu durumda son dönem terör olayları nedeniyle ortaya çıkan şartlarda kendisinin öncelik verdiği suç türleri arasında terör suçlarını dahil edebilir. Ancak devlet güvenliği aleyhine sadece propaganda ile sınırlı kalan zararlı siteler konusunda beklediğini bulması mümkün değildir.</p>

    <p class="normal">Tüm bu önlemlerin yanında uzun soluklu bir çözüm yolu ise, bilişim etiği dediğimiz sanal alemde davranış kuralları konusunda özellikle genç kuşağın eğitilmesi gerekmektedir. Günlük yaşamında hırsızlık yapmayı ahlaki değerleriyle veya toplumsal statüsü ile bağdaştıramayan bir genç internet ortamında çok rahat hırsızlık yapabilmekte veya başkalarına zarar vermektedir. İnternet çağının gençlerinin içine düştüğü sanal alem- gerçek alem çatışmasının eğitimle ortadan kaldırmak gereklidir. Gençler ilköğretimden başlayarak bilişim etiği konusunda eğitilmelidir. Bu çalışma, ABD'de olduğu gibi özel sektör ile işbirliği çerçevesinde yürütülebilir. Türkiye gibi sanal aleme sonradan dahil olan ülkeler gelişmiş batı ülkelerine göre bu konuda daha şanslıdır. Sanal alemi kullanan gençliği hala eğitme olanağımız vardır.</p>

    <p class="normal">11 Şubat ta ABD'de Dünya Ticaret Merkezine yapılan saldırıların hemen ardından ABD ve dünyanın diğer bölgelerinde felaketten rant sağlamak için yapılan çabalara ait aşağıda vereceğimiz örnek, bilişim etiği ile ilgili olarak çok çaba harcanması gerektiğini net olarak ortaya koymaktadır. Haberi aynen buraya almak istiyorum:</p>

    <p class="normal">İlk uçağın çarptığını duyar duymaz isim kaydeden siteye girdiğini ancak "Worldtradecentercrash.com" adresinin birkaç saniye önce başka birisinin adına kaydedildiğini öğrenen Amerikalı Jim Burke, "wtccrash.com" adresini alabilmiş. Bu iki adresin daha ikinci uçak güney kuleye çarpmadan alınması, kullanıcıların ne kadar hızlı hareket ettiğinin bir kanıtı.</p>

    <p class="normal">Olay günü gelişmeler sürerken yüzlerce kişi Dünya Ticaret Merkezi'ne yapılan saldırıları ifade eden "wtccras.net", "wtccrash.org", wtcplanecrash.com", "tradecentercrash.com" gibi adresleri kaydettirdi. İkinci uçağın çarpmasından sonra da çoğul ifade taşıyan "worldtradecentercrashes.com" ve "wtccrashes.com" adresleri İsviçreli bir internet kullanıcısı tarafından alındı.</p>

    <p class="normal">Yine son günlerde ABD'de ortaya çıkan şarbon hastalığına konusunda da benzer bir olay yaşanmıştır. Şarbona karşı etkili olan "ciprofloxacin" adlı antibiyotiği pazarlayan onlarca web sitesi ortaya çıktı. Bu sitelerin bir kısmı online eczanelere ait olmasına rağmen çoğunluğun hayali şirketler olması da gerçekten düşündürücüdür.</p>

    <p class="normal">Hani derler ya "koyun can derdinde kasap mal derdinde" aynen böyle bir durum. Bu iki örnek, batı toplumunun bilişim etiği konusunda içinde bulunduğu acınılası durumu çok bariz olarak ortaya koymaktadır. Ülkemizde toplumsal değerlerin henüz tam olarak yitirilmediği düşüncesiyle sanal etik veya bilişim etiği konusunda bir an önce eğitsel faaliyetlerin başlamasının çok yararlı olacağını düşünmekteyiz.37</p>
  </div>

  <div class="calibre1" id="calibre_pb_59"/>
</body>
</html>
