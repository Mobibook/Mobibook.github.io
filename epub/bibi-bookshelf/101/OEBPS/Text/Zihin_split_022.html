<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Zihin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="sagnormal"><span class="idebolditalik">"Sovyetler Birliği'nin 1951 yılında, zihin kontrol çalışmalarında kullanmak üzere Sandoz firmasından yaklaşık 50 milyon doz LSD-25 satın aldığı öğrenilmiştir."</span><br class="chapter"/>
    <br class="chapter"/>
    <span class="ideitalik">USAINTIC RAPORU- 1951</span></p>

    <h3 class="h2baslik">ZİHİN KONTROL AMAÇLI CIA UYUŞTURUCU DENEY PROGRAMLARI</h3>

    <p class="normal">1940'ların sonu ile 1950'lerin başlarında Sovyetler Birliği, Çin Cumhuriyeti ve diğer Komünist Bloku ülkelerden gelen tehditler dikkat çekmiştir. Bu güçler tarafından kimyasal ve biyolojik madde kullanımı Amerika Birleşik Devletlerini kaygılandırıyordu. Düşman güçler tarafından bu maddenin sorgulamalarda, beyin yıkama ve etkisiz hale getirmek için düzenlenen saldırılarda kullanıldığı inancı kimyasal ve biyolojik maddelerin araştırılması amaçlı bir "savunma" programının oluşmasına sebep olmuştur. 22/10/1953'deki ARTICHOKE konferansında CIA'nın Güvenlik Birimi memuru , CIA personelinin düşman tarafından ele geçirilmesiyle ona karşı savunma ve sorguya dayanma amaçlı yeni teknik ve metotlar bulmanın aciliyetini vurgulamıştır.</p>

    <p class="normal">LSD uyuşturucusunun özellikle üzerinde duruldu. CIA, Sovyetler Birliği'nin LSD üretiminde yoğun çalışmalarda bulunduğu ve dünyanın kimyasal kaynaklarını elde etme girişimleri olduğu yönünde önemli bilgiler edindi. Bu ilaçla ilgili derin çalışmalarda bulunmuş olan CIA memuru o zamanki koşulları şöyle açıkladı : "O zaman ki LSD kullanımından dolayı duyduğumuz korkuyu ifade etmek, bugün yaygın uyuşturucu kullanımından dolayı imkansızdır."</p>

    <p class="normal">Fakat savunma amacı çok geçmeden göz ardı edildi. İnsanlardan istekleri olarak veya olmayarak bilgi almak için, kimyasal ve biyolojik maddeler üzerinde çalışılacaktı. Olası bir Sovyet saldırısı esnasında Avrupa'dan eleman getirimi süreci için, CIA tarafından kullanılan bazı biyolojik ve kimyasal maddelerin "şahısların istekli olup olmadıkları önemsenmeksizin bedenlerini kontrol etmekte" faydalı olacağı bir istihbarat görevlisi tarafından 30 Temmuz 1953'de açıklanmıştır.</p>

    <p class="normal">Başka programlarda ise CIA , her an tatbik etmeye hazır vaziyette tutacağı, zarar vermek yada belli hedefleri imha etmek üzere materyaller üretmeye, geliştirmeye ve de istiflemeye başlamıştı.</p>

    <p class="normal">Sovyetler Birliği , Çin Halk Cumhuriyeti ve Komünist Blok'u ülkeleriyle ilgili elde edilen araştırma raporları, Amerikan programlarında savunmadan ziyade saldırı yönlü bir yapılanmaya gidilmesine neden oldu.</p>

    <p class="normal">Merkezi İstihbarat Teşkilatı CIA'nın Tıbbi Kadro Müdürü'nün 25 Ocak 1952 yılında yaptığı açıklama son derece ilginçti: "Komünistlerin düşmanlarına karşı uyuşturucular, fiziksel baskı ve hipnoz kullandıklarına dair sayısız sorgulama raporunda yeterli derecede delil vardır. Böylesi delillerle açık olan gevşekliğimize ve oluşturulan otorite boşluğuna sinirlenmemek işten değildir. Böyle bir delil yığını karşısında bu yöntemlerin geliştirilmesinde daha agresif bir yol üstlenmeliyiz. Fakat bu tür tekniklerin vicdansız ellere geçip ustaca hazırlanan büyük tahribatlar verme olasılığına karşı, ihlal edilemeyecek sıkı denetlemeler yapmak konusunda dikkatli olmalıyız."</p>

    <p class="normal">Amerikan milli güvenliği aleyhinde olduğu tespit edilen tehdide karşı koyabilmek için kimyasal ve biyolojik araçların (her türlü sosyal seviye, Amerikalı yada yabancı fark etmeksizin LSD'nin gizlice tatbiki projesi de dahil olmak üzere) bütçe ve planı ayarlanıp uygulandı. Bu programlar Amerika'daki insan haklarının muazzam derecede ihlal edilmesine sebebiyet verdi.</p>

    <p class="normal">CIA Teftiş Müdürü'nün 1957'deki Teknik Servis Dairesi (TSD) ile ilgili denetleme raporunda şunlar yazıyordu: "Operasyonlarda kullanıma hazır olan altı özel ürün geliştirilmiştir. Bunlardan üçü kişi farkında olmadan verilebilen ve mağdurun hareketlerini kontrol etmeyi sağlayan ve etkisiz hale getirme özelliklerine sahip maddelerdir."</p>

    <p class="normal">Müdürün muhtırası, CIA'nin MKNAOMI projesindeki iki hedefini şu şekilde açıklar: " Kişinin iradesini elinden alan ve hatta öldürücü etkiye sahip maddelerin TSD'nin özel kullanımı için saklanması, özel ve eşsiz olan maddelerin biyolojik ve kimyevi maddelerin yaygınlaştırılmasında kullanılmak üzere operasyona hazır vaziyette bulundurulması....."</p>

    <p class="normal">CIA, LSD'nin Amerika'da kendilerine ne yapıldığının farkında olmayan bireylerde gösterdiği etkileri fark etmesine rağmen, bu proje sürdürülmüştür. Projelerden sorumlu Richard Helms'in bireylerin haberi dahilinde olmadan yürütülen testlerin her ne pahasına olursa olsun gizli tutulması gerektiğine dair Merkezi İstihbarat Vekil Müdürü'ne yazdıkları son derece ilginçtir :</p>

    <p class="normal">"Bir bireyin özel ve yasal haklarına tecavüz eğilimi olan her türlü programa karşı duyduğunuz hoşnutsuzluğu ve kaygınızı paylaşmama rağmen, yine de istihbarat teşkilatımızın bu hareketteki merkezi rolünü sürdürmesinin gerekliliğine, insan davranışları üzerinde oynayabilen düşmanın ve yıpratıcı misyonun yakından takibinin devamının zorunlu olduğuna inanıyorum."</p>

    <p class="normal">Amerikan Kongresi tarafından bu programların tartışmalı yönlerine karşı hiçbir güvenlik önlemi alınmamıştır. Deneylerin içeriği ve türleri hakkında tüm bilgiler saklı tutulmuştur. DCI McCone bile LSD'nin gizlice uygulanması konusunda 1963'e kadar bilgi sahibi olamamıştır. Bu programların Amerikan halkından gizlenmesi sağlanmıştır. CIA Genel Müfettişi'nin 1957'de yazdığı gibi, "Önlemler sadece düşman tarafından operasyonun bilinmesini engellemek amacıyla değil Amerikan halkından gizlemek için de alınmıştır. İstihbarat teşkilatının ahlakdışı ve yasak faaliyetlerde bulunduğu bilgisi, siyasi ve diplomatik çevrelerde geniş yankı uyandırabilir ve hedefin gerçekleşmesine zararı olabilir düşünceyle gizli tutulmuştur."9</p>
  </div>

  <div class="calibre1" id="calibre_pb_23"/>
</body>
</html>
