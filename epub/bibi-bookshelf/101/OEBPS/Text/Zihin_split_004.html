<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Zihin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="sagnormal"><span class="idebolditalik">"İnsanları değiştirmeye yarayan araçlar, her gün biraz<br class="chapter"/>
    daha çoğalarak elimizin altında toplanıyor.<br class="chapter"/>
    Bunlardan akıllıca da budalaca da yararlanabiliriz."</span><br class="chapter"/>
    <br class="chapter"/>
    <span class="ideitalik">John B. de. C. M. Saunder<br class="chapter"/>
    Kaliforniya Üniversitesi<br class="chapter"/>
    Tıp Fakültesi Dekanı</span></p>

    <h3 class="h2baslik">BU YAZIYI BANA KİM GÖNDERDİ?</h3>

    <p class="normal">Bir sabah işyerime gelmiştim. Masamın üzerinde dağınık bir vaziyette bulduğum gazetelerin arasında 5-6 sayfalık bir yazı gözüme çarptı. İşte bu yazı beni tam 6 yıl sürecek bir araştırmaya sokacak, zaman zaman da sıkıntı çekmeme neden olacaktı</p>

    <p class="normal">"Günümüz Tehlikesi Nazizm" başlıklı bu yazıya kısaca göz gezdirdim. E. T. isimli bir şahıs, bu yazıda özetle; İsveç Gizli Servisi'nin kendi zihnine - delirtmek ya da intihar ettirmek maksadıyla- yayın yaptığını söylüyor ve kendisiyle irtibat için telefonunu ve ev adresini veriyordu. "Uçuk" bulduğum bu yazıyı çöpe atmadım, aldım evdeki arşivime getirdim. Aradan yaklaşık 6 ay geçti... Bir gün arşivimde düzenleme yaparken bu yazı tekrar elime geçti. Oturdum, sakin kafayla yazıyı baştan sona okudum... Evet, yazı kendi içinde tutarlıydı. Hemen E.T.'yi ev telefonundan aradım ve bu yazının gerçekten kendisine ait olup olmadığını sordum.</p>

    <p class="normal">- "Bana ait" dedi.</p>

    <p class="normal">Kendisine bahse konuyu yüz yüze görüşmek istediğimi söyledim.</p>

    <p class="normal">- "Konuşabiliriz ama görüşmemize başlamadan önce iki soru soracağım. Bu sorularıma mantıklı cevap verirseniz görüşmemiz devam eder" dedi.</p>

    <p class="normal">- "Peki" dedim.</p>

    <p class="normal">İstanbul-Beşiktaş'ta Barbaros Bulvarı üzerindeki Hakan Pastanesi'nde buluşmak üzere sözleştik.</p>

    <p class="normal">Ertesi gün......</p>

    <p class="normal">Hava soğuk... Randevuleştiğimiz pastahanede buluştuk. Neskafelerimizi beklerken E. T. söze girdi:</p>

    <p class="normal">"Senden önce iki ünlü gazeteci ayrı ayrı zamanlarda benimle temas kurdular. Konuyu günlerce konuştuk ama sonuç çıkmadı. İkisi de kaçtı. Eğer sen de bunlar gibi beni yarı yolda bırakacaksan, konuya hiç girmeyelim."</p>

    <p class="normal">Ben de "Hayır, eğer bu dediğin şey, yani bir insanın zihnine uzaktan uydular vasıtasıyla bir etki teknolojik olarak mümkün ise, ben bu araştırma için canımı ortaya koyarım" dedim.</p>

    <p class="normal">E. T. gözlerimin içine baktı... "Peki" dedi. Devam etti.</p>

    <p class="normal">"İkinci ve en önemli sorum da şu : Ben senin elindeki o yazıyı; Başbakanlık, Dışişleri Bakanlığı, Genelkurmay Başkanlığı ve başka önemli bazı yerlere gönderdim. Peki bu yazı sana nereden geldi, Başbakanlıktan mı yoksa Genelkurmay Başkanlığı'ndan mı ?"</p>

    <p class="normal">Dondum kaldım. Evet E. T çok ciddiydi, sorusu da çok korkunç! Peki gerçekten bu yazıyı bana kim göndermiş ve masama kadar nasıl ulaştırmıştı? Başbakanlık mı yoksa Genelkurmay Başkanlığı mı......?</p>

    <p class="normal">E.T'ye "İster inan, istersen inanma, ben bu yazıyı 6 ay önce, işyerimde masamın üzerinde çöpe atılacak gazete sayfalarının arasında tesadüfen buldum" dedim.</p>

    <p class="normal">E. T de bana döndü ve "Sen beni geri zekalı mı sanıyorsun?" diye sordu.</p>

    <p class="normal">"Hayır" dedim. "Cevabım seni tatmin etmiyorsa, huzursuzsan, neskafelerimizi içer gideriz" dedim.</p>

    <p class="normal">E.T. denize doğru uzun uzun baktı......5-6 dakika düşündükten sonra "Peki , görüşelim" dedi. Ve yaklaşık 6 yıl sürecek bir çalışmam böylece başlamış oluyordu.</p>

    <p class="normal">Aradan yaklaşık 6 yıl geçti ama ben bu söz konusu yazının bana nereden gönderildiğini ve hangi yolla masama kadar ulaştırıldığını ve daha da önemlisi neden tercih edildiğimi, tercih edilmemde hangi üstün (!) özelliklerimin ağır bastığını hala öğrenemedim.</p>

    <p class="normal"><span class="idebold">"Bu Konu Seni de Aşar Bizi de"</span></p>

    <p class="normal">Bir insanın zihnine kilometrelerce uzaktan bir etki mümkün müydü? Böyle bir teknoloji gerçekten var mıydı? Varsa hangi ülkeler bu güce sahipti?</p>

    <p class="normal">Araştırmaya başladım. İstanbul'daki bazı üniversitelerden konu ile ilgili bilim adamlarıyla konuştum. Bunlardan bazıları "yok öyle şey" derken bazıları da "bu konu seni de aşar bizi de" diyorlardı.</p>

    <p class="normal">Bazı bilim adamlarımızın "bu konu seni de aşar bizi de" sözleri aslında beni cesaretlendirmişti. Ama bana böyle bir hadise teknolojik olarak mümkün ise bunun nasıl olduğunu bilimsel olarak izah edecek ve konuya ilişkin açıklamasının altına da imzasını atabilecek medeni cesarete sahip ilim adamı gerekiyordu.</p>

    <p class="normal">TSK' da sivil memur olarak çalışmış ve emekli olmuş bir aile dostumuza konuyu açtım. "Bir insanın zihnine radyo dalga harekatı üzerinden bir etki mümkün müdür" diye sordum, bana baktı ve güldü. Sonra da "Nereden bulaştın bu işe" dedi.</p>

    <p class="normal">Anlattım...</p>

    <p class="normal">- "Prof. Dr. Haluk Nurbaki bunun izahını yapar, altına da imzasını atar" dedi.</p>

    <p class="normal">Prof. Dr.Haluk Nurbaki beyefendiyi telefonla aradım ve "Sayın hocam, bir arkadaş var. Bu arkadaşımız, İsveç Gizli Servisi'nin kendisine yayın yaptığını söylüyor" der demez Haluk Nurbaki beyin "Tamam, yarın gelin" demesi beni rahatlatmıştı. Öyle ya, konu "uçuk" olsaydı Nurbaki bey "Tamam yarın gelin" demezdi, değil mi ? Ama ben yine de rahatsızdım, anlayamıyordum. İsveç'ten yapılan bir yayın, nasıl olurda İstanbul'daki bir adamı bulur ve onu rahatsız ederdi? Nurbaki bey, E. T.'yi dinledikten sonra bana döner de "Ya Özkancığım, benim bu kadar vaktimi boşa harcadın, nereden buldun böyle 'uçuk' 'kaçık' adamı..." derse ben ne yapardım utancımdan ?</p>

    <p class="normal">E.T.ile beraber ertesi gün Prof. Dr Haluk Nurbaki beyin evindeyiz... Bizi mavi renkli bir pijama takımı ile karşıladı, "Çocuklar kusura bakmayın, üşütmüşüm" dedi. Bize kendi elleriyle çay ikram etti. Ve E. T. Hemen konuya girerek başladı başından geçenleri anlatmaya....</p>

    <p class="normal"><span class="idebold">İsveç Zindanlarında Bir Türk Kobay</span></p>

    <p class="normal">"İşçi olarak gittiğim İsveç'te 29 Nisan 1991'de üç arkadaşımla birlikte saat 19:00 civarında Göteborg'da, Restaurang Vicktoria'da yemek yerken, içeri giren dört sivil polis tarafından alınıp mavi renkte 85-86 MODEL Volvo marka araba ile Göteborg Merkez Karakolu'na götürüldüm. Burada dikkatlerinizi çekmek istediğim bir nokta var: İsveç'te sivil polis çok büyük bir hadise olmadan lokantaya girip adam almaz. 29 Nisan 1991'den 21 Mayıs 1991'e kadar Göteborg Merkez Karakolu'nda tutuklu kaldığım sürede bir sürü fiziki işkencelere, aşağılanmalara ve hakaretlere maruz kaldım. Bu olaydan bir süre önce İsveç Gizli Servisi elemanları, lokantama gelip benden, müşterim olan PKK'nın bazı üst düzey beyin adamları arasında ajanlık yapmamı teklif etmişlerdi. Ama ben reddetmiştim. Bu birkaç defa oldu. Son teklifi de reddetmemden sonra tanıdığım bir İsveç polis şefi bana "Seni buzun altına gönderecekler" demişti. Ama o zaman ne demek istediğini anlamamıştım.</p>

    <p class="normal">Göteborg Merkez Karakolu'nda üzerim arandıktan ve yarım saat bekletildikten sonra bir kat yukarı çıkartıldım. Ulf isminde bir polis memuru ifademi tam almaya başladığında lokantadan beni alıp getiren polislerden üzerinde kırmızıya çalan kahverengi deri montlu, uzun boylu zayıf kır saçlı ve kırçıl bıyıklı, 45-50 yaşları civarında olan polis bana sırıtarak, elindeki ufak kağıt parçasını ifademi alacak olan polise verdi. İfadem de böylece alınmadı. Beni tekrar aşağı kata indirdiler. On beş dakika bekledikten sonra tekrar yukarı çıkartıldım. Orada bana pembe renkte olan resmi bir kağıt gösterdiler, "Göz altına alındın" dediler. Sonra da beni bir hücreye tıktılar.</p>

    <p class="normal">Hücre; 10-12 m2 büyüklüğünde, odada bir yatak, yere monte edilmiş tahta bir sandalye bir yazı masası ve bir de el yüz yıkamak için lavabo...</p>

    <p class="normal">Bu hücreye adım atar atmaz aynı anda iki ayrı yönden içeri Türkçe sesli yayına başladılar "Anasıyla cinsel ilişki kurmuş Türklerden, tüm kara kafalılardan bıktık, hepinizi kudurta kudurta geberteceğiz. Sen küçücük bacağınla, İsveç Alman Nazi İmparatorluğu'na kafa tutacak adam mısın?" diğer taraftan "Yavru yavru huma kuşu yükseklerden seslenir..." türküsü... Etrafa bakıyorum, ne hoparlör ne de benzer bir şey var!</p>

    <p class="normal">Doğal olarak ilk saniyelerde şaşırdım. İlk defa böyle bir şeyle karşılaşıyordum. Seslerin kafa ve kulak içinden gelmediğinden emin olduktan sonra, tuvalete gitmek için düğmeye bastım. Birkaç dakika sonra kapı açıldı. Koridorda gardiyanla birlikte tuvalete giderken yayın yoktu. Tuvalette birkaç dakika kaldıktan sonra zile bastım, gardiyan gelip tuvaletin kapısını açtı. Tekrar hücreme geldim, Türkçe sesli yayınlar tam gaz devam ediyordu.</p>

    <p class="normal"><span class="idebold">Tarih 30 Nisan 1991...</span></p>

    <p class="normal">Saat sabahın 6:30'u...</p>

    <p class="normal">Uyandım, elimi yüzümü yıkadım, yatağımı düzelttim. Yayınlar kesintisiz devam ediyordu. İsveç makamlarının elinde rüyaları yönlendirecek cihazların bulunduğunu da sabaha karşı gördüğüm rüyadan hissettim. Bir gardiyan bana sabah kahvaltımı getirdi, "Saat 8 civarında da ifaden alınacak" dedi. Beni birkaç kat aşağı indirdiler.</p>

    <p class="normal">Kriminal İnspektör* Ake Petterson ifademi dinlerken aynı zamanda da açıklamalarımı teybe kaydediyordu. İfadem bittikten sonra "Senin gözaltına alınmana hiçbir sebep yok" dedi.</p>

    <p class="normal">29 Nisan 1991'de ifadem alınmadan gözaltına alındıktan sonra bana gösterilen pembe renkli resmi kağıtta daha önce lokantamda çalışmış olan bir kızı 23 Nisan 1991'de tehdit ettiğim iddia edilmişti.</p>

    <p class="normal">Ake Petterson'un ifademi almasından hemen sonra beni tekrar hücremin olduğu kata çıkardılar.</p>

    <p class="normal">Saat 10:40... Hücreme kendisini tutukevi asistanı diye tanıtan bir kişi geldi ve bir isteğimin olup olmadığını sordu. Daha sonra bu şahsın Polis Müfettişi Jan Hedberg olduğunu öğrendim. Ona "hiçbir isteğimin olmadığını" söyledim. Hedberg, giderken de kapının dışında sol tarafta asılı olan gözaltı kağıdımı alıp gitti. Böylece de savcı ile görüşmem engellendi.</p>

    <p class="normal">İşkencecilerin yayınları kesintisiz olarak bütün gün devam etti. Gece geç saatlere doğru yapılan sesli yayının içeriği değişti. Yayında "Seni Restaurang Vicktoria'da silahla yakaladık. Yarın seni oraya tatbikata götüreceğiz. Orada kafana bir kurşun sıkacağız ve 'kendini öldürdü' diyeceğiz" deniyordu.</p>

    <p class="normal"><span class="idebold">1 Mayıs Çarşamba...</span></p>

    <p class="normal">Saat 14:00 sularında biri erkek biri bayan iki gardiyan beni asansörle giriş kata indirdiler. İçeride Nöbetçi Avukat Crister Arnewick vardı. Arnevick bana "Seni silahla yakalandığın yere tatbikata götüreceğiz" deyince bunların ne kadar sistematik çalıştığını fark ettim. Daha sonra ben, avukat ve gardiyanlar, giriş kattan birkaç kat daha aşağıya indik. Nöbetçi savcı bizi bekliyordu.</p>

    <p class="normal">Burada çok önemli bir şeyi; ifademi alan ve bana "Eminim burada bir yanlışlık var. Birkaç saat sonra serbest bırakılırsın" diyen Kriminal Polis Şefi Ake Petterson'ın hakimin yanında olmadığını farkettim. Oysa İsveç yasalarına göre Petterson'ın burada olması gerekiyordu.</p>

    <p class="normal">Savcının, daha önce yanımda çalışan bir kızı tehdit ettiğim iddiasıyla ilgili sorularını cevaplarken solumda oturan gardiyanların birkaç metre uzağında bulunan kapıdan içeri bir adam girdi. Sandalyeye otururken göz göze geldik. Bu adam birkaç düğmesi açık olan deri ceketinin içerisine elini sokmuş silahını tutuyordu.</p>

    <p class="normal">Solumda oturan gardiyana doğru uzanarak, "Burada neler oluyor?" diye sordum. O da bana "O, öldürdüğünüz kızın avukatı" dedi.</p>

    <p class="normal">Savcı, tutuklanma sebebimin "tehdit" olduğunu ispat için, tele sekretere benim sesimden kaydedilmiş bir konuşmayı dinletti. Çok şaşırmıştım, konuşmalar aynen benim sesimdendi. Oysa ben kimseyi tehdit etmemiştim, ama işte önümdeki kayıt cihazından kendi sesimden tehditler dinliyordum. Soğukkanlılığımı koruyup dinlemeye devam ettim ve açıklarını yakaladım.</p>

    <p class="normal">Kaseti hazırlayan İsveç Gizli Servisi, acemilikten mi yoksa aceleden mi bilmiyorum, benim anlamını bilmediğim ve günlük hayatta hiç kullanmadığım bir kelimeyi kullanıyordu. Bu kelime "Darmed" di. Daha sonra öğrendiğime göre; özellikle yazı dilinde kullanılan "Darmed", "bununla beraber" anlamına geliyor.</p>

    <p class="normal">Bunun üzerine savcıya "Kaseti çok profesyonelce hazırlamışsınız ancak ufak bir hatanız var. Ben 'darmed' kelimesinin ne anlama geldiğini bilmiyorum, bilmediğim kelimeyi nasıl kullanabilirim ki" dedim.</p>

    <p class="normal">Sinirlenen savcı, benim yasal gözaltı süremi uzattı. Avukata, "Karara itiraz et" dedim, "Sana başka bir avukat verecekler, o itiraz etsin" dedi.</p>

    <p class="normal">Bu defa beni başka bir kattaki hücreye çıkardılar. Üzerimdeki elbiseleri, ayakkabılarımı, çorabımı, iç çamaşırlarımı çıkarttırıp, tutukevi elbisesi giydirdiler. Burada da küfür ve hakaretler, İsveç Gizli Servisi'nin kendisini öven yayınları devam ediyordu. Yani hoparlör yoktu ama ben bunları duyuyordum. Hatta birkaç saat, arkadaşlarımın sesinden "E. T.'ler ölmez, E. T.'ler ölmez!" sloganları duydum. Kesinlikle eminim ki o sesler, benim yakın arkadaşlarımın sesiydi.</p>

    <p class="normal"><span class="idebold">Tarih 2 Mayıs Perşembe...</span></p>

    <p class="normal">Bugün bana araba radyosunu anımsatan, sadece FM kanalını çeken bir radyo ile ufak renksiz bir televizyon verdiler. Radyodan FM yayınlarını dinleyeceğimi sanıyordum ama kendi yayınlarını, ırkçı müziklerini, tehditlerini dinlettiler. Akşam 19:30 Göteborg yerel TV'sinin haberlerinde de, kanal 2'de, bir yabancının kafası kesilmiş olarak bulunduğu haberi verildi.</p>

    <p class="normal"><span class="idebold">3 Mayıs Cuma...</span></p>

    <p class="normal">Sabaha karşı 3:00 sıralarında hücremden alıp, 7. katın balkonundan baş aşağı sallandırdılar. Aşağı atıp intihar süsü verebileceklerini söylediler.</p>

    <p class="normal">Saat 10:30... Beni aşağıda bir avukatın beklediğini söylediler. Gardiyanla bir kat aşağıya indik. Ufak bir odada kapıya arkası dönük olarak oturan , 40-45 yaşlarında, bıyıklı bir zatın karşısına oturdum. Döndü ve "Adım Peter Olshson, avukatlığınızı yapacağım" dedi. Peter'in elleri ve dudaklarının titrediğini gördüm ve "Resmi evraklarınızı çıkartın, vekaletimi imzalayayım" dedim. Peter "Yanımda evraklar yok, sonra görüşürüz" dedi ve kalktı. Beni tekrar hücremin olduğu kata çıkardılar. Kapıdaki gardiyan, ağzı açık bir zarf uzattı bana. Göteborg Mahkemesi, Avukat Peter Olshson'u bana vekil tayin etmişti. Gardiyan "Aşağıda görüştüğün avukatı reddetmişsin" dedi. Hiç sesimi çıkarmadım. Biraz sonra İsveç'teki avukatlık bürolarının tümünün kayıtlı olduğu bir katalog getirdiler ve "Bundan kendine bir kaç avukatlık firması seç ve yaz" dediler. Göteborg şehrindeki avukatların bulunduğu sayfayı açtım, birkaç avukat bürosunun ismini yazdım. Gardiyan geldi, kağıdı almak istedi. Ben de "Avukatları kendim arayacağım" dedim, "Olmaz!" dedi. Bu gardiyan yarım saat sonra elinde katalogla tekrar geldi. "Yazdığın avukatların, senin mahkeme gününde vakitleri dolu" dedi. Birkaç tane başka avukatlık bürosunun ismini yazdım. Gardiyan gidip tekrar geldi "Onların da vakti yokmuş" dedi. Biraz sonra da 50 yaşlarında, biraz şişmanca bir sivil polis, bir pusula uzattı bana. Pusulada kırmızı kalemle Avukat Tomas Willander ismi yazılıydı. "Biz sana bu avukatı verdik, bunu kabul etmeye mecbursun" dedi.</p>

    <p class="normal"><span class="idebold">4 Mayıs Cumartesi...</span></p>

    <p class="normal">Bugün önceki günlere göre sakin geçti.</p>

    <p class="normal"><span class="idebold">5 Mayıs Pazar...</span></p>

    <p class="normal">Saat 11:00 civarıydı. "Senin kilit kelimeni, şifreni çözdük" dediler. Ve benim, zihnime yapılan yayınlara kapılmamak için sürekli ama sürekli içimden tekrarladığım "hasbinallah ve ni'mel vekil..." duasını başka bir sesten duymaya başladım. Zihnimde "Acaba bu duayı okurken dudaklarım mı kıpırdadı, dudaklarımı mı okudular" diye düşünürken, "Yok, yok ! O..... çocuğu sen delirdin!" dediler.</p>

    <p class="normal">Saat 15:40 suları... "Sen o duayı aklından geçirmemeye çalış, serbestsin" dediler. Ben de oyunlarına geldim, duayı düşünmemeye çalışırken, konsantremi kaybedip onlara yöneldim. Duayı düşünmediğim halde dua zihnimden geçiriliyordu. İşkencecilerin bana istediklerini düşündürebildiklerini de görünce "Evet beni öldürecekler" dedim. Buradan nasıl kurtulabileceğimi de düşünemiyordum çünkü düşüncelerimin de tespit edildiğini görmüştüm.</p>

    <p class="normal">İşkencecileri biraz şaşırtmaya karar verdim. Akşam yemeğinin dağıtımına 5 dakika kala yatak çarşafını yakıp üzerinde zıplamaya, bağırmaya başladım. Hücremin kapısını kıvırcık saçlı, kısa boylu hafif tombul bir bayan açtı ve "aşağı kata in" dedi. Bağıra bağıra aşağı kata indim. Burada 5-6 tane gardiyan önlerinde yemek arabası, servise çıkıyorlardı. Beni yere düşürüp rast gele tekmelemeye başladılar. Sonra da sürükleye sürükleye bir odaya soktular. Dışarıdan gelmiş dazlaklarla beni saatlerce dövdüler. Her tarafım şişmişti. Tuvaletimin geldiğini, çok sıkıştığımı söyledim. Bumerangı andıran, ağzı çok dar bir plastik boru verdiler. Buna tuvaletimi yapamayacağımı söyleyince "O zaman üzerine işe pis Türk" deyip çılgınca kahkaha attılar. Ellerim öyle şişmişti ki boruyu tutamıyordum. Küçük tuvaletimi boruya yapmaya çalıştım ama yarısı boruya oldu yarısı da üzerime....</p>

    <p class="normal">21 Mayıs 1991 mahkeme gününe kadar İsveç Gizli Servisi elemanları ve tutukevi personeli ellerinden gelen her türlü işkenceyi yaptılar. Beni tutukevinin en üst katına çıkarıp sürekli atlayıp intihar etmemi istediler. Yemeklerime sinir bozucu ilaç koydular. Bu nedenle son 10 gün yemek yemedim. Bir gece de beni hücremden aldılar. "Sen öldün" deyip tabutun içine koydular sonra da toprağa gömdüler. Tabut içinde toprak altında kaldım. Bunu videoya da kaydetmişler. Hücreme getirildiğimde, tabuta konup toprağa gömülmemi, hücremdeki TV'nin ikinci kanalından tekrar tekrar yayınladılar. Bir hastanede bana zorla beyaz bir sıvı içirdiler. Kendime geldiğimde kafamın içinin bomboş olduğunu çok iyi hatırlıyorum. Benden kamera karşısında Kur'an ve Türk bayrağına işememi, Olof Palme cinayetini üstlenmemi istiyorlardı.</p>

    <p class="normal">21 Mayıs 1991 Salı günü Saat 13:00'te Göteborg Mahkemesi'nin 3 numaralı salonunda mahkemem yapıldı. Tehditten suçlu bulundum, daha önce hiçbir suç işlemediğimden dolayı şartlı tahliye edildim</p>

    <p class="normal">1970'li yıllardan beri tutukevlerinde İsveç devletinin yabancılara uyguladığı işkenceleri kamuoyunda sergileme çabalarım netice vermeyince 27 Ekim 1991'de İsveç'i terk edip Bulgaristan'a, burada Mastanlı kasabasında 5 ay kaldıktan sonra da Türkiye'ye geldim."</p>

    <p class="normal">E. T. şu anda İstanbul'da yaşıyor, tabii bir trafik kazasına kurban gitmemişse. Çünkü birkaç defa ölümden döndü. E.T. İsveç Gizli Servisi'nin -yalnızca kendisinin- duyabildiği yayınlarının halen devam ettiğini iddia ediyor.</p>

    <p class="normal">Bu çalışma, E. T.'nin iddialarının araştırılmasıyla başlamış sonra çok gelişmiştir. Yani E. T. ile başlayan bu çalışmanın ana konusu "E.T.'nin başından geçenler" olmaktan çıkıp, büyümüştür. E. T.'nin iddialarının yani on binlerce kilometre öteden, uydular vasıtasıyla bir insanın zihnine bir duyum, bir etkinin teknolojik olarak mümkün olduğunun saygın bir ilim adamı olan Haluk Nurbaki beyefendi tarafından 1996 yılında açıklanmasıyla bu çalışma başlamıştır. E. T. hangi "gerçek" sebeplerle İsveç İstihbaratı tarafından takibe alınmıştır ve neden bu muameleye maruz kalmıştır, bu tarafımızca bilinmemektedir. Yukarıda da ifade ettiğim gibi tekrar söylüyorum, bu kitabın ana konusu E. T.'nin İsveç'te yaşadıkları değildir.</p>

    <p class="normal">Acaba E. T. böyle bir muameleye neden maruz kalmıştır ve İsveç İstihbaratı zihin kontrol operasyonlarında bu noktaya gelebilmiş midir ? Bu ancak, Türk bilim adamları ve milletvekillerinden oluşan bir heyetin İsveç'te yapacağı incelemelerle ortaya çıkabilir.</p>
  </div>

  <div class="calibre1" id="calibre_pb_5"/>
</body>
</html>
