<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Zihin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="sagnormal"><span class="idebolditalik">"Parapsikolojik silahları devletler vatandaşlarını kendi ideolojik ve politik sistemleri içinde tutmak için veya diğer ülke insanlarının zihinlerini etkileyerek değiştirmek ve kendi gayelerine uygun yönlendirmek maksadıyla kullanacaklardır."</span><br class="chapter"/>
    <br class="chapter"/>
    <span class="ideitalik">Walter Boward<br class="chapter"/>
    Gazeteci- Yazar</span></p>

    <h3 class="h2baslik">"BEYNİM İRADEM DIŞINDA KONTROL EDİLİYOR"</h3>

    <p class="normal">İzmir Foça Onarım Destek Komutanlığı'nda çalışan Mahmut Gazi Kazan, beyin kontrolü operasyonlarına maruz kaldığı iddiası ile İnsan Hakları Derneği'ne başvurdu. Kazan, birçok hareketinin iradesi dışında gerçekleştiğini ileri sürüyor.</p>

    <p class="normal">İzmir Foça Onarım Destek Komutanlığı'nda işçi olarak görev yapan Mahmut Gazi Kazan, kendisine telkin ile beyin tahribatı sağlanıp, elektromanyetik dalgalar yoluyla yeme, içme, gülme, ağlama, rüya görme gibi hareketlerin isteği dışında yaşattırıldığı iddiasıyla İnsan Hakları Derneği'nin (İHD) İzmir Şubesi'ne başvurdu. Kazan, 28 Ağustos 2001 tarihli başvurusunda, beyninde daha önce bulunan bilgilerin tersi empoze edilerek bilinçte kargaşa yaratıldığını, düşüncelerin bilinmesinden ötürü bir sonraki işlerin ters yönlendirildiğini öne sürdü.</p>

    <p class="normal">Kazan'ın iddialarına göre, her şey 20 yıl önce yaşadığı anormal olaylarla başladı. Kazan, beyninin sol yarısından bazı sıvıların akıtıldığını hissediyor; ancak o sıralar bilgi düzeyi yeterli olmadığı için olan bitene anlam veremiyordu. Olanlar istem dışıydı. Anlayamadığı sebeplerden ötürü kendisini Dean R. Koontz'un Yabancılar isimli kitabını okumak zorunda hissetmişti. Düşüncelerinin sürekli bilindiğini, kulakları çınladığında esrarlı manipülatörlerin işbaşında olduklarını düşünüyordu. Mahmut Gazi Kazan'ın söyledikleri inanılması zor gibi gözükse de abartılı değil. Yaşadığını söylediği bu olaylara rağmen ruh sağlığı yerinde. Tüm bunların nasıl yapıldığı sorusuna ise şöyle cevap veriyor: "İnsan sinir ve düşünceden ibarettir. İnsan bedeninin inceliklerini bilenler onun zaaflarından güç buluyorlar."</p>

    <p class="normal">Türkiye'de kendi durumunda çok sayıda insanın olduğuna inandığını söyleyen Kazan'a göre düşünce okuma, yönlendirme, kişileri ve toplumu gruplara ayırıp birbirine düşürerek bundan çıkar sağlayan bu güçler, terör örgütlerini de kullanıyorlar. Hizbullah gibi terör örgütlerinde görev alan insanların aslında bu yolla elde edilen insanlar olduğunu iddia eden Kazan'a göre bu konunun anlaşılabilmesi için insan beyninin biyo-elektrik yapısının mutlaka bilinmesi gerekiyor.</p>

    <p class="normal">Kendilerine buna benzer yüze yakın başvurunun geldiğini belirten İnsan Hakları Derneği İzmir Şubesi'nden Melek Yıldız ise somut bir şey bulmanın imkansızlığından ötürü bu tür başvuruları kabul etmediklerini söylüyor. Boğaziçi Üniversitesi profesörlerinden Prof. Dr. Selim Şeker, "beyin kontrolü" konusunun uzun yıllar boyunca istihbarat servislerinin gündeminde yer aldığını, bu konuda çok büyük mesafelerin kat edilmiş olabileceğini belirtiyor. Beynin elektronik bir sistem olarak değerlendirilmesi gerektiğini belirten Şeker'e göre beyne dışarıdan yönlendirilen elektromanyetik dalgalarla müdahale edilmesi mümkün.</p>

    <p class="normal">Mahmut Gazi Kazan'ın anlattıkları, Charles Bronson'un başrolünü oynadığı "Telefon" adlı filmi hatırlatıyor. Filmde küçük yaşlarda Rusya'da beyinleri yıkanan ve belleklerine bir "bomba" yerleştirilen; sonra da her biri mükemmel birer Amerikan vatandaşı olarak Amerika'nın çeşitli bölgelerine monte edilen Rusların hikayesi anlatılıyor. Belleklerine tetikleyici bir sözcük yerleştirilen Ruslar, ilerlemiş yaşlarında kendilerine telefonda söylenen bir "sözcük" üzerine bir robot gibi önemli merkezleri bombalama eylemlerine girişiyorlar.</p>

    <p class="normal">Kazan'ın bahsettiği kitap "Yabancılar" adlı roman ise Amerika'da best-sellere girmiş. Yazarı da Dean R.Koontz. On binlerce ışık yılı uzaklıktan gelen bir uzay gemisinin ıssız bir bölgeye indiği anda, o bölgedeki bir motelde bulunup da bu gemiyi gören 10-12 kişinin, bir Amerikan güvenlik birimi tarafından belleklerinin silinmesini anlatır bu roman... 7</p>
  </div>

  <div class="calibre1" id="calibre_pb_13"/>
</body>
</html>
