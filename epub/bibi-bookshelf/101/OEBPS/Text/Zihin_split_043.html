<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Zihin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h3 class="h2baslik">ABD TELEFONLARI DİNLEYİP İHALE CASUSLUĞU YAPIYORMUŞ</h3>

    <p class="normal">ABD'nin komünizme karşı kurduğu Echelon adlı gizli teşkilatın, telefonları dinleyerek İngilizce konuşan ülkelere ihale kazandırdığı ortaya çıktı. Raytheon Corporation ve Boeing gibi şirketlerin bu yolla büyük paralar kazandığı iddia edilirken Fransa ABD ve İngiltere'yi dava ediyor.</p>

    <p class="normal">ABD'nin 1947 yılında Komünist Blok'a karşı kurulan ve hala resmen açıklanmayan Echelon adlı gizli örgütlenmeyi, İngilizce konuşulan ülkelerin yararına sanayi casusluğunda kullandığı ortaya çıktı. Fransa ABD ve İngiltere'ye dava açmaya hazırlanırken, Almanya ve İtalya parlamentoları da soruşturma başlattı.</p>

    <p class="normal">İddiaya göre, ABD önderliğinde İngiltere, Kanada, Avustralya ve Yeni Zelanda Echelon casusluk sistemini kendi amaçlarına kullanmaya başladı. Casusluk ağı, Avrupa hükümet ve şirketlerinin telefon, faks, elektronik posta gibi verilerine girerek bu bilgileri ticari amaçlarla İngilizce konuşulan ülkelerin şirketlerine ulaştırdı. Bu iddia da ortalığı karıştırmaya yetti.</p>

    <p class="normal">ABD'nin liderliğinde 5 İngilizce konuşulan ülkenin kendi çıkarları için kullanmaya başladığı Echelon sisteminin Soğuk Savaş döneminde, 1947 yılında, Komünist Blok'a karşı kurulduğu belirtiliyor. Ancak batı Avrupa ülkeleri, Ulusal Güvenlik Ajansı'na (NSA) bağlı olan Echelon'un, Avrupa ülkelerindeki ticari sırları Amerikan işadamlarına iletmekte kullandığını öne sürüyorlar.</p>

    <p class="normal"><span class="idebold">Parlamentonun Raporu</span></p>

    <p class="normal">Avrupa Parlamentosu'nun 1997 yılında hazırladığı rapor, 22 Şubat 2000 tarihinde AP Sivil Özgürlükler Komitesi'nde ele alınacak. Raporda, Amerikan NSA tarafından bazı bilgiler ele geçirildikten sonra Amerikan şirketlerinin Avrupa firmalarındaki bazı ihaleleri kazandığına ilişkin suçlamaların yer aldığı belirtiliyor.</p>

    <p class="normal">AP raporunda, Amerikan NSA'in 1995 yılında elektronik devi Fransız Thomson CSF şirketinin, 800 milyon sterlinlik (720 trilyon), Brezilya yağmur ormanları için uydu izleme sistemi ihalesiyle ilgili olarak Brezilyalı yetkililerle görüşmelerini ele geçirdiği ve bunları Thomson CSF'in Amerikalı rakibi Raytheon Corporation'a verdiği kaydediliyor. Raytheon Corporation daha sonra bu ihaleyi kazanmıştı.</p>

    <p class="normal"><span class="idebold">Kongre Soruşturma Açtı</span></p>

    <p class="normal">Ayrıca 1993 yılında Fransa önderliğinde Avrupa konsorsiyumu Airbus'un, Suudi Arabistan Havayolları ve Suudi yetkililerle görüşmelerinin de yine NSA tarafından ele geçirilerek Amerikan Boeing şirketine ilettiği ve Boeing'in de 3.7 milyar sterlin (3.3 katrilyon) değerindeki ihaleyi kazandığı belirtiliyor.</p>

    <p class="normal">ABD Kongresi'nin de Echelon sistemiyle ilgili soruşturma başlattığı ve federal yetkilileri dinleyeceği belirtiliyor.</p>

    <p class="normal">Avrupa Parlamentosu'nun raporundan önce 1996 yılında Yeni Zelanda'da yayınlanan bir kitapta Echelon'dan bahsedilmesine karşılık, ne ABD ne de İngiltere Echelon'un varlığını onaylamıştı.11</p>

    <p class="normal"><span class="idebold">Bilgisayardaki Casus</span></p>

    <p class="normal">ABD gizli servisinin, Microsoft yazılımlarındaki ana şifreyi kullanarak Alman ordusunun gizli belgelerini tek tek ele geçirdiği ileri sürüldü...</p>

    <p class="normal">Kaydettikleri tüm verilerin ve yazışmaların ABD gizli servisleri tarafından öğrenildiğini farkeden Alman ordusu ve Dışişleri Bakanlığı, Microsoft yazılımlarını kullanmayacaklarını açıkladı. Alman Der Spiegel Dergisi'nde yer alan iddiaya göre, asrın casusluğu Microsoft programlarındaki gizli ana şifreyi kullanan Amerikan Ulusal Güvenlik Ajansı (NSA) tarafından gerçekleştirildi.</p>

    <p class="normal"><span class="idebold">Programlar Silinecek</span></p>

    <p class="normal">Almanya gelişmeler üzerine yurtdışındaki temsilciliklerle yapılan video konferansları da tamamen dondurdu. Dışişleri Bakan Yardımcısı Gunter Pleuger, Der Spiegel'e, video konferansta kullanılan uydu bağlantısının "teknik nedenler"den ötürü, ABD'nin Colorado eyaleti üzerinden gerçekleştirildiğinin anlaşıldığını da sözlerine ekledi.</p>

    <p class="normal"><span class="idebold">NSA'dan Şüpheleniliyor</span></p>

    <p class="normal">Durumu yeni öğrendiklerini belirten bir başka Dışişleri yetkilisi ise bu şartlar altında Alman büyükelçiliklerinin Berlin'le yaptıkları görüşmeleri CIA karargahında yapmış gibi olduklarını vurguladı. Alman yetkili, Denver'deki yer istasyonunun da büyük ihtimalle NSA olduğunu söyledi.</p>

    <p class="normal"><span class="idebold">Telekom'da Yazılım Sipariş</span></p>

    <p class="normal">Der Spiegel'e göre, Alman Dışişleri ve Genelkurmayı, Telekom tarafından uyarıldı. Bunun üzerine Alman yetkililer, Telekom ve Siemens'ten güvenli yazılım programları geliştirmelerini talep etti. Alman firmalarının geliştireceği yeni program ve sistemlerin Alman ordusu ile Dışişleri'ndeki tüm hassas noktalara yerleştirileceği belirtildi.</p>

    <p class="normal"><span class="idebold">İkili Sistemle Korunuyoruz</span></p>

    <p class="normal">Alman yetkililerin ABD gizli servislerine yönelttiği teknolojik casusluk iddiasının ardından Türk yetkililere, ülkemizde bu tip ihtimallere karşı ne gibi önlemler alındığını sorduk. Milli şifre ve ikili sistem yöntemine dayalı bir güvenlik kalkanı oluşturulduğunu söyleyen yetkililer, "Güvenlikle ilgili konularda ciddi çalışmalarımız var. Mesele sadece Microsoft değil. Başka bir yazılımın şifresi de üç günde kırılabilir" değerlendirmesinde bulundu. TSK, bilgisayar ağıyla ilgili çalışmaları TÜBİTAK ve ODTÜ ile birlikte yürütüyor. Ordunun yanı sıra milli güvenlikle ilgili kuruluşların gizli bilgileri özellikle internete açık bilgisayarlara girilmiyor. Gizli bilgiler, kapalı çevrim ortamında tutuluyor.12</p>

    <p class="normal"><span class="idebold">Dikkat! Bütün Telefonlar Dinleniyor</span></p>

    <p class="normal">Business Week Dergisi'nin haberine göre varlığı hakkında fazla şey bilinmeyen Echelon sistemi 1948 yılında ABD, Avustralya, İngiltere, Kanada ve Yeni Zelanda arasında imzalanan bir anlaşmayla doğdu. Günümüzde Echelon dünyanın çeşitli yerlerindeki dev kulakları ve uyduları aracılığıyla sınır aşan, her telefon görüşmesini, faks, teleks ve elektronik posta mesajıyla, radyo dalgalarını, havacılık ve denizcilik frekanslarını dinleyebiliyor.</p>

    <p class="normal"><span class="idebold">Cepler de Takipte</span></p>

    <p class="normal">Echelon ayrıca ülke içindeki telekom trafiğiyle, cep telefonlarıyla yapılan konuşmaları da takip edebiliyor. Echelon'un en önemli vazifelerinden biri telekom trafiğinden terör eylemleri, uyuşturucu kaçakçılığı, siyasal gerginliklerle Pentagon (ABD Savunma Bakanlığı) ve diğer hükümet organlarının talep ettiği çeşitli konular hakkında bilgi toplamak. Süper bilgisayarlara konuyla ilgili anahtar kelimeler yüklenerek, bu sözlerin geçtiği görüşmeler ve mesajlar belirlenmeye çalışılıyor.</p>

    <p class="normal">Bilgisayarlar narkotik ya da terörizmle ilgili kelimelere rastladıklarında görüşmelerin incelenmesi için yetkilileri alarma geçiriyorlar. Elektronik casusları, bilgisayarların kaydettiği dataları inceleyerek, ilgilendikleri konu hakkında detaylara ulaşıyorlar. Telefon trafiğinde şüpheli bir söze rastlanmadığında kaydedilen görüşme ve mesajlar bir süre sonra imha ediliyor.</p>

    <p class="normal"><span class="idebold">Merkez İngiltere'de</span></p>

    <p class="normal">Elektronik casusluğun ana merkezi ise İngiltere'nin Yorkshire Moors bölgesindeki Menwith Hill Üssü. Dinleme üssü, NSA ile İngiliz Hükümeti'nin Komünikasyon Merkezi (GCHQ) tarafından idare ediliyor. Echelon sisteminin, sanayi casusluğunda da kullanıldığı ve ABD şirketlerinin gizli bilgilere ulaşarak ihale kazandığı iddia ediliyor.</p>

    <p class="normal">Ancak Avrupa'nın da eli boş durmuyor. Mesela Amerikan Federal Soruşturma Bürosu (FBI), Fransa gizli servisini ABD şirketleri hakkında casusluk yapmakla suçluyor. Almanya'nın da Echolan gibi, ancak daha dar kapsamlı bir sistem oluşturarak telecom trafiğini takip ettiği söyleniyor. Karşılıklı suçlamalar sürüp giderken birşey açıkça ortaya çıkıyor; 'Büyük biraderin kulağı her yerde. Telefonda şaka yollu bir şey söylerken bile dikkat edin.'13</p>

    <p class="normal">İngiltere'nin resmi haber kanalı BBC, geçtiğimiz Aralık ayında Amerika ve İngiltere'nin tüm dünyadaki haberleşmeyi denetleyip, izlediğini ve kayıt altına aldığını kanıtladı. Bu konuda ilk kez bir resmi açıklama yapıldı ve ABD'nin Ulusal Güvenlik Ajansı NSA' in faks yazışmalarımızdan, telefon konuşmalarımıza, e-posta'larımızdan yaptığımız chat'lere kadar her şeyi izlediği ortaya çıktı. BBC'nin haberine kadar bu konu sadece bir 'iddia' olarak varlığını sürdürüyordu; şimdi 'gerçek' olduğunu biliyoruz. Echelon adı verilen bu küresel izleme ağı, tüm dünyayı denetliyor.14</p>
  </div>

  <div class="calibre1" id="calibre_pb_44"/>
</body>
</html>
