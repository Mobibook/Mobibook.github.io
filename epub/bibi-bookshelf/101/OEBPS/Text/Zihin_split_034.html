<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Zihin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="sagnormal"><span class="idebolditalik">"Dr. Dalgado elindeki bir düğmeye bastı. Azgın boğa durakladı, sonra da sakin sakin etrafta gezindi. Delgado bir başka düğmeye basınca hayvan yine kızgın haline dönüştü, burnundan köpükler saçıyor, ön ayağıyla tepiniyor ve saldırıya hazırlanıyordu. Bu farklı davranışlar, boğaya daha önce deri-altına yerleştirilen çipler sayesinde, beyninin öfke ve huzur bölgelerine elektrik vermekle oluyor."</span><br class="chapter"/>
    <br class="chapter"/>
    <span class="ideitalik">Ord. Prof. Dr Reha Oğuz TÜRKKAN<br class="chapter"/>
    Türk 2000 Vakfı Başkanı</span></p>

    <h3 class="h2baslik">GİZLİ MİKROÇİP PLANI</h3>

    <p class="normal">Bugün dünya çapında on binlerce askeri personel güvenlik gerekçesiyle gizlice mikroçiplendi. Milyonlarca evcil hayvan güvenlik-sağlık gerekçesiyle mikroçiplendi. Dünyanın çeşitli ülkelerinde binlerce masum vatandaş hükümetler tarafından güvenlik amacıyla mikroçiplendi. Bazı politikacılar ve hükümet temsilcileri tüm tutuklu ve esirlerin güvenlik amacıyla mikroçiplenmesini istiyorlar. Bazı yöneticiler, yeni doğan bebeklerin mikroçiplenmesini mecbur kılacak yasalar çıkarmak için öneri getiriyorlar. Tüm bu çabaların arkasında milyonlarca insanı tek bir merkezden yönetmek isteyenler var!</p>

    <p class="normal">Mikroçipleme taraftarları, zihin kontrol operasyonlarını, sağlık ve güvenlik aldatmacasıyla halka yayma amacındadır. Çocuğuna mikroçip taktırma, robotlaştırılmasına müsaade etme!</p>

    <p class="normal">Uzaktan Kumandalı Fare!..</p>

    <p class="normal">Bilim adamları, beyinlerine elektrik sondası taktıkları fareleri 500 metre uzaklıktan bilgisayarla kontol etmeyi başardı. Farelerin, beyinlerine yerleştirilen elektrik sondaları aracılığıyla koşmaları, tırmanmaları veya sağa-sola dönmelerinin sağlandığı belirtildi. Bilgisayarla kontrol edilebilen farelerin, ileride eklenecek mini kameralarla, deprem kurbanlarının bulunması veya mayın ve bombaların imha edilmesinde kullanılması amaçlanıyor. New York Devlet Üniversitesi fizyoloji ve farmakoloji profesörü John Chalpin, çöken bir binanın altında kalan canlıların bulunması için robotların kullanılamadığını, moloz yığınlarının arasına girebilecek en becerikli canlının fareler olduğunu belirterek, bu noktadan hareketle geliştirdikleri proje sonucunda fareleri uzaktan kumanda ile kontrol etmeyi başardıklarını açıkladı. New York Devlet Üniversitesi'ndeki bilim adamlarının, elektrik sondalı farenin labirentte sağa veya sola dönmesini sağladıkları belirtildi. Küçük, çevik ve güçlü koku alma duyguları olan farelerin, patlayıcıların araştırılması veya insan bedeninin bulunmasında eğitilebileceği belirtildi. Hareket sinyallerinin, farenin sırtına bağlanan bir radyo alıcısıyla, farenin beynine bir bilgisayardan iletildiği kaydedildi. İki elektrot, farenin sağ ve sol bıyıklardan gelen sinyalleri işleme tabi tutan beyne ait bölgeleri harekete geçirirken, bir elektrotun, farenin beynindeki "iyi hissetme" merkezini uyardığı ifade edildi. Tehlikeli görevler için hayvanların beyinleriyle oynamanın ahlaki soruları gündeme getirmesine karşılık, bu farelerin diğer fareler kadar uzun yaşadığı ve normal hayat sürdüğü belirtiliyor.1</p>

    <p class="normal">İşte fareler üzerinde yapılan ve ciddi aşamaların kaydedildiği mikroçiplemeyle 21 yüzyıl insanlarının bilgisayar vasıtasıyla birer fare gibi güdülmesi amaçlanıyor.</p>

    <p class="normal">Kimler tarafından?</p>

    <p class="normal">"Yeni Dünya Düzeni"nin beyin takımı tarafından!</p>

    <p class="normal">Şimdi mikroçipleme ve beyin üzerine çalışmalar hangi düzeyde buna bakalım. Tabii basına yansıyan haberlerden. Unutulmamalı ki devletler, halka açıklanmasında sakınca görmedikleri bilgi- teknolojinin en az 10 yıl ilerisindedir.</p>

    <p class="normal">15 Dakikada Einstein Olabilirsiniz!</p>

    <p class="normal">Avustralyalı bilimadamı Allan Snyder, 15 dakikada sıradan insanların Van Gogh gibi tablo çizmesini, Nash gibi matematik hesapları yapmasını sağladı...</p>

    <p class="normal">Bir dünya düşünün... Sıradan insanların hepsi, Van Gogh, Picasso gibi tablolar çiziyor. Şizofren matematikçi John Nash gibi matematik soruları çözüyor. Bugün "Matematiğe kafam basmaz" diyenler için kuantum fiziği bir gün çocuk oyuncağı gibi geliyor. Böyle bir dünyayı ister misiniz? Güzel mi olur, sıkıcı mı? Bu soruya "Güzel olur" diye cevap veren Avustralyalı bilimadamı Allan Snyder, inanılmaz bir yöntem geliştirdi. 15 dakika içinde hayatta eline fırça almamış insanlar, dahi ressam ya da matematikçi oldu.</p>

    <p class="normal">Sydney Üniversitesi'nde öğretim görevlisi ve Center For The Mind adlı araştırma kuruluşunun başkanı olan Snyder, tekniğini 1988'de çevrilen Rain Man filmine borçlu. Filmde Dustin Hoffman, Raymond adlı zeki bir otistiği canlandırıyordu. Raymond'un bir yandan davranış bozukluğu gösterip bir yandan da nasıl dahi olduğunu merak eden Snyder, 1990'ların başında beyinle ilgili araştırmalara başladı. Dünya üzerinde "25 dahi otistik" olduğunu tespit etti. Hepsinin beynini inceledi ve şu sonuca vardı: Sorun beynin sol lobundaydı... Bu kişilerin sol loblarının ön tarafı çalışmıyordu. Snyder, solun açığını kapatmak için matematik ve sanata yatkın olan sağ lobun daha fazla çalıştığını gördü...</p>

    <p class="normal"><span class="idebold">İnanılmaz Yöntem</span></p>

    <p class="normal">Bu, sıradan insanlarda mümkün olabilir miydi?.. Bu sorunun cevabını arayan Snyder, aritmetik ve sanatla hiç ilgisi olmayan 17 gönüllü ile çalışmaya başladı. Deneklerin başlarına üzeri kablo dolu birer şapka geçirildi. Ardından beyinlerinin sol tarafına 15 dakika boyunca manyetik dalgalar gönderildi. Sol lobun ön tarafının fonksiyonu durduruldu. Ve sağ lob, aynen otistiklerdeki gibi daha fazla çalışmaya başladı.</p>

    <p class="normal">Deneklerden 5'inde matematik zekası ortaya çıktı. Önümüzdeki 20 yıldaki hangi tarihin hangi güne eşit olduğunu 5 saniye içinde cevapladı. Diğer 5'i normalde hiç anlamadığı matematik sorularını çözdü. 7 denek de nice ressamlara taş çıkartırcasına tablolar çizdi... 15 dakika sonra, yani şapka çıkartıldığında, beynin sol lobu yeniden harekete geçti ve denekler yine eski dünyalarına geri döndü.</p>

    <p class="normal">Beynin çalışma şeklini çözmeye başladığını belirten Snyder umutlu: Amacım, deneklere yalnızca 15 dakika değil, kalıcı bir aritmatik ve sanat zekası aşılayabilmek... Yani bebek doğacak. Hemen beynin doğru yerine manyetik dalga gönderilecek. Ve o bebeğin hayat boyu zeki ve sanatçı bir kişiliği olacak. Hayâl mi?.. Snyder bu sonuca da 5 yıl içinde ulaşacağını düşünüyor... Madalyonun bir de diğer yüzü var. Bazı çevreler, bunun ahlaki olarak yanlış olduğunu savunuyor. Snyder'ın methodunu çalan bazı kesimlerin, ari ırk yaratmak isteyeceği ve insanlık tarihinin en büyük çatışmasına yol açabileceğini düşünüyor.2</p>

    <p class="normal"><span class="idebold">Beyin Yalan Söylemez...</span></p>

    <p class="normal">Amerikalı bilim adamları, insanların beynini tarayarak kişinin gerçek duygularını ele veren bir teknik geliştirdi. Bilim kurgu senaryosunu çağrıştıran buluş sayesinde, beyni taranan kişinin politik eğilimlerinden, suç dürtülerine kadar birçok duygusal özelliği öğrenilebiliyor.</p>

    <p class="normal">Bu teknikle "Beynin ön kısmındaki badem şeklindeki 'amygdala' bölgesinden gelen elektrik dalgaları okunuyor ve deşifre edilerek kişinin bir konu hakkındaki gerçek duyguları öğreniliyor." ABD'nin New York ve Yale üniversitelerinin ortak bir çalışmasında da deneklere siyah ve beyaz insanların fotoğrafları gösterilerek neler düşündükleri soruldu. Deneklerin tamamı zencilerin fotoğraflarını gördüklerinde siyah karşıtı duygulara kapılmadıklarını söylediler.</p>

    <p class="normal">Bu kişiler ırkçı olmadıklarını iddia etse de beyinlerinden gelen sinyaller, onların en azından siyahlar hakkında ön yargılı olduklarını gösterdi.3</p>

    <p class="normal">"Hayır, eğer o, (bu tutumuna) bir son vermeyecek olursa, andolsun, onu perçeminden tutup sürükleyeceğiz; O yalancı, günahkar olan alnından. (Alak Suresi, 15-16. ayet)</p>

    <p class="normal">Bu ayet yukarıdaki haberle bir arada değerlendirildiğinde ne kadar ilginç değil mi ?</p>

    <p class="normal">Yukarıdaki ayetlerde geçen "yalancı, günahkar alın" tanımlaması son derece dikkat çekicidir. Çünkü, planlama, motivasyon ve iyi veya kötü hareketlerin başlatılması, yalan veya doğrunun söylenmesi ile ilgili faaliyetlerin tümünü beynin ön alın bölgesi yürütmektedir. Ön alın bölgesinin (perçem) aynı zamanda saldırganlığın da fonksiyonel merkezi olduğu düşünülmektedir.</p>

    <p class="normal"><span class="idebold">Biyonik Beyin Yapıldı</span></p>

    <p class="normal">ABD'li uzmanlar, felçli hastaların beyinlerine yerleştirilen elektrotlarla bilgisayara komut verilmesini sağladı. Düşünceyle harekete geçen bilgisayar, istenilenleri ekranda gösteriyor.</p>

    <p class="normal">ABD'li bilim adamları, beyne yerleştirilen elektrotlar sayesinde felçli hastaların bilgisayar yardımıyla isteklerinin yerine getirilmesini sağladı. 'Bilimde yeni bir devir' olarak nitelenen çalışma, fiziksel fonksiyonlarını kaybeden hastalara yardımcı oluyor. Atlanta'daki Emory Üniversitesi araştırmacıları, 'Biyonik Beyin' olarak adlandırdıkları buluşlarını, beynin motoru kabul edilen kortekse 'camdan koni biçiminde elektrotlar' yerleştirerek yaptı.</p>

    <p class="normal">Felçli iki gönüllü hasta, bu ameliyat sonrası, düşünerek, bilgisayar ekranında 'cursor' olarak bilinen imleci harekete geçiriyor. Düşünceyle hareket eden imlecin belirli bir simgenin üzerine getirilmesi halinde bilgisayardan 'susadım', 'ışığı kapat' gibi görüntü ve sesler çıkıyor. Ya da bilgisayara bağlı çeşitli ev eşyaları bu komutlarla harekete geçiyor. Böylelikle felçlilerin istekleri bilgisayar sayesinde gerçekleşebiliyor.</p>

    <p class="normal">Hedef, yapay organı çalıştırmak Araştırma ekibinin başkanı Dr. Phillip Kennedy, hastaların umuda kapılmamasını, tekniğin tam olarak hayata geçirilmesi için üzerinde çalışılması gerektiğini ifade ediyor. Ekip, ilerde bilgisayar ekranındaki simgelerin yapay organları oynatması gibi gelişmiş işlevleri yerine getirmesini umut ediyor. Uzmanlar, beyne yerleştirilecek mikro bilgisayar sayesinde yarı elektro-mekanik organların hareket ettirilmesini hedefliyor.</p>

    <p class="normal">Sistem şöyle çalışıyor: Dolmakalem büyüklüğündeki konilerin içine, hastanın dizinden alınan ve beyindeki sinirlerin gelişmesini sağlayan tamamen organik kimyasal bir madde dolduruluyor.</p>

    <p class="normal">Koni beyne yerleştirildikten sonra, nöronlar zamanla koninin içine doğru büyüyor ve elektrotlara bağlanıyor. Böylece ameliyattan birkaç ay sonra elektrotlar dizden alınan madde sayesinde beyin sinirleriyle temas kuruyor. Felçli hasta, istediği bir hareketi düşündüğünde, frekans modülasyonuyla (FM) çalışan elektrotlar sayesinde komutu bilgisayara iletiyor.4</p>

    <p class="normal"><span class="idebold">Bu Bilgisayar İnsan Gibi Düşünüyor</span></p>

    <p class="normal">Ruslar, insan gibi düşünebilen ilk bilgisayarı yaptı. Ancak yapay beyin bir bebek kadar saf. Eğitilmediği takdirde canavara dönüşmesi de mümkün. Düşünebilen robotların üretilmesine olanak tanıyacak icadı, Uluslararası Enformasyon Bilimleri Akademisi Üyesi Vitali Valtsev açıkladı. Valtsev, "Dünya'nın, insan beyninin işlevlerini yerine getiren ilk akıllı makinesi, bir başka deyişle nörobilgisayarı Rusya'da yapıldı" dedi. Bilgisayarın temelinde, beyindeki nöron sinirsel hücresinin bulunduğunu belirten Valtsev, bilgisayarda kullanılan bu hücrenin yapısıyla ilgili olarak, "Önceki modellerden farklı olarak, nöropsikoloji ve nöromorfolojinin elde ettiği en son bilgilerden yararlanıldı. Bu da, üretilen beyin-bilgisayarın, gerçek bir düşünen makine olmasını sağladı. Ancak eğitmeniz gerekiyor. Tıpkı yeni doğmuş bir bebek gibi. Onu kendimize dost yapmamız çok önemli. Çünkü bir suçlu veya düşmana da dönüşebilir" diye konuştu.</p>

    <p class="normal">Vitali Valtsev, suni akıl yapılması konusunda 1940 yılından beri süren teşebbüslerin başarısızlıkla sonuçlandığına dikkat çekti.5</p>

    <p class="normal"><span class="idebold">İnsanlara Çip Takılması Onaya Kaldı</span></p>

    <p class="normal">ABD'nin Florida eyaletindeki bir firma, deri altına takılacak çip için hükümete onay başvurusunda bulundu. Florida'da bulunan bir teknoloji firması, ABD hükümetine başvurarak, insanların derilerinin altına yerleştirilerek, kimlik belirlemesinde kullanılacak bir bilgisayar çipinin pazarlaması için onay istedi. Havaalanları, nükleer santraller ve diğer güvenlik öncelikli mekanlarda faydaları hızlı bir şekilde hissedilecek çipler, aşılması neredeyse imkansız bir güvenlik sistemi sağlayacak. Ancak sivil toplum örgütleri çipin, sivil özgürlükleri ciddi olarak sınırlayacağı uyarısında bulunuyor.</p>

    <p class="normal">Deri altına yerleştirilecek çipler, bilimkurgu fikirlerinden birinin daha gerçeğe görüştüğünü gösteriyor. İnsan vücuduna çip yerleştirilmesini savunanlar, kolaylıkla taklit edilebilen kimlik kartlarının ve onlarca güvenlik görevlisiyle korunan mekanların, bu teknolojinin kullanımıyla birlikte tarih olacağını savunuyorlar. Bir pirinç tanesi büyüklüğündeki bilgisayar çipi kolaylıkla deri altına monte edilecek, ancak çıkarılması ve taklit edilmesi zor olacak.</p>

    <p class="normal">Bu teknolojinin diğer kullanım alanları da ufukta yavaş yavaş görünüyor. Ufak bir cihaz eklenmesiyle, her hangi bir kişinin uydular sayesinde dünya üzerindeki her hareketini izlemek mümkün olabilecek, bu izleme sırasında kişinin medikal bilgilerine kadar yüzlerce detay bir veri tabanına aktarılabilecek. Kaçırma olayları ve sağlık sorunu olan kişilerin tıbbi destek alması gibi konularda bu teknoloji çığır açacak.</p>

    <p class="normal">VeriChip adı verilen yeni çipin, 11 Eylül'den sonra, bilim dünyasının güvenlik sorunları konusunda daha yoğun çalışmasının sonuçlarından bir olduğuna dikkat çeken sivil toplum örgütleri bununla birlikte sivil özgürlüklerin bu furyada unutulmaması gereğine dikkat çekiyorlar.</p>

    <p class="normal">Electronic Frontier Foundation isimli sivil toplum örgütünde çalışan avukatlardan Lee Tien, "Problem, her zaman bu aracın yarın hangi amaçlar için kullanılacağını düşünmek zorunda olmaktan geçiyor. Biz buna fonksiyon kayması diyoruz. Önceleri bir araç hepimizin iyi olduğunu kabul ettiğimiz amaçlar için üretiliyor ve kullanılıyor, ama bir süre geçince yavaş yavaş amacını aşan işlerde de kullanılmaya başlıyor" diyerek bu teknolojinin kullanımı konusunda gelecek için duyduğu korkuyu dile getiriyor.</p>

    <p class="normal"><span class="idebold">Bakanlık Onay Bekliyor</span></p>

    <p class="normal">Applied Digital firması, yakında ABD Gıda ve İlaç İdaresi'ne yaptıkları başvurunun sonucunu yakında almayı umduklarını, onayın gelmesi durumunda ürünü, sadece gönüllü kişilerde kullanılacağını garanti eden kurumlara pazarlayacaklarını belirtiyor.</p>

    <p class="normal">Firmanın baş teknoloji yetkilisi Keith Bolton, kum üzerine çizdikleri çizgide VeriChip'in her zaman gönüllü kullanımı kuralını getirdiklerini belirterek "VeriChip'i hiç bir zaman insanları bu ürünü kullanmaya zorlayan bir kuruma vermeyeceğiz" diyor.</p>

    <p class="normal">Yaklaşık on yıl önce Applied şirketi, aynı konuda çalışan Destron Fearing isimli bir kuruluşu satın almıştı. Bu kuruluş hayvanlara benzer uygulamaları uzun sürelerle gerçekleştirmişti. Daha çok kaybolduklarında bulunabilmeleri için çiftlik hayvanlarına takılan çiplerin işleyiş mekanizmaları, bugün insanlara takılması düşünülenden hiç de farklı değildi.</p>

    <p class="normal">Deri altı çiplerinin hayvanlarda uzun süre kullanılmasına ve bir sorun yaşanmamasına karşın, Applied Digital'ın aynı teknolojiyi insanlarda kullanma kararı alması teknik değil etik nedenlere dayanıyor. Firmanın sonunda kararını vererek, ABD Gıda ve İlaç İdaresi'ne başvurmasının ardında yatan etkenlerden biri de 11 Eylül saldırılarından sonra güvenlik konularının zaman zaman etik sorunların önüne geçerek, bu tip bir ürünün lisans alması için uygun bir zaman oluşturması.</p>

    <p class="normal"><span class="idebold">Nasıl Çalışıyor?</span></p>

    <p class="normal">İnsan vücuduna çip takılması işlemi kısaca şöyle çalışıyor: Bir şahıs ya da şirket Applied Digital şirketine başvurarak 200 dolar karşılığı çip satın alıyor, ve istediği bilgileri çipe yükletiyor. Naklin yapılacağı kişi, pirinç tanesi büyüklüğündeki çipi büyük bir iğneyle deri altına yerleştirecek doktoruna götürüyor. Doktor yerleştirdiği çipin oynamadığını ve enfeksiyona yol açmadığını görmek için bir kaç hafta kontrol ediyor.</p>

    <p class="normal">Çipin, herhangi bir enerji kaynağına ihityacı yok, bunun yerine deri üzerinde bir tarama aracı çalıştırıldığında aktif hale gelen 1 milimetre uzunluğunda manyetik bobin kullanılmış. Çipin üzerindeki minyatür bir transistör de sürekli olarak verileri iletiyor.</p>

    <p class="normal">Tarayıcı olmadan, çip okunamıyor. Applied Digital, çip okuyucuları hastanelere ve ambulans servislerine ücretsiz olarak dağıtarak, bu hizmetin standart araçlar arasında yeri olmasını sağlamaya çalışıyor.</p>

    <p class="normal"><span class="idebold">Hayır mı Şer mi?</span></p>

    <p class="normal">Henüz piyasaya çıkmamış olmasına rağmen çip ABD'de farklı dini gruplardan yoğun tepki alıyor. Dinbilimci Terry Cook kimlik belirleyici çipin "şeytanın işareti" olacağını savunarak, İncil'de dünyanın sonuna doğru insanların belirleyici bir işaret takmak zorunda kalacaklarının belirtildiğini hatırlatıyor.</p>

    <p class="normal">Benzer tepkilerden çekinen Applied Digital firması din adamlarına danışarak, VeriChip'in bu tanıma uymadığını, deri altında bulunan çipin, İncil'de tasvir edildiği gibi deri üstünde bir iz bırakmadığını belirten demeçler almış.6</p>

    <p class="normal"><span class="idebold">Sinir Sistemine Çip Takıldı</span></p>

    <p class="normal">Profesör Kevin Warwick, yıllar süren çalışmaların ardından bileğine sinir sistemine bağlı bir çip yerleştirdi. İnsan ve makine arasındaki çizgiyi test etmek için dört yıl önce vücuduna ilk çipi takan İngiliz profesör Warwick, bir adım daha ileri gitti. Warwick yıllar süren çalışmaların ardından bileğinin altındaki sinirlere bağlı bir çip taktırdı. Çip, duyuları aktaran ve kaslarını hareket ettiren sinir kodlarını dinleyecek ve kaydedecek.</p>

    <p class="normal">Reading Üniversitesi sibernetik profesörü, deneylerinin takma kol ve bacak gibi organların gerçek organlarla eş tepkiler vermesini sağlamasını amaçlıyor. Çiplerin sinir sistemini taklit etmesiyle ortaya çıkabilecek buluşlar, aynı zamanda felçliler için de bir çözüm getirebilir. Ancak Warwick'in kendisi bile deneylerden ne tür bir sonuç alınacağı konusunda henüz kesin bir fikre sahip değil.</p>

    <p class="normal">"Bu safhada, gerçekten başarılı olup olmayacağımızı bilemiyoruz" diyen Warwick'in testlerdeki temel amacı, elektrik devreleriyle vücudun sinir sistemini bir araya getirerek cyborg üretimine giden yolda ilk adımı atmak. Kendisini bir cyborg kobayı olarak kullanmayı kafasına koyan Warwick, daha önce hiçbir araştırmacının gidemediği kadar ileriye gidiyor.</p>

    <p class="normal"><span class="idebold">Cyborg 1.0'dan 2.0'a</span></p>

    <p class="normal">Vücuduna ilk olarak 1998 yılında dokuz günlüğüne bir silikon çip yerleştiren Warwick, bu çipi çalıştığı üniversitedeki bir bilgisayarın kendisinin nerede olduğunu tespit etmesi ve gittiği yönde kapılarla ışıkları açması için kullanmıştı. O dönemde bazıları için oldukça ürkütücü bir fikir olan bu deney, şimdi atılan büyük bir adımla daha da ileri götürülüyor.</p>

    <p class="normal">Bu sefer yüz küçük iğneden oluşan mikroelektrodlar, fiber yardımıyla Warwick'in sol kolundaki ana sinire bağlandı. Bu sinir beyin ile el ve parmaklar arasındaki iletişimi sağlıyor. Bir radyo vericisi takılan devreler sayesinde çipte oluşan elektrik tepkilerini bir laboratuar bilgisayarına aktarıyor.</p>

    <p class="normal">Teorik olarak bilgisayar, Warwick'in parmağına bir iğne batırıldığında, Warwick elini sıcak ya da soğuk suya soktuğunda, parmaklarını oynattığında ortaya çıkan sinir ateşlemelerinin bir modelini çıkaracak. Aynı zamanda çipe uyarılar göndererek özel sinir dokularının uyarılmasını deneyecek. Bilgisayar, sinirlere bir iğne batması durumunda hissedilen modelde bir uyarı gönderince, Warwick'in beyni iğne batması hissi duyarsa tıpta ve sibernetik biliminde büyük bir ilerleme kaydedilmiş olacak.7</p>

    <p class="normal"><span class="idebold">Çipsons Ailesi</span></p>

    <p class="normal">Amerika, kola veya omuza yerleştirilecek bir çip sayesinde bilgisayarla kontrol edilmeyi tartışıyor. İzin çıktığı zaman bu çipi takıp bir ilke imza atacak çekirdek aileye Çipsons Ailesi adı verildi.</p>

    <p class="normal"><span class="idebold">Sağlık ve Adli Sicil Kayıtları</span></p>

    <p class="normal">Uzay kolonisinde yaşayan Jetsons Ailesi'nden sonra, şimdi de Çipsons'lar, yani 'çip ailesi' ortaya çıktı. Jeffrey, Leslie ve 14 yaşındaki oğulları Derek, yakında dünyanın ilk cyborg yani bilgisayar tarafından kontrol edilen ailesi olacak. Baba Jeffrey dişçi, anne Leslie muhasebeci, Derek ise bilgisayar dahisi. Bu ailenin fertlerine enjekte edilip sabitlenecek çipte, kişinin sağlık durumundan, adli siciline kadar tüm bilgiler özel kodlarla depolanacak. Bu bilgiler de, bir el tarayıcısı ile okunabilecek.</p>

    <p class="normal"><span class="idebold">Peki, Bu Çip Ne İşe Yarıyor?</span></p>

    <p class="normal">Peki seri üretimi için onay bekleyen VeriChip isimli bu akıllı devre, Çipsons Ailesi'nin ne işine yarayacak? Öncelikle ailenin kanser hastası olan babası Jeffrey Jacobs, artık acil olarak hastaneye kaldırıldığında doktorları çipteki kişisel bilgilerle Jeffrey'ye özel bir tedavi yapacak. Veya 14 yaşındaki Derek, kaçırılırsa polis, çipten alacakları sinyallerle Derek'i takip edebilecek. Cinayet olaylarında da bu çiple kurbanın bilgilerine anında ulaşılabilecek.</p>

    <p class="normal"><span class="idebold">Üreticisinden İlginç Öneri</span></p>

    <p class="normal">VeriChip, 200 dolara satılacak. Çip bilgilerini okumaya yarayan tarayıcılar ise hastane ve ambülanslarda standart ekipmanların arasına girecek. Deri altı kimlik çipinin, sivil özgürlüğe saldırı anlamı taşıdığını savunanlar var. Çipin üreticisi Applied Digital Solutions ise daha da ileriye gidiyor: 'Güvenlik amacıyla çipin ABD'yi ziyaret eden tüm yabancılara enjekte edilmesini önereceğiz.' Yakında uçak pilotlarına da bu çipi taktırmaları zorunluluk olabilir.8</p>

    <p class="normal"><span class="idebold">Kimlik Kartınızı Derinizde Taşımak İster misiniz?</span></p>

    <p class="normal">Son günlerde teknoloji dünyasında tartışılan yeni bir konu geleceğimizi ciddi biçimde etkileyecek bir değişimin eşiğinde olduğumuzu gösteriyor. Artık, çok küçük elektronik devreler olarak bilinen çiplerin insanlara yerleştirilmesiyle yakından izlenme imkânına kavuşacağız!</p>

    <p class="normal">İlk planda belirli hastalıkları olan insanlara takılacak çipler sayesinde, hasta olan yakınlarımızı sürekli olarak uydu aracılığıyla izleme imkânına sahip olacağız. Tabiî böyle bir uygulama son derece faydalı olabilir. Çiplere yerleştirilecek alıcılar sadece uydu aracılığıyla yer tesbitini değil, aynı zamanda kan şekeri, kalp atışı, hatta elektrokardiyografi, beyin dalgaları (EEG) gibi ayrıntılı biyolojik bilgileri de sürekli takip edebilecek. Kişi acil bir durumla karşılaştığında hem bulunulan yeri, hem de bu hayatî bilgileri istenilen bir merkeze yine uydu aracılığıyla gönderebilecek.</p>

    <p class="normal">Hayvanlarda bir süredir kullanılan benzeri sistemler sayesinde bu cihazlar test aşamasını geçmiş durumda. GPS (Global Positioning Systems) teknolojisi sayesinde de GPS cihazlarını yanınızda taşıdığınızda dünyanın neresinde olursanız olun bulunduğunuz yerin tam olarak saptanması imkânı da mevcut. Şeker hastalığı veya belirli bir kalp hastalığı olan bir yakınınız olduğunu düşünün. Bahis konumuz olan bir çip sayesinde hastanız örneğin şeker komasına girdiğinde çevresinde kimse yokken bile, bayıldığı ve şeker komasına girdiği, ayrıca tam olarak bulunduğu yer anında size veya bir acil sağlık merkezine bildirilecek. Bu sayede kritik olan dakikalar değerlendirilip hastanızın kurtarılması imkânı doğacak.</p>

    <p class="normal">Bu teknik sayesinde, güvenlik noktalarından geçen insanların kimliği anında ve doğru olarak tespit edilebilecek. İlk planda bu polislerin ve askerlerin kimliklerinin tespitinde faydalı bir uygulama olabilir. Bu tür çiplerin ulusal bir kimlik belgesi gibi kullanılması da tartışılan bir konu. Böyle bir gelişme gerçekleşirse kimlik kullanmak tarihe karışacak. Bazı bilim adamları bu tür çiplerin doğumda herkese yerleştirilmesinin bile yakın gelecekte gündeme gelebileceğini belirtiyorlar.</p>

    <p class="normal">Çoğu teknolojik gelişmede olduğu gibi, bu konunun da mahzurlu yanları hayatımızı ileride ciddi bir biçimde etkileyeceğe benziyor. ABD'de bazı suçluların izlenmesi için benzeri çiplerin kullanılmaya başlanması gündeme gelmiş durumda. Örneğin cinsel suçları işleyen insanların bu suçları tekrar işlemeye eğilimli olduğu bilinen bir konu. Bu tür suç işleyenlere serbest bırakıldıklarında bir elektronik bilezik veya çip yerleştirilmesi düşünülmekte. Tabiî daha ileri yıllarda diğer suçları işleyen insanlar için de bu tür devrelerin yerleştirilmesi söz konusu olabilir. ABD'deki insan hakları dernekleri şimdiden devreye girmiş durumda. Demokratik olmayan yönetimlerin elinde temel insan hakları açısından ciddi mahzurlar oluşturabilecek bu gelişmeler endişe verici sonuçlara yol açabilir.</p>

    <p class="normal">Umarız, bu yenilikler kötü niyetli ve despot yönetimlerin antidemokratik uygulamalarını kolaylaştıran bir sonuca değil, insanların faydasına çalışan bilim adamlarının yönlendirmesiyle daha hayırlı gelişmelere yol açar.9</p>

    <p class="normal"><span class="idebold">Chipimizi Okuyacaklar</span></p>

    <p class="normal">Dünya kamuoyuna 'artık cüzdan devri bitecek' başlığı ile lanse edilen deri altı çip teknolojisi göründüğü kadar masum bir teknoloji mi yoksa İncil'de yer verilen "efendisinin mührünü alnında yada sağ bileğinde taşımayan sokağa çıkamayacak" kehanetinin gerçekleşmesi mi ? Kendi ellerimizle derimizin altına yerleştireceğimiz çipler bizim vericimiz mi olacak ?</p>

    <p class="normal">Merkezi Florida'da bulunan ADS teknoloji firması tarafından üretilen "VeriChip" Amerikan Gıda ve İlaç Dairesi (FDA)'nin onayını bekliyor. Firma tarafından 'Dünyanın ilk kimlik çipi' olarak lanse edilen ve deri altına yerleştirilecek pirinç tanesi büyüklüğündeki bu chiple kimlik ve sağlık bilgileriniz her an yanınızda olacak. 200 dolara satılacak çipe ad, kan grubu ve alerjik reaksiyonlar gibi kimlik bilgileri yüklenecek. Firma çipi, taşıyıcının yerini ve sağlık bilgilerinin de uydu aracılığı ile incelenmesine imkan sağlayacak şekilde geliştirmeye çalışıyor. Çipin havalimanı, nükleer tesis gibi yoğun güvenlik gerektiren yerlerde: kaybolanların, kaçırılanların ve suçluların bulunmasında kullanılması düşünülüyor. ADS firması Amerikan İlaç ve Gıda Dairesi tarafından onayı beklerken tartışmalarda Amerikan kamuoyunda devam ediyor.</p>

    <p class="normal"><span class="idebold">Nasıl Kullanılacak?</span></p>

    <p class="normal">Amerika başta olmak üzere dünyanın değişik yerlerinde özellikle de dindar Hıristiyan çevrelerinde çok ateşli tartışmalara neden olan bu çip hakkında farklı görüşler var. Din bilimci Terry Cook'a göre İncil'de kıyametin alameti sayılan 'Şeytan İşareti'nin ta kendisi. Frank Sunn tarafından kaleme alınan 'Canavarın İnternetteki Sayısı' isimli kitapta ise deri altı çipi ve benzeri teknolojilerin insanları hakimiyet altına almak isteyen şeytani bir plan olduğu iddia ediliyor. İncil'den pasajlar içeren kitap, İsa'nın doğumundan 2000 yıl sonra insanları kontrol etmek isteyen bir mekanizmanın insanların kollarına verici takmak isteyeceğine işaret ediyor. Yuhanna İncilin 13-17. ayetleri aynen şöyle :</p>

    <p class="normal">"Küçüklerin ve büyüklerin, zenginlerin ve fakirlerin, ve özgür olanların ve olmayanların hepsinin, sağ elleri yahut alınları üzerine, bir damga vardır. Canavarın adı, yahut adının sayısı damgalanmış olmayan veya işaretini taşımayan sokağa çıkamaz, alışveriş yapamaz, yemek yiyemez"</p>

    <p class="normal">İncil'de yer alan bu kehanetten hareket eden dindar Hristiyanlar Amerikan kamuoyunda bu çipe izin verilmemesi yönünde baskı yapıyorlar. ADS firması üretilen çipin İncil'de anlatıldığı gibi görünmediğini, deri altında olduğunu söyleyerek kötü emeller için kullanılamayacağını söylüyor. Elektronik Cephe Vakfı ise ilacın çok kolay bir şekilde kötü emeller için kullanılabileceğini ifade ediyor. 10 www. complo.com</p>

    <p class="normal"><span class="idebold">İşte Derilerinin Altında Mikroçip Taşıyan Aile</span></p>

    <p class="normal">ABD'de ilk defa bilgisayar tarafından okunabilen deri altı kimlik çipleri, Floridalı bir aileye takıldı.</p>

    <p class="normal">"VeriChip" adı verilen pirinç tanesi büyüklüğündeki çipler, Jeff ve Lesie Jacobs ile 14 yaşındaki oğulları Derek'in kollarına küçük bir cerrahi müdahaleyle yerleştirildi.</p>

    <p class="normal">Florida'daki Applied Digital Solutions Inc. firması tarafından üretilen çiplerin deri altına takılması işlemi bir dakika kadar sürdü ve sadece lokal anestezi yapıldı. Daha önce başlarından bir sürü hastalık geçen Jacobs ailesi, bundan sonra karşılaşacakları herhangi bir sağlık sorununda daha önceden geçirdikleri hastalık bilgilerini anında doktorlarına ulaştırabilecekler. Deri altına fark edilmeyecek bir şekilde yerleştirilen çip, radyo frekansı yollayan tarayıcı tarafından algılanıyor ve 200 dolara satılıyor. Çipteki bilgileri okumaya yarayan tarayıcının fiyatının ise 1000 ile 3000 dolar arasında olduğu belirtildi.</p>

    <p class="normal">Lessie Jacobs, vücutlarına çip taktırmaya 48 yaşındaki kocasının başından geçen bir sürü hastalık ve ameliyattan sonra karar verdiklerini belirtti. Bayan Jacobs, "Kocam kanser oldu, trafik kazası geçirdi, kronik göz bozukluğu, omurilik zedelenmesi gibi çok büyük problemleri oldu. Çipleri kendi güvenliğimiz için taktırdık. Şu anda kendimizi çok daha iyi hissediyoruz" dedi.</p>

    <p class="normal">Jacobs ailesine takılan çiplerde geçirdikleri hastalıklar ve gerekli sağlık bilgilerinin yanı sıra kimlik bilgileri ve telefon numaraları da bulunuyor. VeriChip takılan kişi, konuşamayacak kadar yaralandığı, hastalandığı veya hafızasını yitirdiğinde, çip sayesinde tıbbi verilerine anında ulaşılabiliyor.</p>

    <p class="normal"><span class="idebold">Brezilya'da Bakanlara Takılması Düşünülüyor</span></p>

    <p class="normal">Çok yakında, bu küçük çipe uydudan GPS dalgaları gönderilerek, taşıyan kişinin yeri de saptanabilecek. GPS'li çiplere özellikle kaçırılma ve rehin alma olaylarının çok olduğu Brezilya ve Meksika'dan yoğun talep geldiği belirtiliyor. Bu çiplerin ilk aşamada, bu ülke bakan ve üst düzey yetkililerine takılması düşünülüyor.11</p>

    <p class="normal"><span class="idebold">Aile Doktorunuz Derinin Altında</span></p>

    <p class="normal">İngiliz bilim adamları hastalıkları anında teşhis ve tedavi için çip teknolojisinden yararlanarak yeni bir yöntem geliştirdiler.</p>

    <p class="normal">Buna göre vücuda yerleştirilen bir çip en küçük bir sağlık sorununda elektronik olarak bağlantılı olduğu bilgisayara haber veriyor ve bu bilgi oradan da hastanın doktoruna ulaşıyor. Biyosensor, yani biyoalgılayıcı adı verilen çip böylelikle sağlık problemlerinin en kısa sürede giderilmesine olanak sağlıyor, hatta hayat kurtarıyor. İnsan sağlığı konusunda devrim niteliğindeki yöntem İngiltere'nin en saygın üniversitelerinden Londra'daki Imperial College Kimya Fakültesi öğretim üyelerinden Prof.John Perkins tarafından geliştirildi.</p>

    <p class="normal">Biyosensor, kan damarlarına veya istenilen bir organa basit bir işlemle yerleştiriliyor. Gerekirse vücuda birden fazla biyonsensor konabiliyor. Biyosensor kandaki veya verilen nefesteki, yada beyinde oluşan kimyasal maddeleri ölçüp vücutta meydana gelen her türlü kimyasal değişimleri anında belirliyor ve hastalık bulguları halinde sinyal halinde merkezi bilgasayara bildiriyor.</p>

    <p class="normal">Biyosensor bununla da kalmayarak hastalığa ilk müdahaleyi yapıyor, hastaya ne yapacağını bilgisayar aracılığıyla söylüyor. Kalp, felç veya şeker koması gibi acil durumlarda doktora telefon edip randevü alabilen biyosensor daha acil vakalarda ise ambulans çağırıp, hastanın yakınlarına haber veriyor. Biyosensor acil durumlarda hastanın nerede, hangi pozisyonda olduğunu, bayılıp bayılmadığını haber verebiliyor. 12</p>

    <p class="normal"><span class="idebold">Kaybolan Siyam Kedisi Çip Sayesinde Bulundu</span></p>

    <p class="normal">Üç ay önce Endonezya'dan Londra'ya giden bir yolcu uçağının bagaj bölümünde kaybolan siyam kedisi Tayland'da bulundu. Kedi, derisinin altına takılmış elektronik çipte yer alan bilgiler sayesinde teşhis edildi. Uçağın bagaj bölümündeki bir kafeste seyahat eden kedi, uçak Bangkok'ta mola verdiği sırada kaçtı. İngiliz vatandaşı Geoff Graham, kedisinin kaybolduğunu ancak Londra'ya vardıktan sonra fark etti. Graham, Tayland gazetelerine ilan vererek, Ling'in bulunması için 50 bin baht (335 milyon lira) ödül vaadetti.</p>

    <p class="normal">Graham'ın bu ilanına cevap ancak üç ay gecikmeyle geldi. Bir hayvan hakları derneğinin başkanı olan Roger Lohanan, kedinin bir kadın tarafından bulunduğunu ve kimliğinin derisinin altına yerleştirilmiş elektronik çip sayesinde belirlendiğini açıkladı. Elektronik çip, şimdi firari kediyi sahibine kavuşturacak. 13</p>

    <p class="normal"><span class="idebold">Elektronik Kimlik</span></p>

    <p class="normal">Macaristan'da köpeklere "elektronik kimlik" uygulaması başlıyor. Deri altına yerleştirilen çipler sayesinde kaybolan köpekler kolayca bulunabilecek.</p>

    <p class="normal">Köpeklere çip uygulaması, başkent Budapeşte'nin 125 kilometre batısındaki Gyoer Kenti'nde başlatılıyor. 1 Ocak 2001 tarihinden itibaren kentte yaşayan yaklaşık 14 bin köpeğin tamamına çip takılacak. 2.3 milimetre kalınlığındaki çip, özel bir şırıngayla köpeğin deri altına yerleştirilecek. Çipte bulunan bilgiler, özel bir elektronik aygıtla okunabiliyor.</p>

    <p class="normal">Bu "elektronik kimlik" sayesinde, tasmalarındaki bilgiler düştüğü için ortada kalan, evden kaçmış ya da kaybolmuş köpekler, sahiplerine iade edilebilecek. Gyoer Kenti'nde, belediyeden vesikası bulunan 14 bin sahipli köpeğin yaşadığı bildiriliyor. Aynı uygulamanın gelecekte diğer kent belediyeleri tarafından da benimsenmesi ve yaygınlaşması bekleniyor. 14</p>

    <p class="normal"><span class="idebold">Belçika'da Holiganizme Çipli Önlem</span></p>

    <p class="normal">Belçika'da 2005 yılından itibaren kullanılacak prototip kimliklerde holiganlar da belirlenecek.</p>

    <p class="normal">Belçika İçişleri Bakanı Antoine Duquese, kullanımı bu yıl sonunda denenmeye başlanacak yeni tip kimliklerin çip bölümüne, kişilerin sosyal sigorta, vergi numarası gibi bilgilerin yanı sıra sporda şiddet olaylarına karışanların holigan olduğuna dair bilgilerin de işleneceğini açıkladı. Bakan, bu kimlikler sayesinde holiganların statlara alınmayacağını, hatta hem Belçika hem de Avrupa'da bilet satışı yapılmayacağını bildirdi. Kimliklerin tüm Belçika'da uygulamaya 2005 yılında geçmesi bekleniyor.15</p>

    <p class="normal"><span class="idebold">Beyin Dalgalarıyla Zapping</span></p>

    <p class="normal">Gelişen teknoloji, boş vakitlerinin çoğunu televizyon başında kanaldan kanala atlayarak geçirmeyi sevenlere yeni bir hizmet sunuyor... Kanal değiştirmek için uzaktan kumandayı elinize almak, televizyona doğrultmak ve düğmeye basmak gibi 'karmaşık ve yorucu işlemlere' artık gerek yok! Bir Japon firmasının piyasaya sürmeye hazırlandığı bir alet, uzaktan kumandaya gerek kalmaksızın, beyin dalgalarıyla istenen kanala geçmenizi sağlayacak.</p>

    <p class="normal">Bu yeni teknikle yalnızca televizyon değil, lambalar da dahil olmak üzere her türlü elektrikli ve elektronik araca istenen komutları vermek mümkün. Technos Japon adlı şirketin, Himeji Teknoloji Enstitüsü'nün işbirliği ile geliştirdiği yeni ürün, bir bilgisayarla, beta dalgalarını yakalayan bir gözlükten oluşuyor. Kullanıcının bilgisayarın program menüsünden çalıştırmak ya da kapatmak istediği aygıta bakması ve içinden "sessiz bir ünlem" geçirmesi yeterli oluyor. Böylece beyin dalgaları gözlük kanalıyla bilgisayara, bilgisayar aracılığıyla da seçilen aygıta ulaşıyor ve istenen komut yerine getiriliyor. İngilizce 'Zihin Kontrollü Alet İşletme Sistemi' sözcüklerinin (Mind Control Tool Operating System) kısaltması olan MCTOS adı verilen ürünü geliştirenler, bu tekniği salt tembelleri düşünerek geliştirmediklerini özellikle vurguluyorlar. Şirket yetkilileri, geliştirdikleri aygıtın, kötürümlerle, yatağa bağlı hastaların bakımında büyük bir kolaylık getireceğini ve şimdiden pek çok hastane ve bakım merkezinin ürünleriyle ilgilendiğini belirtiyorlar. Ürünün fiyatının ise 4 bin 800 dolar olacağı bildiriliyor.16</p>
  </div>

  <div class="calibre1" id="calibre_pb_35"/>
</body>
</html>
