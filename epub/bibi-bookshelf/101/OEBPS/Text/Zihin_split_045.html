<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Zihin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h3 class="h2baslik">MİT'İN MÜTHİŞ SABRI</h3>

    <p class="normal">Beyaz Saray'a bağlı Ulusal Güvenlik Ajansı (NSA) sadece telefon konuşmalarını değil, tüm uluslararası iletişimi dinleyebiliyor</p>

    <p class="normal">Apo'nun Suriye'yi terk ettiği günlerdi. Teröristbaşı ininden çıkmış, yeni bir sığınak bulmuştu. Yeni bir sığınak... Ama nerede? Herkes bu sorunun cevabını arıyordu. Bir gece yarısı Başbakan Mesut Yılmaz SABAH'a bu sorunun cevabını verdi: "Yabancı istihbarat kaynaklarının verdiği bilgiye göre Apo Moskova yakınlarındaki Odintsovo'da. MİT de bu bilgiyi teyid etti."</p>

    <p class="normal">Yılmaz'ın önündeki dosyada Apo'nun bulunduğu yerin koordinatları bile yazılıydı. Dosyadaki kroki uzaydan çekilmiş bir fotoğrafı andırıyordu.</p>

    <p class="normal">Aradan aylar geçti. Rusya'dan İtalya'ya geçen Apo yine sırra kadem basmıştı. Bir gün Güney Afrika'da olduğu söyleniyor, ertesi gün Libya öne çıkıyordu. Sudan, Yemen, Beyaz Rusya, Kuzey Kore de verilen adresler arasındaydı. Ama bu bilgilerin hiçbiri doğrulanmıyordu.</p>

    <p class="normal"><span class="idebold">MİT'in Müthiş Sabrı</span></p>

    <p class="normal">O günlerde eleştiri okları MİT'in üzerine yönelmişti. MİT neden genellikle CIA ve MOSSAD'dan gelen bilgilerle hareket ediyordu? Türkiye'nin gizli istihbarat örgütü Apo'nun yerini tespit edebilecek bilgi birikimi ve teknolojiye sahip değil miydi? MİT'in medyayı bilgilendirme toplantıları sırasında, üst düzey bir istihbaratçı "Apo'nun yerini her an tespit edebiliriz. Yeter ki..." dedi ve devam etti: "... Yeter ki cep telefonuyla birkaç kelime konuşsun. Sesinin tüm özellikleri kaydedilmiş durumda. Aynı parmak izi gibi. Dünyanın neresinde olursa olsun, telefonla konuştuğu anda yerini buluruz..."</p>

    <p class="normal">Bu sözleri duyduktan sonra üst düzey istihbaratçıya "Peki bu MİT'in teknolojisi mi? Yani Apo'nun yerini ilk önce MİT mi tespit ediyor?" diye sormuştum. Cevap çok netti: "Bu uluslararası bir operasyon. Dolayısıyla dost ülkelerin istihbarat servislerinden yardım alıyoruz."</p>

    <p class="normal">Nitekim, medya Apo'nun yeri konusunda fal bakarken, Türk timi çoktan Uganda'nın Entebbe havaalanında konuşlanmış, Kenya'daki Safari Operasyonu için uygun zamanı kolluyordu. Apo konuşmuş, konuşunca da yeri bulunmuştu.</p>

    <p class="normal"><span class="idebold">Büyük Kulağın Sırrı Çözüldü</span></p>

    <p class="normal">Dün Amerikan ekonomi dergisi Business Week'ın son sayısını karıştırırken müthiş bir habere rastladım. "Konuşmalarınızı dinliyorlar" başlıklı haber, Apo'nun yerini tespit eden teknolojinin tüm altyapısını anlatıyor. "Büyük kulak" ise yabancı değil: ABD... CIA'dan daha büyük bir organizasyon olan Beyaz Saray'a bağlı Ulusal Güvenlik Ajansı (NSA) sadece telefon konuşmalarını değil, tüm uluslararası iletişimi dinleyebiliyor veya izleyebiliyor. Yani, cep telefonu, faks, teleks, e-mail mesajlarıyla; tüm radyo dalgaları ile hava ve deniz trafiğinde kullanılan telsiz mesajlarını.</p>

    <p class="normal"><span class="idebold">APO İngiltere'den Yakalandı</span></p>

    <p class="normal">Business Week'de yayınlanan haritaya göre Apo, Echelon'un İngiltere'deki kulaklarına takıldı. İngiltere'nin Menwith Hill ve Morwenstow bölgelerindeki iki dinleme istasyonunun kapsama alanı Avrupa ve Afrika kıtalarının tümü ile Batı Asya'ya kadar uzanıyor. Moskova da, Kenya'nın başkenti Nairobi de bu alanın sınırları içinde. Haritaya göre Apo'nun Moskova ve Kenya'da bulunduğu noktayı İngiltere'deki istasyonlar tespit ediyor.</p>

    <p class="normal">Menwith Hill sistemin en büyük kulağı. Bir başka deyişle Echelon'un kepçe kulağı. Apo'yu bulan bu kepçe kulak, 25 tane dev futbol topu şeklinde dizayn edilmiş bir istasyon. Her topta, çapı binlerce kilometrelik bir alanı tarayan high-tech antenler var.</p>

    <p class="normal"><span class="idebold">Büyük Kulağın Sözlüğü</span></p>

    <p class="normal">Echelon sistemi kapsamında özel bir sözlük kullanılıyor. Terörden uyuşturucuya kadar anahtar sözcükler sözlükte kayıtlı. Her dinleme birimi bu sözlüğün kendi işine yarayan bölümünü kullanıyor. Özel bilgisayarlar anahtar sözcüklerden birini yakalayınca, izlenen mesaj özel uzmanlara aktarılıyor. Sözlükte dünyanın hemen hemen her dilinden kelimeler bulunuyor.</p>

    <p class="normal"><span class="idebold">1948'den Beri Var</span></p>

    <p class="normal">Echelon'un temelleri 1948'de atıldı. Şu anda sınırları içinde dinleme istasyonu bulunun ABD, Kanada, İngiltere, Avustralya ve Yeni Zelanda arasında gizli bir anlaşma yapıldı ve sistem kuruldu. Yani Echelon soğuk savaş döneminin ilk ürünlerinden. Avrupa ise büyük kulağın varlığından ancak geçen yıl haberdar oldu. İngiliz araştırma kuruluşu Omega Foundation'ın Avrupa Parlamentosu için yaptığı araştırma büyük kulağın sırrını ortaya çıkardı.</p>

    <p class="normal">Avrupalılar geçen yıl haber alsa da, 1948 yılında temeli atılan Echelon sistemi kısa sürede yaygınlaşmış. Dergiye göre hemen hemen tüm NATO ülkelerinin anlaşmada imzası var. Dolasıyla Türkiye de, Echelon sistemi içindeki ülkeler arasında yer alıyor. NATO üyesi olmayan Japonya ve Güney Kore de büyük kulağın birer parçası.</p>

    <p class="normal">Sistemin hakemi ise NSA, dolayısıyla ABD. ABD, anlaşmaya taraf olan ülkelerin bilgi taleplerini yerine getiriyor. Ülkelerin birbirlerine karşı kullanabilecekleri bilgi talepleri ise reddediliyor.</p>

    <p class="normal">Küçük Kulaklar da Var</p>

    <p class="normal">Echelon dev bir kulak. Ancak NSA, dünyayı daha küçük kulaklarla da dinliyor. Uzaydaki 5 casus uydu binlerce kilometre uzaklıktan iletişim faaliyetlerini gözetleyip, dinleyebiliyor. Almanya, Japonya, bazı Ortadoğu ülkeleri ve benzer müttefik ülkelerde daha küçük dinleme istasyonları bulunuyor. Uydular ve yer dinleme istasyonları ABD ordusu tarafından işletiliyor. Büyük bir olasılıkla Türkiye'de de bazı küçük kulaklar var.</p>

    <p class="normal"><span class="idebold">Hatalı Kullanıldığı da Oluyor</span></p>

    <p class="normal">Echelon her zaman dünyanın yüce çıkarları için kullanılmıyor. Dergide bu konuda iki örnek var: İlki Reagan döneminde yapılan bir telefon konuşmasıyla ilgili. Demokrat Parti kongre üyelerinden Michael Barnes, Nikaragualı devlet yetkilileri ile bir görüşme yapıyor. Ama konuşmanın metni basına sızıyor.</p>

    <p class="normal">İkinci skandal ise Kanada kaynaklı. Echelon sisteminde görev yapan Kanadalı yetkililer ABD ile Çin arasındaki tahıl anlaşmasının detaylarını öğreniyorlar. Bu bilgi hırsızlığını iyi kullanan Kanada daha ucuz fiyat vererek işi alıyor.</p>

    <p class="normal">Echelon'un boyutları insanı dehşete düşürüyor. Washington'daki Amerikan Bilim Adamları Konfederasyonu'nun askeri analisti John E. Pike "Her Amerikalı şunu bilmeli: NSA yaptığınız her uluslararası konuşmayı izliyor" diyor ve ekliyor "Büyük ağabey sizi dinliyor". Bizi de...</p>

    <p class="normal"><span class="idebold">Sistem Nasıl İşliyor?</span></p>

    <p class="normal">Büyük kulak adı verilen bu dinleme sisteminin adı Echelon. Echelon, NSA'nın denetimi altında. Echelon'un merkezi ABD'nin Ft. Mead bölgesinde. Echelon'un görevi tüm sivil iletişim trafiğini izlemek. Sistem, Pentagon'un verdiği talimatlara göre çalışıyor. Terör örgütleri, uyuşturucu kartelleri, kaçakçılık ve kara para aklama çeteleriyle bağlantılı olan tüm konuşmalar dinleniyor. Echelon'un görev alanlarını tarif eden listede ilginç bir tanımlama daha var: "Political unrest". Bu tanımlama genellikle darbe, ayaklanma veya iç savaşın eşiğinde olan ülkeler için kullanılıyor. Yani Echelon, kargaşadaki ülkelere de "kulak veriyor".</p>

    <p class="normal"><span class="idebold">Kapsama Alanı: DÜNYA</span></p>

    <p class="normal">Echelon'un dünya üzerindeki 8 noktada dinleme istasyonları var. ABD, İngiltere ve Avustralya'da 2'şer, Kanada ve Yeni Zelanda'da ise 1'er tane. Bu 8 noktanın kapsama alanı tüm dünya. Dünya üzerindeki tüm kara parçaları dinlenebiliyor.</p>

    <p class="normal">Uydu aracılığıyla yapılan her telefon konuşması, her faks mesajı ve her e-mail Echelon'un kapsama alanına giriyor. Tabii, bu Echelon'un dünyadaki tüm iletişimi izlediği anlamına gelmiyor. Sistem, önce izlenecek veya dinlenecek kişilerin kullanabileceği anahtar sözcükleri belirliyor. Veya Apo örneğinde olduğu gibi şüpheli kişinin ses özellikleri kayda geçiriliyor. Anahtar sözcük kullanıldığı andan itibaren konuşma banda alınmaya başlanıyor.</p>

    <p class="normal">Aynı şey, özellikleri kaydedilen ses için de geçerli. Şüphelinin sesi büyük kulağa ulaştığı andan itibaren banda alınmaya başlanıyor. Dinlenilen konuşmada bir suç unsuru yoksa veya belirlenen anahtar sözcüğü tesadüfen olayla ilgisi olmayan biri kullanmışsa banda alınan konuşmalar 1 ay sonra siliniyor.18</p>
  </div>

  <div class="calibre1" id="calibre_pb_46"/>
</body>
</html>
