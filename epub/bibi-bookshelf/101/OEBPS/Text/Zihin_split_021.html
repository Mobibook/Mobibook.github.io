<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Zihin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="sagnormal"><span class="idebolditalik">"SSCB kendi sisteminin isteklerine uygun politik görüşe bağlı olacak şekilde, halkının davranışlarını düzenleyebileceği bir kontrol teknolojisi geliştirmeye çalışmaktadır. Bundan böyle bilgiler kodlanarak insan hedeflerine yöneltilebilecektir. Bu, insan zihinleri harbi olacaktır."</span><br class="chapter"/>
    <br class="chapter"/>
    <span class="ideitalik">Richard Helms<br class="chapter"/>
    CIA Eski Başkanı</span></p>

    <h3 class="h2baslik">CIA ZİHİN KONTROL ÇALIŞMALARININ TARİHÇESİ</h3>

    <p class="normal">CIA ve KGB gibi önde gelen istihbarat örgütlerinin zihin kontrol çalışmalarına kısaca değindikten sonra şimdi kitabımızın esas konusu olan ABD'nin bu alandaki çalışmalarının başlangıcına gidelim.</p>

    <p class="normal">Amerikan Senatosu Parlamento Komitesi'ne istihbarat faaliyetleriyle ilgili olarak istihbarat kurumlarında ajanların yasadışı faaliyetlere başvurup başvurmadığı, idari şubenin ve istihbarat faaliyetlerinin parlamento tarafından denetiminin yeterli olup olmadığı ve Amerikan vatandaşlarının haklarının korunmasında varolan kanunların yeterli olup olmadığının araştırılmasını istedi.</p>

    <p class="normal">Verilen emre göre; Parlamento Komisyonu, Kimyasal ve Biyolojik maddelerin İstihbarat teşkilatları tarafından deneylerde kullanımı üzerine çalışma başlattı. İstihbarat ajanlarının yürüttüğü kimyasal ve biyolojik maddeleri içeren deneylerin detaylı açıklamaları, Komisyon raporunun ayrıca yayınlanan ilavesinde yer aldı. Raporun bu bölümü, proğramların gözlem ve kontrolünün gerekçelerini ve istihbarat ajanları arasındaki ilişkileri diğer hükümet teşkilatlarıyla olan münasebetleri ve özel kurumlarla , bireyler hakkında Komite'nin ortaya çıkardıklarını irdeledi.. Bu programların detayları belki de asla bilinemeyecek. Çünkü programlar son derece gizli ve çok az sayıda kayıt saklandı. CIA'e ait olan az sayıda belge ise 1973 başlarında yok edilmiştir.</p>

    <p class="normal">ABD'ye tepki gösteren ülkelerin Amerikalılara yada Amerika'nın müttefiklerine karşı kimyasal ve biyolojik madde kullanması endişesi Amerikan istihbarat teşkilatlarını bu maddeleri etkisiz hale getirmek amacıyla yöntemler bulmak için savunma programları tasarlamaya yönelik gelişmelere itti. Kimyasal ve biyolojik maddelerin düşman üzerinde kontrol sahibi olmak ve ondan bilgi edinmek amacıyla kullanım ihtimali kesinlik kazanınca, savunma konumu ikincil pozisyona düştü..</p>

    <p class="normal">İnsan davranışlarını değiştirmede kullanılabilecek maddeleri bulmak için sürdürülen araştırma ve geliştirme programları 1940'ların sonu ile 50'lerin ilk yıllarında başladı.. Bu deneysel programlar insan deneklerinin de dahil olduğu ilaçların test edilmesini içermekte ve gönülsüz deneklerin kullanıldığı testlerle en üst düzeyine çıkmaktaydı. İncelemeler, ilaç verildiğinin farkında olmayan bireylere karşı uygulandığı zaman kimyasal ve biyolojik maddelerin potansiyel etkilerini belirlemek üzere tasarlanmıştı.</p>

    <p class="normal">Bu programlar İstihbarat teşkilatları yöneticileri tarafından çok gizli olarak değerlendirildi. Teşkilat içinde bile çok az sayıda kişi programlardan haberdardır, ne idari birimin ne de ABD Kongresi'nin bilgilendirildiği konusunda hiçbir delil yoktur. Bu programların çok gizli tutulmasının sebebini CIA Teftiş Başkanı yaptığı gözlemler sonucunda kısmen şöyle açıklamıştır:</p>

    <p class="normal">"İstihbarat teşkilatının ahlakdışı ve yasak faaliyetlerde bulunduğu bilgisi siyasi ve diplomatik çevrelerde geniş yankı uyandırabilir ve görevin tamamlanmasına zararı olabilir." 1</p>

    <p class="normal">Bu araştırma ve geliştirme programları, özellikle gizli olan deneyler, Amerikan vatandaşlarının haklarında muazzam bir kısıtlama ve hatta bazen acı sonuçlarla tamamlanmıştır. İki Amerikalının ölümü deneylere bağlanabilir, deneylere dahil olan katılımcılar hala birtakım etkilerden şikayetçi olabilirler. Maddelerin deneylerde kullanılıyor olmasının saklanması, deney çeşitleri, oranları ve habersiz bireylere LSD'nin gizlice yıllardır uygulandığı gerçeğinin bilinmesine rağmen devam edilmesi, insan hayatının değerinin ne kadar göz ardı edildiğini göstermektedir.</p>

    <p class="normal">Parlamento Komitesi'nin kimyasal ve biyolojik maddelerin deneyleri konusundaki araştırmaları; Merkezi İstihbarat Teşkilatı CIA'nin yanı sıra denetim işlemlerinin ve idarenin yeterliliği, diğer hükümet teşkilatlarıyla olan ilişkiler ve özel kurum ve bireyler hakkında da önemli soruların ortaya çıkmasına neden olmuştur. CIA finansmandan sorumlu Denetim Kolu Başkanı'na göre denetim tavizleri "mazur görülemez idari başarısızlıklara" yol açmıştır. Bunlar, CIA'nin dahilinde yeniden ele alma ve inceleme mekanizmalarını (Teftiş Kurulu/Genel Müşavirlik ve Muhasebe Denetim Kadrosu) programları yeterince denetim altında bulundurmaktan alıkoymuştur. Genelde bu tür tavizler normaldeki teşkilat faaliyetlerini yürütmeden denetim sağlamada daha az kısıtlayıcı idari faktörlerin ve ihtilaflı , son derece gizli ve tehlikeli projeler içinse daha az etkili mekanizmaların oluşmasına neden olmuştur.</p>

    <p class="normal">Bu programların gizliliğinin korunması sadece bu tür tavizlerle değil CIA içinde yüksek derecede gerçekleşen bir bölünmeyle sağlanmıştır. Bu bölünme CIA'nin tıbbi kadrosu ve deneylerde kullanılan kimyasal ve biyolojik maddeler hariç tutularak yapılmıştır.</p>

    <p class="normal">Bu aynı zamanda teşkilat stratejistlerinin CIA'e soru yönelttiklerinde çelişkili ve sürekli değişen cevaplar almalarına da sebep olmuş olabilir. CIA'nin yasal yetki konusundaki belirsizlikleri diğer istihbarat teşkilatları arasındaki yasal yetki uyuşmazlığına benzemektedir. Bu programları ilk başlarda tanımlayan iş birliği ruhu ve karşılıklı bilgi alışverişi kaybolmuştur. Üstlerinden gelen uyumlu çalışma konusundaki önerileri dikkate almadan Askeri deneyciler CIA'den bilgi saklamış, aynı şekilde CIA'de üzerinde çalıştığı deneyler hakkında orduya bilgi aktarmamıştır. İşbirliğindeki bu uyumsuzluk ordunun el altından LSD kullandığı sınır dışı deney teşebbüslerini CIA'den gizlemesiyle bariz bir şekilde ortaya çıkmıştır.</p>

    <p class="normal">Ordu LSD deney projelerini, kısmen de olsa, ilaç uygulamasının ardından kalıcı etki bırakmadığı kararına dayandırmıştır. CIA'nin, Amerikalılara gizlice LSD verilmesiyle gerçekleşen ölümü orduya bildirmemesi kurumun gereksiz ve öldürücü deneylerine devam etmesiyle de sonuçlanabilirdi.</p>

    <p class="normal">Böylelikle istihbarat teşkilatları , yabancı hükümetler, kurum ve bireyler arasında ortaya çıkan ciddi sorunlar; istihbarat teşkilatları tarafından maske olarak kullanılan özel ve kamu kurumlarıyla olan uyumu mümkün kılan Amerikan ve yabancı devlet yasalarını çiğneyen yurtdışı faaliyetlerinde Amerikan ortaklığının meşruluğunu tartışan sorulara kadar uzayıp gitmektedir.</p>

    <p class="normal"><span class="idebold">Chatter Projesi</span></p>

    <p class="normal">CHATTER Projesi 1947 sonbaharında başlamış bir donanma/deniz kuvvetleri projesiydi. Proje, Sovyetlerin "gerçek ilaç"ları kullanmasıyla elde edilen "şaşırtıcı sonuçlar" raporuna karşılık, deneyle bu tür ilaçların ajanların işe alınmasında ve sorgulanmasında kullanımı ve tanımlanması üzerine odaklandı. Araştırmalar hayvan ve insan denekleri üzerinde 'Anabasis aphylla', 'scopolamine' ve 'mescaline'ninde kullanıldığı laboratuar deneylerini kapsadı. Denizaşırı deneyler projenin bir parçası olarak yürütüldü. Proje, Kore Savaşı sırasında geliştirildi ve 1953 yılında savaşın bitiminden kısa bir süre sonra sona erdirildi.</p>

    <p class="normal"><span class="idebold">Bluebird / Artichoke Projesi</span></p>

    <p class="normal">Kimyasal ve biyolojik maddelerin kullanımını içeren CIA'nin ilk temel programı olan Bluebird Projesi, 1950'de yönetim tarafından da onaylandı. Bu projenin hedefleri:</p>

    <p class="normal">Personelden yetkisiz bilgi alınmasını engellemek için onları şartlandırma yollarını araştırmak, özel bir takım sorgulama tekniklerini uygulayarak, bireyler üzerinde kontrol sahibi olmanın yollarını incelemek, hafızayı güçlendirmek, CIA kadrosuna düşmanın kontrol sahibi olmasını engellemek için savunma amaçlı yöntemler geliştirmek.2</p>

    <p class="normal">Proje esnasında denizaşırı ülkelerde yürütülen soruşturmalar sonucunda, hipnoz ve uyuşturucunun dahil olduğu konvansiyonel olmayan sorgulama tekniklerinin değerlendirilmesi yeni bir hedef olarak eklendi. 1951 Ağustosunda proje ARTICHOKE olarak yeniden isimlendirildi. Artichoke projesi, tıbbi ve güvenlik kontrolleri altında gönüllü denek olan bireylere hiçbir zararın olmadığı sorgulama teknikleri üzerine olan deneyleri içermekteydi. Uluslararası sorgulamalarda deneklerin fiziksel ve psikolojik muayenelerinden sonra sodyum pentothal ve hipnozun birlikte kullanılmasından yararlanılması da Artichoke'un bir parçasıdır.</p>

    <p class="normal">Bilimsel İstihbarat Ofisi (OSI), düşman güçleri tarafından kaydedilen bilimsel gelişmeler üzerinde çalışan Bluebird/Artichoke çalışmalarına yön verdi. 1952'de Artichoke'un bütün sorumluluğu OSI'den Denetim ve Güvenlik Bölümüne (I&amp;SO) devredildi. CIA'nin teknik servisleri ve tıbbi kadrosu ihtiyaç duyulduğunda çağrılacaktı, OSI diğer hükümet teşkilatlarıyla işbirliği fonksiyonunu saklı tutu.3</p>

    <p class="normal">İstihbarat biriminden işletim birimine kadar olan bölümlerde liderlik değişimi, saldırı ve savunma amaçlı özel sorgulama tekniklerinde, özellikle hipnoz ve gerçek serumlar, düşman güçlerinin eylemlerinden kullanımına kadar çeşitli alanlardaki önem sırasındaki değişikliğe de yansımıştır. Artichoke projesine dahil olmuş teşkilatın her biriminden temsilciler kaydettikleri gelişmeleri, tartışıp irdelemek için her ay toplanmışlardır. Bu toplantılar, ABD'de deney yapılmasını olduğu kadar denizaşırı sorgulamaların planlanmasını daha fazla içermektedir. 4</p>

    <p class="normal">1953'den sonra Artichoke projesi hakkındaki bilgiler çok güç bulunur oldu. CIA raporlarına gore projenin 1956 yılında sona erdirildiği belirtildiyse de aslında projenin Güvenlik ve Tıbbi Serviste "özel sorgulama" başlığı altında yıllarca devam ettirildiğine dair deliller bulunmaktadır.</p>

    <p class="normal"><span class="idebold">Mknaomi</span></p>

    <p class="normal">Mknaomi bu alandaki bir diğer önemli CIA programıdır. 1967'de CIA, Mknaomi'nin amaçlarını şöyle özetlemiştir:</p>

    <p class="normal">Gizlice düzenlenen operasyonların gereklerini karşılamak için gizli destek sağlamak, TSD (Teknik Servis Dairesi)'nin özel kullanımı için zarar verici ve öldürücü materyal yığınağı yapmak, Biyolojik ve kimyasal maddelerin geniş bir alana yayılması için özel maddeleri işleme konmaya hazır olarak bulundurmak, Yürürlükteki şartlar altında sonuçların tahmin edilebilir olması ve eksiksiz bir hale gelmesini temin için maddelerin değerlendirilmesi, deney ve gerekli gözetimi sağlamak.</p>

    <p class="normal">1952'de orduyla yapılan anlaşmaya gore, Fort Detrick'deki Özel Harekat Dairesi (Special Operation Divicion) biyolojik maddelerin denenmesi, geliştirilmesi konusunda CIA'e yardım edecekti. Bu anlaşmayla, CIA kendi kullanımına uygun biyolojik silahlar üretmek için Ordudan iş gücü, yetenek ve bilgi talep etmiştir.</p>

    <p class="normal">Özel Harekat Dairesi (SOD) biyolojik maddeyle kaplı küçük oklar ve haftalar ve hatta aylarca etkili kalabilen farklı biyolojik maddeler içeren haplar üretmiştir. SOD ayrıca askeri bir tesise girerken CIA ajanlarına bekçi köpeğini etkisiz hale getiren ayrılırken ise bilincine kavuşmasını sağlayan kimyasal maddeyle kaplı okları ateşlemek için silahlar da üretmiştir. SOD bilim adamları aynı etkisiz hale getirme işlemini insanlar için geliştirmede (o dönemde) yetersiz kalmışlardır.</p>

    <p class="normal">CIA insanlara karşı kullanmak için biyolojik silahlara olan ilgisine ek olarak SOD'dan hayvanlara ve ekinlere yönelik biyolojik madde kullanımı üzerinde çalışmasını istemiştir. 1967 tarihli bir CIA raporunda şöyle belirtilmiştir:</p>

    <p class="normal">Büyük miktarda ekin kaybına neden olan ve ekine karşı gizli saldırılar gerçekleştirmek için üç ayrı metot ve sistem, uygulama bölgelerinde değerlendirilip geliştirilmiştir. Bu talebe binaen tamamlandı ve daha sonra geliştirildi, fakat neticede harekete geçirilmeden biraz önce yok edildi.</p>

    <p class="normal">MKNAOMİ 1970'de ortadan kaldırılmıştır. Başkan Nixon, 25 Kasım 1969'da zarar verici ya da öldürücü her türlü biyolojik silahın kullanımın bırakıldığını resmen açıklamış, varolan bakteriyolojik silah stoklarının elden çıkarılması emrini vermiştir. 14 Şubat 1970'de Başkan önceki emrinin sınırlarını aydınlığa kavuşturmuş ve toksinlerin -kendisi yaşayan organizma olmayıp bu organizmalarda üretilen kimyasallar- önceki direktiflerine bağlı olarak biyolojik silah kabul edilmesine ve yok edilmesine işaret etmiştir. Özel Harekat Dairesi tarafından CIA için saklanan materyallerin kontrolünün bırakılması emrine rağmen, bir CIA Bilim adamı, Fort Detrick'teki gizli tutulan bir CIA laboratuarında görevli SOD personelinden, imha emrinin üzerinden beş yıl sonra bile aşağı yukarı 11 gram shellfish toksin temin etmiştir.5</p>

    <p class="normal"><span class="idebold">MKULTRA</span></p>

    <p class="normal">MKULTRA kimyasal ve biyolojik maddelerin araştırılmasını ve geliştirilmesini içeren CIA'nin en temel programıydı. Bir takım gizli operasyonlarda kullanılmak üzere insan davranışlarını kontrol etme amaçlı kimyasal, biyolojik ve radyolojik materyallerin incelenip, geliştirilmesiyle meşgul olunmuştur.6</p>

    <p class="normal">1973 Ocak ayında MKULTRA kayıtları, Teknik Servis Dairesi Şefi olan Dr. Sidney Gottlieb'in verdiği sözlü direktifin uygulanması ile imha edildi. Kayıtların imha emri ile, Dr.Gottlieb'in o zamanki DCI Helms'in emrini tatbik ettiğine, Dr.Gottlieb şahitlik etmiştir ve CIA Başkan Vekili Richard Helms de bunu doğrulamıştır.</p>

    <p class="normal">MKULTRA Projesi, Başkan yardımcısı Richard Helms'in insan davranışlarını değiştirmede kimyasal ve biyolojik maddelerin kullanımı üzerinde çalışan son derece gizli CIA projeleri için özel sermaye mekanizmalarını belirleyen DCI'ye yaptığı bir teklifle başlamıştır. Proje aşağıdakileri içermiştir:</p>

    <p class="normal">"Biyolojik ve kimyasal maddelerin gizli kullanımını mümkün kılmak için yöntemler geliştirmek. Bu alan şimdiki yada gelecekteki gizlice düzenlenecek operasyonları destekleyebilecek çeşitli psikolojik şartların üretimini içerir. Olası zararlarından başka , kimyasal ve biyolojik savaşlar konusunda etraflıca bir güce sahip olmak, düşmanın tüm planları, gücü üzerine tam bir bilgi sahibi olmayı sağlar. Böylece bu tür teknikleri kullanma da yeterince kontrollü davranmayan düşmanlara karşı korunmayı sağlar."7</p>

    <p class="normal">Richard Helms tarafından yapılan önerilerin yanı sıra DCI, 13 Nisan 1953'te MKULTRA'yı onaylamıştır</p>

    <p class="normal">Bunun için özel sermaye mekanizmasının kurulmasının kısmen de olsa gerekçesi programın son derece gizli bir konumda oluşudur. Genel Müfettiş bu gizliliğin sebeplerini 1963'te yaptığı MKULTRA araştırmasında aşağıdaki gibi sıralamıştır:</p>

    <p class="normal">"İnsan davranışlarını yönlendirmek için yapılan araştırmalar tıp dünyasında ve ilgili alanlarda birçok otorite tarafından ahlakdışı olarak nitelendirilmiştir. Yani MKULTRA programındaki profesyonel yöneticilerin geleceği tehlikeye düşebilir, Bazı MKULTRA faaliyetleri orijinal yönetmelik üzerinde yasallık tartışmalarına yol açabilir, MKULTRA deneylerinin son aşaması Amerikan vatandaşlarının haklarını tehlikeye atar, MKULTRA faaliyetlerinin bazı yönlerinin açığa çıkması yabancı istihbarat servislerinde saldırı ve savunma amaçlı birtakım çalışmalara sebep olabileceği gibi kamuoyunda da çok şiddetli tepkilere yol açabilir."8</p>

    <p class="normal">Programın 10 yılı geçen sürecinde, MKULTRA patenti adı altında yürütülen araştırmalara uygun olarak insan davranışlarını kontrole birçok yan kol eklenmiştir. Bunlar 'radyasyon, elektroşok, psikolojinin birçok alanı, psikiyatri, sosyoloji, yazıbilim' olarak adlandırılabilir.</p>

    <p class="normal">İnsan davranışlarını değiştirmede ve zihin kontrolde kullanılan maddelerin araştırma ve geliştirme süreci üç aşamadan ibarettir. Birincisi; çalışmak için uygun materyallerin bulunması. İkincisi; farklı kurumlarda gönüllü insan derneklerinin üzerinde laboratuar deneylerinin yapılması. Üçüncüsü ise, MKULTRA materyallerinin normal hayata uygulanmasıdır.</p>

    <p class="normal">Doğru materyallerin bulunması aşamasında üniversitedeki uzmanlarla yapılan görüşmelere, hastanelere, federal kurumlara, özel araştırma organizasyonlarına başvurulmuştur. Bu fonlara yapılan yıllık bağışlar, CIA'nin bu kuruluşlara olan özel ilgisini gizlemek için araştırma kurumunun yardımı olarak gösterilmiştir.</p>

    <p class="normal">MKULTRA programının sonraki aşaması doktor, toksikologlar, tıp ve narkotik alanlardaki uzmanları içermektedir. Bu uzmanlar ilk araştırmalardan elde edilen bulgulardan faydalanarak, insan denekleri üzerinde yoğun deneyler yürütmüşlerdir.</p>

    <p class="normal">Bu konudaki ilk çalışmalardan biri Ruh Sağlığı Ulusal Enstitü'sü tarafından yürütülmüştür. Bu çalışmada Kentucky ve Lexington'daki NIMH Bağımlılık Araştırma Merkezi'nde hallucionicleri de içeren çeşitli uyuşturucular üzerinde deneyler yapılması planlanmıştır. O zamanki adıyla 'Lexington Rehabilitasyon Merkezi' uyuşturucu yüzünden meydana gelen şiddet olayları için bağımlılara bir çeşit hapishane görevini görüyordu.</p>

    <p class="normal">Denekler kısa bir fiziksel muayeneden ve izin kağıdını imzaladıktan sonra hallucionic uygulanan gönüllü mahkumlardı. Deneylere katılmanın ödülü ise bağımlılara uyuşturucu temini olmuştur.</p>

    <p class="normal">LSD, MKULTRA Programı'nda kullanılan maddelerden biridir ve en önemlisidir. LSD deneyinin son aşaması, CIA için çalışan Narkotik Büro'ya bağlı memurlar tarafından, haberi olmayan gönülsüz deneklere normal hayat şartları altında LSD verilmesini içermektedir.</p>

    <p class="normal">Böyle bir deneyin gerekçesi 'maddelerin deney sonuçları normal bilimsel prosedüre göre tüm reaksiyonlarını ve maddenin tüm özelliklerini göstermede başarısız kalabilir' olmasıdır.</p>

    <p class="normal">CIA'ye göre Narkotik Büro ile çalışmanın avantajı uyuşturucunun olduğu bir ortamda deneklerin incelenmiş ve hazır hale getirilmiş olmasıdır. Bazı denekler, muhbirler yada birtakım suçların şüphelileridir. Diğer bir deyişle, maddelerin tüm sosyal sınıflara ait bireyler üzerindeki etkisi çok önemliydi. Amerikalı veya yabancı, yüksek veya avam tüm bu kategorilere göre testler yapılmıştır.</p>

    <p class="normal">MKDELTA diye isimlendirilen özel bir bölüm de, MKULTRA maddelerinin kullanımını yurtdışında düzenlemek için kuruldu. Bu tür maddeler birçok durumda kullanıldı. MKULTRA kayıtlarının yok edilmesinden dolayı, MKULTRA maddelerinin CIA tarafından yurtdışında kullanımının tam bir tanımlamasını yapmak imkansızdır. Şu belirlenmiştir ki bu materyallerin yurtdışında kullanımı 1953'te başlamıştı,1950 yılı da ihtimal dahilindedir.</p>

    <p class="normal">Uyuşturucular öncelikle sorgulamalara katkısı olur düşüncesiyle kullanıldı fakat daha sonra MKULTRA/MKDELTA maddeleri utanç verici bir takım kötü amaçlar için kullanılmıştır. CIA'nın Teknis Servis Dairesi (1957) Genel Araştırma Müfettişi'ne göre CIA bir çeşit uyuşturucu geliştirmiş ve bunu tam 33 denekte 6 farklı operasyonda kullanmıştır. 1963'te operasyon ve deney sayısında önemli bir artış gözlenmiştir.</p>

    <p class="normal">Teknik Servis Dairesi Genel Araştırma Birimi üyelerinden John Vance gizlice habersiz deneklere LSD uygulanmasını içeren MKULTRA programı hakkında ancak 1963 baharında bilgi edinebilmiştir.</p>

    <p class="normal">Bunun ortaya çıkmasından ve müfettişin raporundan sonra deneyler durduruldu ve programa çok daha sıkı idari kontroller uygulanmaya başlandı. CIA'ye göre, proje her sene bütçesinin önemli miktarda aşağı çekilmesiyle 1960'ların sonunda tamamen sonlandırılmıştır.</p>
  </div>

  <div class="calibre1" id="calibre_pb_22"/>
</body>
</html>
