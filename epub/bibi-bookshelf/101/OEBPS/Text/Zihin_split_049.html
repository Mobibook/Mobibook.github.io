<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Zihin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h3 class="h2baslik">KLAVYENİZE DİKKAT</h3>

    <p class="normal">Tempest sizi de izliyor olabilir...</p>

    <p class="normal">'Bilgisayarınızın klavyesi ile ne yazdığınıza dikkat edin; zira bilin ki, yazdıklarınızı birileri, belki de devlet, izliyor olabilir.'</p>

    <p class="normal">Bu cümle geçen gün okuduğum bir yabancı-haber yorum yazısının ilk cümlesi. Bu çarpıcı cümleyi ben de bugünkü yazımın ilk cümlesi yaptım; çünkü birçok kişi gibi ben de bilgisayarların sadece bağlandıkları telefon hatları vasıtasıyla izlenebildiklerini, bilgisayarların klavyelerinin henüz izlenemediğini tahmim ediyorum; ama şimdi artık klavyelerin de uzaktan izlenilip yazılanların da öğrenilebildiklerini geç de olsa öğrenmiş oldum söz konusu yazı sayesinde.</p>

    <p class="normal">Kaynağı bende saklı bu yazıya göre, Amerika en azından 10 yıldır klavye izleme kabiliyet ve tekniğine sahip.Yazı, bu gerçeğin Amerika'nın bütün dünyadaki telefon, faks, elektronik posta ve diğer elektronik data iletişiminin çoğunu dinleyen, kısa adı NSA olan ünlü global kulağı Milli Güvenlik Ajansı ya da Kurumu'ndan son günlerde elde edilen gerçek belgelerden öğrenildiğini söylüyor.</p>

    <p class="normal">Klavye izleme-okuma-kaydetme kabiliyet ve tekniğinin kısa adı TEMPEST. (Yani İngilizce Transient Elektromagnetic Pulse Emanation Standart kelimelerinin baş harflerinin birleştirilmesiyle meydana getirilmiş bir kısaltma).</p>

    <p class="normal">TEMPEST ile ilgili gerçek belgeleri NSA'dan almayı başaran kişi New York'ta mukim mimar John Young. Young, aynı zamanda siber alem ve burada yapılan ve yaşanılanlarla yakından ilgilenen bir ilginç ve faal şahıs. İşte bu şahıs, Amerika'da yürürlükte bulunan ve vatandaşlara devletin gizli faaliyetleri hakkında bilgi alma hakkını veren, kısa adı FOIA olan 'Bilgi Edinme Hürriyeti Kanunu' çerçevesinde NSA'ya başvurmuş ve buradan TEMPEST ile ilgili 22 belge ve yayının kendisine verilmesini talep etmiş.</p>

    <p class="normal">NSA, Young'ın 22 belge ve yayın talebine ona sadece 2 belge vererek cevap vermiş. Verilen belgelerden birisi 172 sayfa. Yarısı redakte edilen bu belge teknik bir belge; TEMPEST'in laboratuvar testleri ile ilgili benim anladığım kadarıyla. 12 sayfalık ikinci belge 'NSA/CSS Teknik Güvenlik Programı' başlığını taşıyor ve belgedeki redaksiyon oldukça az.</p>

    <p class="normal">Global Kulak NSA bu belgeleri John Young'a 7 Ekim tarihinde vererek belgeleri aynı zamanda kamuya da açıklamış bulunuyor. Ne var ki, Young ve kamu TEMPEST ile ilgili sadece bu iki belge ile yetinmek zorunda şimdilik; zira kurum Young'ın talep ettiği diğer belgeleri 'milli güvenlik mülahazalarıyla' veremeyeceğini açıklamış bulunuyor ama bu arada Young da mücadelesine devam ediyor, diğer belgeleri de almaya çalışıyor. Nitekim bu amaçla NSA'nın kararına mahkemede itiraz etmiş; itirazını da milli güvenlik mülahazalarıyla özel hayatın gizliliğinin mutlaka dengelenmesi ihtiyacı esası üzerinde bina etmiş bulunuyor.</p>

    <p class="normal">Kendi Web sitesinde NSA'dan aldığı belgeleri yayınlayan Young'ın itirazı iki-üç hafta içinde mahkemede bir karara bağlanacak ve istediği diğer belgelere kavuşup kavuşmayacağı o zaman belli olacak.</p>

    <p class="normal">Young istediği diğer belgeleri ister alsın ister almasın, bu bundan sonra çok da önemli değil; çünkü aldığı iki belgeyle o daha şimdiden TEMPEST konusunda bir tartışmayı, araştırmayı çoktan başlatmış bulunuyor. TEMPEST'den sadece 2 yıl kadar önce haberdar olduğunu söyleyen ve bunun özel hayatın gizliliğine karşı büyük bir tehdit olduğunu vurgulayan Young 'TEMPEST sayesinde kanunun zaten yasakladığı fiziki ulaşıma (yani bir binaya girmek ya da bilgisayara fiziki olarak müdahale etmek gibi) artık gerek yok. TEMPEST için söylenebilecek tek sınırlama, kullanılan aletin teknik yönden ulaşımının; yani menzilinin ne kadar olduğunda yatıyor. Zaten bu da gizli tutuluyor.' diyor.</p>

    <p class="normal">Bilgisayar uzmanı Joel MacNamara'ya göre, TEMPEST öyle her isteyenin kullanabileceği bir teknik değil; çünkü bu teknik pahalı ve uzmanlık gerektiriyor. 'Bilgisayarların monitörleri, sürücüleri, modemleri elektromanyetik radyasyon yaydıklarına göre, doğru ve uygun aletlerle bunların işledikleri bilgiler yeniden meydana getirilebilir' diyor aynı uzman.</p>

    <p class="normal">Bütün bu bilgilerden sonra ben klavyenize dikkat edin; TEMPEST sizi de izliyor olabilir diyorum şimdilik.24</p>
  </div>

  <div class="calibre1" id="calibre_pb_50"/>
</body>
</html>
