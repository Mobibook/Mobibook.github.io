<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Zihin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h3 class="h2baslik">HEPİMİZ İZLENİYORUZ</h3>

    <p class="normal">Orwell'in 1984'ü 15 yıl gecikmeyle gerçek oluyor. Etrafımız bizi izleyen kameralarla örülüyor.</p>

    <p class="normal">George Orwell ünlü romanı 1984'de geleceği ütopyacı yazarların aksine oldukça karamsar bir bakışla tasvir etmişti. Her tarafta insanları izleyen ekranlar ve düşünceleri sınırlamaya çalışan baskıcı bir rejim. Orwell'in atıfta bulunduğu 1984 yılı, dünyanın çoğu köşesinde pek de romandaki gibi geçmedi. Ancak, 1990'lı yılların yeni yüzyıla bırakacağı en büyük miraslarından biri, artık iyice hassaslaşan ve hepimizi tek tek tanıyan video kameralar olacak. Büyük alışveriş merkezlerinde, hatta pek çoğumuzun çalıştığı iş yerlerinde tepemizde gördüğümüz ya da oralarda bir yerlerde olduğunu bildiğimiz kameralar, geliştirilen yeni teknolojilerle, artık sadece görüntülerimizi kaydetmekle kalmıyorlar. İlk olarak İngiltere'nin başkenti Londra'daki bazı alışveriş merkezlerinde kullanılmaya başlanan akıllı kameralar görüntülemeyi başardıkları bütün yüzleri dijital bir koda çeviriyorlar ve bilgisayar sistemine aktararak bu bilgileri işliyorlar. Kısacası bu kameralar herkesi fişliyor. Kameralara yakalanan her yüze ait dijital kod, sürekli olarak ve anında bilgisayara yükleniyor ve burada polis tarafından aranan bir dizi suçluya ait dijital kodlarla karşılaştırılıyor. Karşılaştırma sonucunda çakışan iki kod bulunursa kontrol odasında çalan bir alarm güvenlik yetkililerini uyarıyor.</p>

    <p class="normal"><span class="idebold">Özel Sektörün Gözdesi</span></p>

    <p class="normal">Doğu Londra'da polis tarafından başlatılan ve yaklaşık bir senedir uygulanan sistemin başarısı özel kuruluşların da sisteme ilgi duymasına yol açıyor. Geçen ay içerisinde Regent Street'te aynı uygulamayı başlatan pek çok büyük mağazanın amacı, katilleri değil, sabıkalı dükkan hırsızlarını yakalamak. Mağaza hırsızlarının resimlerini bir veri tabanına giren alışveriş merkezleri, kamera görüntüleri aracılığıyla görüntüleri eşleştiriyor ve şüpheli şahısları dükkanlarından uzak tutuyorlar.</p>

    <p class="normal">Henüz İngiliz polisi tarafından doğrulanmamakla birlikte, İngiltere'deki uluslararası hava alanlarında aynı sistemin terörist ve uyuşturucu kaçakçılarının tespiti için bir senedir kullanıldığı öne sürülüyor.</p>

    <p class="normal"><span class="idebold">Nasıl Çalışıyor?</span></p>

    <p class="normal">Yüz tanıma iki aşamalı bir işlem. Sistem, önce yüzün görsel alanda olup olmadığını tespit ediyor. Daha sonra yüze kilitlenip seri bir şekilde onu veritabanında olan binlerce yüzle karşılaştırıyor. Beynimiz sosyal ilişkiler, karakter değerlendirmeleri ve bir isim sayesinde kişileri anında tanımamızı sağlarken, bilgisayarlar 1990'larda geliştirilen algoritma tekniklerini kullanıyor. Otomatik yüz tanıma teknikleri içerisinde en çok kullanılanı, insanların yüz tiplerinden oluşan şablonları kamerada deneyerek, kişinin yüz tipini çıkarıyor. Daha sonra göz , burun, kulak ve dudaklardaki kıvrımların her birinin tipine göre 40 bölgeye ayırıyor ve her bölgeye birer numara veriyor. Yanyana gelen numaralar bir sayı dizisi oluşturuyor. Program veri tabanında aynı sayılardan oluşan bir diziye rastladığında, iki resmi yanyana getiriyor ve güvenlik yetkililerini uyarıyor.38</p>

    <p class="normal"><span class="idebold">Saniyede 1 Milyon Fotoğraf Taranıyor</span></p>

    <p class="normal">ABD'nin sembolü olan Özgürlük Heykeli ve heykelin üzerinde bulunduğu Ellis Adası'na yerleştirilen yeni teknoloji ürünü bir sistemle, ziyarete gelen herkesin fotoğrafları çekilmeye başlandı. Yüz tanıma sistemiyle kaydedilen fotoğrafların, federal hükümetin elindeki terör şüphelilerinin fotoğraflarıyla karşılaştırıldığı belirtildi. 11 Eylül sonrası ABD'nin simgesi olan hedeflere yeni saldırılar olabileceğinden endişe eden yönetim, turistlerin büyük ilgi gösterdiği mekanlarda olağanüstü tedbirler almaya devam ediyor. Cumartesi günü Özgürlük Heykeli'ni ziyaret eden New York Valisi George Pataki, yüz tanıma sisteminin kentin diğer bölgelerinde de kullanılmaya başlayabileceğini söyledi. Visionics şirketi tarafından geliştirilen yüz tanıma sistemi ABD'deki bazı havaalanlarında ve hükümet binalarında kullanılıyor. Sistemle saniyede 1 milyon fotoğraf taranabiliyor. Heykelin bulunduğu adaya yolcu taşıyan feribotların girişindeki güvenlik noktasına yerleştirilen kameralarla turistlerin görüntüleri tespit ediliyor. Kameraların insanların yüzlerini gizleme olasılığını zorlaştıracak şekilde yerleştirildiği belirtiliyor. Heykeli görmeye gelen turistlerin çoğu, sistemin güvenlik gerekçesiyle kurulmuş olduğunu belirterek, memnun olduklarını ifade ediyor. Ancak Amerikan Sivil Haklar Birliği, uygulamanın "etkisiz" ve "Amerikalılara hakaret eden" nitelikte olduğunu ve Özgürlük Heykeli'nin hemen yanında bu tür bir sistemin kurulmasının ironik olduğunu belirtiyor.</p>

    <p class="normal"><span class="idebold">Afganistan Savaşında Yeni Teknoloji</span></p>

    <p class="normal">Bilgisayar yazılımı mağaraların içini bile gösteriyor Afganistan'daki terörle savaş sırasında yeni optik aygıtlar ve bilgisayar yazılımları kullanılıyor. Çok hassas optik sensorların büyük tipleri, uçak ve helikopterlerden yapılan gözetleme işlemlerinde kullanılıyor. Aygıtların mini tipleri ise, tüfek ve otomatik tabancalara bile takılabiliyor. Henüz çok gizli tutulan bir yazılımla değerlendirmesi yapılan gözetleme sonuçları sayesinde, en yoğun siste bile tankların varlığını görmek mümkün. Mağaralardaki insanlar da aynen araçlarda olduğu gibi, yaydıkları ısı sayesinde sensorlar tarafından görülüyor. Bu şekilde bulunan hedeflere silahların yönlendirilmesi ise, uydular ve GPS pozisyon bulma sistemiyle gerçekleştiriliyor.</p>

    <p class="normal">Aygıtın sivil amaçlı versiyonu gelecek yıl piyasaya çıkacak. Bu sayede örneğin göçük altında kalan madencilerin kurtarılması kolaylaşacak.39</p>

    <p class="normal">Öte yandan ABD`de yapılan bir araştırmada, bir kişinin beyninin faal bölgelerine bakarak, nelere baktığının anlaşılabileceği sonucu ortaya çıktı. Science dergisinin yarın yayınlanacak sayısında yer alan habere göre, araştırmayı yürüten Akıl Sağlığı Ulusal Enstitüsü`nden Profesör James Haxby, araştırma sonuçlarının, beynin gönderdiği sinyalleri çözmeye ve beyin dilini anlamaya çalışan araştırmacılara yardımcı olacağını söyledi.</p>

    <p class="normal">Araştırma sonuçlarına göre, bilim adamları bundan böyle bir kişinin baktığı cismin tipini, kişinin beyninde bu bakış sırasında harekete geçen bölgeleri izleyerek en az yüzde 96 başarı oranıyla, bilebilecek.</p>

    <p class="normal">Araştırmasını MR (Manyetik Rezonans) teknolojisiyle yürüten Haxby, beyin filmlerinin, sadece beynin şifreleme işlemini nasıl ve hangi bölgede yaptığını değil, karışık bilgileri nasıl şifrelediğini de ortaya koyabileceğini söyledi.</p>

    <p class="normal">Beynin karmaşık cisimleri, yüz ve manzaraları şifreleme ve yeniden tanıma tarzı konusunda çok sayıda teori bulunuyor. Bazı bilim adamları, her konunun beynin değişik bir bölgesinde şifrelendiğini ileri sürüyor.</p>

    <p class="normal">Bu araştırma sonuçlarına göre, beynin birçok değişik bölgesi, aynı çeşit görüntülerle uyarılıyor. Örneğin, manzaraları tanımakta en faal beyin bölgesi, kişi bir ayakkabı ya da kediye baktığında da harekete geçebiliyor.</p>

    <p class="normal">Araştırmaya katılan kişilere surat ve kedi resimleriyle, ev, sandalye, makas, ayakkabı ve şişeler gösterildiği belirtiliyor.40</p>
  </div>

  <div class="calibre1" id="calibre_pb_60"/>
</body>
</html>
