<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Zihin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="sagnormal"><span class="idebolditalik">"Sovyetler Birliği'nin 1951 yılında, zihin kontrol çalışmalarında kullanmak üzere Sandoz firmasından yaklaşık 50 milyon doz LSD-25 satın aldığı öğrenilmiştir."</span><br class="chapter"/>
    <br class="chapter"/>
    <span class="ideitalik">USAINTIC RAPORU- 1951</span></p>

    <h3 class="h2baslik">DENEYLERİN DURDURULMASI</h3>

    <p class="normal">10 Nisan 1963'te ACSI (Ordu İstihbarat Başkanlığı)'nda ÜÇÜNCÜ ŞANS ve DERBY ŞAPKA projelerinin sonuçları üzerinde bir toplantı/brifing düzenlendi. LSD'nin karşı haber almada sorgulama için yarar sağlayan bir madde olduğuna karar verilmeden önce daha fazla deneyin gerektiği sonucuna varıldı. DERBY ŞAPKA projesinin sonuçlarının sunumu sırasında, General Leonard (ACSI Vekili) daha fazla deneye izin verilmeyeceği emrini verdi.</p>

    <p class="normal">Bu toplantıdan sonra ACSI, CDC Generaline ÜÇÜNCÜ ŞANS ve DERBY ŞAPKA projelerini yeniden incelemesini rica eden bir mektup gönderdi ve "karşı haberalma sorguları için etkili ve yararlı yardım olarak EA 1729'un gelecekte de uygulanması konusunda net bir değerlendirme" yapmasını istedi. Aynı gün ACSI, CDC Komutanından FM 30-17 düzenlemesini yeniden elden geçirmesini istedi. "Ordu Departmanından önceden izin alınmadan hiçbir durumda sorgulama ya da güvenlik amaçlı uyuşturucu kullanılmayacaktır." Onay için araştırmaya yardımcı olarak uyuşturucu kullanımı istihbarat kanalıyla ACSI'ya iletilmektedir.</p>

    <p class="normal">Tıbbi araştırmalar, denek, uyuşturucu etkisi altındayken elde edilen bilgileri geçersiz ve güvenilmez bulmaktadır. İstihbarat amaçlı deneylerde siyasi, tıbbi, yasal ve ahlaki problemlerden dolayı önceden Ordu'dan izin alınmalıdır.</p>

    <p class="normal">Bu düzenlemenin daha sonra Ordu tarafından uygulanması LSD kullanımını etkili biçimde ortadan kaldırmıştır.</p>

    <p class="normal">Bu programların resmi bitiş tarihi net değil, fakat ACSI memorandumu 1963 Eylülü olabileceğini belirtiyorEylül'ün 19'unda Dr.Van Sims (Edgewood Arsena) Binbaşı Clovis (Kimyasal Araştırma Lab.) ve ACSI temsilcileri arasında bir toplantı düzenlenmiştir. "Sonuç olarak bu konferansta programın geçici bir süre durdurulmasına karar verilmiş ve daha yararlı ve uygun bir kullanıma kadar ertelenmiştir."</p>

    <p class="normal"><span class="idebold">İstihbarat Alanında Teşkilatlar Arası İlişkiler</span></p>

    <p class="normal">İstihbarat alanında teşkilatlar arası ilişkiler zaman içinde tam bir ortaklıktan sınırlı bir rekabete uzanan farklılık göstermiştir. İlk dönemde istihbarat alanında teşkilatlar arası üst derecede ortaklık olmuştur. Kimyasal ve Biyolojik maddelerin incelenmesini içeren araştırmalar ordunun kontrolünde olmasına rağmen, elde edilen bilgiler FBI ve CIA ile paylaşılmıştır. Fakat ortaklık ruhu devam etmemiştir. Ordunun bilgi paylaşımında gösterdiği zaaf, bu ruhu açıkça zedelemiştir.</p>

    <p class="normal">Yukarıda belirtildiği gibi Ordu İstihbarat Personel Başkan Yardımcısı, ÜÇÜNCÜ ŞANS Projesi adı altında LSD deneyinin planlanan faaliyetleri hakkında bilgilendirilmiş ve projenin FBI ve CIA ile koordine edilmemesi ile ilgili kaygısını ifade etmiştir. Bu talebe rağmen, ordu ve bu iki teşkilat arasında hiçbir eşgüdüm sağlanmamıştır. Eğer böyle bir ortaklık gerçekleşseydi, bu proje farklı bir şekilde değerlendirilebilirdi.</p>

    <p class="normal">Teşkilatlar arasında bu konudaki rekabet hoş olmayan bir seviyeye ulaşmıştır. Bir ordu çalışanı bir CIA temsilcisine ordunun Avrupa'daki ÜÇÜNCÜ ŞANS Projesi adı altında yürütülen LSD deneyleri hakkında birtakım şeyler anlatmış ve CIA acilen programın nitelikleri ve alanı üzerine gizlice bilgi edinmek için çaba göstermiştir. Aşağı yukarı aynı zamanda Richard Helms, CIA'nin bu alandaki gücüne katkıda bulunduğu için gizlice yürütülen deneylerin devam etmesi gerektiğini DDCI'ya belirtmiş ve böylece CIA'le istihbarat birliği içindeki diğer birimlerin (Savunma Dairesi gibi ) faaliyetlerini sınırlaması için izin vermiştir.35</p>

    <p class="normal">MKNAOMI Programı da bilgi paylaşımındaki yetersizlikten dolayı dikkat çekti. Ordu Özel Harekat Gücü (SOD) ve CIA güçlerini birleştirmek yerine çok küçük farklarla çeşitlilik gösteren talepleri ortaya koymakla yetindiler. CIA faaliyetlerinin güvenliğini sağlamak için, Teşkilat, SOD'dan operasyonlar için gerekli maddeleri tam ve doğru şekilde açıklamadan isteyebilmiştir. Bu da SOD'un (Özel Harekat Dairesi) CIA'ye yardımcı olması konusunda bazı sınırlamaların getirilmesine sebep olmuştur.</p>

    <p class="normal"><span class="idebold">Istihbarat Teşkilatları ile Yabancı İstihbarat Servisleri Arasındaki İlişkiler</span></p>

    <p class="normal">CIA'nin kimyasal ve biyolojik madde deneylerinin denekleri, genelde yabancı istihbarat servisleri ve güvenlik birimleri tarafından yurtdışında saklanmıştır. Bu birimlere uyuşturucu kullanımıyla ilgili bilgilerin verilmemesine rağmen, bunlarla işbirliği CIA'nin bu maddelerle olan ilgisinin güvenliğini tehlikeye atmaktadır. Bu işbirliği aynı zamanda insan haklarını ihlalde Amerikan Hükümetini de suç ortağı konumuna itmekte ve deneylerin yürütüldüğü ülke kanunlarına aykırı olabilmektedir.</p>

    <p class="normal">İstihbarat teşkilatları ile yabancı ülkelerdeki organizasyonlar arasındaki işbirliği, istihbarat ve iç güvenlik birimleriyle sınırlandırılmamıştır. Bazı MKULTRA araştırmaları yurtdışında yürütülmüştür. Bunun Amerikan yasalarından kaçınmak için üstlenilmiş olup olmadığı kendi içinde önemli bir sorundur. ARTICHOKE memorandumunda önerilen bir olasılık olmasıyla birlikte, hükümetin A.B.D hükümetinin izin vermediği belli aktivitelere izin vermiş olması yabancı ülke bilim adamlarıyla çalışmayı avantajlı bir hale getirmiştir. (Örneğin Antrax üzerine deneyler v.b.)36</p>

    <p class="normal">Bazı A.B.D. hükümet teşkilatları istihbarat birimlerinin bu alandaki çalışmalarında aktif bir şekilde yardımcı oldular. Yardımların bir çeşidi ise istihbarat birimleri tarafından sunulan araştırma belgelerine, teşkilatın kimyasal ve biyolojik maddelerle ilgisini gizlemek için "maske" hazırlamaktır.</p>

    <p class="normal">Diğer yardımlar ise daha ciddi sorular gündeme getirmiştir. CIA'nin gizlice LSD uygulamasını içeren deneyleri Narkotik Büro personelinin yürütmesine rağmen Büro ile Teşkilat arasında açık hiçbir bağlantı yoktur. Büro, Teşkilatın bu konudaki katılımını gizlemek için bir "paravan" görevini görüyordu. Fakat bu tertip CIA'nin proğram üzerindeki kontrolünü azalttı. Teşkilat hangi deneklerin seçileceği ve ne tür işlemlerden geçeceği süreçlerini kontrol edemedi, ayrıca deney sonrası dönemi ise düzenlemede etkisiz kaldı. Dahası, CIA Genel Müfettişi'nin belirttiği gibi: "Deneklerin son incelemelerdeki durumu sadece Narkotik Büro'ya dayanmaktadır. Bu tür faaliyetlerde elde edilen son derece kritik bilgilerin örtbas edilmesi CIA açısından riskli bir durumdur."37</p>

    <p class="normal">Ayrıca bu tertip CIA'nin gizli LSD deneylerinin sona erdirme kararına Narkotik Büro personeli tarafından uyulacağı konusunda kesin güven duymasını engelliyordu.</p>

    <p class="normal">Narkotik Büroyla olan bu anlaşma "gayri resmi" olarak nitelendirilmiştir. Bu gayri resmi anlaşmayla iyice karışan durum, 40 Komisyon üyesinin Narkotik Büro'nun liderlerinden detaylı bilgi istemede isteksizlik göstermesi ve CIA'nin bilgi vermekteki tereddütü ile daha da kötüleşmiştir.</p>

    <p class="normal">Genel Müfettişin 1963'teki MKULTRA araştırmasında, projelerin "araştırma ve geliştirme" aşamasının "üniversitedeki uzmanlar, eczacılar, hastaneler, devlet ve federal kurumlar ve özel araştırma organizasyonları tarafından CIA'nin konuya ilgisini gizleyecek şekilde yürütüldüğü belirtilmiştir.</p>

    <p class="normal">Sadece birkaç "anahtar şahıs" her bir kuruma "Teşkilat için kefil olarak atandı. Araştırma ve geliştirme safhası, temel araştırma projelerinin bulgu ve sonuçlarını sağlayan doktorlar, toksikologlar, ve diğer uzmanlarla narkotik, hastane ve hapishaneler tarafından yürütülen bir aşamayla başarıya ulaşmış ve insan denekler üzerinde yoğun deneylerle ilerletilmiştir."</p>

    <p class="normal">Müfettişe göre MKULTRA deney programları, programlarda katılımcıların gönüllü olduğu kabul edilmiş bilimsel yöntemlerle yürütülmüştür. Bu uygulama güvenlik, tıbbi destek yada tıbbi ve psikolojik yardımın eksikliği ile bilinen gizli LSD uygulanmasını içeren deneyler için tam olarak uygun değildir.</p>

    <p class="normal">İstihbarat Teşkilatları, bireysel araştırmacılara projelerini kendilerinin tasarlamalarına izin vermiştir. LSD deneylerine katılmalarının karşılığında kendilerine uyuşturucu sağlanan, Kentucky ve Lexington'a gönderilen uyuşturucu bağımlılarını içeren deneyler, bu araştırmacılar tarafından yürütülmüş ve deney rehberlerine uyulmadığı gerekçesiyle teşkilatlar tarafından sorguya çekilmişlerdir.</p>

    <p class="normal">MKULTRA araştırma ve geliştirme programları diğer soruları da gündeme getirmiştir. Hapishane mahkumlarının, uyuşturucu bağımlıları ve zihinsel problem yaşayan hastaların bu tür deneylerde yer almak için bilgi sahibi olup rıza gösterebilmeleri çok net değildir. Kendi imkanları dahilinde yapılan araştırmaların en son sorumlusu kurumların kendileri olup olmayacağı konusunda şüpheler de mevcuttur. Düzenlemelerin özelliği, araştırmaları himaye edenlerden haberi olmayan şahısların kendi katılımları hakkında herhangi bir seçim yapma hakkını engellemesidir.</p>

    <p class="normal">İstihbarat Teşkilatları adına yürütülen bu araştırmalarda daha büyük önlemler alınmasına rağmen, sınıflandırma ikilemi hala durmaktadır. Teşkilatlar , düşman hükümetlerin aynı alandaki çalışmalarına sebebiyet vermemek için kendi ilgilerini gizlemek istemişlerdir. Bazı durumlarda, bugün araştırmacılar bu teşkilatlarla olan bağlantılarını saklamayı tercih etmişlerdir.</p>

    <p class="normal">QKHILLTOP, 1954'TE Çin komünist beyin yıkama yöntemleri ve sorgulama teknikleri geliştirme üzerine ayrılan bir projedir. İlk çalışmaların birçoğu Cornell Üniversitesi Tıp Fakültesi İnsan Ekoloji Çalışma Programı tarafından yürütülüyordu. Çalışma MKULTRA Programına dahil edildi.</p>
  </div>
</body>
</html>
