<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Zihin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="sagnormal"><span class="idebolditalik">Beyine yerleştirilen çiplerle hareketler değiştirilebilir. Bu yolla insanların ideolojilerinden kötü alışkanlıklarına kadar birçok şeyi değiştirmek mümkün. İnsanların bilinç altındaki olumsuz düşünceler silinerek tekrar programlanabilir. Bu konular hakkında Rusya'nın ciddi araştırmalar yaptığı biliniyor"</span><br class="chapter"/>
    <br class="chapter"/>
    <span class="ideitalik">Nevzat Tarhan<br class="chapter"/>
    Kurmay Albay</span></p>

    <h3 class="h2baslik">"İNSANLAR ÖNCE ÇİPLENECEK"</h3>

    <p class="normal">Memory Centers of America Nöropsikiyatri Merkezleri Türkiye Yöneticisi Kurmay Albay Prof. Dr. Nevzat TARHAN, "Dünya istihbarat örgütlerinin karşı tarafı yönlendirmek için psikolojik operasyon yapabilmeleri en önemli hedefleridir. İstihbarat örgütleri özellikle CIA ve MOSSAD bu konuya büyük önem vermektedir. Bir Çin atasözü vardır, "Yüz savaş kazanmak hüner değil, hüner savaşmadan güvenliği sağlamaktır." dedi. Psikolojik Harp Uzmanı Kurmay Albay Tarhan sözlerini şöyle sürdürdü:</p>

    <p class="normal">"İstihbarat örgütleri bu konuya bilimsel olarak eğilmekte, sürekli çalışmalarla yeni yollar araştırmaktadırlar. Tarihte bilinen ilk ve en önemli psikolojik operasyon örneği Hasan Sabbah'tır. Haşhaşî Tarikatı da denilen bu örgütlenmede kişiler haşhaşın etkin maddesi eroinle keyif duygusuna ve cennet inancına şartlandırılıyor. Hasan Sabbah'a itaat ederlerse hep böyle yaşayacaklarına inandırılıyorlardı. Böylece de intihar saldırılarını zevkle yapıyorlardı.</p>

    <p class="normal">1937'de Stalin'in Halk Mahkemeleri'nde dâvâlıların itiraflarında bazı kimyasallar kullanıldığı bilinmektedir. Hatta Macaristan Kardinali'nin de bulunduğu bir dâvâda, dâvâlılar devlete karşı bir tutum aldıklarını hep birden itiraf etmişlerdi.</p>

    <p class="normal"><span class="idebold">Elektromanyetik Etkileme Mümkün müdür?</span></p>

    <p class="normal">Evren "Radiant Enerji" denilen yayılan bir enerjiden oluşur. Gözümüzle gördüğümüz spektrum bir dalga boyudur. Morötesi ve kızılötesi dalga boyları gözle görülmez. Ancak röntgen filmlerinden, termal kameralara, yeraltı su havza haritalarına kadar bir çok alanda kullanılır.</p>

    <p class="normal">Her elektrik kaynağı bir radyasyon neşreder. Bazı radyasyonlar iyonlama yaparak hücre ölümlerine yol açar. Hidrojen atomu frekansına uygun mikrodalga ile MR gibi beyin tomografileri çekilir. Mikrodalga fırınlarda ışınların camı geçerek tabak içindeki suyu buharlaştırdığını biliyoruz.</p>

    <p class="normal"><span class="idebold">Mikrodalga ile Beyin Kontrolü Nasıl Olur?</span></p>

    <p class="normal">Mikrodalga ile uzaktan gürültü hissi oluşturmak mümkündür. Elektromanyetik ritmik vuruşlar, kişinin başında elektrikli matkapla oyulma hissi uyandırabilir. Çok düşük frekans da (VLF), iyonlamanın olmadığı bir radyoaktiviteyle baş ağrısı, çınlama, sinirlilik, depresyon, hâfıza kaybı hatta panik duygusu oluşturulabilir. Radyasyonun diş dökülmesi, kan kanseri, sakat doğumlara neden olduğu zaten bilinmektedir.</p>

    <p class="normal">İyonlanmanın olduğu radyasyonlar X ışınları, radyum gibi kanser tedavisinde kanserli hücreleri öldürmek için kullanılır. Bu ışınları uzaktan yönetmek mümkün olmamakta, fakat mikrodalga kaynağını 1-2 km. uzaktan bir hedefe yöneltmek mümkün olabilmektedir. Kötü niyetli kişilerin elinde korkunç bir silah haline dönebilen bu teknoloji insanlık dışı amaçlarla kullanılırsa insanlığın sonu başlar.</p>

    <p class="normal"><span class="idebold">İnsana Çip Yerleştirmek Mümkün mü?</span></p>

    <p class="normal">İnsan davranışını kontrol etmek isteyenler hayvan deneylerinde bunu gerçekleştirmişlerdir.</p>

    <p class="normal">FM radyo kanalı ile sinyaller alabilen ve nakledebilen minyatür elektrotlar hayvan kafasına yerleştiriliyor. Maymunda cinsel saldırganlık, boğada âniden durma komutu verme deneyleri başarılı oldu. Yunus balıkları yönetilebildi. (Balıkçılar tarafından 'Aydın' ismi takılan Rus yunus balığının sık sık ABD dinleme istasyonunun bulunduğu Sinop sahillerine gelmesi gibi !..)</p>

    <p class="normal">ABD'de beynin elektronik uyarılması zihinsel özürlülerde ve eşcinsellerde araştırılmıştır. James Olds isimli araştırmacı beynin hipotalamus bölgesine elektronik implant yerleştirerek eşcinselleri kontrol etmeyi başardı. Hastalarda korku, heyecan, halüsinasyon oluşturarak davranışlarını ödüllendirdi veya cezalandırdı.</p>

    <p class="normal">Zihin özürlülere de benzer deneyler yapıldı. Bu çalışmalar çok tartışıldı. "Bilimin iyiliği değil, hastanın iyiliği ön planda tutulması" etik kuralına göre çalışmalar durduruldu.</p>

    <p class="normal">FM radyo kanalında sinyaller alabilen ve nakledebilen bu uzaktan beynin elektronik uyarılması, ateşli tartışmalara konu oldu. Hatta Fransa'da her doğan çocuğa kimliğini belirtir elektronik parça yerleştirerek ömür boyu nerede olduğunu izleyebiliriz tezi bile ortaya atıldı. İnsanın robot gibi tuşlarla kontrol edilmesi çok tehlikeli bir gelişmeydi.</p>

    <p class="normal">Elektronik implantı (Stimoreceiver) bulan Dr. Delgado beynin amigdala ve hipokampus gibi alanlarını canlandırıp neşe, tuhaf duygu, renkli görüntü gözlemlediğini kayıt ederek kitabında açıkladı.</p>

    <p class="normal">Radyohipnotik beyinler arası kontrol projesi elektronik hipnoz yapmayı amaçlamaktadır. Bu projede kişiye istemediği şeyleri yaptırmak mümkün hale gelecektir. Tuşlarla kontrol edilen insana ne yaptırılmaz ki!</p>

    <p class="normal"><span class="idebold">Elektromanyetik Enerjinin Kullanılması</span></p>

    <p class="normal">Bugün psikiyatride beynin ürettiği sinyalleri kaydederek beyin fonksiyonel görüntülemesi yapılabilmektedir. Klasik EEG'nin analog sinyallerin sayısallaştırılmasıyla bilgisayar devriminden sonra beyin haritası çıkarılabiliyor. Beynin hastalıklı alanlarını görüntüleyebiliyoruz. Tanı ve tedaviyi güçlendirmek için işe yarayan bir yöntemdir. Hatta ilaç tedavisinin biyoyararlılığını hastayı izlerken görselleştirmiş oluyoruz.</p>

    <p class="normal">Elektromanyetik enerjinin tedavide kullanımı yeni gelişmelerdendir. TMS denilen bir yöntemle ilgili araştırmalar hâlen sürmektedir. Beynin ön bölgesine elektromanyetik uyarı vererek depresyonu tedâvi etme projesi elektroşok tedavisine alternatif olarak işe yarayacak gibi görünmektedir.</p>

    <p class="normal">Sonuç olarak insan zihninin uzaktan kontrol edilmesi dünya için sosyal ve politik etkileri çok fazla olacak gelişmeleri getirecektir.</p>

    <p class="normal"><span class="idebold">Duyu Ötesi Algı ile İlgili Ne Tür Çalışmalar Yapılıyor?</span></p>

    <p class="normal">Birleşik Devletler parapsikolojik araştırmalara büyük bütçeler ayırmaktadır. Beş duyuyu kullanmadan insanın geçmiş, gelecek ve şimdiki zaman hakkında bilgi edinmesi çok ilgi çeken bir konudur. Telepati, duru görü (Clair-voyance), altıncı his de denilen bu algılama biçimi hakkında şu anda bilimsel çalışmalarda sağlam deliller yoktur.</p>

    <p class="normal">Sesin, elektromanyetik frekansın, lazerin varlığı başka dalga boylarının varlığına kanıt olabilmektedir. Zihni kontrol etmenin, ikizlerin, anne-çocuk arasındaki uzaktan duygusal etkilenmelerin nasıl olduğu henüz çözülemedi. Rüya laboratuarlarında telepati yoluyla kavram ve imaj uyandırıldığının gözlemlenmesi elektronik psikiyatri açısından devrim niteliğindeki çalışmalardır.</p>

    <p class="normal">Duru görü veya beden dışı sezgi denilen bir yöntemde de bazı denekler odada gizlenmiş nesnelerin yerini tespit etmeyi başarabiliyorlar. "Remote Viewing, remote sensing" denilen uzaktan görme ve hissetme özelliği olan insanların bunu nasıl başardıkları bilimsel ilgi alanına girmektedir."8</p>

    <p class="normal">Genelkurmay Psikolojik Harp Dairesi'nden Kurmay Albay Prof. Dr. Nevzat Tarhan, beyin üzerinde yapılan araştırmalarda ortaya çıkan sonuçların gizli servislerin ilgisini çektiğini söylüyor. Tarhan, beynin radyo dalgalarıyla veya ilaçlarla kontrol edilebileceğini belirtiyor.</p>

    <p class="normal">İstihbarat birimlerinin radyo dalgaları ile beyin kontrolü üzerinde çalıştığını ifade eden Tarhan, "Beyine yerleştirilen çiplerle hareketler değiştirilebilir. Bu yolla insanların ideolojilerinden kötü alışkanlıklarına kadar birçok şeyi değiştirmek mümkün. İnsanların bilinç altındaki olumsuz düşünceler silinerek tekrar programlanabilir. Bu konular hakkında Rusya'nın ciddi araştırmalar yaptığı biliniyor." dedi. Boğaziçi Üniversitesi Elektronik Mühendisliği Bölümü öğretim üyesi Prof. Dr. Selim Şeker de, beyni kontrol etme çalışmalarının eskilere dayandığını, ancak, modern çalışmaların Almanya'da başladığını belirterek, "II. Dünya Savaşı'nda Almanya'nın yenilmesiyle Amerika ve Rusya bu konuda çalışan bilim adamlarını kendi ülkelerine taşıdı." dedi.</p>
  </div>

  <div class="calibre1" id="calibre_pb_14"/>
</body>
</html>
