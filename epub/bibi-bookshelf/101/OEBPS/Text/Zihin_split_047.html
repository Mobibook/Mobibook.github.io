<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Zihin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h3 class="h2baslik">MICROSOFT, NSA İLE İŞBİRLİĞİ YAPIYOR MU</h3>

    <p class="normal">Dünyanın bilgisayar yazılım devi Microsoft Amerika'nın elektronik istihbarat kurumu NSA ile bazı konularda işbirliği yapıyor mu?..</p>

    <p class="normal">Geçen gün okuduğum ve dikkatimi çeken bir haber dolayısıyla birkaç gündür kendi kendime bu soruyu özellikle sorup duruyor ve geçen yıl ortaya çıkan ve bana göre hala açıklığa kavuşmayan bir konunun zihnimde bıraktığı şüpheden hareketle soruya ne tam olumlu ne de tam olumsuz bir cevap verebiliyorum.</p>

    <p class="normal">AFP kaynaklı 18 Şubat tarihli haberin ilk kısmında şöyle deniyor: 'Bir Fransız istihbarat raporu, Amerikan gizli servis ajanlarının Washington'ın dünyadaki haberleşmeyi izlemesini sağlayacak yazılım programları geliştirmek için bilgisayar devi Microsoft ile birlikte çalıştıklarını iddia etti. Fransa Savunma Bakanlığı'nın istihbarat kolu olan Stratejik Konular Delegasyonu (DAS) tarafından yazılan rapor bugün çıkan İstihbarat Dünyası adlı bültende iktibasen yer aldı. DAS'ta görevli kıdemli bir subay tarafından yazılan rapor, NSA ajanlarının bugün kullanılan bilgisayarların yüzde 90'ında bulunan Microsoft yazılımlarına gizli programlar kurduklarını iddia ediyor. Rapora göre, Microsoft hakkında bünyesinde casusluk programlarının bulunduğu ve Bill Gates'in program geliştirme ekipleri içinde NSA personelinin var olduğu yolundaki ısrarlı söylentilerle beslenen, yazılımlarda güvenliğin eksik olduğu yolundaki 'güçlü şüpheler' var.</p>

    <p class="normal">Haberin daha sonraki kısımlarında ise, Microsoft'un ortaya çıkmasında NSA'nın büyük desteği olduğu ihtimalinden söz ediliyor, IBM'in aynı kurum tarafından Microsoft-DOS işletim sistemini kabul etmeye ikna edildiği belirtiliyor ve Microsoft'un dünyadaki en büyük müşterisinin Pentagon (Amerikan Savunma Bakanlığı) olduğu vurgulanıyor. Dikkatimi çeken haber işte böyle. Microsoft ile ilgili geçen yıl ki konuya gelince; bilmem hatırlayan olur mu, geçen yıl eylül ayında haber ajanslarından dünyaya oldukça sansasyonel bir haber yayılmıştı. Bu haberde, Microsoft ile NSA arasında sessiz işbirliğinin var olduğu, bunun da Microsoft'un Business Level Windows NT adlı son programında 'NSA girişi ya da anahtarı' adı altında ne olduğu pek açık olmayan bir bölümü tesadüfen keşfeden Kanadalı bir bilgisayar programcısı tarafından ortaya atıldığı belirtiliyordu.</p>

    <p class="normal">Kanadalı Cryptonym adlı yazılım ve güvenlik danışmanlığı şirketinde baş uzman olarak çalışan Andrew Fernandes adlı şahsın Microsoft Windows NT Service Pack 5 işletim sisteminde keşfettiği ikinci gizli anahtar gerçekten de NSAKEY kodunu taşıyordu; ancak bu kodun gerçekten NSA'yı mı yoksa NSA ile ilgisi olmayan başka bir teknik kodu mu ifade ettiği o zaman tam anlamıyla anlaşılamamıştı.</p>

    <p class="normal">O zaman haber üzerine NSA, Microsoft ile 'bu gizli anahtarı paylaşma anlaşmaları'nın olmadığı yolunda bir açıklama yapmış; ama bu açıklamaya şu cümleyi de koymuştu: '... Amerikan ihracat kontrol düzenlemeleri kriptografik (şifrelerle ilgili) API'lerin (yani Program Tatbikat Arayüzleri) mutlaka imzalanmasını şart koşar. Bu şartın yerine getirilmesi ilgili şirkete kalmıştır. Özel ürünler hakkındaki özel sorular ilgili şirkete sorulmalıdır.' İşte bu cümle o zaman benim kafama takıldı ve şüphelerimi bugüne kadar muhafaza etmeme sebep oldu. Ayrıca, Microsoft'un Windows NT güvenlik ürün müdürü Scott Culp'un o zaman haber dolayısıyla yaptığı 'Microsoft'un sadece ihracat kontrol şartlarını yerine getirmek için Amerikan Ticaret Bakanlığı ve NSA tarafından konan federal kurallara uymaktadır' şeklindeki açıklaması da şüphelerimi artırmıştı doğrusu; çünkü Scott bu açıklamasında NSA'nın da kural koyduğunu söylemiş, şirketinin NSA ile kanuni de olsa bir ilgisinin olduğunu belirtmişti.</p>

    <p class="normal">Şimdi bu haber ve yansımalarının üzerinden 6 ay kadar geçti; ama benim kafamda bunlarla ilgili sorular ve şüpheler hala var. Üstelik AFP'nin haberi de bunların üstüne tuz-biber ekti. Sorular ve şüphelerimde haklı mıyım acaba? Hala düşünüyorum.22</p>
  </div>

  <div class="calibre1" id="calibre_pb_48"/>
</body>
</html>
