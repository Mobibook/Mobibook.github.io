<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Zihin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h3 class="h2baslik">ELEKTRONİK CASUS "ECHELON" JAPONLARI DA DİNLEMİŞ</h3>

    <p class="normal">ABD'nin başını çektiği "Echelon" eloktronik casusluk ağının yıllarca Japonya'nın diplomatik mesajlarını dinlediği iddia edildi. İstihbarat üzerinde 17 yıl araştırmalar yapan Yeni Zellandalı Nicky Hager, Yeni Zelanda ve Avustralya'nın da diplomatik trafiği izlediklerini ve ABD Ulusal Güvenlik Ajansı (NSA) adına mesajların şifrelerinin çözülmesi için Japon dilbilimcileri tutarak, söz konusu casuslukta yer aldıklarını öne sürdü.</p>

    <p class="normal">Hager, NSA'nın Japon diplomatik trafiğini hedef alan bir program oluşturduğunu ve bu çerçevede Japon diplomatik mesajlarının izlenmesinin 1980'lerden başladığını belirtti.</p>

    <p class="normal">Konuyla ilgili araştırmasını 1996'da kestiğini belirten Hager, casusluğun hala devam ediyor olabileceğini kaydetti. Yeni Zelanda hükümet yetkililerinin üzerinde yorum yapmayı reddettikleri Hager'in iddiaları, ABD ve Japonya arasında yoğun ticari müzakerelerin yapıldığı bir döneme rastlıyor.</p>

    <p class="normal">Avrupa Parlamentosu, benzeri iddiaları araştırmış ve Mayıs ayında yayınladığı raporda Echelon'un Avrupa şirketleri üzerinde casusluk yaptığı yönünde delil olmadığını bildirmişti.</p>

    <p class="normal">Soğuk Savaş sırasında kurulan Echelon sistemine ABD, İngiltere, Kanada, Avustralya ve Yeni Zelanda'nın dahil olduğu belirtiliyor.</p>

    <p class="normal">Yeni Zelanda Hükümet İletişim Güvenlik Bürosu, Echelon'a üyeliği hiçbir zaman kabul etmedi. ABD ve İngiltere ise Echelon'da yer aldıklarını kabul etmişler, ancak sistemin müttefikler üzerinde ekonomik istihbarat amacıyla kullanıldığı iddialarını reddetmişlerdi.15</p>

    <p class="normal"><span class="idebold">Avrupa, Sam Amca'nın Kulaklarından Rahatsız</span></p>

    <p class="normal">ABD'nin Soğuk Savaş döneminde haberleşme sistemlerini dinlemek üzere kurduğu Echelon casusluk sistemini, uluslararası ihalelerde Amerikan şirketleri lehinde kullanması Avrupa'yı kızdırdı. Avrupa Parlamentosu konuyla ilgili raporlar hazırlarken, AB komisyon ve Konseyi 30 Mart'tan itibaren Echelon elektronik casusluk sistemi üzerine özel bir komisyonu kurmayı tasarlıyor.</p>

    <p class="normal">ABD'nin dünyadaki her türlü haberleşme imkanını rahatlıkla dinleyebilmesini sağlayan 'Echelon' elektronik casusluk şebekesi Avrupa Birliği'nde (AB) huzursuzluk yaratmaya devam ediyor.</p>

    <p class="normal">ABD ulusal güvenlik ajansı (NSA) tarafından dünyanın çeşitli ülkelerine yerleştirilen özel istasyonlar vasıtasıyla Washington'ın ticari casusluk yaptığının belgelerle ortaya çıkarılması, AB içinde panik yarattı. Konuyla ilgili olarak Avrupa Parlamentosu (AP) kapsamlı bir araştırma başlatırken, AB Komisyon ve Konseyi'nin 30 Mart tarihinde konuyu görüşmek üzere AP ile ortak toplantı düzenleyeceği açıklandı.</p>

    <p class="normal">Bu toplantı sonunda, deli dana krizinde olduğu gibi AB'nin özel bir anket komisyonu oluşturabileceği ve bu komisyonun yapacağı araştırmalar sonucunda 'Echelon' sistemine karşı önlemler alabileceği bildirildi.</p>

    <p class="normal">İngiliz gazeteci Duncan Campbell tarafından AB için hazırlanan gizli raporda ABD'nin 'Echelon' sayesinde dünyadaki tüm telefon, faks, telex ve elektronik postaları denetleyebildiğinin NSA belgeleriyle kanıtlandığına işaret ediliyor. Rapora göre, ABD gizli servislerinin 20 yıl önce SSCB'ye karşı geliştirdikleri bu sistem, komünist rejimlerin çöküşünden bu yana yoğunluklu olarak ticari casusluk için kullanılıyor.</p>

    <p class="normal"><span class="idebold">İhale Takipçisi</span></p>

    <p class="normal">Raporda ABD'nin dünya çapında çok sayıda dev ihaleyi Echelon sayesinde elde ettiği de iddia ediliyor. Buna örnek olarak, 1994 yılında Fransız Thomson-CSF firmasının Brezilya'da Amazon ormanlarının korunması için açılan 1 milyar 300 milyon dolarlık elektronik donanım ihalesinin Washington'ın 'Echelon'dan elde ettiği bilgiler çerçevesinde araya girmesiyle Amerikan Raytheon firmasına verilmesi gösteriliyor.</p>

    <p class="normal">ABD'nin 1993 yılında Dünya Ticaret Örgütü'nün Uruguay Round adı verilen toplantıları sırasında Fransa'nın projelerini de 'Echelon' sistemi sayesinde önceden öğrendiği söyleniyor.</p>

    <p class="normal">Ancak AB içinde 'Echelon'un en çok rahatsızlık yarattığı nokta, bu sistemin en önemli istasyonunun yine bir AB ülkesi olan İngiltere'de bulunması. ABD'nin kurduğu 'Echelon' sisteminde İngiltere, Kanada, Avustralya ve Yeni Zelanda da yer alıyor. ABD'nin İngiltere'deki Morwenstow ve Menmith Hill istasyonlarından diğer AB ülkelerinin 'ispiyonlanmasının' AB yöneticilerini en çok kaygılandıran konu olduğu belirtiliyor. 16</p>

    <p class="normal"><span class="idebold">Casuslar Sanal Dünyada</span></p>

    <p class="normal">ABD Savunma Bakanlığı içinde örgütlenen ve çok gizli operasyonlara imzasını atan Ulusal Güvenlik Ajansı (NSA), casus savaşlarının artık internet içinde siber dünyada yaşanacağını savundu. Amerikan güçlerinin sanal dünyadaki ilk saldırıyı da, Kosova olayları sırasında Sırbistan üzerinde denedikleri ortaya çıktı.</p>

    <p class="normal"><span class="idebold">Ordular İnternet'te</span></p>

    <p class="normal">NSA'nın Başkanı Hava General Michael Hayden, Baltimore kentinde düzenlenen bir konferansta yaptığı açıklamada, casusların artık bilgiye ulaşmak için internet içinde faaliyet göstereceklerini ve Amerikan güçlerinin internet içinden saldırıya geçecek şekilde yeni teknolojiler üretmek zorunda olduğunu söyledi. General, ABD Savunma Bakanlığı'nın, enformasyon operasyonları adı altında, düşman ülkelerinin haberleşme ve bilgisayar sistemlerini çökertecek saldırı silahları hazırladığını da sözlerine ekledi.</p>

    <p class="normal"><span class="idebold">İlk Kobay Sırbistan</span></p>

    <p class="normal">General Michael Hayden, geçen yıl NATO'nun Kosova olayları nedeniyle saldırdığı Sırbistan'da ilk operasyonun gerçekleştirildiğini de vurguladı. Hayden, "O dönemde Amerikan kuvvetlerinin komutanı General Henry Shelton, bize Sırp bilgi işlem sistemlerine internet üzerinden saldırmamızı emretti. Ve saldırdık" dedi.</p>

    <p class="normal">Amerikalı general, internet üzerinden ticaretin geliştiği bu dönemde Amerikan çıkarlarını ve Amerikan şirketlerini korumakla yükümlü olduklarını da sözlerine ekledi. General Michael Hayden sözlerini şöyle tamamladı:</p>

    <p class="normal">"Bugüne kadar sürekli sanal dünyadaki saldırılara karşı nasıl önlem alırız diye çalışmalar yapıyorduk. Ama artık saldırı planları da geliştiriyoruz. Ayrıca tüm dünyada Amerikan haberleşme sistemlerini de korumakla yükümlüyüz. Bu nedenle saldırı olanaklarımız da sınırsız olmalı."17</p>
  </div>

  <div class="calibre1" id="calibre_pb_45"/>
</body>
</html>
