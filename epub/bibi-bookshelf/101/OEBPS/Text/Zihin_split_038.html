<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Zihin</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h3 class="h2baslik">ABD SAVUNMA SEKTÖRÜNÜN BİLGİ SAVAŞLARI İLE İLGİLİ KURUMSAL ALTYAPISI</h3>

    <p class="normal">1990'larda ABD'de Bilgi Savaşı kavramı doğrultusunda gelişen tartışmalar, bilgi teknolojilerinin hızla toplumun can damarını teşkil eden kritik altyapılar ile ayrılmaz bir şekilde entegre olması nedeniyle Altyapı Savaşları kavramı doğrultusunda sürmektedir. Bu tartışmaları ortak tanımlar ve ortak kurumlar çerçevesinde odaklama çabaları sürse de, ABD'nin savunma kurumları bünyesinde bilgi savaşları ile ilgili yaşanan dağınık yapılanma, yeni çağın gereklerini eski çağın yapıları üzerine monte etmeye çalışan anlayışın güzel bir örneğini teşkil etmektedir. 1994 yılında Savunma Bilim Kurulu'nun raporu sonrasında şekillenmeye başlayan bu dağınık yapılanmanın ana maddeleri aşağıya çıkarılmıştır:</p>

    <p class="normal">- 1995 yılı Mayıs ayında Savunma Bakanı Yardımcısı'nın başkanlığında toplanan ve Genelkurmay Başkan Yardımcısını da içeren Bilgi Savaşı Yönetim Kurulu oluşturuldu. Bu kurulu desteklemek üzere, C3I'dan sorumlu Savunma Bakanı Yardımcısı'nın başkanlığını yaptığı bir Bilgi Savaşı Konseyi devreye sokuldu ve C3I'dan sorumlu Savunma Bakan Yardımcısı konu ile ilgili sekreterya işlerini yürütmek üzere 10 kişilik bir Bilgi Savaşları Direktörlüğü oluşturdu.</p>

    <p class="normal">- 1994 Ekiminde servisler arasında imzalanan anlayış notu çerçevesinde, Genelkurmay Başkanlığı bünyesinde Bilgi Savaşlarının sorumluluğu Operasyonlardan sorumlu Direktörlük, J3, C4I Direktörlüğü arasında paylaşıldı. Bu paylaşım ile ilgili ana sorun hiç kimsenin sorumlu konumda olmaması ve söz konusu bölümlerin iş temposu içinde bilgi savaşları konusuna yeteri kadar zaman ayrılamamasından kaynaklanmaktadır. Saldırı amaçlı Bilgi Savaşı konusunda ise Genelkurmay bünyesinde sorumluluğu Bilgi Savaşları Özel Teknik Operasyonlar Bölümü üstlenmiştir.Bu bölüm, çok gizli teknik operasyonları yürütmektedir.Bu bölüm aynı zamanda Genelkurmay bünyesinde Komuta Kontrol Savaşının bütün unsurlarının koordinasyonundan da sorumludur.</p>

    <p class="normal">- San Antonio,Texas'da Ekim 1994'te kurulan Birleşik Komuta Kontrol Savaş Merkezi (Joint Command and Control Warfare Center - JC2WC) , operasyonlar sırasında bilgi teknolojilerinin kullanımı ile ilgili doğabilecek sorunlar ve yaklaşımlardan sorumludur. Özellikle ABD'nin yurtdışındaki operasyonları sırasında bu merkez yoğun bir iş yükü ile karşı karşıya kalmakta ve bizzat operasyon bölgesine giderek birliklere destek vermektedir.</p>

    <p class="normal">- Joint Comsec Monitoring Activity (JCMA) yine ABD Genelkurmayı bünyesinde faaliyet gösteren ve 1993 yılında Genelkurmay ve Ulusal Güvenlik Ajansı (NSA) arasında gerçekleştirilen protokol ile kurulmuş olan bir birimdir. Bu kurum savunma bakanlığı bünyesindeki telekomünikasyon ve otomatik bilgi sistemlerinin denetiminden sorumludur. Savunma Bakanlığı'nın telefonlarının dinlenmesinden bu kurum sorumlu değildir. Bilgi sistemlerinin güvenliğini test etmeye yönelik deneyimine JC2WC'dan çok JCMA sahiptir.</p>

    <p class="normal">- Daha önce Elektromanyetik Uyumluluk Merkezi olarak adlandırılan merkez, 1994 Eylül ayında Genelkurmay J6'sının direktifi ile Joint Spectrum Center (JSC) ismini aldı ve bu merkez iletişim spektrumlarının denetimi, bu spektrumların yönetimi ve bu spektrumlara sızılmasını veya bloke edilmesini engelleme görevlerini üstlendi. JSC, JCMA ve JC2WC arasında resmi olmayan bir koordinasyon geleneği bulunsa da, operasyonlara da komutanların konu ile ilgili ihtiyaçlarına bu kurumlar ayrı ayrı cevap vermektedir.</p>

    <p class="normal">- Genelkurmay dışında komutanlıklar bünyesinde ise bilgi savaşları ile ilgili olarak ayrı ayrı merkezler kurulmuştur. Bu konuda öncülük Hava Kuvvetlerinin elindedir. 1995 Eylülünde Hava Kuvvetleri Komutanlığı tarafından yayınlanan ve Hava Kuvvetleri Doktrini'nin Bilgi Savaşlarını da kapsayacak şekilde nasıl yenilenmesi gerektiğini belirleyen raporu öncesinde, 1993 yılı Ekim ayında San Antonio, Texas'da Hava Kuvvetleri Bilgi Savaşları Merkezi kurulmuştu (AFIWC). Bu merkez Hava Kuvvetleri İstihbarat Ajansı'na bağlı olarak oluşturuldu. JC2WC ile yakın çalışan bu merkezin kurulmasının ardından, Hava Kuvvetleri ilk Bilgi Savaşları Birliği'nin 1 Ekim 1995 yılında Güney Carolina'daki Shaw Hava Üssü'nde oluşturdu. Bu birliğin görevi Hava Kuvvetleri Komutanlığı bilgisayarlarını korumak ve düşman bilgisayarlara sızmak olarak tanımlandı.</p>

    <p class="normal">- Donanma Bilgi Savaşları Faaliyet Birimi (NIWA) 1994 Ağustosunda faaliyete geçirdi. Donanma Güvenlik Grubu'nun altında çalışan bu birim Ford Meade, Maryland'de konuşlanmış durumda ve Ulusal Güvenlik Ajansı ile doğrudan bağlantılı olarak çalışır. Donanma aynı zamanda Filo Bilgi Savaşları Merkezini (FIWC) Little Creek, Virginia'da oluşturdu ve bu grup NIWA ile Atlantik ve Pasifik Donanmaları arasındaki bağı teşkil ediyor. FWIC kısa vadeli operasyonel gerekler üzerinde yoğunlaşırken, NIWA daha uzun vadeli stratejik yaklaşımlarla ilgili bir kurumdur.</p>

    <p class="normal">- Deniz piyadeleri kendi merkezlerini kurmak yerine, ilgili bilgi savaşı merkezlerine temsilci subayları atadılar ve bu yolla koordinasyonu sağladılar.1995 Şubat ayında onaylanan bir planla donanma ve deniz piyadelerinin Bilgi Savaşları ve Komuta Kontrol konusunda tam bir entegrasyon sağlanması kararlaştırıldı.</p>

    <p class="normal">- Kara Kuvvetleri Bilgi Savaşı Merkezleri konusundan en son davranan komutanlık oldu. Kara Bilgi Savaşları Merkezi, Ordu İstihbarat ve Güvenlik Komuta Merkezi'ne(INSCOM) bağlı olarak 1995 Mayısında kuruldu. Bu kurum, Hava ve Donanmanın aksine, önceki yapıların yeni donatılarla ve görevlerle bezenmesinden farklı olarak , tamamen sıfırdan oluşturuldu. Bilgi Savaşı Merkezleri arasından personel olarak en düşük sayıya da burası sahip.</p>

    <p class="normal">- İstihbarat kurumları , yani Savunma İstihbarat Ajansı, Merkezi Haber alma Ajansı ve Ulusal Güvenlik Ajansı, bilgi savaşı ile ilgili faaliyetlerini koordine etmek için kendi aralarında bir ofis kurdular. Aynı zamanda Ulusal Güvenlik Ajansı, 1989 yılında, 1987 yılında yasalaşan Ulusal Bilgisayar Güvenliği Yasası'nın uygulanması için, Ulusal Standartlar ve Teknoloji Enstitüsü(NIST) ile bir anlaşma imzaladı. Bu anlaşma ile NSA, ulusal bilgi güvenliği politikaları konusundan en güçlü kurum haline geldi.</p>

    <p class="normal">- 1963 yılında kurulmuş olan National Communication System'in (NCS) görevi ulusal güvenlik ve acil durum iletişimlerinin koordinasyonunu sağlamaktadır. NCS direktiflerini doğrudan Milli Güvenlik Kurulu'ndan alır fakat Savunma Bakanlığı tarafından yönetilir. Bu kurum hem askeri, hem sivil acil durumlarında faaliyete geçmekle yükümlüdür.</p>

    <p class="normal">- Reagan döneminde kurulan Ulusal Güvenlik telekomünikasyon Danışman Konseyi (National Security Telecommunications Advisory Council - NSTAC) Başkana ulusal güvenlik ve acil durumlara hazır olma konusunda danışmanlık yapmakla görevlidir. Bu yapı, büyük telekomünikasyon ve savunma bilgi sistemlerini üreten firmaların başkanlarından oluşur.</p>

    <p class="normal">- Federal İletişim Komisyonu (Federal Communications Commission - FCC) kamu telefon ağının güvenilirliği ve mahremiyet konularında söz sahibidir. 1991 yılında telefon sistemindeki kapsamlı arızalar üzerine FCC, 1992 yılında Ağ Güvenilirlilik Konseyi adı altında yeni bir komisyon oluşturdu ve bu komisyon "Ağ Güvenilirliği" isimli 1000 sayfalık bir doküman hazırladı. FCC 1994 Haziranında bu komisyonun yetkilerini ve görev tanımını değiştirerek, görevini sürdürmesini sağladı. Bugün bu komisyon bünyesinde telefon şirketleri, ekipman üreticileri, eyalet ve federal hükümet temsilcileri, kurumsal ve bireysel tüketici temsilcileri bulunmaktadır.1</p>

    <p class="normal">1990'ların başlarında, yazılım korsanlığı da dahil bu Promis'in marifetleri üstüne araştırmalar yapan veya yargıya bilgi sağlayan dokuz ABD vatandaşı şimdi toprağın altında yatıyorlar!</p>
  </div>

  <div class="calibre1" id="calibre_pb_39"/>
</body>
</html>
