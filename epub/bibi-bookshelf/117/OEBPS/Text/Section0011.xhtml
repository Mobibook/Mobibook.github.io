<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><br /></p>

  <h3><b>YALNIZ ADAM</b></h3>

  <div>
    <b><br /></b>
  </div>

  <p>Gene eşcinseller. sevda dolu kızlar,</p>

  <p>Yatakta dönelip duran fidan boylu dullar,</p>

  <p>Genç gelinler, otuz saattir gebe,</p>

  <p>Çakıltaşı sesli mart kedileri, bahçemin gecelerinde gezinen.</p>

  <p><br /></p>

  <p>Kösnül istiridyelerden bir kolye gibi kıpırdak, Yalnızlığımı çevreliyor:</p>

  <p>İçime gizlice yaklaşan düşmanlar,</p>

  <p>Gecelikli entrikacılar bunlar,</p>

  <p>Parola verir gibi öpüşen, uzun uzun.</p>

  <p><br /></p>

  <p>Işıklı yaz sürüp gidiyor:</p>

  <p>Sevgililer eşdeğer bir hüzün;</p>

  <p>Çiftler ayrılıyor: İnce uzun tombulla, neşeli asıkyüzlüsüyle </p>

  <p>Görkemli hindistan cevizlerinin altında, ayın ve okyanusun yanıbaşında, </p>

  <p>Pantolonların ve içeteklerin dinmeyen hışırtısı, </p>

  <p>Sıyrılan ipek çorap sesleri,</p>

  <p>Ve bir kadının memesi, göz gibi parıldayan.</p>

  <p>Küçük memur, en sonunda,</p>

  <p>Haftanın tekdüzeliğinin ve geceleri birlikte yattığı romanların sonunda </p>

  <p>Komşusunu kesinlikle ayartıyor:</p>

  <p>Berbat bir filme gidiyorlar</p>

  <p>Bütün kahramanların atlar ya da kösnül prensler olduğu,</p>

  <p>Ve tüylü ergen bacaklarını sallıyor,</p>

  <p>Terli parmaklarında hâlâ tütün kokusu.</p>

  <p>Bütün o günbatımı baştançıkarıcıları, evlilerin geceleri,</p>

  <p>Çarşaflar gibi üstüme kapanır ve gömer beni,</p>

  <p>Öğle yemeklerinden sonraki o saatler, ergen öğrencilerin</p>

  <p>Ve kızların ve oğlanların ve papazların kendilerini tatmin ettikleri.</p>

  <p>Hayvanların apaçık çiftleştiği.</p>

  <p>Arının kan kokusu aldığı.</p>

  <p>Sıtma sineğinin vızıldadığı.</p>

  <p>Amca çocuklarının birlikte garip oyunlar oynadıkları, </p>

  <p>Doktorun, hastalık hastası bir genç kadının kocasını hınçla izlediği,</p>

  <p>Ve öğretmenin, kocalık görevini aldırmazlıkla yerine getirdikten sonra </p>

  <p>Kahvaltıya oturduğu o erken saatler;</p>

  <p>Hepsinden öte, su üstünde salınan yüksek ve bakımlı tekneler misali yataklarda </p>

  <p>Yürekten sevişen günahkârlar.</p>

  <p>İşte hepsi, sıkıca ve sonsuzca çevreler beni:</p>

  <p>Bu kocaman ve soluyan orman İri tomurcukları ve dişli ağızlar gibi,</p>

  <p>Kapkara kökleri papuç ve tırnaklara benzer.</p>

  <p style="text-align: right;">(Çevirenler: Hilmi Yavuz - Nuran Yavuz)</p>
</body>
</html>
