<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><b>GEZİNTİ</b></h3>

  <p>Gün olur bakarsınız bıkarım insan olmaktan </p>

  <p>Sinemalara giderim, terzilere uğrarım aklıma eser</p>

  <p>Solgun ve eldeğmemiş duygulardan yapılmış bir kuğu gibi</p>

  <p>Dolaşan su kesimlerinde küllerin ve nedenlerin</p>

  <p>Bir koku çıkmaya görsün berber dükkânlarından yeter</p>

  <p>Birazcık kurtulup rahatlamak taşlardan ve yünlerden bütün istediğim </p>

  <p>Bahçelerden, kurumlardan, ticaretten </p>

  <p>Gözlüklerden ve asansörlerden - bakmasam onlara daha iyi-</p>

  <p>Gün olur bakarsın toktur karnım, ayaklarım ve tırnaklarımla</p>

  <p>Saçlarımla ve gölgemle</p>

  <p>Gün olur insan olmak dondurur beni - işte böyle.</p>

  <p>Ama güzeldir derim gene de </p>

  <p>Elimde bir zambakla bir noterin ödünü</p>

  <p>patlatmak</p>

  <p>Kulak tozuna bir yumruk akşedip cennete göndermek bir rahibeyi</p>

  <p>Güzeldir yine de</p>

  <p>Yeşil saplı bir sustalı çakıyla dolaşmak elde </p>

  <p>Soğuktan kakırdayıp geberinceye kadar bağırmak </p>

  <p>Böyle yaşayamam ben, bir kök gibi gölgelerde </p>

  <p>Bir karış açık ağız, uykulu ve takırdayan dişlerle </p>

  <p>Evrenin ıslak barsaklarına inip dolaşmak </p>

  <p>O barsaklar ki bir şeyler öğüten, bir şeyler alan içine</p>

  <p>Üç öğün tıkınan günde</p>

  <p>Yeter artık alacağım kadarını aldım yıkımlardan </p>

  <p>Böyle sürüp gidemez bu, anlaşıldı mı, sürüp gidemez bu böyle </p>

  <p>Bir kök ya da bir gömüt gibi yaşamak - ne bu be-</p>

  <p>Yeraltında tek başına, cesetler arasında </p>

  <p>Katılaşmış soğuktan, bunaltıdan geberip gitmek</p>

  <p>İşte bundandır pazartesiler petrol gibi tutuşur </p>

  <p>Ya da tıslayıp patlayan bir oto lastiği gibi </p>

  <p>Beni görünce böyle cezaevi kaçkını bir yüzle </p>

  <p>Kanı tepesine çıkmış, dönerken günden geceye</p>

  <p>Bir şeyler dürtüp iteler beni karanlık kıyılara,</p>

  <p>soğuk evlere Hastanelere, pencerelerinden kemikler atılan </p>

  <p>Sirke kokusundan geçilmeyen kundura</p>

  <p>mağazalarına İrinli yaralar gibi açılan iğrenç sokaklara</p>

  <p>Birtakım evler vardır ki tiksinmeden geçilmez </p>

  <p>Kükürt sarısı kuşlarla leş gibi işkembeler asılı durur kapılarında </p>

  <p>Kahve fincanlarında unutulmuş takma dişler</p>

  <p>Sonra aynalar vardır bu iğrençliği görüp geçen yerin dibine</p>

  <p>Ve ağular. şemsiyeler, kesik göbekler, her yerde</p>

  <p>Utanmadan dolaşırım ortalarda, gözlerim ve pabuçlarımla </p>

  <p>Hırsımdan çatlayarak ve unutulmuşluğumla </p>

  <p>İşyerlerini geçerim, takma ayak satan dükkânları </p>

  <p>İplere çamaşırların asıldığı arka bahçeleri </p>

  <p>Yeleklerin, havluların, donların - yeni yıkanmış -</p>

  <p>Kirli gözyaşlarıyla hâlâ damlayan yere.</p>
</body>
</html>
