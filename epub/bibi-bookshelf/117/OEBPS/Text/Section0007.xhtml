<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><b>BARCAROLLE</b></h3>

  <p>Şöyle bir dokumaydın yüreğime</p>

  <p>Dudaklarını değdirseydin</p>

  <p>İncecik dudaklarını ak dişlerini</p>

  <p>Kızıl bir kargı gibi dilinle dokunsaydın</p>

  <p>Tozlu yüreğimin attığı yere</p>

  <p>Yüreğime üfleseydin deniz kıyısında ağlayarak</p>

  <p>Karanlık bir ses duyacaktın uykulu tren seslerini andıran</p>

  <p><br /></p>

  <p>Kararsız sular gibi </p>

  <p>Güz yaprakları gibi Kan gibi</p>

  <p>Islak ateşlerin sesi gibi göklerde yanan </p>

  <p>Bir düş gibi ses verirdi, dallar gibi, yağmur gibi ya da</p>

  <p><br /></p>

  <p>Üfleseydin yüreğime denize yakın </p>

  <p>Avcı borazanları gibi hüzünlü bir limanda </p>

  <p>Aklar giyinmiş bir hayalet gibi </p>

  <p>Kıyısında köpüklerin </p>

  <p>Rüzgârın ortasında</p>

  <p>Uzayan bir yokluk gibi, ansızın bir çan gibi </p>

  <p>Zincirden kurtulmuş bir hayalet ağlayan deniz kıyısında</p>

  <p><br /></p>

  <p>Deniz paylaştırır yüreğin sesini </p>

  <p>Yağmur iniyor, karanlık iniyor yalnız sahillere </p>

  <p>Gece iniyor gece, önüne geçilmez </p>

  <p>Batık gemi bayrakları mavisinde hüznü </p>

  <p>Sönük, gümüşsü yıldızlarla çoğalmış </p>

  <p>Acı deniz kabukları gibi ses vererek </p>

  <p>Ey deniz, ey yakarış diye haykırır yürek </p>

  <p>İçten sesiyle suçlar deniz.</p>

  <p>Ey mutsuzluk ve kırılmış dalgalarda yiten korku diyerek</p>

  <p><br /></p>

  <p>Yeşil gelinciklerini ve gölgesini, üstüne düşen</p>

  <p><br /></p>

  <p>Ansızın var olursan yaslı sahillerde </p>

  <p>Ölü bir günle kuşatılmışsan </p>

  <p>Yüzünle yepyeni bir ışığa dönüksen </p>

  <p>Dalgalarla dalgalarla doluysan </p>

  <p>Yangınlı bir güvercin gibi çırpınan </p>

  <p>Korkudan soğumuş yüreğime üflersen</p>

  <p><br /></p>

  <p>Kanın kara sesli harfleri gibi yankılanır </p>

  <p>Büyür kırmızı sulan, derin </p>

  <p>Ölüm gibi ses verir</p>

  <p>Rüzgâr ve ağlamayla dolu bir borazan gibi </p>

  <p>Korkular akıtan bir kazan gibi ses verir </p>

  <p>Ya da bilinmez sesini getirir gölgelerin</p>

  <p><br /></p>

  <p>Böyle olur ve kaplar saçlarını ışıldar </p>

  <p>Yağmur göz bebeklerine girer de </p>

  <p>Gözyaşı olmak için sende öylece saklı </p>

  <p>Kocaman istakozlar, kuzgunlar ve kaçışlarla </p>

  <p>Denizin kara kanatları döner durur çevrende</p>

  <p><br /></p>

  <p>Bir hayalet olmak ister miydin </p>

  <p>Kısır ve yaslı borazanı üfleyen </p>

  <p>Deniz kıyısında yalnız başına?</p>

  <p>Bir kez çağırmaya gör denizin </p>

  <p>Uzayan seslerini, hayın ıslıklarını </p>

  <p>Yaralı dalgalardaki buyruklarını </p>

  <p>Birileri gelirdi belki </p>

  <p>Gelirdi birileri</p>

  <p>Adaların doruklarından, kızıl derinliklerinden</p>

  <p><br /></p>

  <p>Gelirdi birileri gelirdi birileri </p>

  <p>Gazapla üflemek için</p>

  <p>Bırakılmış bir geminin sirenleri gibi ses vererek </p>

  <p>Bir yakarı gibi</p>

  <p>Kanla köpük arası bir at kişnemesi gibi </p>

  <p>Kendi kendini ısıran öfkeli bir su gibi</p>

  <p><br /></p>

  <p>Deniz duraklarında </p>

  <p>Gölgeli kabuklan bir çığlık gibi dolanır </p>

  <p>Deniz kuşlan uçuşur ve denizi küçümser </p>

  <p>Seslerin çizgileri ve yaslı çubuklarıdır </p>

  <p>Açık denizin yalnız kıyılarından eser.</p>
</body>
</html>
