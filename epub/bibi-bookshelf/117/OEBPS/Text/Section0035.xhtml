<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3>GÜZDE UNUTULMUŞ</h3>

  <p>Saat yedi buçuğuydu güzün </p>

  <p>Ve ben bekliyordum </p>

  <p>Kimi beklediğim önemli değil. </p>

  <p>Günler, saatler, dakkalar </p>

  <p>Bıktılar benle olmaktan </p>

  <p>Çekip gittiler azar azar </p>

  <p>Kaldım ortada, tek başıma</p>

  <p><br /></p>

  <p>Kala kala kumla kaldım </p>

  <p>Günlerin kumuyla, suyla </p>

  <p>Bir haftanın artıklarıyla kaldım </p>

  <p>Vurulmuş ve hüzünlü</p>

  <p><br /></p>

  <p>Ne var, dediler bana </p>

  <p>Paris’in yaprakları </p>

  <p>Kimi bekliyorsun?</p>

  <p>Kaç kez burun kıvırdılar bana</p>

  <p>Önce ışık, çekip giden</p>

  <p>Sonra kediler, köpekler, jandarmalar</p>

  <p><br /></p>

  <p>Kalakaldım tek başıma </p>

  <p>Yalnız bir at gibi</p>

  <p>Otların üstünde ne gece, ne gündüz </p>

  <p>Sadece kışın tuzu</p>

  <p><br /></p>

  <p>Öyle kimsesiz kaldım ki </p>

  <p>Öyle bomboş </p>

  <p>Yapraklar ağladılar bana </p>

  <p>Sonra, tıpkı bir gözyaşı gibi </p>

  <p>Düştüler son yapraklar</p>

  <p><br /></p>

  <p>Ne önceleri, ne de sonra </p>

  <p>Hiç böyle yalnız kalmamıştım </p>

  <p>Bu kadar</p>

  <p>Ve kimi beklerken olmuştu </p>

  <p>Hiç mi hiç hatırlamam.</p>

  <p>Saçma ama bu böyle </p>

  <p>Bir çırpıda oldu bunlar </p>

  <p>Apansız bir yalnızlık </p>

  <p>Belirip yolda kaybolan</p>

  <p><br /></p>

  <p>Ve ansızın kendi gölgesi gibi </p>

  <p>Sonsuz bayrağına doğru koşan.</p>

  <p><br /></p>

  <p>Çekip gittim, durmadım </p>

  <p>Bu çılgın sokağın kıyısından </p>

  <p>Usul usul, basarak ayak uçlarıma </p>

  <p>Sanki geceden kaçıyor gibiydim </p>

  <p>Ya da karanlık, kükreyen taşlardan</p>

  <p><br /></p>

  <p>Bu anlattıklarım hiçbir şey değil </p>

  <p>Ama başıma geldi bütün bunlar </p>

  <p>Birini beklerken, bilmediğim </p>

  <p>Bir zamanlar.</p>
</body>
</html>
