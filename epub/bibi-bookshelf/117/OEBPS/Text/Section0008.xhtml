<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><b>YALNIZ </b><b>ÖLÜM</b></h3>

  <p>Yapayalnız mezarlıklar vardır </p>

  <p>Suskun kemiklerle dolu gömüller </p>

  <p>Bir yürektir geçer ölüm o geçitlerden </p>

  <p>Karanlık, karanlık ve karanlıktır </p>

  <p>Bir gemi enkazı gibi </p>

  <p>Bir yüreğin içinde boğulurken </p>

  <p>Ya da cana geçerken deriden</p>

  <p><br /></p>

  <p>Cesetler vardır</p>

  <p>Soğuklan yapılmış ayaklar, yapışkan kilden</p>

  <p>Ölüm vardır kemiklerin içinde</p>

  <p>Soyut bir ses gibi</p>

  <p>Bir havlama gibi köpeksiz</p>

  <p>Bir sestir kurtulmuş çanlardan ve gömütlerden</p>

  <p>Bir yağmur gibi kabarır, gözyaşı gibi ya da</p>

  <p><br /></p>

  <p>Yalnız ben görürüm o arada</p>

  <p>Yelkenli tabutları, geniş</p>

  <p>Solgun ölüleri taşıyan, ölü saçlı kadınları</p>

  <p>Melekler gibi beyaz fırıncıları</p>

  <p>Düşünceli kızları, noterlerle evlenmiş</p>

  <p>Ölümün dikey nehirlerinde yukarı doğru kayan <span style="text-align: right;">tabutları</span></p>

  <p><span style="text-align: right;"><br /></span></p>

  <p>Yelkenleri ölümün sesiyle şişmiş </p>

  <p>Ölümün sessiz sesiyle dolu yelkenleriyle </p>

  <p>Göklere doğru kayıp gider</p>

  <p><br /></p>

  <p>Sonra varırlar da sesli sahillere ölüler </p>

  <p>Ayaksız bir kundura, insansız giysiler gibidirler </p>

  <p>Çalarlar kapıları taşsız ve parmaksız yüzüklerle </p>

  <p>Gelirler ağızsız bağırmalar, dilsiz ve dudaksız çığlıklarla</p>

  <p><br /></p>

  <p>Adımları yankılanır gene de</p>

  <p>Giysileri ses verir, kısık bir ses, ağaçlar gibi</p>

  <p><br /></p>

  <p>Bir şey bilmem, çok az anlarım, görürüm ikide bir</p>

  <p>Ama derim ki türküleri ıslak menekşelerden</p>

  <p>Toprağa alışkın menekşelerdendir</p>

  <p>Ölümün yüzü yeşildir çünkü</p>

  <p>Ölümün bakışları yeşildir</p>

  <p>Bir menekşe yaprağının delici ıslaklığı vardır</p>

  <p>Sıkıcı bir kışın bungun aklığında</p>

  <p><br /></p>

  <p>Ama ölüm süpürgeden bir evrene dalar da </p>

  <p>Döşemeyi yalayıp ölüyü arayan süpürge </p>

  <p>Ölüm süpürgenin içindedir </p>

  <p>Ölümün dilidir ölüleri arayan </p>

  <p>Ölümün iğnesidir ipliğini arayan her yerde</p>

  <p><br /></p>

  <p>Ölüm çocuk yataklarının kıvrımlarında </p>

  <p>Ölüm döşeklerde, ölüm kara battaniyelerde </p>

  <p>Tembelce bekler de canlanır birdenbire </p>

  <p>Bir yaslı sesle durup kabartır örtüleri </p>

  <p>Ve yataklar açılır bir limana doğru </p>

  <p>Ölümün bir amiral gibi sahilde beklediği</p>
</body>
</html>
