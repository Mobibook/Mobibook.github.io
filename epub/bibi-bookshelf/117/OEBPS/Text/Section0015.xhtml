<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3>ALMERIA</h3>

  <p>Bir tabak baş papaza, zehir zıkkım bir labak </p>

  <p>Bir tabak: kül, demir ve gözyaşlarından </p>

  <p>Yıkık duvarlarla acı yakınmalarla dolu ağzına kadar</p>

  <p><br /></p>

  <p>Bir tabak baş papaza, bir tabak kan Almeria’dan</p>

  <p>Bir tabak bankere, güneyli çocukların al yanakları</p>

  <p>Ve barut dolu bir tabak</p>

  <p>Azgın sular, yıkıntılar ve korkuyla birlikte</p>

  <p>Kırık dingiller, kesik başlarla dolu</p>

  <p>Kara bir tabak, kara kanlı bir tabak Almeria’dan</p>

  <p><br /></p>

  <p>Her sabah şu sizin baş belâsı yaşamınızda </p>

  <p>Dumanı üstünde konur masanıza sıcak sıcak </p>

  <p>İtersiniz de bir kenara çıtkırıldım ellerinizle </p>

  <p>Görmemek için onu, midenize oturmasın diye bir daha</p>

  <p><br /></p>

  <p>İtersiniz de tabağı üzümle ekmeğin yanıbaşına </p>

  <p>Suskun kanla dolu bir tabak </p>

  <p>Ne yapsanız boşuna, her sabah orda olacak </p>

  <p>Her sabah</p>

  <p><br /></p>

  <p>Bir tabak hepinize, zengin baylara bir tabak </p>

  <p>Elçilere, bakanlara, zorbalara bir tabak </p>

  <p>Akşam çaylarında kibar bayanlara </p>

  <p>Rahatça yerleşmişlere koltuğa</p>

  <p><br /></p>

  <p>Bir tabak, kirli kanlı bir tabak </p>

  <p>Her sabah, her hafta, her zaman </p>

  <p>Önünüzde duracak Bir tabak kan </p>

  <p>Almeria’dan</p>
</body>
</html>
