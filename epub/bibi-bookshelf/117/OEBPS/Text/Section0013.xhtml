<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3>ALBERTO ROJAS JIMENEZ UÇAR GELİR</h3>

  <p>Ürkmüş tüyler arasından, geceler, </p>

  <p>Manolyalar, telgraflar arasından,</p>

  <p>Güney ve Batı rüzgârları arasından </p>

  <p>uçar gelirsin</p>

  <p><br /></p>

  <p>Mezarlıklar ve küller altından, </p>

  <p>Sümüklüböceğin sırtındaki buzun altından, </p>

  <p>En kuytu yeraltı sularından, </p>

  <p>uçar gelirsin</p>

  <p><br /></p>

  <p>Daha da derinden, deniz gibi kızlarının arasından, </p>

  <p>Kör bitkilerden, balıkbaşı birikintilerinden </p>

  <p>De derinden, daha da derinden, sonra yine bulutların ardından,</p>

  <p>uçar gelirsin</p>

  <p><br /></p>

  <p>Kanın ya da kemiğin ötesinden,</p>

  <p>Ekmeğin ve şarabın ötesinden,</p>

  <p>Alev alev,</p>

  <p>uçar gelirsin</p>

  <p><br /></p>

  <p>Sirkenin keskinliğinden ve ölümün uzağından, </p>

  <p>Çürümenin ve menekşelerin arasından,</p>

  <p>O ilâhi sesinle ve ayakların ıslak uçar gelirsin</p>

  <p>Eczanelerin ve komitelerin üzerinden, </p>

  <p>Avukatlar, denizciler, tekerlekler </p>

  <p>Ve yeni çekilmiş dişlerin kızartısı üzerinden, </p>

  <p>uçar gelirsin</p>

  <p><br /></p>

  <p>Saygın hanımların kayıp taraklarla </p>

  <p>Örgülerini çözdüğü, damlan </p>

  <p>Sular altında kentlerin üzerinden, uçar gelirsin</p>

  <p>Mahzenlerde olgunlaşan şarapların yakınından, </p>

  <p>Ellerin ılık, bulanık, sessiz,</p>

  <p>Yavaş, ahşap, kırmızı ellerin, </p>

  <p>uçar gelirsin</p>

  <p><br /></p>

  <p>Yok olan havacılar arasından,</p>

  <p>Kanal kıyılarından ve kuytulardan,</p>

  <p>Artık gömülü zambakların yanından, </p>

  <p>uçar gelirsin</p>

  <p><br /></p>

  <p>Acı renkli şişelerin arasından,</p>

  <p>Anason ve kazalar yöresinden,</p>

  <p>Kederli ve ellerini kaldırarak, uçar gelirsin</p>

  <p>Dişçilerin ve kiliselerin,</p>

  <p>Sinemaların, tünellerin ve kulakların üzerinden. </p>

  <p>Yeni takım elbisen ve erimiş gözlerinle, </p>

  <p>uçar gelirsin</p>

  <p><br /></p>

  <p>O duvarsız mezarlığın üzerinden.</p>

  <p>Denizcilerin bile irkildiği.</p>

  <p>Ölümünün yağmurlan yağarken </p>

  <p>uçar gelirsin</p>

  <p><br /></p>

  <p>Parmakuçlarının yağmuru yağarken,</p>

  <p>Kemiklerinin yağmuru yağarken,</p>

  <p>Gülüşün ve iliklerin yağarken, </p>

  <p>uçar gelirsin</p>

  <p><br /></p>

  <p>Dönüştüğün çakmaktaşın üzerinden,</p>

  <p>Zamanın altından, çabucak akarak, kışın altından, </p>

  <p>Yüreğin damla damla yağarken, </p>

  <p>uçar gelirsin</p>

  <p><br /></p>

  <p>Ah. benim deniz gelinciğim, kandaşım,</p>

  <p>Arılarla bezenmiş gitarcım,</p>

  <p>Saçma düşen kara gölgelerin... </p>

  <p>Her biri yalan uçar gelirsin</p>

  <p>Seni izleyen bütün kuytular yalan.</p>

  <p>Bütün o ölü kırlangıçlar yalan </p>

  <p>O karanlık keder halkası: </p>

  <p>uçar gelirsin</p>

  <p><br /></p>

  <p>Valparaiso’dan kara bir rüzgâr eser.</p>

  <p>Kanallarının katranı ve köpüğüyle </p>

  <p>Senin geçtiğin göğü arşınlar, </p>

  <p>uçar gelirsin</p>

  <p><br /></p>

  <p>Puslar var ve ölü suyun soğuğu,</p>

  <p>Ve ıslıklar ve aylar ve sabah </p>

  <p>Rüzgârının kokusu ve balık artıkları, </p>

  <p>uçar gelirsin</p>

  <p><br /></p>

  <p>Rom da var aramızda, sen, ben ve yasını tutan ruhum </p>

  <p>Ve hiç kimse, hiçbir şey, yalnızca bir merdiven, </p>

  <p>Basamakları kırık ve tek bir şemsiye: </p>

  <p>uçar gelirsin</p>

  <p><br /></p>

  <p>Ve deniz her zaman orada. Geceye inerim, seni duyarım,</p>

  <p><br /></p>

  <p>Uçar gelirsin, suyun ardından, yalnız,</p>

  <p>İçimde yaşayan denizin altından, karanlık: </p>

  <p>uçar gelirsin</p>

  <p><br /></p>

  <p>Kanat seslerini dinlerim ve senin yükselişini, </p>

  <p>Bütün yok olmuşların akıntısı üzerime gelirken, </p>

  <p>Ve kör kuğuların şaşkın uçuşları: </p>

  <p>uçar gelirsin</p>

  <p><br /></p>

  <p>Uçar gelirsin, yalnız, yalnızlığınla yalnız.</p>

  <p>Ölülerle yalnız, sonsuzlukla yalnız,</p>

  <p>Gölgesiz, adsız uçar gelirsin,</p>

  <p>Şekerlemesiz, ağızsız, gül demetsiz, </p>

  <p>uçar gelirsin</p>

  <p style="text-align: right;">(Çevirenler. Hilmi Yavuz - Nuran Yavuz)</p>
</body>
</html>
