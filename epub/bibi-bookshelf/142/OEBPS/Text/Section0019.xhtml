<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sessizliğin Müziği</title>
  <link href="../Styles/style.css" rel="stylesheet" type="text/css" />
</head>

<body class="icerik">
  <div class="bolum">
    <h1 class="baslik_1">Şeylerin Gizli Kalbi</h1>

    <p>Auri üçleri toplayıp Kabuk’a doğru yola çıktı. Artık çok daha hafif gibiydiler ve bunda şaşılacak bir şey yoktu. Ne de olsa sırlarını dökmüşlerdi ve Auri tutulan sırların ne kadar ağırlaşabileceğini çok iyi biliyordu.</p>

    <p>Kabuk’a vardığında üçleri dikkatle sıraya koydu. Fakat onları duvar boyunca dizme işini bile bitirmeden ona vereceği ilk hediyenin şeklini gördü. Bundan daha açık olamazdı. Burada bu kadar çok boş yer olması boşuna değildi. Duvardaki ikinci rafı hiç kullanmamış olması boşuna değildi.</p>

    <p>Dişler harikuladeydi. Hepsi de öyle doğruydu ki. Bir peri masalındaki dilekler gibi ışıldıyorlardı.</p>

    <p>Neyin nasıl olması gerektiğini gören Auri ilk parlak üçü hemen Kağnı’ya götürdü. Çırılçıplak adamlarla dolu Yüklük’ten, daire mükemmelliğindeki Halkacık’tan, sonra da yeni adlandırılmışlığına ilgisiz kalan Bilge Dokuz’dan geçti.</p>

    <p>Sırıtan genç kız, parlak pirinç üçü dosdoğru gardırop çekmecesine götürdü ve onu büyük bir dikkatle oraya yerleştirdi. Üç, yerine zahmetsizce girdi. Oraya bir sevgili veya bir anahtar kadar iyi uydu. Auri iki eliyle birden uzanarak çarşafın serin beyaz yumuşaklığını parmak uçlarında hissetti. Çarşafı kaldırıp dudaklarına bastırdı.</p>

    <p>O artık gitmekte serbestti. Ve onu bağrına basan Auri Kabuk’a kadar nefes nefese koştu.</p>

    <p>İkinci üçü dosdoğru Taklar’a taşıdı. Ve soluksuz bir an boyunca Şeyaltı’nı geride bıraktı. Yıkık bir duvardan, gizli bir merdivenden, sonra da bir mahzenden geçip bildiği en güzel hanın kilerine girdi. Üçü oraya bıraktı. Karşılığında da masumiyetle ve aşağısıyla doldurulmuş tombul beyaz bir denizördeği aldı. Güzel ve yumuşak kuş şefkatli fısıltılar ve hatırlanan yollar taşımaktaydı.</p>

    <p>Auri tünellerde hızla koşarken onun ağırlığı altında bile bir tüy kadar hafifti.</p>

    <p>Kabuk’a döndüğünde dikkatle kendi yatağının karşısındaki duvara dayanacak şekilde bir döşek serdi; eğer o Auri’ye ihtiyaç duyarsa sadece fısıldamanın bile yeterli olacağı kadar yakına. Eğer o isterse geceleyin Auri’ye şarkı söyleyecek kadar yakına.</p>

    <p>Genç kız böyle düşününce biraz kızarıp bozardı, sonra mükemmel çarşafı alıp yatağına serdi. Onu elleriyle nazikçe düzeltti. Çarşafın güzelliği, tenine konan bir öpücük gibiydi.</p>

    <p>Auri sırıtarak Uğrak’a geçti ve battaniyeyi geri getirdi. Battaniyenin onu terk etmesi de boşuna değildi. Belli ki işin aslını Auri’den çok daha önce anlamıştı. Artık genç kıza göre değildi, hepsi bu. Auri battaniyeyi yatağa sererken onun artık zeminden korkmadığını fark etti. Geri çekilip güvenli, yumuşak ve tatlı battaniyesine baktı.</p>

    <p>Uğrak’tan onun güzel çay fincanını getirdi. Sayfaları ayrılmamış, okunmamış ve tamamıyla bilinmeyen deri ciltli kitabı getirdi. Küçük taş heykelciği getirdi. Bunların üçünü de onun yatağının yanındaki rafa koydu ki o da kendince bir güzelliğe kavuşsun.</p>

    <p>Ve böylece ona hediyesi tamam oldu: kalabileceği güvenli bir yer.</p>

    <div class="resim_2"><img alt="30" src="../Images/30.jpg" /></div>

    <p>Auri her ne kadar durup o anın keyfini çıkarmak istese de çalışmaya devam etmeliydi. Bugünün kuralı üçtü. Ona iki hediye daha lazımdı.</p>

    <p class="bolum_arasi">* * *</p>

    <p>Genç kız Uğrak’a geri döndü ve rafları alıcı gözle süzdü. Bu, hem bir yapma günü olduğu, hem de işler yolunda gittiği için onun daha başka neye ihtiyaç duyabileceğine kafa yordu.</p>

    <p>Bu farklı bir düşünme biçimiydi. Kendisi için bir isteği yoksa da Auri bu tür bir şeyin tehlikeli olduğunun bilincindeydi.</p>

    <p>Genç kız çobanpüskülü şişesini süzdü. Tüm cazibesine rağmen şişenin ona uygun olmadığını biliyordu. Pek değildi. Bu beklenmedik bir ziyaret hediyesiydi. Bal peteği... yani yaklaşık olarak. Auri uzanıp iki parmağıyla defne meyvesi kavanozuna dokundu. Kavanozu havaya kaldırdı ve ışığa tuttu. Onun defnedeki gibi bir huzurdan yoksun olduğu doğruydu.</p>

    <p>İşte o zaman taşlar yerine oturdu. Tabii ya. Auri biraz gülümsedi. Hiddeti uzak tutmak için daha iyi ne olabilirdi? Hem zaten bu genç kızın çoktan başladığı bir şeyin üçüncü parçasıydı. Bir mum. Bir mum tam ona göreydi.</p>

    <p>Auri elinde kavanozla ansızın durdu. Nefesini tutup zamanın amansız gerçeklerini düşündü. Bir mum, eritmeyi gerektirirdi. Ve karıştırmayı. En önemlisi de bir kalıbı. Bu hiç iyi bir fikir değildi. Onun ufak tefek şeylerle işi olmazdı.</p>

    <p>Hayır. Bir kalıp. Ona layık bir mum yapmanın tek yolu buydu.</p>

    <p>Ve bu da Hudut anlamına geliyordu.</p>

    <p>Auri neredeyse hiç tereddüt etmedi. Kendisi için böyle bir şeye cesaret edemezdi ama işlerin böyle yürümesi gerekliydi. O birkaç güzel şeye layık değil miydi? Tüm yaptıklarından sonra şöyle şık ve şahane bir hediyeyi hak etmiyor muydu?</p>

    <p>Tabii ki ediyordu. O yüzden Auri kendinden emin adımlarla Kabuk’a gitti. O yüzden demir şeritli kapıyı ardına kadar açtı. O yüzden Hudut’a girdi.</p>

    <p class="bolum_arasi">* * *</p>

    <p>Burası temiz ve sessiz bir yerdi.</p>

    <p>İçeride bir iş tezgâhı vardı. Koyu renkli, düzgün ve taş kadar sertti. Yanlarında takozlar vardı. Bir mengene. Bir dizi askılı halka. Bir hamlaç ayaklığı. Hepsi de çelikten, pirinçten ve demirden olan güzelce düzenlenmiş musluklar ve vanalar vardı.</p>

    <div class="resim_2"><img alt="31" src="../Images/31.jpg" /></div>

    <p>Burada hepsi tek bir duvara takılı raflar da bulunuyordu. Bunlar çok çeşitli malzemelerle doluydu. Tıpalı şişelerinde asitler ve ayıraçlar. Taş bir kavanoz içinde sülfonyum. Pudra, tuz, toprak ve bitki askılıkları. Yağlar ve merhemler. On dört çeşit su. Çiftekireç. Kâfur. Hepsi de mükemmeldi. Hepsi de doğruydu. Hepsi de toplanmış, etkinleştirilmiş ve en uygun yöntemlerle saklanmıştı.</p>

    <p>Aletler de vardı. Süzgeçler ve imbikler. Fitilsiz geniş bir ocak. Bakır tüp kangalları. Potalar, maşalar ve kaynatma leğenleri. Kalburlar, filtreler ve bakır bıçaklar. Kaliteli bir öğütücü ve ışıl ışıl, tertemiz bir burgulu pres.</p>

    <p>Taş raflar da vardı. Dikkatli raflar. Buralardaki kalın mı kalın camların arkasına şişeler diziliydi. Bu şişeler diğer raflardaki gibi tertipli değildi. Etiketlenmemişlerdi. Ne yaptıkları belirsizdi. Birine çığlık hapsedilmişti. Bir diğerine hiddet. Bu ikisi oradaki pek çok şişe arasında en korkunçları sayılmazdı.</p>

    <p>Auri defne meyvesi kavanozunu iş tezgâhının üstüne koydu. Kendisi ufak tefek bir şeydi. Bir öksüz gibi. Çoğu şey ona büyük gelirdi. Çoğu masa ona göre çok yüksekti. Ama bu değildi.</p>

    <p>Bu oda eskiden Auri’ye aitti. Fakat hayır. Bu oda bir zamanlar birine aitti. Şimdi ise değildi. Bu bir hiç yerdi. Kimseye ait olamayacak boş bir sayfaydı. Auri’ye göre değildi.</p>

    <p>Genç kız iş tezgâhındaki bir çekmeceyi açtı ve pirinçten yapılma çembergen bir kalıp çıkardı. Mum yapmaya uygun bir tane.</p>

    <p>Auri ciddi bir yüz ifadesiyle defne meyvesini süzdü. Meyve bir insanın bekleyebileceği kadar saygılı ve gururluydu. Ve biraz kuzey rüzgârının soğuğunu taşıyordu. İşte buna gem vurmak lazımdı. Ve... evet. İçinden azıcık öfke de geçiyordu. Auri iç çekti. Bu hiç işini görmezdi.</p>

    <p>Genç kız ona gözlerini kısarak baktı ve sayıları aklından geçirdi. Bakışları kalıp ile meyve kavanozu arasında gidip gelirken ondan çıkacak balmumunun yeterli olmayacağını fark etti. Bütün bir muma, doğru düzgün bir muma, ona uygun bir muma yetmezdi.</p>

    <p>Auri oradan ayrıldı ve bal peteğiyle beraber geri geldi. Azimli bir edayla çalışarak peteği prese koydu ve ballar alttaki şeffaf, temiz kavanozun içine akana kadar kulpu çevirdi. Bu iş yarım dakikasını aldı.</p>

    <p>Auri balı damlamaya bırakıp yakındaki fitilsiz ocağı tutuşturdu ve bir potayı uygun yükseklikte tutsun diye halka ayaklığını döndürdü. Presi açtı, yassı balmumu tabakasını kaldırdı ve onu dörde katladıktan sonra potanın içine bıraktı. Pek balmumu olduğu söylenemezdi; belki iki avucunu birden dolduracak kadar vardı. Fakat defne meyvesinin yağını çıkardıktan sonra kalıbı doldurmaya yeterdi.</p>

    <p>Genç kız eriyen balmumunu gözden geçirip kafa salladı. Bu balmumu da pek uykucuydu. Güz tatlılığıyla, gayretle ve haklı mükâfatla doluydu. Çanların da istenmediği söylenemezdi. İçinde Auri’nin ona yakıştıramadığı hiçbir şey yoktu.</p>

    <div class="resim_2"><img alt="32" src="../Images/32.jpg" /></div>

    <p>Bu sıradan bir şair mumu olsaydı bal ve defne yeterdi. Fakat o alelade bir şair değildi. Auri’ye daha fazlası lazımdı.</p>

    <p>Bir tutam kâfur ideal olurdu. Sadece bir tutam, bir kıvılcım, azıcık uçucu bir şey. Fakat Auri’nin hiç kâfuru yoktu ve boş dileklerde bulunmak bir anlam taşımıyordu. Bu yüzden genç kız onun yerine Uğrak’tan bir taşımlık mükemmel katran getirdi. Hem bağlamak, hem de yaklaşan kış mevsiminde onun sağlığını sağlıklı tutmak için.</p>

    <p>Auri balmumunu ince bir cam çubukla karıştırırken gülümsedi. Doğru düzgün aletlerle çalışmak az bulunur bir zevk, bütünüyle bir lükstü. Reçinenin erimesini bekleyen genç kız ıslık çalarak potayı karıştırdı ve sırıttı. Bu onun sırrı olacaktı. Muma ıslığını da katacaktı.</p>

    <p>Auri daha sonra Kabuk’a gitti ve gri cam kavanozdaki mükemmel lavantasını süzdü, içinden bir filiz aldı. Sonra iki. O anda içi utançla doldu. Bu pintilik edilecek bir zaman değildi. <em>O</em> yardımlarında asla pintilik etmezdi. Hoş rüyalar hak etmiyor muydu?</p>

    <p>Auri kavanozu bıraktı ve içindeki lavantanın tam yarısını çekip aldı. Bazen nasıl da açgözlü oluyordu.</p>

    <p>Genç kız Hudut’a geri döndü. Defne meyvesini öğütücüye döktü. Üç kez nefes alıp verene kadar meyveler bir güzel doğrandı. Auri durup yarısı ezilmiş meyve yığınına baktı.</p>

    <p>Defnenin uygun yolunu biliyordu. İşleri halletmenin sabırlı yolunu da. Posalı meyveyi öğüt ve kaynat. Artığı süzgeçten geçir. Tekrar kaynat, arıt ve posayı ayrıştırmak için soğut. Uygun aletlerle bile bu saatlerce sürecek bir işti. Saatlerce ve saatlerce.</p>

    <p>Fakat o <em>çok yakında</em> geliyordu. Auri bunun farkındaydı. Vaktinin olmadığının da.</p>

    <p>Zaten bütün bir günü olsaydı bile posanın içinde ona uymayan özler mevcuttu. O öfkeyle ve ümitsizlikle tıka basa doluydu. Ve gurur... eh, ona da ziyadesiyle sahipti.</p>

    <p>Böyle şeyleri ayırmanın bazı yolları vardı. Auri hepsini bilirdi. Oksitlemenin dönüş dairesini bilirdi. Süblimleştirebilir ve süzdürebilirdi. Bu sanatı icra edenlerin gıptayla bakacağı bir şekilde dışlayıcı olmayan bir özü izole edebilirdi.</p>

    <p>Fakat şimdi aydan yardım dilenilecek vakit değildi. Auri ne işini aceleye getirebilir, ne de geciktirebilirdi. Bazı şeyler çok önemliydi, işte o kadar.</p>

    <p>Durum tıpkı Mandrag’ın dediği gibiydi: Simyanın onda dokuzu kimyaydı. Ve kimyanın onda dokuzu beklemekti.</p>

    <div class="resim_2"><img alt="33" src="../Images/33.jpg" /></div>

    <p>Peki ya diğer parça? Onluğun o incecik biri? Simyanın esası, Auri’nin uzun zaman önce öğrendiği bir şeydi. Genç kız onu dünyanın gerçek şeklini anlamadan önce çalışmıştı. Küçük olmanın anahtarını bilmeden önce.</p>

    <p>Bu doğruydu. Sanatını öğrenmişti. Onun gizli yollarını ve sırlarını biliyordu. İnsanı bu sanat dahilinde hünerli kılan tüm incelikli, tatlı ve ikna edici yöntemleri... O yöntemler öyle çoktu ki. Bazıları yazıp çizerdi. Semboller vardı. İşaretler. Bağlar ve bağlamlar. Formüller. Matematiksel işleyişler...</p>

    <p>Ama artık ondan çok daha fazlasını biliyordu. Daha önceden doğru olduğunu sandığı şeylerin çoğu birer hileden ibaretti. Dünyayla konuşmanın akıllıca yollarından daha fazlası değillerdi. Onlar altı üstü birer pazarlıktı. Bir yakarış. Bir çağrı. Bir feryat.</p>

    <p>Fakat altta, şeylerin gizli kalbinin derinliklerinde bir sır yatıyordu. Mandrag genç kıza bunu hiç anlatmamıştı. Auri adamın da bildiğini sanmıyordu. O bu sırrı kendi kendine keşfetmişti.</p>

    <p>Auri dünyanın gerçek şeklini biliyordu. Diğer her şey gölge ve uzak davulların sesiydi.</p>

    <p>Genç kız kendi kendine başını salladı. Ufacık yüzünde ciddi bir ifade vardı. Balmumu kıvamındaki öğütülmüş meyveyi bir kalbura aktardı ve kalburu bir toplama kavanozunun üstüne koydu.</p>

    <p>Auri gözlerini yumdu. Omuzlarını geriye attı. Yavaş ve güçlü bir nefes aldı.</p>

    <p>Havada bir gerginlik vardı. Bir ağırlık. Bir bekleyiş. Rüzgâr hiç yoktu. Auri konuşmadı. Dünya gerilip esnedi.</p>

    <p>Auri bir nefes daha aldı ve gözlerini açtı.</p>

    <p>Auri bir yetim kadar ufaktı. Taşların üstündeki minik ayakları çıplaktı.</p>

    <p>Auri doğruldu ve altın sarısı saç halkasının içinde sırıtarak arzusunun tüm ağırlığını dünyanın sırtına vurdu.</p>

    <p>Ve her şey sarsıldı. Ve her şey onun niyetini anladı. Ve her şey onu hoşnut etmek için harekete geçti.</p>

    <p class="bolum_arasi">* * *</p>

    <p>Fazla geçmeden Auri lavantayla preslenmiş bir kızıl kahverengi mumla Kabuk’a geri döndü. Mumu sahil ve arı kokuyordu. Mükemmel bir şeydi.</p>

    <p>Genç kız yüzünü yıkadı. Ardından elini ve ayağını da yıkadı.</p>

    <p>Az kalmıştı. Auri biliyordu. O kısa süre sonra ziyarete gelecekti. Tüm pembemsiliği, tatlılığı, kederi ve kırılmışlığıyla. Bu açılardan tıpkı Auri gibiydi. Ziyarete gelecekti ve beyefendiliğine yakışır şekilde yanında üç şey getirecekti.</p>

    <p>Sırıtan Auri yerinde duramıyordu. Kendisi de ona üç şey verecekti.</p>

    <p>İlki Taborlin’e layık şiirlerle ve hayallerle dolu sıcacık, akıllı bir mumdu.</p>

    <p>İkincisi doğru düzgün bir yerdi. Yüreğini koyabileceği bir raf. Uyuyacağı bir yatak. Oradayken hiçbir şey ona zarar veremeyecekti.</p>

    <p>Peki ya üçüncü şey? Eh... Auri boynunu büktü ve yanaklarının yavaşça kızardığını hissetti...</p>

    <p>Genç kız sırf oyalanmış olmak için yatak rafında duran küçük taş askere uzandı. Askerin kalkanındaki simgeyi o zamana kadar fark etmemesi garipti. Çok silikti. Fakat evet. Simgede alevden bir dille sarılı kule vardı. Bu sıradan bir asker değil, küçük bir taş Amyr’di.</p>

    <p>Auri daha yakından baktığında heykelciğin kollarında da belli belirsiz çizgiler gördü. Bunları daha önce nasıl gözden kaçırdığını bilemiyordu. Bu ufacık bir Ciridae’ydi. Elbette. Elbette öyleydi. Yoksa ona uygun bir hediye olmazdı ki. Genç kız minik heykeli öptü ve tekrar rafa koydu.</p>

    <p>Yine de hâlâ üçüncü bir şey vermesi gerekiyordu. Bu sefer genç kızın yüzü kızarmadı. Auri gülümsedi. Yüzünü, elini ve ayağını yıkadı. Sonra seke seke çabucak Uğrak’a gitti ve çobanpüskülü şişesini açtı. İki parmağıyla şişeden tek bir dut çıkardı. Foxen’ın yeşil ışığına rağmen ufacık meyve tanesi kan kadar parlaktı.</p>

    <p>Genç kız kendini Gam’a atıp aynaya baktı. Dudaklarını yaladı ve dutu onlara bastırarak soldan sağa gezdirdi. Sonra da onları duta bastırarak ileri geri kaydırdı.</p>

    <p>Auri aynadaki yansımasını süzdü. Eskisinden farklı gözükmüyordu. Dudakları en solgunundan pembeydi. Gülümsedi.</p>

    <p>Genç kız Kabuk’a geri döndü. Yüzünü, elini ve ayağını yıkadı.</p>

    <p>İçi heyecanla fokurdayan Auri onun yatağına baktı. Onun battaniyesine. Onun yatak rafına ve orada onu korumak için bekleyen minik Amyr’e.</p>

    <p>Mükemmeldi. Doğruydu. Bir başlangıçtı. O bir gün kalabileceği bir yere ihtiyaç duyacaktı ve o yer hazırdı. O bir gün çıkagelecekti ve Auri onunla ilgilenecekti. Karanlıkta oyuk bir yumurta kabuğu olma sırası bir gün ona gelecekti.</p>

    <p>Ve o zaman... Auri gülümsedi. Kendisi için değil. Hayır. Kendisi için asla gülümsemezdi. Kendisi kuytu bir köşeye sığınarak küçük kalmalı, dünyadan saklanmalıydı.</p>

    <p>Fakat onun için durum bambaşkaydı. Auri onun için tüm arzularını gün ışığına çıkarırdı. Tüm kurnazlığını ve maharetini konuştururdu. Sonra da ona bir ad koyardı.</p>

    <p>Genç kız kendi ekseninde üç kez döndü. Havayı kokladı. Sırıttı. Etrafındaki her şey doğru düzgündü. Nerede olduğunu tamı tamına biliyordu. Tam da olması gereken yerdeydi.</p>
  </div>
</body>
</html>
