<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sessizliğin Müziği</title>
  <link href="../Styles/style.css" rel="stylesheet" type="text/css" />
</head>

<body class="icerik">
  <div class="aciklama">
    <h1 class="baslik_1">Yazarın Önsözü</h1>

    <p>Bu kitabı satın almak istemeyebilirsiniz.</p>

    <p>Biliyorum, bu bir yazarın söyleyeceği türde bir söz değil. Satış departmanındakiler bundan hoşlanmayacaklar. Editörüm küplere binecek. Ama henüz yolun başındayken size karşı dürüst olmayı yeğlerim.</p>

    <p>Öncelikle, diğer kitaplarımı okumadıysanız işe buradan başlamak istemezsiniz.</p>

    <p>İlk iki kitabım <em>Rüzgârın Adı</em> ve <em>Bilge Adamın Korkusu.</em> Yazdıklarımı merak ediyorsanız onlarla başlayın. Yarattığım dünyaya en iyi giriş onlar. Bu kitap o serideki karakterlerden biri olan Auri’yi konu alıyor. O kitapların bağlamı olmadan büyük ihtimalle işin içinden çıkamazsınız.</p>

    <p>İkincisi, diğer kitaplarımı <em>okuduysanız</em> bile bunun biraz garip bir öykü olduğu konusunda sizi uyarmak boynumun borcu. İpucu vermek istemem ama bunun... farklı olduğunu söylesem sanırım yeter. Klasik bir öyküde olması gereken çoğu şey bunda yok. Ve eğer Kvothe’nin öyküsünün devamını arıyorsanız onu burada bulamayacaksınız.</p>

    <p>Öte yandan, Auri’yi daha yakından tanımak istiyorsanız bu kitabın size sunacağı çok şey var. Eğer sözcükleri, gizemleri ve sırları seviyorsanız; eğer Şeyaltı’nı ve simyayı merak ediyorsanız. Eğer dünyamın gizli köşeleri hakkında daha çok şey bilmek istiyorsanız...</p>

    <p>İşte o zaman bu kitap tam size göre demektir.</p>
  </div>
</body>
</html>
