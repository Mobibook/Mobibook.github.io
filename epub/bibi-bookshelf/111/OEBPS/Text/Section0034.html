<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>su_elestirmenleri_</title>
</head>

<body id="su_elestirmenleri_" xml:lang="en-US" xmlns:xml="http://www.w3.org/XML/1998/namespace">
  <div>
    <h3 style="text-align: right;">Açılamayan Bir Zarfın Daktilo Tuşlarını Hareketsizleştireceğine Dair Gelişen Korkunun Hikayesi<br /></h3>
  </div>

  <div>
    <p><span><br /></span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Elleri titreyerek yazıyor. Hep o zarfın yüzünden. Bir gün posta kutusunu açtığında gördü. Üzerinde isim yok, imza yok. Adres yok. Adres var, hayır, olmasa nasıl gelecek? Bir şekilde gözünden mi kaçtı acaba o telaşla?</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>İmzasız mektuplar herkese gelebilir, diye düşündü. Ama acaba kimden? Belki biri önemli bir haber verecek. İçeriği değil, başka bir şey deli ediyor onu. Zarfı açmaya çalıştı. Zarf açılmıyor. Bir gariplik var. Önünü çevirdi, arkasına baktı tekrar. Düpedüz zarf.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Ne oluyor?</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Düpedüz zarf işte. Önünü tekrar çevirdi. Bomboş. İncecik. Sıkıldı. Acaba bir kağıttan ibaret olabilir mi? Zarf süsü verilmiş, insanın aklını karıştırmak için yapılmış bir oyun.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Ucundan makasla kesti. Ortasından bir şey çıkmıyor. Yokladı. Ortaya doğru bir şişkinlik var. Kenarlarından kese kese zarfın ortasına ulaşır, içini açarım.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Ama cesaret edemedi. İçini bir korku kapladı. Ölesiye korkuyor. Zarfın tüm hayatını mahvedeceğinden korkmaya başlıyor. Tüm zamanını çalmaya mı başladı zarf? Neden korkuyor?</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>‘Beni nereden buldular? Kendi halimde bir…’</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Daha fazla da yazamaz. Daktilonun başına oturdu. Yazmaktan korkuyor kana kana. Delirmiş gibi. Zarfın içindeki hafif şişkinlikte ne vardı, ne var.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Ne var?! Bağırmak istedi ‘Ne Var?!’ diye. Ama herkes uyuyor. Daktilo tıkırtısından korkuyor.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Tuşlara vurdu, tuşlara. Tuşların artık vurulamayacak oluşu korkutuyordu onu artık. Korkuyordu artık ve birden bire inme gibi indi korku. Deli gibi yazmak istiyordu.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Belki de zarfın içinde…</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Düşüncelerini yazamaz oldu. Yazamaz oldum, diye yazmaktan da korkuyor. Yazdıklarını yaşama korkusu mu? İçindeki her korku birbirine dönüşebilir. Delirmiş…</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>‘Delirmiş’i de sildi. Delirmekten korktuğu için olabilir mi?</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Korkularımı yazarsam yener miyim, diye sorarken bile hâlâ korkuyor. Hiç bu kadar hızlı korkmamıştım. Bir fare çıksa karşıma ya da bir köpek gelip dizlerimi koklasa. Hiç bu kadar korkmamıştım, diye yazacaktı; belki daha da korkar, korkusu geçmez de artar diye korkuyor artık korkuyor çok, korkuyorum.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>‘Yeter!’ diye bağıracaktı, ama herkes uyuyordu. Daktilo tıkırtısının onları uyandırmasından korktu. Bir kere de uyarmıştı içlerinden biri; yazmasın diye belli bir saatten sonra. O belli saati de söylemişti elbette ama hatırlamıyor şimdi. Korkudan unutmuş olabilir miyim, diye yazacaktı: unutmuş olmaktan da korktu. Unutmaktan korktuğu için yazmadı bu konuyu kapatalım artık. Lütfen.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>‘Ay!’ diye bağıracak; herkes de uyuyor. Hay aksi! Hep böyle olur gecenin bir yarısı gelir bu zarflardan. Ortası şişkin kesilemeyen zarflardan nefret ederim. Ne diyorum, bir kere geldi yalnızca oysa.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Durmuyor artık, saate bakıyor; çıkması lazım ama posta kutusunun başından ayrılamaz. Daha doğrusu daktilonun tuşlarına ara sıra dokunması lazım. Tuşların hareket etmediği, inip kalkmadığı bir an gelecek, diye ödü patlıyor. Hepsi de zarfın yüzünden. Bir açılsaydın. Nerden de gelir beni bulur böyle şeyler hep? Nefret ederim böyle beni bulmalarından bu zarfların. Hep dedim de diyorum ya bir kere oldu; yani bir kere geldi ama yetti her şey için bu. Korkmak için ve tuşlara dokunamamak için. Tuşları kontrol etmek. Tabii ya. Aslında tam tersine sürekli onlara dokunuyor olmalıydı.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Dokunuyor olmalıydı, tümcesini de çabucak yazıp bitirmek istedi; çünkü bitirmeden hareketsizleşmesini istemez tuşların. Bir an gelecek, ama tümceyi bitirdikten sonra. Lütfen, lütfen.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>‘Lütfen!’ diye arka arkaya yirmi kere otuz kere bağırabilirdi; ama uyandırmak istemiyordu kimseyi. İn cin top oynuyor dışarıda. Onlara katılmak isterdim, yani cinlere ama dışarıya çıkacak değilim; ya da belki daktiloyla çıkılabilir.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>‘Böyle bir şeyi daha önce yaşamamıştım,’ diye düşündü. Yaşamamış olmaktan da korktu; emin olamadı. ‘Yazmayayım,’ dedi.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Zarfı, gitti, yerine koydu. Yerine dedim, yani posta kutusuna geri koydu. Gözlerini kapattı görünmez olmak için. Ağzını açtı; içinden, ama tamamen içinden ve dişlerini de sıkarak bağırdı. Ağzı açık olduğuna göre ‘Aa’ diye bağırmıştır içinden. Gözlerini açmadan yukarı çıktı. Gözlerini açıp daktilonun başına oturdu. Hâlâ mı korkuyorsun; ahmak.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Kendine daha önce hiç ahmak dememişti ve açılamayan bir zarf da almamıştı. Demek her şey her an değişebilir. Bunu yazarken de birden değişimle ilgili olan her düşüncesinin değişebileceğini hissedip yazdığından utandı. Silsem. Daktiloyu oynattı biraz. Yok. Daktilo niye oynamıyor.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Hayır, canım tabii ki çalışıyor. Terledim, terledim. Saate baktı. Geçti vakit. Başka şeyler yapacaktım. O kadar kesin planlarım vardı ama daktilonun başından kalkamıyorum. Artık kalkamıyorum.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>İtiraf etmek istedi. ‘Korkuyorum!’ diye bağırmak istedi. Önce ünlemle, sonra ünlemsiz yazdı ve hangisinin korkusunu geçireceğini düşündü.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Ölmemek için: ‘Yaşıyorum,’ yazmak gibi, zarfı bir daha görmemek için; ‘O zarfı hiç görmedim,’ diye yazdı. Kendini kandırdığını biliyor. Tütsü gibi keskin görüyor. Başka türlü yazmalıydı, birden şimşek gibi çaktı, söndü; bir kısrağa tutunmuş bir amazon da canlandı birden gözünün önünde ve neyin nereden geldiğini bilmez oldu. Her şey gerçekten giderek soyutlaştı. Gözlerini tekrar kapadı.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Bunu her yerde yapmaya başladığının farkına vardı. Elbette varacak çünkü bilincine giriyor bu kapama-açma.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Örneğin, bir aya yakın bir süre geçti şimdi zarfın üzerinden; ne diyorum; yani zarfın açılamayışından -ki bunun için de zarfın ele geçmesi gereklidir-, ve her posta kutusundan geçişte gözlerini kapıyor. Aynı anda posta kutusunda kendilerine gelen mektuplara bakan başkaları da oluyor; onlar da fark ediyorlar. Bir tik sanıyorlardır. En son yolda kapadı gözünü, iki araba geliyordu üzerine doğru ve iki şoför arasında bir diyaloğu duymuştu. Yolun ortasında dayanılmaz bir gerçeklik ki ona artık bir gerçeklikmiş gibi de gelmiyor bunlar. Bütün bu diyaloglar... Ama neredeyse yaşamına patlıyordu faturası. ‘Belki de duymamam gerekli,’ diye düşündü, o sırada yeni diktirdiği kocaman çantasında daktiloyu da taşıyordu elbette.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Yok, yok. Zarfın kulakla ilgisi yok ve hala korkuyorum. Bir zarf adı geçiyor ama korkusunun zarfla nasıl bir ilişkisi vardı kestiremez oldu. İtiraf et, korkunu geçirmek için yazıyorsun.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>‘Böyle yazma,’ dedi, kendi kendine. ‘Bu tümceyi yazma, yazdıktan sonra ya geçirmezse artık.’</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Yazdıklarına fal gibi baktı. Kehanet gibi baktı.</span></p>
  </div>
</body>
</html>
