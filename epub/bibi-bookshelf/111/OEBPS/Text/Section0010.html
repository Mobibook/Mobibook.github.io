<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>su_elestirmenleri_</title>
</head>

<body id="su_elestirmenleri_" xml:lang="en-US" xmlns:xml="http://www.w3.org/XML/1998/namespace">
  <div>
    <h3 style="text-align: right;"><span>Su Eleştirmenleri</span></h3>
  </div>

  <div>
    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><br /></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt">Su eleştirmenleri su içicinin etrafını sardı. Bu kez su içicinin işi zor.<br /></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Su içici daha önce seksen kişiyi elemişti. Dokuz daha. Birinci de gelebilir. Getirilebilir. Şansı ne kadar? Su eleştirmenlerinin elindeki kader.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Su içici yıllardır su içiyor. Su içme edimini, niyetini belli ederek kamusal alanda büyük bir başarıyla gerçekleştiriyor, izleyici buluyor, çeşitli basın kuruluşları aracılığıyla da etkin biçimde duyuruyor.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Su içicinin her su içişi su içme olarak kabul görmez. Su içicinin önceden</span> <span>Su içiyorum</span> <span>beyanı gereklidir. Su içme eylemi kamuya açık olmalıdır. Yalnızca su bardağıyla sınırlı kalmamalı; tencere, tava, tas, limon sıkacağı ve gerekirse leğeni de kapsamalıdır.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Edim sıkça tekrarlanmalıdır. Su içici,</span> <span>suiçicisi</span> <span>sıfatını korumak için çaba harcamalıdır. Panellere katılmalı, sergilerde yer almalıdır. Boy göstermelidir. Kendini teorik ve pratik yönden geliştirmelidir.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Bu su içici de, az sayıda su içiciden biri. Geçimini su içerek kazanıyor. Yarışmada, su eleştirmenlerinin ortasında, gözetim altında.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Buyrun su içici.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Teşekkür ederim.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Su içme yarışması</span> <span><i>Canlı</i></span> <span>ve</span> <span><i>Cansız</i></span> <span>kategorileri altında ikiye ayrılıyor. Canlı bölüm, su eleştirmenlerinin su içicinin çevresinde yuvarlak oluşturup ayakta durdukları bir ortamda su içicinin su içme edimine bire bir canlı tanıklık etmeleriyle gerçekleşiyor.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Cansız bölüm ise, resim, heykel, sinema ve (paradoksal olarak) tiyatro alanlarında son bir yıl içinde kotarılmış su içme sahnelerinin değerlendirilmesini kapsıyor. Su eleştirmenleri burada yuvarlak olarak durmaktan çok tek bir sıra halinde yan yana oturmayı tercih ediyor.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Şu an yarışan su içici, genç, fakat arkasında bıraktığı sayısız başarının gururunu taşıyor. Bu yarışmaya ilk kez katılıyor. Çalışmaları genellikle yurt dışında bulunuyor.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Canlı su içiciliği final elemesi için çeşitli kategoriler bulunuyor.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>1. Bardaktan İçme</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>2. Kadehten İçme</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>3. Denizden İçme</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>4. Musluktan İçme</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>5. Kovadan İçme</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>6. Kar İçme</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>7. Lağım Düzeneği</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Sekiz kategoride (10 üzerinden) alınan puanların ortalamasına göre değerlendirilen yarışmacılar çan eğrisi yöntemiyle sıralanıyor.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Bu arada lağım düzeneğine açıklık getirmek gerekirse: Lağım Düzeneği son derece steril şartlarda yapay lağım boruları ve kanalizasyon suyundan oluşuyor. Su son derece temiz olmasına rağmen bir boya maddesiyle grileştiriliyor. Burada amaç, su içicinin psikolojik iğrenti katsayısını hesaplayabilmek. Bu nedenle Lağım Düzeneği kategorisinin genel puanlama içindeki ağırlığı daha çok (Su içicilere lağım düzeneğinin steril olduğu bildirilir. Fakat kimi bilinçli verilen ipuçları nedeniyle hiçbir yarışmacının sterillikten tam emin olmasına izin verilmez. Musluk suyunun hazırlanmasında da aynı kaygılar dikkate alınır).</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Su içicinin önüne bardağı koydular. Bildiğimiz su bardağı. Altında bir küçük yuvarlak örtü. Dantel. Tepsinin içinde, ağzına kadar da dolu değil. Su eleştirmenleri verilen işaretle aynı anda kaş çattı. Kol kavuşturdu.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Gözler su içicinin üstünde. Su içici göz dikilmesinin heyecanıyla su bardağını elinde hafifçe titretti. Ağzına götürdü. Üç yudumda içti (Su eleştirmenleri yudum sayısının puanlamayı nasıl etkileyeceğini asla açık etmemektedirler). Ağzında kalan suyu yuttu. Dudaklarının ıslak kalmasından rahatsız oldu. Fakat ne yapacağını da bilemedi. Belli belirsiz, diliyle dudaklarını yaladı. Ama bu devinim su eleştirmenlerinin gözünden kaçmamış olabilir.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Birinci kategori yaklaşık bir buçuk dakika sürdü. Daha sonra su içiciyi üç dakika dinlenmeye aldılar. Bu sırada kadehi hazırlıyorlardı.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Kadeh normal şarap kadehi. Neyi ölçecekler? Kadehten su. Su içici kategorilerden en çok kadehe şaşıyor. Yine de bozuntuya vermedi, aldı eline.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Kadehe şarap koyar gibi koymuşlar. Su berrak. Şarap gibi. Sol eliyle kavradı, içti. Kavramayıp hafifçe mi tutsaydı? Oldu olanı düşünmeye gerek var mı?</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Galiba kadehten düşük puan alacak. Kibarlığa mı bakıyorlar? Keşke kavramasa mıydı öyle eliyle? Isıtmasa sıkıca.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Su eleştirmenleri ser vermez, sır vermez. Aynı kaş açısı.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Tastan yalıyoruz.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Bu sefer sütlü su geldi. Ayy. Ne süt severim, ne tas. Kedilik ölçümü. Çizgi filmlerdeki.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Masaya koydular, porselen tas. Çorba kâsesi gibi ama içinde sütlü su. Su sıcağa yakın ılık.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Yavaşça yaladı. Tam emin olamadığımdan. Hızlı mı başlasaydım? Belki sabit hız makbuldür. Bilemedi. Ama tutarlılık iyidir diye mantık kurup hep yavaş yavaş yavaş yavaş yaladı.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Üçüncü evre neredeyse on beş dakika aldı.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Tuvalet molası.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Deniz kıyısında bu kez su eleştirmenleri yarım halka çevreliyor. Azar azar içti. Süreli. Bir dakika. Doldurmaya çalıştı, süreci yavaşlatarak. Tuz, tuz.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Öğleden sonra yeniden yarışmanın ilk mekânındalar.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Musluk. Musluktan içmenin de kimi kategorik özellikleri var. Bozuk musluk düzeneği bilinçli kurulmuş. Siz açınca fışkırabilir de, ip gibi de akabilir. Bilemezsiniz. Birden sıcağa da çevirebilir. Hazırlıklı olmak gerek. Süre otuz beş saniye. Musluğa ağız dayanmasının puanlamaya nasıl bir etki edeceği belirtilmemiş. Yalnızca musluğun temiz, parlak olduğu görülüyor. Su için de “Öldürecek dozda pislik içermez” ibaresi konmuş.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Musluktan akan su, birden fışkırdı, birden kaynadı ve birden kesildi. Ama ağzını dayamamıştı, avuç içi kadar yanmadı dili. Kovadan içerken eliyle kovayı hafifçe yan yatırma yöntemini kullanırken karı ağzında eriterek içti. Lağım Düzeneği konusunda biraz tiksinir gibi olduysa da puanlamaya lağımın katkısını göz önünde bulundurarak hemen toparlandı.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Su eleştirmenleri on su içiciyi izledi. Su içiciler dinlenmeye alındı. Su eleştirmenleri masa başına oturdu.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Bardaktan içişini beğenmedim. Teknik açıdan son derece yetersiz. Üç.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Ağzında kalan suyu yutması bence de kesinlikle estetikten yoksundu. Bir.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Kadehte tam bir felaketti. Bu kadar kötü su içen birine daha önce hiç rastlamadım.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Düşünün, şimdiye dek kazandığı başarılar kim bilir ne şaibeli.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Kesinlikle.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Kovayı nasıl kaldırdığını gördünüz mü? Otuz derecelik açı sınırını tam yedi dereceyle geçti.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Bir felaket.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Ne diyeceğimi bilemiyorum. Gençliği sebebiyle altı verilebilir.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Ama o zaman hak ettiğinden fazla almış olacak.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Ben deniz suyunu içerken çok büyük bir tereddüt içine düştüğüne tanıklık ettim. Yedi verebilirim, ama sırf bu yüzden sanırım beş puana inmem gerekiyor.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Deniz suyunu avucuna alış tekniği kesinlikle yanlıştı.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Musluktan içerken de aynı avuçlama tekniğini kullandı. Tabii o teknik pek çok suyun boşa gitmesi, enerji kaybı demek.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Verimsiz.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Son derece.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“İki.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Ben de üç.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“En fazla üç, evet.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Böyle böyle genç su içiciyi elediler. Su içiciye hangi nedenlerden elendiği bildirilmedi. Su içici uzun bir süre daha aynı teknikleri sürdürdü. Tabii başarılar kazandığı da olmadı değil.</span></p>
  </div>

  <div>
    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><br /></p>
  </div>
</body>
</html>
