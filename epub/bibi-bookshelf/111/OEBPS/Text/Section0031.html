<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>su_elestirmenleri_</title>
</head>

<body id="su_elestirmenleri_" xml:lang="en-US" xmlns:xml="http://www.w3.org/XML/1998/namespace">
  <div>
    <h3 style="text-align: right;">Dünyanın En İyi İnsanı Kasabamızı Şereflendiriyor</h3>
  </div>

  <div>
    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span><br /></span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Hatırlarsanız Dünyanın En İyi İnsanı’nın kasabamız Şenliklibostan’a geleceği haberini, siz değerli halkımıza ilk ileten yine gazeteniz Postacı olmuştu. Dünyanın En İyi İnsanı’nın bu tarihi ziyaretini Postacı farkıyla okumanız için deneyimli muhabirimiz Orkun Çokun ile gazetemizin emektar fotoğrafçısı Feridun Askan Dünyanın En İyi İnsanı Beyin şereflendirdiği Şenliklibostan Atatürk İlköğretim Okulu’ndaydı.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Haber: Orkun Çokun - Fotoğraflar: Feridun Askan</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Yeşil kasabamız Şenliklibostan’ın cuma günkü onur konuğu Dünyanın En İyi İnsanı’ydı. Gerek dünyanın en iyi insanı olması, gerekse Türkiye gezisinin ağustos ayağında güzel kasabamızı seçmiş olması itibariyle Şenliklibostan Atatürk İlköğretim Okulu cuma günü tarihinin en büyük kalabalığını ağırladı. Yüzbinlerce meraklı Dünyanın En İyi İnsanı’yla buluşmak için kilometrelerce ötedeki illerden Şenliklibostan sokaklarına aktı. Büyük izdihamın yaşandığı bu müthiş buluşmada yoğun güvenlik önlemleri alındı.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Kaymakam Sn. Murteza Güngör’ün açılışını yaptığı törene Dünyanın En İyi İnsanı beyaz keten bir takım elbise içinde teşrif ettiler. Dünyanın En İyi İnsanı 10:30’da başlayacak törene tam vaktinde gelirken, sayın vali Rıza Pekseverlioğlu’nun Dünyanın En İyi İnsanı’ndan tam on beş dakika sonra, yani 10.45’te seyirci platformunda belirmesi valinin, il merkezindense Şenliklibostan’ın ziyaret mahalli olarak seçilmesine duyduğu tepkiyi gözler önüne serdiği şeklinde yorumlara neden oldu. Vali beyin yalnızca dört dakika süren konuşması da günün coşkusundan uzak olması nedeniyle Şenliklibostan ahalisi tarafından esefle karşılanırken, Dünyanın En İyi İnsanı’nın böyle bir tepkiye nasıl cevap vereceği merak konusuydu. Oysa Dünyanın En İyi İnsanı ismiyle müsemma, dünyanın halihazırdaki en yücegönüllü insanı olarak sükunetini bozmadı. Böylece gülümsemesinden ve neşeli mizacından taviz vermeyeceğini kanıtlamış oldu. Dünyanın En İyi İnsanı’nın bu anlayışlı tutumu kasabamızın güzide sakinleri ile diğer illerden bu flaş tören için kasabamızı şenlendiren vatandaşlar arasında büyük takdir topladı.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Törende sayın kaymakam beyin yaptığı açılış konuşmasını takiben Şenliklibostan Atatürk İlköğretim Okulu beşinci sınıf öğrencileri de önceden hazırlamış oldukları folklor gösterilerini sundular. Daha çok Kafkas yöresinden oyunların seçildiği gösterinin ardından müzik öğretmeni Münire Yılmaç’ın önderliğinde altıncı sınıf öğrencilerinden oluşan okul korosu 10. Yıl Marşı ve Akdeniz Marşı gibi cumhuriyetimizin şanlı tarihine ışık tutan marşların ardından Dünyanın En İyi insanı için özel olarak bestelenen ‘Yüce Yürek’ adlı eseri seslendirdiler. Eserin seslendirilmesi esnasında Dünyanın En İyi İnsanı’nın gözyaşlarını zaptetmekte zorlandığı yolunda gözlemler yer alırken, Dünyanın En İyi İnsanı’nın sevincini gözlerinden okumak mümkündü. Şarkıların ardından ilköğretim okulu öğrencileri günün anlam ve önemine uygun hazırladıkları şiirleri okumak için birbirleriyle yarıştı. Şiirlerin içinde özellikle bir tanesi, herkesi büyüledi.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Dünyanın En İyi İnsanı</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Bir sevgi ve hoşgörü anıtı</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Coşkunun sel olup aktığı</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Şenliklibostan’ın medar-ı iftiharı</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Bu kafiyeli sözlerden sonra tören alanı alkışlarla yankılanırken binlerce kişi “Dünyanın En İyi İnsanı, Şenliklibostan’ın iftiharı!” diye bağırıyordu. Sıra Dünyanın En İyi İnsanı’nın merakla beklenen konuşmasına geldiğinde ise nefesler tutuldu. Okul bahçesinin dört bir yanından salıverilen rengârenk balonlar kasabamızın masmavi semalarını süslerken Dünyanın En İyi İnsanı coşku dolu alkışlar arasında ayağa kalktı ve “Teşekkür ederim saygıdeğer Şenliklibostan halkı!” dedi. Alkışlarla inleyen okulun bahçesinde, kasabamızın adına yaraşır şekilde tam bir şenlik havası hakimdi. Dünyanın En İyi İnsanı Beyefendinin sadece iki dakika süren konuşması sık sık alkışlarla bölündü. Konuşması biterken kasabamızın kaymakamı kendisine mermerden özel olarak yaptırılan büstü takdim ederken Sn. Dünyanın En İyi İnsanı’ndan Şenliklibostan’ın tanıtımı için çalışma sözü de aldı. Tören halay gösterileri ile sona ererken, Dünyanın En İyi İnsanı kasabamızın önde gelenleriyle beraber kendisi için verilen öğle yemeğine katılmak üzere Merve Restaurant’a geçti.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Dünyanın En İyi İnsanı yarın da kasabamızda temaslarını sürdürecek. Şerefine verilen akşam yemeğinin ardından kasabamızdan ayrılacak.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>***</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Kimmiş, kimmiş.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Dünyanın En İyi İnsanı.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“İnanmam. Dünyanın En İyi İnsanı buraya mı gelmiş?”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Bizde bir sandık vardı…”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Bir örtü.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Bir kafes.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Bir yumurta.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Yumurta mı?”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Anlamadan baktılar.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Elmastan.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Ha.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Elmas, yakut.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Dünyanın En İyi İnsanı’na başka ne sunsak?”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>***</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Kasabamıza hoş geldiniz.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Yastığı kabarttı.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Uzun yoldan geldiniz, dinlenesiniz.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Sonra kılıfın arasından pamuk topaklarını gördü. Utandı, tırnaklarıyla yastığı sıktı.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Dünyanın en güzel yastığı olmasa da…”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Ayaklarını sürüyerek çıktı.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>***</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Dünyanın en iyi yemeğini yedirmeliyiz ona.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Yemiştir.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Yesin. Dünyanın bir tane en iyi yemeği olduğuna göre her gün onu yiyordur.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Sorup öğrenelim.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“İyi fikir.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Utandı.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Dünyanın en iyi fikri değil ama…”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Diğerleri de üzüldüler. Sırtını sıvazladılar.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Olsun.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Nasıl soracağız?”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Yemeklerden neyi seversiniz, ne yer ne içersiniz?”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“En iyisi bu, evet.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Şişt, yavaş, deyip susturdular.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Neyin en iyisinden bahsediyorsun gene? Duyacak.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Dünyanın En İyi İnsanı duyacak.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Evet. Duymasın.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Başlarını eğdiler, utandılar.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>***</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Komşumun eşeğini çaldım Dünyanın En İyi İnsanı. İlk sana anlatıyorum bunu. Dünyanın en kötü insanı mıyım söyle, ne olur? Bana dünyanın en iç rahatlatan tesellisini söyle.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Dünyanın En İyi İnsanı, bana dünyanın en güzel yeri neresi söyle. Nerede yaşıyordun daha önce? Sevgilimi alıp gitmek istiyorum oraya, senin geldiğin yere.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Dünyanın En İyi İnsanı, karımla kavga ettim dün. Onun gönlünü almak için ne demeliyim? Dünyanın en gönül alıcı sözünü söyle.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Her seferinde, “Ben dünyanın en iyi insanıyım,” dedi Dünyanın En İyi İnsanı. Demekle yetindi, dinlemekle yetindi.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Söylemedi, söylemedi. Duymak için gelmemişlerdi ki. Yalnızca anlatıyorlardı. Korkuyorlardı içten içe, kahvelerde konuşuyorlardı fısıltılı.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Sormayalım. Ya öğrenirsek bir de?”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Düşünsene, dünyanın en güzel lafını öğreneceksin.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Dünyanın en iyi eylemini, fikrini, yemeğini, mesleğini, müziğini, resmini, memleketini, şiirini, giysisini öğreneceksin.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Dünyanın en iyi yaşamını göreceksin Dünyanın En İyi İnsanı’nda.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Eyvah o zaman.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Eyvah.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Eyvah.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Eyvah.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Eyvah.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Eyvah.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Eyvah.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>***</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Kapıyı kırıp girdiler.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Tutuklusun. Sahtekarsın.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Orta yaşlı, kırca saçlı, orta boylu, orta kilolu bir adam. Onu gösterdiler.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Gerçek Dünyanın En İyi İnsanı burada işte.”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Yaka paça götürdüler kolundan sahte olanını.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Orta yaşlı, kırca saçlı, orta boylu, orta kilolu bir adama döndüler, en başta kaymakam.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Tamam,” dedi, kaymakam.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Cüzdanına davrandı.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Ne kadardı?”</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Sonra sırtını sıvazladı.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>“Dünyanın en iyi oyunuydu,” dedi.</span></p>

    <p class="MsoNormal" style="margin-left:0pt;text-align:justify;text-indent: 18.0pt;tab-stops:0cm list 18.0pt"><span>Hep bir ağızdandı kahkahaları.</span></p>
  </div>
</body>
</html>
