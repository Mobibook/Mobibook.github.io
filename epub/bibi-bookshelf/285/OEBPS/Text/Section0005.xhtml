<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p><br /></p>

  <h1>BİRİNCİ BÖLÜM</h1>

  <p style="text-align: center;"><b>ÇOCUKLARDA NEVROZUN TEDAVİSİ</b></p>

  <h1 id="sigil_toc_id_1">GİRİŞ</h1>

  <p>Aşağıdaki sayfalarda betimlenecek olan hastalık ve tedavisi benim kişisel gözlemlerime dayanmıyor. Beş yaşındaki hastanın tedavisini gerçi ben yönettim. Dahası, küçükle bir kez de ben konuştum. Fakat, tedaviyi, onun babası uyguladı. Yayınladığım bu notları ona borçluyum.</p>

  <p>Bununla da kalmamıştır babanın hizmeti. Çocuğu, bu tür itiraflara bir başkası zorlayamazdı. Babanın, çocuğunun dediklerini yorumlamasını sağlayan teknik bilgi, çok gerekliydi. Yoksa, böyle nazik bir çağda yapılacak psikanaliz, yenilmez güçlüklerle karşılaşacaktı.</p>

  <p>Ancak, babalık yetkesiyle (otorite), doktorluk yetkesinin birleşmesi, şefkatli "bir ilgiyle, bilimsel bir</p>

  <p>ilginin bir araya gelmesi, böyle bir yöntemin uygulanmasını olanaklı kılmıştır. Bu gözlemin özel değeri şuradadır:</p>

  <p>Yetişkin bir nevrotiği (sinir hastası) psikanalizle tedavi eden bir tabip, ruhsal biçimlenmeleri ardarda ortaya koyarak, çocukluğun cinselliğine geri gider. O cinselliğin kurucu öğelerinde, sonraki yaşantının bütün nevrotik semptomlarının (belirti) itici gücünü bulduğunu sanır.</p>

  <p>Bu varsayımları, 1905'te yayınladığım CİNSEL KURAM ÜZERİNE ÜÇ DENEME'de açıklığa kavuşturdum.</p>

  <p>(Bu denemeler tarafımızdan Türkçeye çevrilmiştir. YASAKLAR, NORMAL DIŞI İSTEKLER).</p>

  <p>Onların, bir psikanalizciye, çürütülmez göründüğü kadar, konuya yabancı birine garip göründüğünü biliyorum. Psikanalizci bile, bu temel önermelerin daha kısa yoldan, daha dolaysız elde edilmesini isteyebilir.</p>

  <p>O halde, çocukta bu cinsel uyarım ve istek biçimlenmelerini dolaysız olarak, bütün tazeliği içinde</p>

  <p>deneyimlemek olanaksız mıydı? Yaşlıların yıkıntıları arasından adeta kazarak ortaya çıkardığımız, ve bütün insanların ortak malı saydığımız, nevrotiklerde sadece güçlenmiş ve bozulmuş olarak kendini gösterdiğini kabullendiğimiz bu istek ve uyarımları, çocukta ele alamayacak mıydık?</p>

  <p>Bu soruları olumlu olarak yanıtlayabilmek için, yıllardan beri, öğrencilerimi ve arkadaşlarımı çocukların, çok kez özellikle gözden kaçırılan veya üzerinde ustaca yalan söylenen cinsel yaşamını ele almaya teşvik etmişimdir. Teşviklerim sonucu elimde toplanan gereçler arasında, 5 yaşındaki Hans'la ilgili olanlar ayrı bir yer tutmaktadır.</p>

  <p>Hans'ın, benim en yakın haleflerimden olan anne ve babası, ilk çocuklarını hiçbir baskı altında tutmamaya karar vermişlerdi. İyi bir huy için gerekliydi böylesi.</p>

  <p>Bebek, canlı, uyanık bir çocuk olmuştu. Onu hiçbir şeyden ürkütmeden büyütme çabası çok iyi yürüyordu.</p>

  <p>Şimdi, babanın notlarını, bana aktardıkları gibi vereceğim. Çocuğun açık yürekliliğini ve sadeliğini bozacak bir değişim yapmaksızın.</p>

  <h1 id="sigil_toc_id_2">HANS ÜZERİNE BİLDİRİLER</h1>

  <p>Hans, üzerine ilk bildiriler, onun henüz üç yaşına ulaşmadığı bir çağda başlamaktadır. O çağda "çiş aygıtı" olarak nitelendirdiği organına karşı canlı bir ilgi gösteriyor. Konuşma ve sorularında belli ediyor bunu. Örneğin bir kez annesine diyor ki,</p>

  <p>"Anne, senin de çiş aygıtın var mı?"</p>

  <p>"Tabii. Niye sordun?"</p>

  <p>"Aklıma geldi de."</p>

  <p>Aynı yaşta, bir ineğin sağıldığını görüyor: "Bak, çiş aygıtından süt geliyor diyor."</p>

  <p>Bu ilk gözlemler, küçük Hans'ın davranışlarının çoğunun olmasa da büyük bir bölümünün, cinsel gelişiminin tipik örnekleri olduğu izlenimini uyandırmaktadır.</p>

  <p>Bir kadında, erkek üreme organını emme tasarımının ortaya çıkmasından pek şaşkınlığa düşülmemesi gerektiğini söylemiştim bir kez (Bruchstück einer Hysterie -Analyse, 1905. Ges Werke, V) (1). Bu çarpıcı uyarının, çok zararsız bir kökeni vardı. Anne göğsünde meme emmekten türemişti. Hans için de, yapısı açısından meme, biçim ve durumu açısından penise benzeyen inek memesi uygun bir aracı rolünü oynamıştı. Hans'ın buluşu, benim görüşümün son bölümünü güçlendirmişti.</p>

  <p>Hans'ın çiş aygıtına ilgisi, salt kuramsal bir ilgi değildi. Düşünülebileceği gibi, organla dokunmaktan da ileri geliyordu.</p>

  <p>3.5 yaşındayken, bir gün annesi, onu organı elinde görmüş ve:</p>

  <p>"Eğer bir daha öyle yaparsan, Dr. A gelip çiş aygıtını keser. Sonra nasıl çiş edersin demişti."</p>

  <p>Şöyle yanıtlamıştı Hans: "Popomla."</p>

  <p>Suçluluk bilincine kapılmaksızın Hans annesine karşılık vermişti. Ama, böylece, iğdiş edilme kompleksine kapılmıştı. İğdiş edilme kompleksi, nevrozların özümlenmesinde çok kez düşünülmesi gerekli, nevrozların kabullenmek istemedikleri bir gerçekti.</p>

  <p>Çocukluk tarihinin bu öğesi üzerine çok önemli şeyler söylenebilir: İğdiş edilme kompleksi, mitolojide (sadece Yunan mitolojisinde değil) derin izler bırakmıştır. Onun rolünü RÜYALARIN YORUMLANMASI'nda (2. baskı s. 385, 7. baskı s. 456) ve başka bir yerde belirttim (2).</p>

  <p>Hans, yine 3.5 yaşındayken, Schönbrunn'da, arslan kafeslerinin önünde heyecanla haykırmış:</p>

  <p>"Aslanların çiş aygıtını gördüm."</p>

  <p>Hayvanlar, mitolojide ve masallarda sahip olduğu önemi açıklığa borçludurlar. Küçük, meraklı insan yavrularına, cinsel organ ve işlevlerini gösterir onlar. Bizim Hans'ımızın, cinsel merakına hiçbir kuşku gölgesi düşmüyordu. Bu merak, araştırmacı yapmıştı onu aynı zamanda.</p>

  <p>3.5 yaşındayken istasyonda, lokomotifin su bıraktığını görmüş ve sormuştu: "Hey. Lokomotif çiş ediyor. Onun çiş aygıtı nerde peki?"</p>

  <p>Biraz sonra bilgece eklemişti:</p>

  <p>"Köpeğin çiş aygıtı var, çiş aygıtı var. Masanın, sandalyenin yok." Canlı ve cansızları ayıran ana noktayı yakalamış oluyordu böylece.</p>

  <p>Öğrenme isteğiyle, cinsel merak birbirinden ayrılmaz görünüyor. Hans'ın merakı, özellikle anne ve babasına uzanmıştı:</p>

  <p>"Baba, senin de çiş aygıtın var mı?"</p>

  <p>"Tabii oğlum."</p>

  <p>"Ama sen soyunduğun zaman hiç görmedim onu?"</p>

  <p>Bir gün, yatmaya hazırlanan annesinin soyunuşuna bakar: "Niye bakıyorsun?"</p>

  <p>"Çiş aygıtın var mı diye bakıyordum."</p>

  <p>"Var. Bilmiyor muydun?"</p>

  <p>"Sandım ki sen büyük olduğun için, çiş aygıtın atınki gibidir." Hans'ın bu "sanı"sı, sonraları önem kazanacaktır.</p>

  <p>3.5 yaşındaki Hans'ın yaşamında en büyük olay kız kardeşi Hanna'nın doğumudur. Onun bu konudaki davranışı, babasınca olduğu gibi not edilmiştir:</p>

  <p>Sabahın 5'inde, sancının başlamasıyla, Hans'ın yatağı, yan odaya götürüldü. Saat 7'de kalktı. Annesinin iniltisini duydu. Hemen sordu:</p>

  <p>"Anne üşüttü mü?"</p>

  <p>Biraz duraladıktan sonra ekledi:</p>

  <p>"Tamam. Leylek bugün geliyor."</p>

  <p>Son günlerde, sık sık, leyleğin bir erkek veya kız kardeş getireceği söylenmişti. Annesinin olağanüstü iniltisiyle, leyleğin gelişini birbirine bağlamıştı."</p>

  <p>Derken, mutfağa götürdük onu. Oturma odasında, doktorun çantasını gördü:</p>

  <p>"Bu ne?"</p>

  <p>"Çanta."</p>

  <p>"Anladım, leylek bugün geliyor."</p>

  <p>Doğumdan sonra, ebe mutfağa geldi, çay istedi. Hans'ın tepkisi şu oldu:</p>

  <p>"Tamam. Annem üşüttüğü için çay içecek."</p>

  <p>Derken doğum odasına götürüldü. Odada, annesine değil, kanlı suların bulunduğu kaplara baktı. Kanlı su dolu leğeni göstererek:</p>

  <p>"Ama benim çiş aygıtımdan kan gelmiyor ki, dedi."</p>

  <p>Bebeği çok kıskanmaktadır Hans. Biri onu över, güzel bulduğunu söylerse hemen yapıştırmaktadır: "Onun dişleri yok ama." (3)</p>

  <p>Bebeği ilk gördüğünde, onun konuşamayaşından şaşkınlığa düşmüş ve bu yeteneksizliği, dişlerin olmayışına bağlamıştır. O günler, anjine yakalanmış, ateşler içindeyken şöyle sayıklamış:</p>

  <p>"Kardeş istemiyorum ben."</p>

  <p>"Birkaç ay sonra kıskançlığı geçti. Şefkatli, kendi üstünlüğünden emin bir kardeş oldu." (4) Bir haftalık kız kardeşini yıkanırken görmüştü:</p>

  <p>"Onun çiş aygıtı amma da küçük" dedi.</p>

  <p>Teselli edercesine ekledi:</p>

  <p>"Büyüyünce çiş aygıtı da büyüyecek." (5)</p>

  <p>Yine 3-4 yaşında, Hans, gördüğü rüyayı ilk kez aktarmıştır:</p>

  <p>"Bu gece uyuyunca, Mariedl'le Gmunden'deydim sandım."</p>

  <p>"Maried, ev sahibinin çocukla çok kez oynayan 13 yaşındaki kızıdır." Baba, rüyayı anneye aktarırken, düzeltir.</p>

  <p>Hans:</p>

  <p>"Mariedl'le demedim. Mariedl'le yalnız oynuyorduk dedim."</p>

  <p>1906 yazında Gmunden'deydi Hans. Bütün gün ev sahibinin çocuklarıyla koşuşup duruyordu. Gmunden'den ayrılınca, sanmıştı ki, kente yerleşmek Hans'a güç gelecek. Ama hayrettir, öyle olmadı. Bu değişmeden memnun kalmıştı. Haftalar boyu Gmunden'den hemen hiç söz etmedi. Sonra, orada kalan renkli anılar kendini belli etmeye başladı. Aşağı yukarı dört haftadan beri bu anıları, fantazilere çevirdi. Berta, Olga ve Fritzl'le oynadığını kuruyor, onlarla karşısındalarmış gibi konuşuyordu. Saatlerce yapabiliyordu bunu.</p>

  <p>Kız kardeşi doğalı beri, çocuk yapma sorunuyla açıkça ilgileniyordu. Berta'yla Olga'ya 'çocuklarım' diyordu. Ve ekliyordu:</p>

  <p>"Benim çocuklarımı da leylek getirdi."</p>

  <p>"Gmunden'den aynlalı 6 ay geçtikten sonra, bu rüya, Gmunden özlemi olarak yorumlanabilirdi." Babanın notlarına benim ekleyeceğim şudur: Hans, "çocukları" üzerine açıklamasında, düpedüz kendi içindeki kuşkuyla çelişiyor.</p>

  <p>Baba, sonradan, büyük bir değer kazanacak bazı şeyler de not etmiştir.</p>

  <p>Son zamanlarda, sık sık Schönbrunn'a giden Hans'a bir zürafa resmi çizdim. "Onun çiş aygıtını da çiz" dedi.</p>

  <p>"Kendin çiz" dedim.</p>

  <p>Bunun üzerine zürafa resmine bir çizgi ekledi. Sonra o çizgiyi uzattı. Aşağıdaki şekilde görülmektedir. Bütün bu gözlemleriyle Hans, kendi buluşuna inanmayı sürdürmektedir.</p>

  <div style="text-align: center;"><img width="50%" alt="sekil1" src="../Images/sekil1.jpg" /></div>

  <p>Her araştırmacı, arada bir yanlışlığa düşme tehlikesiyle karşı karşıyadır. Fakat, bizim Hans'ımızın, aşağıdaki örnekte yaptığı gibi, yanılmakla kalmayıp, yanılgısını özürlü göstermek için, dil aracına baş vurması araştırmacı için bir tesellidir.</p>

  <p>Hans, resim kitabındaki bir maymunun havada sallanan kuyruğunu göstererek:</p>

  <p>"Bak baba, der. Çiş aygıtı."</p>

  <p>Çiş aygıtına karşı ilgisi içinde apayrı bir oyun bulmuştur. Evlerinin girişinde bir tuvalet ve bir odunluk vardır.</p>

  <p>Bir süredir Hans, odunluğa girmekte ve "benim tuvaletime giriyorum" demektedir. Orada ne yaptığına bakıyorum. Organını çıkardığına ve 'çiş ediyorum' dediğine tanık oluyorum.</p>

  <p>Tuvalet oyunu oynadığı açık. Oyunun karakteri, sadece çiş etmeyi taklit edişinde değil (çünkü, gerçekten çişini yapmıyor), aynı zamanda, tuvalete değil, odunluğa girmesinden de açığa çıkıyor. Sadece cinsel yaşantısının otoerotik çizgilerini izlersek Hans'a haksızlık ederiz.</p>

  <p>Babası onun başka çocuklarla sevgi ilişkisi konusunda ayrıntılı gözlemler yapmıştır. Burada, "nesne seçimi" yetişkinlerdeki gibidir. Gerçekte Hans, çok dikkate değer bir hareketlilik ve bir çokeşlilik (poligami) eğilimi göstermektedir.</p>

  <p>3 yıl 9 aylıkken, kışın buz patenine götürmüştüm Hans'ı. Orada, arkadaşım N.'in 10 yaşlarındaki iki kızıyla tanıştı. Onların yanına oturdu. Kızlar, daha büyük olmanın verdiği duyguyla, küçüğe yüksekten bakıyor, onu pek umursamıyorlardı. Buna karşın Hans 'benim kızlarım' diye söz etti onlardan.</p>

  <p>"Nerede benim kızlarım? Ne zaman geliyor benim kızlarım?" diye soruyordu. Haftalarca sıkıştırdı beni:</p>

  <p>"Paten alanına, kızlarımı görmeye ne zaman gidiyoruz?"</p>

  <p>Beş yaşındaki yeğeni gelmişti. Hans 4 yaşındaydı o sıra. Durmadan kucakladı onu. O tutkulu kucaklamaların birinde:</p>

  <p>"Seni ne seviyorum. Ne seviyorum diyordu hep."</p>

  <p>Hans'ta karşılaştığımız ilk ve son eşcinsellik eğilimi değildir. Bu küçük Hans'ımız: Bütün kötülüklerin modelini görüyor.</p>

  <p>Yeni bir eve taşındık. Hans 4 yaşındaydı o zaman. Mutfaktan, küçük bir balkona çıkılırdı. Balkon, avlunun karşısındaki bir binaya bakardı. Orada, 7 - 8 yaşında bir kız keşfetti Hans. Balkona çıkan merdivene oturuyor, kızı saatlerce hayran hayran seyrediyordu. Özellikle, saat 4'te, kız okuldan gelince, onu odada tutamazdık. Hiçbir şey, onu gözlem yerine gitmekten alıkoymuyor.</p>

  <p>Kız belirli saatte pencereden görünmezse, Hans tedirginleşiyor ve ev halkını boyuna sıkıştırıyordu: "Kızım nerede kaldı? Ne zaman çıkacak ortaya?"</p>

  <p>Kız göründü mü, keyfine diyecek yok. Gözünü karşı evden ayırmıyor.</p>

  <p>Bu 'uzaktan sevgi'(6) nin şiddeti, Hans'ın kız ve erkek arkadaşı olmayışından ileri geliyor. Çocuğun normal gelişimi için, başka çocuklarla ilişkisi kurması şart.</p>

  <p>4.5 yaşındayken, Gmunden'e yazlığa gittiğimizde o da oldu. Ev sahibinin çocukları, oyun arkadaşlarıydı... En sevdiği Fritzl adlı 8 yaşında bir erkek çocuğuydu. Bir kez, 'kızların hangisini en çok seviyorsun?' diye sormuştum. "Fritzl'i" diye karşılık vermişti.</p>

  <p>Kızlara karşı saldırgandı, erkeksiydi. Onları kucaklıyor, öpüyordu. En çok, 5 yaşındaki Berta'nın hoşuna gidiyordu bu.</p>

  <p>Bir gece Berta bizden çıkıp, kendi evine giderken, Hans boynuna sarıldı: "Çok hoşsun sen" dedi, yumuşak bir sesle.</p>

  <p>Ama Bertayı çok hoş bulması, öbür kızlara yakınlık duymasını engellemiyordu. Ev sahibinin bir başka kızından, 14 yaşındaki Mariedl'den de çok hoşlanıyordu. Bir gece yatarken içinden geçeni şöyle açıklamıştı:</p>

  <p>"Mariedl de benimle uyusun."</p>

  <p>"Olmaz."</p>

  <p>"Öyleyse, anneyle, yoksa babayla uyusun."</p>

  <p>"O da olmaz. Mariedl, kendi annesinin, kendi babasının yanında uyuyacak."</p>

  <p>"Ben de gider Mariedl'le uyurum."</p>

  <p>"Anneni bırakıp gider misin?"</p>

  <p>"Sabahleyin gelip kahve içerim."</p>

  <p>"Gerçekten bizi bırakmak istiyorsan, giysilerini de al. Haydi güle güle." Hans, gerçekten, giysilerini alıp, merdivene doğru ilerledi. Onu zor tuttuk.</p>

  <p>'Mariedl de bizimle uyusun' isteğinin ardında, o da bizim eve katılsın isteği yatmaktaydı. Anne, baba, arada bir de olsa, yatağına alıyordu onu. Bu birliktelikten, Mariedl'le birlikte uyuma isteğine götüren erotik bir duygu doğuyordu. Anne babayla aynı yatakta uyumak, bütün çocuklarda olduğu gibi, Hans'ta da erotik duygulara yol açıyordu.</p>

  <p>Hans'ımız, annesinin meydan okuması karşısında eş cinsli geçici isteklerine karşın, tam bir erkek gibi davranmıştı.</p>

  <p>Bir keresinde annesine 'hey, ben Mariedl'le yatmak istiyorum' demişti. Bu istek bize, bol bol konuşma olanağı sağlıyor. Çünkü Hans, burada, gerçekten büyümüş ve seven biri gibi davranmaktadır. Öğle yemeğine gittiğimiz bir restorana 8 yaşında bir kız da gelmişti. Hans hemen bu güzel küçüğü sevdi. Sandalyesini çevirip, yan gözle onu süzmeye koyuldu. Yemekten sonra onun yanına gidip flört etmeye başladı. Herkesin kendisine baktığını görünce kıpkırmızı kesildi.</p>

  <p>Kız bakışlarına karşılık verince, utanıp, başını başka yana çeviriyordu. Bu davranış, restorandakiler için büyük bir eğlence oldu.</p>

  <p>O restorana her gidişimizde sorardı: "Kızım orada mıdır acaba?"</p>

  <p>Sonunda, kızı gördüğü bir gün, aynı büyükler gibi kulaklarına kadar kızardı.</p>

  <p>Bir gün sevinçle yanıma koştu.</p>

  <p>"Biliyor musun baba?" diye konuştu. "Kızımın oturduğu yeri öğrendim. Şu şu yerde, onu merdiveni çıkarken gördüm."</p>

  <p>Evdeki oyun arkadaşı kızlara karşı saldırgan olduğu halde, restorandaki kıza, platonik, (düşünce halinde kalan sevgi) bir hayranlık gösteriyordu. Evdeki kızların köylü olması belki de bunda rol oynuyordu.</p>

  <p>Hans'ı ruhsal gerilim içinde bırakmak istemediğimden, onun, "kızı"yla tanışmasına yardımcı oldum. Kızın öğleden sonraları, Hans öğle uykusundan kalktıktan sonra, bahçeye gelmesini sağladım.</p>

  <p>Hans 'kızı'nın eve geleceğini öğrenince, öyle heyecanlanmıştı ki, ilk kez o gün öğle uykusunu uyumadı. Sadece, yatağında huzursuzluk içinde, sağa sola dönüp duruyordu.</p>

  <p>Annesi sordu:</p>

  <p>"Niye uyumuyorsun? Kızını mı düşünüyorsun yoksa?"</p>

  <p>Rahat bir tavırla cevap verdi:</p>

  <p>"Tabii değil mi?"</p>

  <p>Daha, kızın ziyarete geleceğini ilk öğrendiği gün, herkese sevinçle haber vermişti. Hep şu soruyu soruyordu:</p>

  <p>"Acaba kızım beni sevecek mi? Ben onu öptüğümde o da beni öper mi dersin?"</p>

  <p>Fakat, ziyaret günü yağmur yağdı ve Hans, Berta ve Olga'yla oyalanmak zorunda kaldı.</p>

  <p>Yazlıkta yapılan başka gözlemler, çocuğun çeşitli değişmelere hazırlandığını dile getirmektedir. Hans 4.5 yaşında. Annesi, bu sabah erkenden yıkadı, kuruladı, pudraladı onu. Penisine ilişmemeye dikkat edip pudra dökerken Hans sordu:</p>

  <p>"Niye elini sürmüyorsun oraya?"</p>

  <p>"Ayıp da ondan."</p>

  <p>"O ne demek. Ayıp nedir?"</p>

  <p>"Ayıp demek, kötü demek." Hans gülümseyerek:</p>

  <p>"Tatlı oluyor ya. Ona bak." (7) dedi.</p>

  <p>Aşağı yukarı aynı tarihlerde görmüş olduğu bir rüya, Hans'ın, annesine karşı göstermiş olduğu çekinmezliğe ters düşer. Çocuğun, biçimi bozularak, tanınmaz duruma getirilmiş ilk rüyasıdır o. Ancak babanın tahmini o rüyayı çözümlemeyi başarmıştır:</p>

  <p>Hans 4.5 yaşında. Rüya gördü. Bu sabah erken uyandı ve anlattı:</p>

  <p>"Baba, gece ne düşündüm biliyor musun? Biri dedi ki, "kim geliyor bizim eve?" Bir başkası 'ben' dedi ve ekledi: 'öyleyse, o onun çişini yaptırsın.'"</p>

  <p>Sorduğum sorular, bu rüyada görme öğesinin bulunmadığını, sadece işitsel öğelerin yer aldığını gösterdi.</p>

  <p>Günlerdir Olga (7 yaşında) ve Bertayia (5 yaşında), rehin çözme oyunu oynuyordu. Şöyle oynanıyordu bu oyun: Oyunculardan biri 'elimdeki rehine kim?' diye soruyordu. Rehin kendisine ilişkin olan 'benim' diye yanıtlıyordu. Sonra, rehinin çözülmesi için bir ceza veriliyordu.</p>

  <p>Rehin oyunu, rüyada yeniden kurulmuştu. Ancak Hans, rehinin, kendisini öpmesini veya ona bir tokat aksetmeyi değil de, kendisine çişini yaptırmasını istemişti bu kez.</p>

  <p>Rüyayı yeniden anlatmasını istedim ondan. Bir kez 'biri dedi ki' yerine 'o kız dedi ki' sözcüklerini koydu. Berta ya da Olga'ydı o açıkça.</p>

  <p>Çocuğun pantolonunun çözüldüğü ve penisinin dışarı çıkarıldığı çiş ettirme eyleminden zevk aldığı açık. Gezintide, bu işi baba yaptırıyor genellikle. O da, eşcinsli eğilimin baba üzerine yönelmesine yol açıyor.</p>

  <p>"Dün Hans'a çişini yaptırmak istedim. İlk kez, kimse görmesin diye, kendisini evin arkasına götürmemi istedi. Ve şöyle söyledi:</p>

  <p>"Geçen yıl, çişimi yaptığımda, Bertayia Olga görmüştü beni."</p>

  <p>Demek ki geçen yıl kızların bakışı hoşuna gidiyordu. Bu yıl gitmiyor. Gösterme duygusu geri itilmiş. Bertayia Olga'nın, onu çiş ederken görmesi isteğinin, gündelik yaşamda geri itilmesi, o isteğin rüyada ortaya çıkışına neden oldu. Rehin oyununun güzel kılığına bürünerek.</p>

  <p>O zamandan beri, Hans'ın çiş yaparken görünmek istemediğini gözlüyorum.</p>

  <p>Babanın gözlemlerine sadece şunu eklemek istiyorum: Bu rüya rüyalar adlı kitabımda verdiğim kurala uymaktadır. Rüyalarda ortaya çıkan konuşmalar, bir önceki gün, yapılan veya işitilen konuşmalardan doğmaktadır.</p>

  <p>Baba, Viyana'ya döndükten sonra, yeni bir şey daha gözlemiş Hans'ta:</p>

  <p>4.5 yaşındaki çocuk, kız kardeşini yıkanırken seyretmiş ve gülmüş... Annesi sormuş: "Niye gülüyorsun?"</p>

  <p>"Neden mi gülüyorum? Onun çiş aygıtı güzel de onun için."</p>

  <p>Cevap yanlış tabii. Çiş aygıtı gerçekte komikti. Dahası, erkek cinsel organıyla, kadın cinsel organı arasındaki ayrımı ilk kez görüyor, bu ayrımı yalanlamıyordu.</p>

  <h1 id="sigil_toc_id_3">HASTALIK TARİHİ VE ÇÖZÜMLEME</h1>

  <p>"Sayın Profesör."</p>

  <p>'Yine Hans'tan birazcık bilgi gönderiyorum. Ama bu kez ne yazık ki hastalık tarihiyle ilgili. Göreceğiniz gibi, son günlerde, sinirsel bir bozukluk belirdi onda. Bir çare bulamadığımız için, beni de eşimi de üzen bir bozukluk. Sizi yarın ziyaret etmeme izin vermenizi rica edeceğim. Ama, elimdeki bilgiyi yazılı olarak aktarıyorum.</p>

  <p>"Kuşkusuz buna annesinin şefkatinden doğan cinsel heyecan ortam hazırladı. Ancak, bozukluğu ortaya çıkaranın ne olduğunu bilemiyorum. Sokakta bir atın kendini ısıracağı korkusu, büyük bir penisle korkutulmasına bağlanabilir. Daha önce notlarımdan da bildiğiniz gibi, atın büyük penisini çok eskiden farketmiş ve annesi de büyük olduğundan, onun da at gibi bir çiş aygıtı olması gerektiği sonucuna varmıştı."</p>

  <p>"Bu bilgiyi nasıl kullanacağımı bilemiyorum. Bir yerde, bir teşhirci mi gördü? Yoksa her şey annesine mi bağlı? Şimdiden karşımıza bilmeceler çıkartması üzücü. Caddeye çıkma korkusu ve akşamları ortaya çıkan huysuzluğu dışında, yine sevinçli ve canlı Hans."</p>

  <p>Ne babanın anlaşılır üzüntüsüne, ne de ilk açıklama girişimine katılacağız. Bize aktarılan gereçleri gözden geçireceğiz sadece. Bir hastalık olayını hemen "anlayıvermek" bizim görevimiz değil. Hastalık üzerine yeterli belirtileri aldıktan sonra yapılacak iş. Bu bakımdan, yargılamayı şimdilik bir yana bırakıp, gözlenebilecek her şeyi aynı dikkatle toparlayacağız.</p>

  <p>1908 yılı ocağının ilk günlerinde edindiğimiz bilgiler şöyle:</p>

  <p>4 yıl 9 aylıkken, sabahleyin annesine koşuyor ağlayarak. Nedenini soran annesine: "Uyuduğumda, senin gittiğini, benim okşayacak annem kalmadığını düşündüm." "Bir endişe rüyası demek."</p>

  <p>"Bir benzerini de yazın Gmunden'de ayırtettim. Yatakta çok kez üzüntülü bir sesle 'sen gidersen, benim annem olmaz' ya da buna benzer sözler söylüyordu. Böyle yaslı bir havada olduğu zaman, ne yazık ki annesi onu kendi yatağına alıyordu."</p>

  <p>Galiba 5 Ocaktı. Annesinin yatağına geldi: "M. Teyze ne dedi biliyor musun?" dedi. Annesi:</p>

  <p>"Ne demiş bakayım?" diye sordu</p>

  <p>"Benim pipim güzelmiş." (8)</p>

  <p>"M. Teyze, 4 hafta önce bizde kalmıştı. Eşimin, çocuğu yıkadığı bir gün, yukardaki sözleri yavaşça eşime söylemişti. Hans onu duymuştu ve şimdi kendince değerlendiriyordu."</p>

  <p>"7 Ocakta, Hans her zaman olduğu gibi, dadısıyla kent parkına gitmek üzere evden çıktı. Caddede bir ağlamadır tutturdu. İlle de eve gideceğim, annemi okşayacağım" diye. Hans'a, "Niye dönmek istedin?" diye sordum. "Bilmem. Söylemeyeceğim işte."</p>

  <p>Akşama kadar, her zamanki gibi sakindi. Akşamleyin kaygılıydı. Annesinden bir türlü ayrılmak istemiyor, onu okşamak istiyordu. Okşadıkça sakinleşti ve uykuya daldı.</p>

  <p>Ocağın 8'inde, ne olup bittiğini anlamak amacıyla, eşim kendisi gezmeye götürmek istedi. Schönbrunn'a gideceklerdi. Hans çok severdi orasını. Ama yine ağlamaya başladı, korkmuştu. Dışarı çıkmak istemiyordu.</p>

  <p>Sonunda sokağa çıktı. Ama yolda giderken kaygısı yüzünden belli oluyordu. Epey mızmızlandıktan sonra, annesine söyle dedi:</p>

  <p>"At beni ısıracak diye korktum."</p>

  <p>Gerçekten Schönbrunn'da at görünce huzursuz olmuştu. Akşam yine bir önceki günkü nöbet geldi. Annesini okşamak istemekteydi. Sakinleştikten sonra ağlayarak,</p>

  <p>"Biliyorum. Yarın yine gezmeye gideceğiz," dedi ve devam etti. "At odama kadar gelecek." Aynı gün annesi şu soruyu sordu:</p>

  <p>"Yoksa çiş aygıtını mı elliyorsun?"</p>

  <p>"Evet. Her gece yataktayken."</p>

  <p>9 Ocakta, öğle uykusundan önce, çiş aygıtına el sürmemesi konusunda uyarıldı. Uyanınca sorulduğunda, sadece kısa bir süre ellediği cevabı alındı.</p>

  <p>Kaygının da, fobinin (hastalık halinde korku) de başlangıcı bu olacak. Göründüğü gibi, ikisini de birbirinden ayırt etmemiz için ortada bir neden var.</p>

  <p>Yönseme (oryantasyon) için gereç tam anlamıyla yeterli. Bir hastalığı teşhis edebilmek için en uygun zaman onun başlangıcıdır, ne yazık ki bu nokta çok kez savsaklanır veya sükunetle geçiştirilir.</p>

  <h1 id="sigil_toc_id_4">ANNEYİ BAŞTAN ÇIKARMA OLAYI</h1>

  <p>Bozukluk, kaygılı ve duygusal düşüncelerle ve kaygılı rüya ile kendini gösteriyor.</p>

  <p>Kaygılı rüyanın içeriği şöyle: Annesini yitirmekten korkuyor. Onu bir daha okşayamayacak diye. Anneye karşı duygusallık iyice artmış. Durumun temel görünümü bu.</p>

  <p>Annesine karşı giriştiği ilk baştan çıkarma olayının durumunu anımsayalım. Onlardan biri yazın kendini göstermişti. İkincisiyse, sokak fobisinden az önce ortaya çıkmıştır ve annesine, kendi cinsel organlarını ellemesini salık verme olgusunu içermektedir.</p>

  <p>Anneye karşı gösterilen ve gittikçe artan duygusallık, kaygıya dönüşmekte ve yukarda da belirlediğimiz gibi geri itilmeyle, ikinci planda kalmaktadır. Geri itme uyarısının nereden geldiğini bilmemekteyiz henüz. Belki de sadece, çocuğun yenemediği heyecanın yoğunluğundan doğmaktadır. Belki de başka güçler karışmaktadır işin içine. Henüz farketmediğimiz bir takım güçler.</p>

  <p>Bu geri itilmiş, erotik özleme karşılık olan kaygı, her çocukluk kaygısı gibi nesnesizdir. Ve henüz kaygıdır. Korku değildir. Çocuk neden korktuğunu bilemez. Hans, dadısıyla ilk dolaşmasında, neden korktuğunu bilmediğini söylediği zaman, gerçekten bilmemektedir. Onun bildiği, yolda annesinin yanında olmadığıdır. Sevip okşayacağı annesinin, hep yanında olmasını istemektedir. Bütün açıklığıyla, ilk gerçeği, yoldan korktuğunu açığa vurmaktadır.</p>

  <p>İki gece arka arkaya yinelenen, kaygısal ve besbelli biçimde duygusal bir tona da sahip durumlar, hastalığın başlangıcında, sokağa çıkmaktan, gezmeye gitmekten veya atlardan korkmanın henüz ortada olmadığını kanıtlamaktadır. Yoksa, gece, ortaya çıkan durum, açıklanamazdı. Yatağa girerken, sokağa çıkmayı, gezmeye çıkmayı kim düşünür?</p>

  <p>Tersine, nesnesi anne olan libido (cinsel tatmin aranması) ve onun ereği, anneyle birlikte uyumak çocuğun üstüne çökünce, kaygı doğuyor. Üstelik, annenin, böyle durumlarda onu yatağına aldığı, Gmunden'de denenmiş. Viyana'da da aynı şeyi arıyor çocuk.</p>

  <p>Öte yandan, Gmunden'de arada bir annesiyle yalnız kaldığını unutmayalım. Baba, tatil boyu orada değil. Dahası, orada, duygusallığını arkadaşlarıyla bölüşmüş. Viyana'daysa arkadaşları yok. Libido, bölünmemiş olarak anneye yöneliyor.</p>

  <p>Böylece kaygı, geri itilmiş özleme karşılık oluyor. Geri itme olgusu üzerinde durmak da gerek. Özlem, özlenen nesneye vardırıldığında, doyuma dönüşür.</p>

  <p>Bu tedavi kaygıda pek yarar sağlamıyor. Özlem doyurulduğunda bile kaygı kalıyor. Artık libidoya geri dönüştürülemiyor. Geri itilme sırasında bir şey engellemiş olacak libidoyu (9).</p>

  <p>Hans'ın, daha sonraki gezintisinde bu durum ortaya çıkıyor. Annesiyle yaptığı gezintide. Annesiyle olduğu halde korkuyor yani. Ona olan özlemini yine de bastıramıyor. Fakat, kaygının azaldığını da kabul etmek gerek. Gezmeye çıkabiliyor. Dadısıyla çıktığında da tersi oluyor.</p>

  <p>Sokak da "okşamak" veya küçük âşığın yapmak istediği başka bir şey için uygun bir yer değil.</p>

  <p>Bu dolaşmada, kendisini bir atın ısıracağı korkusunu açığa vuruyor. Bu korkunun gereci nereden doğuyor? Belki de, geri itmeye katkıda bulunan, henüz bilinmeyen komplekslerden. Anneye karşı libidoyu da geri itilmiş tutan bu komplekslerden.</p>

  <p>Sözü edilen kompleksler, çözümünü bulabilmek için, imdi gelişimini izlemeyi istediğimiz olgunun bilmeceleridir.</p>

  <p>Kesin dayanak noktalarını baba vermiştir. Hans, atı, büyük çiş aygıtı nedeniyle daima ilgiyle gözlemiştir. Annesinin de, at gibi çiş aygıtı olduğunu düşünmüştür. Böylece at, annenin yerini tutmaktadır. Atın gece odaya gelmesi nasıl açıklanabilir? Aptalca bir kaygı diyenler çıkabilir buna. Ancak nevroz, rüyalarla ilgili bile olsa aptalca bir şey ortaya koymaz. Anlamadığımız şeyi küçümseriz. İşi basitleştirmek için.</p>

  <p>Bir başka noktada daha, aynı yanılgıdan sakınmak gerekir:</p>

  <p>Hans, her gece, uyumadan önce, zevk için, penisiyle oynadığını itiraf etmiştir. İmdi, pratisyen aile doktoru hemen haykıracak: Çocuk kendini elle tatmin ediyor. Kaygı buradan geliyor. İşte bu olmaz. Çocuğun eliyle zevk duygusu alması, hiç de onun kaygısını dile getirmez. Tersine, o kaygıyı daha bilmeceli yapar. Elle oynamaktan, kendini tatminden doğmuyor ki bu kaygı.</p>

  <p>Bunun yanında, 4 yıl 9 aylık olan Hans'ımızın, bu beğeniyi bir yıldan beri kendi kendine almakta olduğunu babanın notlarından bilmekteyiz. Şimdi o bu alışkanlıktan vazgeçme savaşı vermektedir. Geri itmeye ve kaygı biçimlemeye daha elverişlidir böylesi.</p>

  <p>Çok iyi yürekli ve kendini oğluna adamış anneyi de dikkate almamız gerek. Baba onu suçlamakta haksız değildir. Annenin şefkati aşırıdır. Çocuğu her zaman yatağına almaya hazırdır. Nevrozun kendini göstermesine yardımcı olmuştur. Ayrıca, çocuğun isteklerine "kötü, ayıp" diyerek, onların geri itilmesini hızlandırmıştır.</p>

  <h1 id="sigil_toc_id_5">BABAYA ÖĞÜDÜM</h1>

  <p>Babayla uzlaştık: Ay öyküsünün saçma bir şey olduğunu söylüyor. Gerçekte onun, annesini çok sevdiğini, onun yatağına girmek istediğini, atın çiş aygıtıyla çok ilgilendiği için, onun şimdi kendisini korkuttuğunu da sözlerine ekliyor. Ayrıca diyecek ki "çiş aygıtıyla ve kendi çiş aygıtınla çok uğraşman doğru değildi, bunu öğrendin, gerçeği kavradın."</p>

  <p>Babasına, çocuğa cinsel bilgi vermesini de salık verdim. Küçüğün daha önceki yaşamından da bildiğimiz gibi, libido'su annesinde, çiş aygıtı görme isteğine dayanıyordu.</p>

  <p>Baba, annenin olsun, başka kadınların olsun çiş aygıtı diye bir organa sahip olmadıklarını, kız kardeşi Hanna'da da bunu zaten gözlemiş olması gerektiğini bildirmeliydi.</p>

  <p>Bu bilgiler çocuğun bir sorusu üzerine veya konuyla ilgili bir konuşma sırasında verilmeliydi.</p>

  <h1 id="sigil_toc_id_6">1-17 MART RAPORU</h1>

  <p>Hans'la ilgili daha sonraki haberler, 1-17 Mart arasını kapsıyor. Aylar süren duraklama, haberlerin içinde beliriyor:</p>

  <p>Cinsel açıklamayı sakin bir dönem izledi. (10) Bu arada Hans, kent parkına hiç zorluk çıkarmaksızın gitti. Hem de her gün. At korkusu, gitgide daha çok atları görmeye yöneldi.</p>

  <p>"Beni korkutan atları görmeliyim," diyordu.</p>

  <p>Gribe yakalandı, iki hafta yataktan çıkamadı. Fobisi yeniden şiddetlendi, yerinden bile kımıldamak istemiyordu. Ancak, balkona kadar gidebiliyordu.</p>

  <p>Pazarları Lainz'a gidiyordu benimle (11). Çünkü, Pazarları yollarda pek araç yoktu, istasyon da çok yakındı. Lainz'de bir kez bahçede oynamak istemedi. Çünkü bahçe önünde bir araba görmüştü.</p>

  <p>Bir sonraki hafta, bademcikleri alındığından evde kaldı. Fobisi iyice arttı. Balkona çıkıyordu. Ama gezmeye götüremiyorduk. Kapı önüne gelince içeri kaçıyordu.</p>

  <p>1 Mart Pazar günü, istasyon yolunda giderken Hans'ı şöyle cevapladı: Atın, kendisini ısırmayacağını anlatmaya çalışıyordum.</p>

  <p>"Atların ısırdığını biliyorum. Gmunden'de beyaz bir at vardı, dedi. Parmağını uzattın mı kapıyordu."</p>

  <p>'Elini' yerine, 'parmağını' deyişi dikkatimi çekti. Sonra şu öyküyü anlattı Hans:</p>

  <p>"Lizzi sokağa çıktı mı, beyaz atlı bir araba duruyordu, onların evi önünde. (Komşu evde oturan bir kızdı Lizzi). Lizzi'nin babası atın yanına gitti. At başını çevirdi. (Lizzi'nin babasına başını sürtmek istiyordu.) Babası beyaz ata parmağını uzatma yoksa seni ısırır, dedi."</p>

  <p>Ben de, "Oğlum, sanırım sen çiş aygıtından söz ediyorsun. Ona el uzatmamalı demek istiyorsun." dedim. "Ama çiş aygıtı ısırmaz ki."</p>

  <p>"Belki de ısırır."</p>

  <p>Bunun üzerine Hans, hararetle, gerçekten beyaz atı eğerlediğini kanıtlamaya girişti (12).</p>

  <p>2 Martta, yeniden korku belirtisi gösterince şu açıklamada bulundum:</p>

  <p>"Biliyor musun? Senin enayiliğin, (fobisine 'enayilik' diyordu) dolaşmaya çıkarsan azalacak. Evden çıkmadığın için, hasta olduğun için güçlü o."</p>

  <p>"Yok. Her gece, çiş aygıtımı tuttuğumdan güçlü." Demek ki, doktor, hasta, baba ve oğul hastalık yaratan (patojenez) durumun, onani (el veya başka bir araçla cinsel sevk sağlama) alışkanlığından doğduğunu kabulleniyorlar. Ancak, işin içinde başka durumlar olduğunu gösteren bilgiler de yok değildir:</p>

  <p>3 Martta yeni bir dadı geldi eve. Hans'ın çok hoşuna giden bir kız. Odayı temizlerken Hans'ı sırtına oturtuyordu. Kıza "atım" diye hitap etmeye başladı. Eteğinden tutup "deh, deh" diyordu.</p>

  <p>10 Martta kıza yaklaşıp:</p>

  <p>"Şunu şunu yaparsanız, soyunacaksınız" dedi.</p>

  <p>(Cezayı erekliyor. Ama onun arkasındaki isteği sezmek kolay.) "Başka giysi alacak param yok. Çıplak kalırım sonra."</p>

  <p>"Ayıp. Çiş aygıtın görünür sonra."</p>

  <p>Eski merakı yeni bir nesneye yüklüyor. Geri itme zamanında olduğu gibi, ahlaksal bir örtüyle örtüyor.</p>

  <p>13 Mart sabahı da şöyle söyledi Hans:</p>

  <p>"Çiş aygıtını ellemezsen, enayilik azalacak."</p>

  <p>"Çiş aygıtımı ellemiyorum artık."</p>

  <p>"Ellemek istiyorsun ama."</p>

  <p>"İstemek yapmak değil ki. Yapmak da istemek değil."</p>

  <p>"İstemediğin için bir uyku tulumu alacağım sana."</p>

  <p>Evin önüne çıktık. Korkuyordu. Ama, kavgasına yardımcı olunduğu için görünür biçimde bu korku hafiflemişti:</p>

  <p>'Yarın, uyku tulumum olunca enayilik kalmayacak," diyordu.</p>

  <p>Gerçekten, atlardan daha az korkmaya başladı. Atlı arabaların önünden geçip gitmesine, kayıtsız kalabiyordu.</p>

  <p>Ertesi pazar, 15 Martta, Hans benimle Lainz'e gitmeye söz vermişti. Önce direndi, sonra, bana katıldı. Sokakta araba az olduğundan, göze çarpacak bir iyiliği vardı.</p>

  <p>"Allah baba atları azaltmış, ne iyi olmuş" dedi.</p>

  <p>Yolda, kız kardeşinin çiş aygıtının onunki gibi olmadığını, kızların ve kadınların, çiş aygıtı olmadığını anlattım.</p>

  <p>Hans, "Senin çiş aygıtın var mı?" diye sordu.</p>

  <p>"Tabii. Sen ne sanmıştın?"</p>

  <p>"Pekiyi, kızlar nasıl çiş ediyor? Aygıtları yoksa?"</p>

  <p>"Onların aygıtı seninki gibi değil. Hanna'yı banyo yaparken görmedin mi hiç?"</p>

  <p>Gündüz boyunca çok neşeliydi. Kızak kaydı, eğlendi. Akşam yine at korkusu baş gösterdi.</p>

  <p>Aynı gece, nevroz hafifti. Okşama gereksinmesi, önceki güne oranla daha azdı. Ertesi gün, annesiyle kente gitti. Yolda, korkusu yine başlamıştı. Bir sonraki gün evden çıkmadı. Çok neşeliydi. Onu izleyen gün, sabah saat altıda endişeyle uyandı. Nesi olduğunu sorduğumuzda şöyle anlattı:</p>

  <p>"Parmağımla çiş aygıtıma dokunmuştum. Annemi çıplak olarak, gecelikle gördüm. Bana çiş aygıtını gösterdi. Grete'ye, Gretem'e, (13), annemin yaptığını yaptım. Çiş aygıtımı gösterdim. Sonra elimi hemen, çiş aygıtımdan çektim."</p>

  <p>"Anneni çıplak mı gördün, gecelikle mi?"</p>

  <p>"Gecelikle. Ama gecelik öyle kısaydı ki. Çiş aygıtını gördüm."</p>

  <p>Bütün bunlar rüya değil, rüyaya eşdeğer onani fantazisidir. Annesine yaptırdığı, kendi kendisini haklı bulmaya yetiyordu. Açıklaması bunu gösteriyordu:</p>

  <p>"Annem çiş aygıtını gösterdiğine göre, ben de gösterebilirim."</p>

  <p>Bu fantazi bize iki şeyi gösteriyor. Önce, annenin, çocuk üzerindeki güçlü etkisini. Sonra, kadınların çiş aygıtının olmadığının kabul edilmediğini.</p>

  <p>Kadınların çiş aygıtı olmadığına üzüldü. Fantazisinde bu görüşünde de direndi. Belki babasına inanmamaya başladı.</p>

  <h1 id="sigil_toc_id_7">BABANIN HAFTALIK RAPORU</h1>

  <p>Sayın Profesör.</p>

  <p>Hans'ımızın öyküsünün devamı ilişiktedir. İlginç bir parça. Belki, pazartesi günü sizi muayenehanenizde ziyaret etmeme izin verirsiniz. İmkân varsa Hans'ı da getiririm. Gelmek isterse. Bugün "Pazartesi günü benimle Profesöre gider misin? Senin enayiliğini belki o giderebilir, dediğimde, 'hayır' cevabını aldım. Aramızdaki konuşma şöyle sürdü:"</p>

  <p>"Onun çok güzel bir kızı var ama."</p>

  <p>"Pekiyi, öyleyse." Bunu çok içten söylemişti.</p>

  <p>22 Mart Pazar. Pazar programını geniş tuttum, ona önce Schönbrunn'a, ve oradan Lainz'e gitmeyi önerdim. Hans, sadece evden kent istasyonu gümrük binasına, Hietzing istasyonundan Schönbrunn'a ve oradan da Hietzung buharlı tramvay istasyonuna kadar yaya yürüdü. Yol boyunca atlı araba görünce, başını hemen öte yana çeviriyordu. Atlardan ürktüğü belliydi. Atı görünce başka yere bakmak annesinin öğüdüydü.</p>

  <p>Schönbrunn'da, önceden hiç korkmadığı hayvanlardan korktu. Sözgelimi zürafaların bulunduğu pavyona adımını atmadı. Başka zaman çok hoşlandığı fillerin yanına bile yaklaşmadı. Büyük hayvanlardan kaçarken, küçükleriyle eğlendi. Kuşlardan pelikan bile ürkütmüştü onu. Herhalde büyüklüğü nedeniyle. Halbuki eskiden böyle bir şey olmamıştı.</p>

  <p>Sorularla durumu açmaya çalıştım:</p>

  <p>"Neden büyük hayvanlardan korktuğunu biliyor musun? Büyük hayvanların, büyük çiş aygıtı var da ondan. Sen aslında, büyük çiş aygıtlarından korkuyorsun."</p>

  <p>"Büyük bir hayvanın çiş aygıtını görmedim ki ben." (14)</p>

  <p>"Ne demek. Atınkini görmedin mi?"</p>

  <p>"Ooo... Atınkini çok gördüm. Gmunden'de bir gün bir araba durmuştu kapı önünde. Bir kez de gümrük binası önünde."</p>

  <p>"Küçükken belki Gmunden'de tavlaya (at ahırına) gittin..."</p>

  <p>"(Sözümü keserek) Her gün giderdim. Atlar evine dönünce, ben de tavlaya giderdim."</p>

  <p>"Atın büyük çiş aygıtını görünce korktun belki. Ama korkmana gerek yok. Büyük hayvanların büyük çiş aygıtı, küçük hayvanların küçük çiş aygıtı olur."</p>

  <p>"Bütün insanların da çiş aygıtı var değil mi babacığım? Benim de var. Benimle büyüyor. Şimdiden büyüdü bile."</p>

  <p>Konuşma böylece kapandı. Sonraki günlerde, korku büyüdü. Kapının önünde duramıyordu. Yemeklerden sonra sokağa çıkardı oysa.</p>

  <p>Hans'la babasının son konuşmasını biraz açmamız gerekiyor.</p>

  <p>Çocuğun, büyük hayvanlardan onlarda büyük çiş aygıtı olduğu için korktuğu bir gerçek. Ama onun, büyük çiş aygıtından kortuğu ileri sürülemez.</p>

  <p>Büyük çiş aygıtı düşüncesi önceden şehvetle karışık zevk veriyordu ona. Bütün çabası çiş aygıtı görmekti. Ancak bu zevk, zevksizliğe dönüşerek bozuldu. Henüz açıklanmayan biçimde, çocuğun bütün cinsel araştırmasını sardı. Belli deneyim ve düşüncelerle bildiğimiz kadar acı sonuçlara yol açtı. "Ben büyüdükçe, çiş aygıtım da büyüyecek," tesellisi, onun, gözlemlerinde bir karşılaştırmaya girdiği ve kendi çiş aygıtının büyüklüğünden hiç de memnun kalmadığı yolunda bir kanı uyandırmaktadır. Büyük hayvanlar, kendisine bu eksikliği anımsattığından hoş görünmüyordu.</p>

  <p>Bütün düşünce süreci, bilince aktarılamadığından, kaygıya dönüşüyordu bu acı izlenim. Böylece eski şehvet, yeni şehvetsizlik duygusuna dayanıyordu. Kaygı durumundaki bir izlenimdi. Bir kez, kaygı durumu ortaya çıktı mı, öbür izlenimleri silip süpürüyordu. Geri itme arttıkça, bilinçli duruma gelmiş duygulu, duyumlu tasavvurlar, hiç bilince (bilinç altı) gider, bütün duyumlar kaygıya dönüşür. Hans'ın çiş aygıtının büyüdüğü biçimindeki görüşü, kendini teselliyle ilgili olarak çok şey düşündürüyor. Onun dile getirmediği çok şey Hans'ı, büyüklerden öğrendiklerimle tamamlamaya çalışacağım. Umarım bu tanımlama, zorlama ve keyfi bulunmaz.</p>

  <p>"Çiş aygıtım büyüdü" anlatımı, bir teselli ve bir meydan okuma içeriyor. Annesi, çiş aygıtıyla oynarsa onu kestireceğini söylemişti. Bu tehdit, Hans o zaman 3.5 yaşında olduğundan etkisiz kalmıştı. Hiç bozulmadan, o zaman poposuyla çiş yapacağını söylemişti.</p>

  <p>Bu iğdiş edilme tehdidinin, etkisini sonradan göstermesi, 1 yıl üç ay sonra, bu değerli organın yitirileceğinden doğma bir kaygı biçiminde ortaya çıkması tipiktir. Çocukluktaki buyruk ve tehditlerin, sonradan ortaya çıkışını, başka hastalık olgularında da gözlemleyebilmekteyiz. Hem de 10 - 20 yıl sonra kendini gösteren hastalıklardır bunlar. Geri itmeye "sonradan baş eğiş"in, hastalık belirtilerini saptamada belli başlı etken olduğu olaylar biliyorum.</p>

  <p>Hans'a, kadınların çiş aygıtına sahip olmadıkları yolunda yapılan açıklama, onun kendine güvenini sarsmış ve iğdiş olma kompleksini uyandırmış olabilir. Açıklamaya o yüzden karşı çıkmıştır. Verilen bilginin tedavi etkisi de olmamıştır böylece. Çiş aygıtı bulunmayan bir canlı olabilir mi? Çiş aygıtını kesip, onu kadına çevirmek inanılacak bir şey midir? (15)</p>

  <h1 id="sigil_toc_id_8">27 MART RAPORU</h1>

  <p>27'yi 28 Marta bağlayan gece, Hans, zifiri karanlıkta yatağından kalkıp yatağımıza gelerek şaşırttı bizi. Odasıyla odamızı, küçük bir oda ayırıyordu. Niye kalktığını, korkup korkmadığını sorduğumuzda:</p>

  <p>"Yarın anlatacağım," dedi. Yanımızda uyudu o gece.</p>

  <p>Ertesi gün, neden kalkıp yanımıza geldiğini sordum. Biraz mırın kırın ettikten sonra, stenografik olarak saptadığım şu konuşma oluştu aramızda:</p>

  <p>"Büyük bir zürafayla, buruşuk bir zürafa vardı odada. Büyük ağlamaya başladı, ben buruşuğu aldım diye. Sonra ağlamayı kesti. Sonra, buruşuk zürafanın üstüne bindim."</p>

  <p>Ben garipseyerek, "Ne demek buruşuk zürafa? Nasıldı o?" diye sordum. Hans, bir kâğıdı buruşturarak,</p>

  <p>"İşte böyle" diye cevapladı.</p>

  <p>"Sen buruşuk zürafanın üstüne mi bindin? Nasıl?" Yere oturarak rüyada yaptığını tekrarladı.</p>

  <p>"Peki niye odamıza geldin?"</p>

  <p>"Ben de bilmiyorum."</p>

  <p>"Korktun mu?"</p>

  <p>"Hayır. Hiç korkmadım."</p>

  <p>"Bu zürafaları rüyanda mı gördün?"</p>

  <p>"Rüyada görmedim. Düşündüm. Hepsini düşündüm. Daha önce uyanmıştım."</p>

  <p>"Buruşuk zürafa ne demek oluyor? Bir zürafayı bir kâğıt parçası gibi buruşturamayız ki."</p>

  <p>"Biliyorum. Sadece düşündüm ben. Öyle bir zürafa olmaz. Buruşuk, yere serilmişti. Onu kaldırdım. Elime aldım (16)."</p>

  <p>"Ne? İnsan koskoca zürafayı eline alabilir mi?"</p>

  <p>"Buruşuğu aldım ben."</p>

  <p>"O arada büyüğü ne yapıyordu?"</p>

  <p>"Ha o mu? O biraz uzakta duruyordu."</p>

  <p>"Buruşuğu ne yaptın sonra?"</p>

  <p>"Büyük, ağlamayı kesinceye kadar elimde tuttum onu. Büyük ağlamayı kesince üstüne oturdum onun." "Büyük niye ağladı dersin?"</p>

  <p>"Küçüğü elinden aldığım için."</p>

  <p>Benim bir şeyler yazdığımı görünce, "Sen niye yazıyorsun?" diye sordu.</p>

  <p>"Senin enayiliğini ortadan kaldıracak bir profesöre göndereceğim yazdıklarımı."</p>

  <p>"Ha anladım. Annemin gömleğini çıkardığını da yazmıştın. Onu da yolladın mı profesöre?"</p>

  <p>"Ama senin bir zürafayı nasıl buruşturduğunu anlayamayacak."</p>

  <p>"Ona sadece de ki, Hans da anlamadı. Bir şey sormaz o zaman. Buruşuk zürafanın ne olduğunu sorarsan, bize yazabilir. Cevaplarız onu. Biz de bilmiyoruz, deriz."</p>

  <p>"Gece neden geldin yanımıza?"</p>

  <p>"Ben de bilmiyorum."</p>

  <p>"Hemen söyle. Şimdi ne düşünüyorsun?"</p>

  <p>"(Şaka yaparak) Ahududu şerbeti."</p>

  <p>"Başka?"</p>

  <p>İsteklerinin toplamı (17) olarak düşünülmeli.</p>

  <p>"Adam öldürmek için bir tüfek."</p>

  <p>"Onu düşünmedin herhalde."</p>

  <p>"Düşünmedim tabii. Çok iyi biliyorum düşünmedim.</p>

  <p>Annem hep soruyor bana. Gece niye yatağınıza geldiğimi. Ama söylemeyeceğim işte. Önce utanıyorum annemden."</p>

  <p>"Neden?"</p>

  <p>"Bilmem."</p>

  <p>Gerçekten sıkıştırmıştı eşim onu sabahleyin, zürafa öyküsü ortaya çıkana kadar."</p>

  <h1 id="sigil_toc_id_9">ZÜRAFA FANTAZİSİNİN AÇIKLANIMI</h1>

  <p>Zürafa fantazisinin açıklamasını Hans'ın babası aynı gün yapmıştı:</p>

  <p>"Büyük zürafa benim. Veya büyük penis (uzun boyun) benim. Buruşuk zürafaysa, eşim. Onun cinsel organı. İşte Hans'a uyguladığımız cinsel açıklamanın sonucu.</p>

  <p>"Zürafa, Schönbrunn gezintisinin anısı. Yatağının üstünde bir zürafa ve bir fil asılı zaten."</p>

  <p>"Bütün bunlar, son günlerde her sabah tekrarlanan sahnenin tekrarlanması: Hans sabahleyin erkenden yanımıza geliyor. Eşim onu birkaç dakika yatağına almadan edemiyor. Sonra ben başlıyorum. Onu yatağına almaması gerektiği yolunda uyarıyorum. ('Buruşuğu elinden aldığımdan, büyük zürafa ağladı.') Şöyle bir cevap veriyor eşim. Birkaç dakikanın önemli olmadığını söylüyor, biraz gücenik. Hans bir süre annesinin yatağında kalıyor. ('Büyük zürafa ağlamayı bıraktı. Ben de buruşuk zürafanın üstüne oturdum.')"</p>

  <p>"Zürafa yaşamına aktarılmış bu evlilik sahnesinin çözümü şu olabilir: Gece annesini, onun okşamalarını ve cinsel organını özlüyor. Yatak odamıza o yüzden geliyor. At korkusunun devamı..."</p>

  <p>"Hans'ın babasının bu etkin yorumuna sadece şunu ekleyeceğim:</p>

  <p>"Üstüne binmek", "Hans'ın mülkiyetine almak isteğini anlatır büyük bir olasılıkla. Bütün hepsi meydan okuma fantazisidir. Babanın direncini yenmenin yarattığı tatmin duygusuna bağlanmıştır; "istediğin kadar bağır. Annem yine de yatağına alacak beni. Annem benim işte."</p>

  <p>Fantazinin ardından, babanın tahmin ettiği durum şöyle yorumlanabilir: Hans, kendi çiş aygıtını babasınınkiyle oranlayınca, annesinin onu sevmeyeceğinden korkmaktadır.</p>

  <p>Baba, yorumunu ertesi gün şöyle açıklığa kavuşturmaktadır:</p>

  <p>29 Mart Pazar. Hans ile Lainz'e gidiyorum. Eşimle kapıda vedalaşırken şöyle dedim:</p>

  <p>"Allahaısmarladık büyük zürafa."</p>

  <p>Hans, "Neden zürafa, diyorsun!"</p>

  <p>"Anne büyük zürafa da ondan. Hanna da buruşuk zürafa. Tamam mı?" Yolda zürafa faztazisini ona açıklayınca, "Evet" diyor.</p>

  <p>Benim büyük zürafa olduğumu, zürafanın uzun boynunun ona çiş aygıtını anımsattığını açıklıyorum: "Annemin de zürafa gibi boynu var. Beyaz boynunu yıkarken gördüm," (18) diyor.</p>

  <p>30 Mart Pazartesi. Hans erkenden gelip şöyle dedi:</p>

  <p>"İki şey düşündüm. Birincisi, seninle Schönbrunn'a gitmiştik. Koyunların bulunduğu yere. Onları çeviren iplerin altından içeri kaymıştık. Sonra kapıdaki bekçiye söylüyoruz bunu. O da bizi tutukluyor. İkinci neydi unuttum."</p>

  <p>Gerçekten pazar günü koyunları görmek istemiştik. Giriş bir iple kapatılmıştı. İçeri giremedik. Hans çok</p>

  <p>şaşırdı bu işe. Koskoca bir alanın, bir iple kapatılmasını aklı almıyordu. Ben, dürüst kişilerin, ipin altından geçmeyeceğini söyledim. O bunun çok kolay olduğunu söyledi. Geçerse karşılaşacağı olayı anlattım:</p>

  <p>"Bekçi gelir seni o zaman götürür."</p>

  <p>Bir kez de giriş kapısındaki bekçinin, kötü çocukları tutukladığını söylemiştim. Aynı gün sizi ziyaret etmiştik. Dönüşte, yasaklanan bir şeyi yapma isteği gösterdi.</p>

  <p>"Baba ne düşündüm biliyor musun? Trene binmiştik. Bir cam kırmıştık. Kontrolör bizi yakalamış." Zürafa fantazisinin tam anlamıyla sürmesi. Annesini mülkiyetine almasının yasaklandığını seziyor. Yasak sevi engeline çatıyor. Onu kendi içinde yasaklanmış sayıyor. Düşündüğü yasak işlerde, babası kendisiyle birlikte, tutuklanıyor veya yakalanıyor. Baba ona göre, yasaklanan işi annesiyle birlikte yapıyor. Bu işi fantazisinde, cam kırma veya kapalı bir yere girme eylemleriyle simgeliyor.</p>

  <p>O gün öğleden sonra baba oğul muayenehaneme gelmişlerdi. Sevimli küçüğü zaten tanıyordum.</p>

  <p>Kendine güvenen haliyle cana yakındı. Onu görmekten memnun oluyordum. Beni anımsayıp anımsamadığını bilmiyorum. Ancak bildiğim bir şey varsa, o da çocuğun, toplumun eksiksiz bir bireyi gibi davrandığıydı.</p>

  <p>Muayene kısa sürdü. Baba, bütün açıklamalara karşın, çocuktaki kaygının azalmadığını belirterek söze başladı. Sonra, çocuğun korku belirtisi gösterdiği, anlarla, annesine karşı gösterdiği şefkatli özlemler arasındaki ilişkilerin pek fazla olmadığı sonucuna vardık.</p>

  <p>Çocuğa özellikle sıkıntı veren kimi ayrıntıları da o sırada öğrendim. Onlar, atların gözlerinin önünde olan şeyler ve ağızlarının çevresindeki siyah gibi şeylerdi ve bizim Hans üzerine bildiklerimizle henüz açıklanmıyordu.</p>

  <p>Fakat, baba oğul karşımda otururlarken, Hans'ın korkutucu at öyküsünü dinlerken, babanın dikkatinden kaçmış başka bir açıklama geldi aklıma. Atların gözlük takıp takmadıklarını şaka yollu sordum Hans'a. Hayır, dedi. Babasının gözlük takıp takmadığını sordum. Onu da, gerçeğe karşın aynı biçimde cevapladı. Ağız çevresindeki siyahlıkla bıyığı amaçlayıp amaçlamadığını öğrenmek istedim. Böylece, babasından korktuğunu anlatmak istedim. Anneyi seviyordu çünkü. Ama bu doğru değildi. (Yani o inancının doğru olmadığını çocuğa anlatmaya çalıştım.) Babası onu seviyordu. Babasına her şeyi itiraf edebilirdi.</p>

  <p>Daha o dünyaya gelmeden çok önce, onun dünyaya geleceğini ve annesini seveceğini bildiğimi ekledim sözlerime. Dünyaya gelecek olanın babasından korkacağını da biliyordum. Bunu babasına da söylemiştim.</p>

  <p>O sırada baba sözümü keserek Hans'a sordu:</p>

  <p>"Neden sana kızdığımı düşünüyorsun? Sâna hiç bağırdım mı? Seni hiç dövdüm mü?"</p>

  <p>"Beni dövdün," diye düzeltti Hans.</p>

  <p>"Doğru değil, bu. Ne zaman?"</p>

  <p>"Bu sabah."</p>

  <p>Baba o zaman hatırladı. Sabahleyin Hans, karısına bir kafa atmış, o da tepkiyle bir tokat patlatmıştı. Babanın, bu olayı nevroza bağlamlı olarak ele almaması dikkate değerdi. Fakat şimdi o, her şeyi, çocuğunu kendisine düşmanca cezalandırılma eğilimi duymasının belirtisi olarak yorumlayabiliyordu (19).</p>

  <p>Eve dönerken Hans babasına sormuştu:</p>

  <p>"Profesör Tanrı Baba'yla mı konuşuyor da her şeyi önceden biliyor?"</p>

  <p>Bir çocuğun ağzından çıkan bu sözlerden onur duyacaktım, eğer onu şaka yollu övünmelerimle, ben yaratmamış olsaydım.</p>

  <p>Bu muayeneden sonra, çocuğun durumundaki değişmeler, her gün rapor halinde gelmeye başladı. Çocuğun, benim bildirimle, bir çırpıda kaygısından kurtulması beklenemezdi. Ancak, onun hiç bilinçsel (bilinç altı) üretimlerini gün ışığına çıkarmak ve fobisini aydınlatmak, mümkün olmuştu böylece. O zamandan başlayarak Hans, babasına daha önce bildirdiğim bir program uygulamaya başlandı.</p>

  <p>İlk esaslı iyileşme 2 Nisanda başladı. O zamana kadar uzun süre kapı önünde kalamaz, bir at gördü mü hemen içeri kaçardı. Bugün bir saat kapı önünde kaldı. Gelip geçen arabaları korkmadan seyretti. Kapımızın önünden sık sık araba geçer. Arada Hans, arabaları görüp içeri kaçıyor, sonra yine kapı önüne çıkıyordu. Birden karar değiştirir gibi. Bir kaygı artığı kaldı geride. Açıklama olayından beri ortaya çıkan gelişme gözle görülecek kadar belirgin değil.</p>

  <p>Akşam Hans şöyle söyledi:</p>

  <p>"Madem kapı önüne çıkabiliyoruz. Kent Parkına da gidebiliriz."</p>

  <p>3 Nisan sabahı yatağıma geldi. Son günlerde pek gelmiyordu. Bu davranışından da adeta övünç duymaktaydı.</p>

  <p>"Neden bugün geldin?" diye sordum.</p>

  <p>"Korkmazsam gelmem," diye cevapladı.</p>

  <p>"Korktuğun için mi geldin?"</p>

  <p>"Seninle değilken korkuyorum. Yatakta seninle olmazsam korkuyorum. Artık korkmadığını zaman gelmem."</p>

  <p>"O halde beni seviyorsun. Sabah yatağında korkuyorsun. Onun için bana geliyorsun."</p>

  <p>"Tamam. Neden bana 'anneni seviyorsun da ondan korkuyorsun' dedin? Halbuki ben seni seviyorum." Küçük apaçık konuşuyor burada. Düşünülüp taşınılmış bir açıklık bu. Hans, babasına karşı sevgiyle, annesine rakip olmasından doğan düşmanlık duygusunun kendi içinde çatıştığını anlatıyor. Kaygıya dönüşen bu güç gösterisinde dikkati çekilmediği için babasını kınıyor.</p>

  <p>Baba onu tam olarak anlayamıyor. Çünkü yukarki konuşma sırasında, küçüğün kendisine düşman olduğu kanısına varıyor. (Muayenehanemde ileri sürmüştüm onu.) Aşağıki bildiri, çocuktan çok, babanın aydınlatılması konusunda önemli. Onu hiç değiştirmeksizin aktarıyorum:</p>

  <p>Bu karşı duruşunu hemen anlayamadım ne yazık ki. Hans annesini sevdiğinden benim ondan uzaklaşmamı isteyecek, babanın yerine geçecektir. Bu bastırılmış düşmanca istek, baba üzerine kaygıya dönüşüyor. Sabahleyin gelip benim annesinden uzaklaşmış olup olmadığıma bakıyor. Bunu o anda anlayamadım ve, "Yalnızken beni merak ediyorsun ve bana geliyorsun değil mi yavrum?" dedim.</p>

  <p>"Sen yokken, eve gelmeyeceğinden korkuyorum."</p>

  <p>"Sana hiç eve gelmeyeceğimi söyledim mi?"</p>

  <p>"Sen değil. Ama annem söyledi. Annem, gidip bir daha eve dönmeyeceğini söyledi."</p>

  <p>Bir gün yaramazlık yaptığında annesi böyle söylemiş.</p>

  <p>"Yaramazlık ettiğin için mi öyle dedi sana?"</p>

  <p>"Öyle."</p>

  <p>"Yaramazlık ettiğin için evden gideceğimi düşünüp bana geliyorsun demek."</p>

  <p>Kahvaltı masasından kalkarken, "Dört nala gitme baba" dedi.</p>

  <p>"Kaçma" yerine "Dört nala gitme" sözünü kullanıyordu.</p>

  <p>"Ha anladım. Atın senden dört nala kaçtığını sanıyorsun," dedim. Güldü.</p>

  <h1 id="sigil_toc_id_10">HANS'IN KORKULARI</h1>

  <p>Hans'ın bu kaygısının iki katlı olduğunu bilmekteyiz:</p>

  <p>a. Babadan korku.</p>

  <p>b. Baba için kaygılanma.</p>

  <p>Birincisi babaya düşmanlıktan, ikincisi sevecenliğin düşmanlıkla çatışmasından doğuyor. Sevecenlik, tepki yoluyla burada abartılmıştır.</p>

  <p>Baba bildirisini sürdürüyor:</p>

  <p>Kuşkusuz, bu kapı önüne çıkış önemli bir evrenin başlangıcı. Ama evden uzaklaşmıyor. İlk kaygı nöbetinde yolun yarısından geri dönüyor. Bütün bunlar, ana babayı evde bulamama korkusundan doğuyor. Anneye olan sevgisi nedeniyle eve bağlanıyor. Benim evden uzaklaşmamdan korkuyor. Bana karşı düşmanca istekler duymasının sonucu. Çünkü ben gidersem, o baba olacak.</p>

  <p>Yazın sürekli olarak, mesleğim gereği Gmunden'den Viyana'ya gittim. O sırada baba oydu. At korkusunun Gmunden'deki deneyimlere bağlı bulunduğunu anımsıyorum. Lizzi'nin bavulunu bir atın istasyona götürmesi olayına bağlayabiliriz. Benim de istasyona birlikte gitmem, onun evde annesiyle yalnız kalması yolundaki itilmiş istek ('at uzaklaşmalı'), sonradan atın uzaklaşmasından kaygı duymaya dönüşüyor. Hans'ı, evimizin karşısındaki gümrük binasından, bir at arabasının uzaklaşması, atların o anda harekete geçmesi kadar hiçbir şey kaygıya düşürmüyor.</p>

  <p>Bu yeni evre (babaya karşı, düşmanca eğilimleri) onun annesini sevmesine kızmadığımı öğenmesinden sonra ortaya çıkabildi ancak.</p>

  <p>Öğleden sonra Hans'la kapı önüne çıkıyoruz. Kapı dışına çıkıp orada kalabiliyor. Arabalar geçerken de kalabiliyor orada. Kimi arabalar gelirken hole kaçıyor.</p>

  <p>Sonra bana şöyle bir açıklama yaptı: "Her beyaz at ısırmaz."</p>

  <p>Yani çözümlemeyle, sadece kimi beyaz atlar, ısırmayan türden, yani 'baba' olarak kabul ediliyor. Öbür beyaz atlarsa ısırıyor.</p>

  <p>Evimizin önündeki durum şöyle:</p>

  <p>Karşımızda Yiyecek Maddeleri Vergi Dairesi var. Vergi Binasının önündeki yüksek eğimden (rampa) arabalar gelip sandıkları yüklüyorlar. Dairenin avlusunu, caddeden, bir parmaklık ayırmış. Evimizin tam karşısındaysa, Vergi Dairesi avlusuna giriş kapısı yer alıyor. (Şekle bkz.)"</p>

  <div style="text-align: center;"><img alt="sekil2" width="90%" src="../Images/sekil2.jpg" /></div>

  <p>"Hans'ın özellikle, arabalar, vergi dairesinin avlusuna girerken korktuğunu fark ettim birkaç günden beri. Avluya girerken, kıvrılmak zorunda arabalar (Şekilde gösterilmiştir).</p>

  <p>Hans, "Arabalar kıvrılırken atların düşeceğinden korkuyorum," dedi.</p>

  <p>"Niye korkuyorsun Hans?"</p>

  <p>"Araba köşeyi dönünce atların düşeceğinden korkuyorum.".</p>

  <p>A. Yükleme rampası yanında duran araba birden harekete geçince de korkuyor.</p>

  <p>B. Küçük atlardan çok büyük yük atlarından, küçük gezinti atlarından çok iri yarı köy atlarından korkuyor.</p>

  <p>C. Arabanın, hızla geçmesi durumunda, yavaşça geçmesi durumunda olduğundan daha çok korkuyor. Bu ayrımlar, daha yeni çıktı ortaya.</p>

  <p>Çözümleme sonucu, sadece hastanın değil, aynı zamanda, fobinin cesaretlendiğini ve kendini gösterebildiğini söylemek isterim.</p>

  <p>5 Nisanda Hans gene yatak odasına geldi. Yatağına geri gönderildi. "Erkenden odamıza gelirsen at kaygısı düzelmez."</p>

  <p>Karşı koydu o anda.</p>

  <p>"Geleceğim işte. Korktukça geleceğim." Annesini ziyaretten kendisini bir türlü alamıyor.</p>

  <p>Kahvaltıdan sonra aşağı indik. Hans sevinçli. Kapı önünde kalmaktansa, arkadaşlarının oyununu seyretiği karşıki avluya geçmeyi planlıyor.</p>

  <p>Avluya giderse (memnun) kalacağımı belirttim. Fırsattan yararlanarak da sordum: "Arabalar hızlı gidince niye korkuyorsun? (C durumu.)</p>

  <p>"Kendimi arabada sanıyorum. Araba hızlı kalkınca beni, düzlüğe (yükleme rampası) fırlatacakmış</p>

  <p>gibime geliyor."</p>

  <p>"Arabalar durunca korkmuyorsun? Niye?"</p>

  <p>"Araba dururken, ona binip düzlüğe atlayabilirim."</p>

  <p>Hans, arabaların üstünden yükleme rampasına geçmeyi planlıyor. Tam o sırada, arabanın kalkıp, kendisini düşürmesinden kaygılanıyor. (Şekle bkz.)</p>

  <p>"Arabayla gidince, eve gelememekten mi korkuyorsun?"</p>

  <p>"Arabayla veya binek atıyla gelebilirim anneme. Arabacıya evin numarasını da söylerim."</p>

  <p>"Öyleyse neden korkuyorsun?"</p>

  <p>"Bilmem. Belki Profesör cevap verir. Bilir mi dersin?"</p>

  <p>"Neden malların arabaya yüklendiği o düzlüğe çıkmak istiyorsun?"</p>

  <p>"Hiç çıkmadım da onun için. Çok isterim oraya çıkmak. Niye çıkmak istiyorum biliyor musun? Yük yüklemek, boşaltmak, sandıkların üstüne tırmanmak istiyorum da ondan. Tırmanmayı kimden öğrendim biliyor musun? Çocuklardan. Onlar tırmanıyorlar. Ben de öyle yapmak istiyorum."</p>

  <p>İsteği yerine gelmedi. Kapı önüne çıkmayı göze aldığında, avluya sadece birkaç adım uzaklıktaki bu yerde, içten gelen büyük direnmeyle karşılaştı. Çünkü avluya sürekli olarak arabalar girip çıkıyordu. Hans'ın, bu yüklü arabalarda oynamayı tasarladığı oyunun, simgesel değiştirici bir ilişkiyle o isteğin henüz açıklanmamış başka bir isteğe dönüşmesi gerektiğini profesör biliyor. Beceri istese bile, somutlaştınlabilir o istek yine de.</p>

  <p>Öğleden sonra, Hans'la kapı önüne çıkıp geri döndük. Hans'a dönerek: "En çok hangi attan korkuyorsun?" dedim. "Hepsinden."</p>

  <p>"Doğru değil bu."</p>

  <p>"En çok, ağzında bir şey olandan."</p>

  <p>"Ne olandan örneğin. Demir olandan mı?"</p>

  <p>"Hayır. Şöyle siyah olandan." (Eliyle ağzını örtüyor.)</p>

  <p>'Yani bıyığı olandan mı?"</p>

  <p>Hans gülerek, "Yok canım" diye cevaplıyor.</p>

  <p>"Hepsinde var mı o siyah şey?"</p>

  <p>"Bir bölümünde var."</p>

  <p>"Peki neymiş o?"</p>

  <p>"Şöyle siyah bir şey."</p>

  <p>Sanıyorum Hans, geniş burunsalık kayışını kastediyor. (Şekle bkz.)</p>

  <div style="text-align: center;"><img width="40%" alt="sekil3" src="../Images/sekil3.jpg" /></div>

  <p>"Mobilya taşıyan arabalardan da korkuyorum çok."</p>

  <p>"Neden?"</p>

  <p>"Mobilya taşıyan at, mobilya ağır olduğu için düşecek sanıyorum."</p>

  <p>"Küçük arabalardan korkmuyorsun öyleyse."</p>

  <p>"Küçük arabalardan korkmuyorum. Posta arabasından korkmuyorum. Ama omnibus (yolcu taşıyan atlı araba) geldiğinde çok korkuyorum."</p>

  <p>"Niye? Omnibüs çok büyük olduğundan mı?"</p>

  <p>"Yok. Omnibüs atı bir kez yere düştüğünden."</p>

  <p>"Ne zaman?"</p>

  <p>"Bir zamanlar. Enayiliğime rağmen, annemle yelek almaya gittiğimizde olmuştu."</p>

  <p>Annesi sonradan olayı doğruladı.</p>

  <p>"At düşünce aklına ne geldi?"</p>

  <p>"Her zaman böyle olacak. Bütün Omnibüs atları düşecekler."</p>

  <p>"Her omnibüs atı düşer mi?"</p>

  <p>"Evet. Mobilya arabalarının atları da. Ama onlar öyle sık düşmüyor."</p>

  <p>"O zaman 'enayiliğin' üstünde miydi? (Hans'ın, fobisine 'enayilik' adını verdiğini biliyoruz.)"</p>

  <p>"Yooo. İlk kez, omnibüs atı düştüğünde geldi enayilik üstüme. Sahiden. Onu görünce, enayiliğe kapıldım."</p>

  <p>"Enayilik, kendini bir atın ısıracağını sanmandı. Şimdiyse, bir atın düşmesinden korktuğunu söylüyorsun."</p>

  <p>"Düşmesinden ve ısırmasından." (20)</p>

  <p>"Niye bu kadar dehşete kapıldın?"</p>

  <p>"Çünkü at düşünce yere sırt üstü yatıp ellerini ayaklarını havada sallamaya başladı. İşte bunun için korktum."</p>

  <p>"O gün annenle nereye gitmiştiniz?"</p>

  <p>"Önce paten alanına, sonra bir kahveye, sonra yelek almaya va tatlıcıya. Akşamüstü eve döndük. Kent Parkı'ndan geçtik."</p>

  <p>Bütün bunları eşim doğruladı. Bu olayın ardından kaygı belirtileri ortaya çıkmış.</p>

  <p>"At düşünce öldü mü?"</p>

  <p>"Evet."</p>

  <p>"Nereden biliyorsun?"</p>

  <p>"Gördüm, (Bunu söylerken gülüyor). Hayır hayır, ölmemişti."</p>

  <p>"Sen belki öldüğünü sandın."</p>

  <p>"Hayır, kesinlikle değil. Şaka söyledim. (Ama öldü derken ciddiydi.)"</p>

  <p>Yorulduğu için, konuşmayı burada kestim. Önce, omnibüs atlarından, sonra bütün atlardan ve en sonra da eşya, mobilya taşıyan atlardan ürktüğünü söylemişti.</p>

  <p>Lainz'e dönerken de aramızda şöyle bir konuşma geçmişti:</p>

  <p>"Omnibüs atı nasıl düşmüştü? Ne renkti? Beyaz mı, kırmızı mı, kahverengi mi, gri mi?"</p>

  <p>"Siyahtı. İki at da siyahtı."</p>

  <p>"Büyük müydü, küçük müydü?"</p>

  <p>"Büyüktü."</p>

  <p>"Zayıf mıydı, besili miydi?"</p>

  <p>"Besiliydi; koskocamandı."</p>

  <p>"At düşünce, babanı düşündün mü?"</p>

  <p>"Belki. Olabilir. Mümkün."</p>

  <p>Babanın araştırması, kimi noktalarda başarısız. Ama, yeni nesnelerine göre adlandırabileceğimiz böyle bir fobiyi yakından tanıma yolunda da yararları dokunabilir. Böylece, fobinin ne kadar yaygın olduğunu öğreniyoruz. Atlara, arabalara, atların düşmesine, ısırmasına, belli yapıdaki atlara, yüklü arabalara uzanıyor.</p>

  <p>Bütün bu özelliklerden, kaygının, atlardan doğmadığını ama atlara yüklendiğini ve çeşitli abartmalarla elverişli at fobisi biçiminde saptandığını çıkarıyoruz.</p>

  <p>Babanın araştırmasının temel sonucunu özellikle kabullenmek zorundayız. Fobinin nasıl, hangi olaydan doğduğunu gördük. İri, ağır bir atın düşüşü. Bu izlenimin yorumlarından en azından biri, babanın üzerinde durduğu yorumdur. Yani, Hans'ın, babasını da düşmüş görmek istemesi. Hatta ölü görmek istemesi.</p>

  <p>Olayı anlatırken, çocuğun yüzünün aldığı ciddilik bu bilinç dışı anlama uzanır. Onun ardında başka anlam da var mıdır? Atın yere düşüp debelenmesi ne anlama gelir?</p>

  <h1 id="sigil_toc_id_11">ATIN YERDE DEBELENMESİ NE ANLAM TAŞIR?</h1>

  <p>Bir süredir Hans, odada oynuyor. Sağa sola zıplayıp koşuyor. Yere düşüyor, debeleniyor, inliyor. Başına torba geçirdi bir kez. Bana doğru koşup beni ısırmak bile istedi.</p>

  <p>Hans böylece, son yorumları sözle anlatabileceğinden daha sağlam biçimde kabulleniyor. Oyununu istek fantazisinin buyruğuna sokarak rolünü değiştiriyor. Böylece, at olup babayı ısırıyor. Kendini babayla özdeşleştiriyor.</p>

  <p>İki gündür Hans'ın kesinlikle bana karşı olduğunu fark ediyorum. Arsızca bir karşılık değil bu. Sevinçle</p>

  <p>karışık. Benden, yani attan korkmadığını göstermekten doğan sevincini belirtiyor.</p>

  <p>6 Nisan, Hans'la öğleden sonra evin önündeyiz. Bütün atları soruyorum ona. Onların ağızlarında "siyahlık" görüp görmediğini soruyorum. Her defasında hayır cevabını veriyor. Karanlığın gerçekte nasıl göründüğünü soruyorum. Onun, kara demir olduğunu söylüyor.</p>

  <p>Yük hayvanlarındaki kalın burunsallığı kastettiği yolundaki ilk yorumum, bunla pekiştirilmiş olmuyor. "Kara"nın, bıyığı anımsatıp anımsatmadığını sorduğumda, sadece renginin anımsattığı yolunda karşılık veriyor. Onun ne olduğunu hâlâ bilmiyorum.</p>

  <p>Korkusu azaldı. Komşu eve gidebiliyor. Ama uzakta at sesleri duyunca çabucak geri dönüyor. Evin önünde bir araba durunca korkup içeri kaçıyor. Özellikle, at eşinmeye başlayınca. Niye korktuğunu soruyorum. At eşindiğinde kaygıya düşüp düşmediğini öğrenmek istiyorum. (Ayağımla eşinir gibi yapıyorum, ne dediğimi daha iyi anlatabilmek için).</p>

  <p>Tekmeler atıp durma, diyor.</p>

  <p>Bu söylediğini düşen omnibüs atıyla ilgili sözleriyle karşılaştırmak gerekir.</p>

  <p>Mobilya arabasının geçişi korkutuyor özellikle. İçeri kaçıyor. Kayıtsız bir tavırla sordum:</p>

  <p>"Mobilya arabası da omnibüs arabası gibi değil mi?"</p>

  <p>Cevap vermiyor.</p>

  <p>Soruyu tekrarlıyorum.</p>

  <p>"Tabii. Yoksa, mobilya arabasından niye korkayım?"</p>

  <p>7 Nisan. Ağızdaki siyahlığı yine soruyorum. Onun ısırmayı önleyici maskeye benzediğini belirtiyor. Dikkate değer bir nokta; 3 gündür maskeye benzetmesini kanıtlayabileceğim hiçbir at geçmiyor. Yolda da böyle birini göremiyorum. Hans, onun var olduğunu söylüyor.</p>

  <p>Söylemek istediğinin, bir tür başlık olduğunu sanıyorum. Onun ağzının çevresindeki kalın deri parçası, bıyığı anımsatmış olmalı. Benim işaretimden sonra, bu korku da ortadan kalktı.</p>

  <p>Hans'ta sürekli bir iyileşme belirtisi gözü çarpıyor. Kapımızın merkez olduğu hareket alanının çapı genişliyor. Karşıki yaya kaldırımına kadar koşuyor. Kalan korku, omnibüs korkusu. Anlamı henüz benim için açık olmayan bir korku.</p>

  <p>9 Nisan. Sabahleyin yıkanırken, belden yukarı çıplaktım.</p>

  <p>Hans, yanıma yaklaşıp, "Babacığım. Ne güzel vücudun var. Bembeyaz" dedi.</p>

  <p>"Beyaz at gibi değil mi?"</p>

  <p>"Sadece bıyık siyah, belki de bıyık değil kara ağız maskesi o."</p>

  <p>Sonra, bir önceki akşam profesöre gittiğimi söyleyerek şunu ekliyorum:</p>

  <p>"Profesör bir şeyler bilmek istiyor."</p>

  <p>"Ne istiyor acaba?"</p>

  <p>"Ne zamanlar tepindiğini merak ediyor?"</p>

  <p>"Kızdığım veya lumpf yapmak istediğim, daha çok canım oyun çekince."</p>

  <p>Kızınca tepinmek alışkanlığındaydı. "Lumpf yapmak" tuvaletini yapmak anlammdaydı. Daha küçükken, lâzımlıktan kalkarken 'lumpfa bak' demişti. Bununla 'strumpl'u amaçlamıştı. Dışkısını, biçim ve renk açısından 'strumpl'a (çorap) benzetmişti.</p>

  <p>Küçükken lazımlığa oturtulacağı zaman, oyunu bırakmak istemediğinde, ayaklarıyla yere vuruyor, tepiniyor, kendini yere atıyordu.</p>

  <p>"Çişini yapmak için oyundan çağırdığımızda tepiniyorsun. Yani oynamayı sürdürmek istiyorsun."</p>

  <p>"Hey çişimi yapmalıyım." Konuşmamızı onaylarcasına kalkıp uzaklaştı.</p>

  <p>Babası, beni ziyaretinde, küçüğün, düşen atı gördüğünde tepinmesinin ne anlama geldiğini sordu. Bunun, çocuğun idrar zorlamasına karşı gösterdiği kendi tepkisi olabileceğini ileri sürdüm. Hans, idrarı söz konusu ederek bu kanıyı ve tepinmenin yeni anlamlarını da ortaya koymuştur:</p>

  <p>Sonra kapı önüne çıktığımızda bir kömür arabasının bize yaklaştığını görünce, "Kömür arabasından da</p>

  <p>çok korkuyorum" dedi.</p>

  <p>"Bir omnibüs kadar büyük olduğu için mi?"</p>

  <p>"Evet. Hem çok yüklü. At düşebilir. Boş olduğu zaman korkmuyorum." Daha önce de belirtildiği gibi, onu sadece ağır yükler korkutuyor.</p>

  <p>Her şeye rağmen, durum henüz karanlık. Çözümlemede pek az ilerleme sağladık. Durumu bu biçimde açıklamayı sürdürmek, sanırım okuyucuya yakında sıkıntı verecek. Hep psikanalizde böyle karanlık sayfalar vardır.</p>

  <p>Hans imdi beklemediğimiz bir alana yöneliyor.</p>

  <h1 id="sigil_toc_id_12">HANS'IN YENİ ALANI</h1>

  <p>Eve dönüp eşimle konuşuyorum. Alışverişe çıkmış. Aldıkları arasında sarı bir külot da var. Hans külotu görünce "tu, rezalet" diyor, onu yere atıp üzerine de tükürüyor. Eşim, ben eve dönmeden önce Hans'ın külotu görünce birkaç kez aynı şeyleri söylediğini aktarıyor. Soruyorum:</p>

  <p>"Niye 'tu, rezalet' diyorsun?"</p>

  <p>"Külota diyorum."</p>

  <p>"Renginden dolayı mı? Çiş veya kakayı anımsattığı için."</p>

  <p>"Lumpf sarı değil ki beyaz ya da siyah. (Kesintisiz sürdürüyor.) Baba, peynir yenince kolay mı lumpf edilir?"</p>

  <p>Bunu ben demiştim bir kez. Bana niye peynir yediğimi sormuştu.</p>

  <p>Ben, "Evet" diye karşılık veriyorum.</p>

  <p>"Sabahleyin onun için mi lumpf yapmaya gidiyorsun erkenden? Peyniri tereyağlı ekmekle severim ben."</p>

  <p>Sokakta sıçrarken dün şöyle dedi:</p>

  <p>"Baba, bu kadar sıçrayınca kolay lumpf yapılır değil mi?"</p>

  <p>O zamandan bu yana tuvalete çıkması güçleşti. Kalomel (Bir ilaç) ve lavmana baş vuruluyor. Öylesine kabız oldu ki bir kez annesi Dr. L.'ye başvurdu. Dr. L. Hans'ın aşın beslendiğini ileri sürdü. Doğruydu bu. Doktorun öğüdüne uyarak daha hafif bir rejim uyguladık. Kabızlık hemen ortadan kalktı. Son günlerde, yeniden baş gösterdi.</p>

  <p>Yemekten sonra:</p>

  <p>"Profesöre yeniden yazalım diyorum." Hans dikte ettiriyor:</p>

  <p>"Sarı donu görünce 'tu' dedim. Onu attım. Tükürüğe buladım. Gözlerimi kapadım. Ona bakmadım."</p>

  <p>"Neden?"</p>

  <p>"Sarı donu gördüğüm için. Kara donda da öyle yapmıştım. (21). Siyah don da öyle bir dondu. Sadece rengi siyahtı. (Kendi sözünü keserek) Baba hoşuma gidiyor. Profesörü yazmak hoşuma gidiyor."</p>

  <p>"Neden 'tu' dedin? İğrendin mi?"</p>

  <p>"Onu görünce lumpf yapmam gerektiğini sandım. İğrendim."</p>

  <p>"Neden?"</p>

  <p>"Bilmem."</p>

  <p>"Kara donu ne zaman gördün?"</p>

  <p>"Çok eskiden. Anna (hizmetçimiz) eve getirmişti annemle onu." (Bunu doğruladı eşim.)</p>

  <p>"Ondan da iğrendin mi?"</p>

  <p>"Evet."</p>

  <p>"Neden? Anneyi böyle bir donla mı gördün?"</p>

  <p>"Hayır."</p>

  <p>"Anneyi sarı donla mı gördün pekiyi?"</p>

  <p>"Sarıyla bir kez görmüştüm. (Çelişki: Annesi daha önce sarı külot almamıştı. İlk sarı külot, Hans'ın yere attığıydı.) Ama siyah, bugün de üstünde. Sabah, giyinirken gördüm."</p>

  <p>"Ne? Bu sabah siyah külot mu giydi anne?"</p>

  <p>"Sabahleyin giderken siyahı çıkardı. Eve dönünce giydi."</p>

  <p>Eşime soruyorum, bu biraz ters geldiği için. Evden çıkarken, doğallıkla külot değiştirmesine gerek olmadığını söylüyor. Hans'a yöneliyorum:</p>

  <p>"Annenin siyah külot giydiğini söylüyorsun. Giderken onu çıkardığını, eve dönüşte yine giydiğini. Anne bunun doğru olmadığını söylüyor. Ne dersin?"</p>

  <p>"Belki unutmuşumdur. Çıkarmadı. (İsteksiz söylüyor bunu.) Beni rahat bırak."</p>

  <p>Külot öyküsünü aydınlatmak için denecek şudur: Hans bu konu üzerine konuşmaktan memnunluk duyduğundan iki yüzlü davranıyor. Sonunda maskesini atıp, babasına kaba davranıyor. Kendisine eskiden çok zevk veren şeylerde de bu kaba davranış görülüyor. Onları geri ittikten sonra utanç duyuyor şimdi. İğreniyor onlardan. Annesinin, kendisince gözlenen külot değiştirmesine başka nedenler yüklemek için yalan söylüyor. Gerçekte, külot çıkarıp giyme 'lumpf la' bir bağlam içinde. Baba onun anlamını ve Hans'm neyi saklamak istediğini biliyor.</p>

  <p>Eşime, tuvalete gittiğinde, Hans'ın da orada bulunup bulunmadığını soruyorum:</p>

  <p>"Bana ricalar ediyor, kendisine izin vermem için yalvarıyor. Bütün çocuklar yapar aynı şeyi." Hans'ın, annesini lumpf yaparken görmesinden tattığı şehveti dikkatle not ediyoruz.</p>

  <p>Kapı önüne çıkıyoruz. Çok neşeli. At gibi sıçrarken soruyorum:</p>

  <p>"Omnibüs atı kim? Ben miyim? Sen misin? Yoksa anne mi?"</p>

  <p>"Benim. Tayım ben."</p>

  <p>Fobisinin en güçlü olduğu sıralar, sıçrayıp oynayan atları görünce, onların niye öyle sıçradıklarını sormuştu. 'Rahatlamak için' demiştim.</p>

  <p>"Küçük çocuklar gibi sıçrayanlar taylar. Sen de öyle zıplıyorsun. Sen de küçük çocuksun" diye eklemiştim.</p>

  <p>"Doğru demişti. Onlar tay."</p>

  <p>Merdivenlerden yukarı çıkarken hemen düşünmeksizin soruyorum:</p>

  <p>"Gmunden'de çocuklarla atçılık oynadınız mıydı?"</p>

  <p>'Tabii. (Duraklıyor.) Orada enayiliğe yakalandım galiba."</p>

  <p>"At kimdi?"</p>

  <p>"Ben. Berta arabacıydı."</p>

  <p>"Sen de atken düştün galiba."</p>

  <p>"Yoo. Berta 'deh' diyordu. Çabucak, dört nala koşuyordum." (22).</p>

  <p>"Omnibüsçülük oynamadınız mı?"</p>

  <p>"Oynamadık. Hani bildiğimiz at arabacılıktan oynadık. Sonra, atçılık oynadık. At arabasız da olabilir.</p>

  <p>Araba evinde kalmış olabilir."</p>

  <p>"Çok sık oynadınız mı?"</p>

  <p>"Çok sık. Fritzl (Ev sahibinin çocuklarından biri) at olmuştu bir kez. Franzl da arabacı. Fritzl öyle hızlı koşmuştu ki bir kez, ayağını taşa çarpıp kanatmıştı."</p>

  <p>"Düştü mü yoksa?"</p>

  <p>"Yok. Ayağını suya soktu, sardı." (23)</p>

  <p>"Sen hep at mı oldun?"</p>

  <p>"Genellikle."</p>

  <p>"Orada mı enayiliğe kapıldın?"</p>

  <p>"Çocuklar hep 'ata bak', 'ata bak' diyorlardı. ('Bak'ın üzerine basıyordu bunu söylerken). Belki de bu yüzden yakalandım enayiliğe." (24)</p>

  <p>Baba başka ipuçları üzeride boşuna durup sorular soruyordu:</p>

  <p>"Atlar kadar bir şey diyor muydu onlar?"</p>

  <p>"Diyorlardı ya."</p>

  <p>"Ne diyorlardı?"</p>

  <p>"Bilmem, unuttum."</p>

  <p>"Belki de çiş aygıtından söz ediyorlardı."</p>

  <p>"Yo, yo. Hayır."</p>

  <p>"Atlardan korkmuş muydun orada?"</p>

  <p>"Hiç korkmadım."</p>

  <p>"Berta belki bir atın..."</p>

  <p>"Çiş ettiğinden mi söz etti demek istiyorsun? Etmedi." Bunu sözümü keserek söyledi.</p>

  <p>10 Nisanda dünkü konuşmayı bıraktığım yerden sürdürdüm. Ata bak'ın ne anlama geldiğini öğrenmek istiyordum. Bir sabah kapının önünde kimi çocukların 'ata bak', 'ata bak' diye haykırdığını söyledi. Hans da aralann-daymış. Biraz sıkıştırınca, onların 'ata bak1 demediğini, kendisinin bu sözleri yanlış anımsadığını belirtti.</p>

  <p>"Sık sık tavladaydınız. Orada attan konuştunuz."</p>

  <p>"Konuşmadık."</p>

  <p>"Neler konuştunuz?" "Hiç."</p>

  <p>"O kadar çocuk bir arada olur da hiç konuşmaz mı?"</p>

  <p>"Konuştuk. Ama atlardan başka şeylerden."</p>

  <p>"Neler sözgelimi."</p>

  <p>"Şimdi bilemiyorum."</p>

  <p>Direnme arttığından (25) konuyu değiştiriyorum:</p>

  <p>"Berta'yla oynamak hoşuna gidiyordu, değil mi?"</p>

  <p>"Çok. Olga'yla oynamaktan hoşlanmıyordum. Grete bana bir kâğıt top armağan etmişti. Olga da onu yırtmıştı. Berta hiç topumu yırtmadı. Berta'yla oynamak çok hoşuma gidiyordu."</p>

  <p>"Berta'nın çiş aygıtını gördün mü? Neye benziyordu?"</p>

  <p>"Hayır. Ama atlarınkini gördüm. Hep tavladaydım çünkü."</p>

  <p>"O zamanlar Berta'nın ve annenin çiş aygıtını görmeyi merak ettin mi?"</p>

  <p>"Ettim."</p>

  <p>"O zamanlar bana, Berta'nın nasıl çiş yaptığını göstermek istediğinden yalanmıştın."</p>

  <p>"Ben çiş ederken Berta beni gözlerdi. (Hoşnutsuzlukla değil, tatmin duygusuyla söylüyordu bunu çok kez.) Hani turp ekilen bahçe vardı ya. Oraya çiş ederdim. O kapı önünde durup beni gözlerdi işte."</p>

  <p>"O çiş ederken, sen de onu gözledin mi?"</p>

  <p>"O tuvalete gidiyordu."</p>

  <p>"Merak etmedin mi?"</p>

  <p>"O tuvalete girince ben de girerdim."</p>

  <p>(Doğruydu bu. Evdekiler söylemişti bir kez. Biz de Hans'a Berta'yla birlikte tuvalete girmeyi yasaklamıştık.)</p>

  <p>Sorguyu sürdürüyordum:</p>

  <p>"Berta'ya, onunla tuvalete girmek istediğini söylüyor muydun?"</p>

  <p>"Sadece giriyordum. Berta izin verdiği için. Ayıp değil ya."</p>

  <p>"Berta'nın çiş aygıtını görmekten hoşlanıyordun demek?"</p>

  <p>"Evet ama görmedim onu."</p>

  <p>"Gmunden'deki rüyasını hatırlattım ona: Elimin içindeki tutku ne v.ö. oyununu yani. Ve soruyorum. Gmunden'de Berta'nın, sana çiş yaptırmasını söyledin mi, söylemedin mi?"</p>

  <p>"Ben mi? Söylemedim."</p>

  <p>"Niye?"</p>

  <p>"Düşünmediğimden." (Sözünü keserek)</p>

  <p>"Hepsini profesöre yazarsam, enayilik geçecek değil mi?"</p>

  <p>"Niye Berta'nın sana çiş yaptırmasını arzuladın?"</p>

  <p>"Bilmem. Belki beni gözetlediği için."</p>

  <p>"Ona, senin çiş aygıtını elletmeyi düşünmedin mi?"</p>

  <p>"Evet." (Konuyu değiştirdi.)</p>

  <p>"Gmunden'de çok iyiydi. Hani o turp ekilen küçük bahçe var ya. Bir kum yığını vardı orada. Ne oynardım ama."</p>

  <p>(Onun çiş ettiği bahçeydi bu.)</p>

  <p>"Gmunden'de, yatağına yattığında, çiş aygıtını tutar mıydın?"</p>

  <p>"O zamanlar tutmuyordum daha. Gmunden'de öyle iyi uyuyordum ki, böyle bir şey düşünmüyordum... Caddesinde otururken yapıyordum onu. Şimdi de yapıyorum."</p>

  <p>"Berta senin çiş aygıtını hiç ellemedi mi yani?"</p>

  <p>"Hiç ellemedi. Onu söylemedim ona."</p>

  <p>"İstedin ama."</p>

  <p>"Sadece bir kez."</p>

  <p>"Sadece bir kez mi?"</p>

  <p>"Evet. Çoğu zaman." (Çok zaman bir kez ellemeyi amaçlıyor. Ç.N.)</p>

  <p>"Sen çiş ettiğinde hep bakıyor muydu Berta? Belki, nasıl çiş yaptığını görmek istiyordu?"</p>

  <p>"Belki benim çiş aygıtımın nasıl göründüğünü bilmek istiyordu."</p>

  <p>"Sen de Berta'nınkini merak ediyordun."</p>

  <p>"Berta'nınkini ve Olga'nınkini."</p>

  <p>"Başka kiminkini?"</p>

  <p>"Başka kimseninkini değil."</p>

  <p>"Doğru değil. Anneninkini de merak ediyordun."</p>

  <p>"Eh anneminkini de."</p>

  <p>"Şimdi merak etmiyorsun artık. Hanna'nın çiş aygıtının nasıl olduğunu biliyorsun çünkü."</p>

  <p>"Büyüyecek o değil mi?" (26)</p>

  <p>"Evet. Ama büyüyünce seninkine benzemeyecek."</p>

  <p>"Biliyorum. Böyle kalacak. Sadece daha büyük olacak."</p>

  <p>"Gmunden'de, annen soyunurken seyretmek istiyordun değil mi?"</p>

  <p>"Evet. Hanna'nın da banyoda çiş aygıtını gördüm."</p>

  <p>"Anneninkini gördün mü?"</p>

  <p>"Hayır."</p>

  <p>"Annenin külotunu gördüğünde iğrendin."</p>

  <p>"Siyahı gördüğümde, onu satın alırken gördüğümde tükürdüm. Ama külotu giyip çıkardığında tükürmüyorum. Siyah külot siyah olduğundan tükürüyorum. Lumpf a benziyor çünkü. Sarı külotu gördüğümde de çiş yapasım geliyor. Annem donu giydiğinde artık onun rengini görmüyorum. Giysiler üstte kalıyor."</p>

  <p>"Ya soyunduğunda?"</p>

  <p>"O zaman tükürmüyorum. Külot yeniyken lumpf gibi görünüyor. Eskiyken rengi kaçıyor. Kirli oluyor. Yeni alındığında çok temiz oluyor. Evde kirleniyor. Alındığında yeni. Alınmadığında eski."</p>

  <p>"Eski külottan iğreniyorsun o halde."</p>

  <p>"Eski olduğunda daha koyu renkli, Lumpftan daha kara. Öyle değil mi? Biraz daha kara," (27)</p>

  <p>"Anneyle tuvalete girdin mi hiç?"</p>

  <p>"Çok."</p>

  <p>"İğrendin mi?"</p>

  <p>"Evet... Hayır."</p>

  <p>"Anne çiş veya lumpf yaptığında, yanında olmaktan hoşlanıyor musun?"</p>

  <p>"Çok."</p>

  <p>"Annenin çiş aygıtını gereceğini düşünüyorsun değil mi?"</p>

  <p>"Evet düşünüyorum."</p>

  <p>"Lainz'ta niye tuvalete gitmiyorsun?"</p>

  <p>"Orada, hep, aman beni tuvalete götürme diyor." (Bir kez suyun akışından ürkmüştü.)</p>

  <p>"Haznenin kolunu çekince gürültü çıkıyor."</p>

  <p>"Korkuyorsun."</p>

  <p>"Evet."</p>

  <p>"Burada kendi tuvaletimizde?"</p>

  <p>"Burada hayır. Lainz'te, hazne kolunu çekince dehşete düşüyor, sular akarken de korkuya kapılıyordum."</p>

  <p>Evdeki tuvaletten korkmadığını göstermek için, benden tuvalete birlikte gitmemizi ve hazne kolunu çekmemi istedi. Sonra açıklama yaptı:</p>

  <p>"Önce güçlü, ardından güçsüz bir şırıltı çıkıyor. Şırıltı çokken içerde kalıyorum. Azaldığında dışarı kaçıyorum."</p>

  <p>"Neden? Korktuğun için mi?"</p>

  <p>"Çok şırıltı görmeyi (kendi kendini düzeltiyor), duymayı istediğim için."</p>

  <p>"Şırıltının çok olması neyi anımsatıyor sana?"</p>

  <p>"Tuvaltte lumpf yapmam gerektiğini." (Kara külot renginde.)</p>

  <p>"Neden?"</p>

  <p>"Bilmem. Lumpf yaparken, güçlü şırıltı duyar gibiyim. Büyük bir şırıltı lumpf u anımsatıyor bana. Küçük şırıltıysa çişi.." (Kara ve sarı külotla karşılaştırınız.)</p>

  <p>"Omnibüs atı lumpf renginde miydi yoksa?" (Kendi anlatımına göre siyahtı.)</p>

  <p>"Tamam, tamam, siyahtı." (Birdenbire bir şey bulmuştu sanki.) Birkaç sözcük de ben eklemeliyim buraya:</p>

  <p>Baba çok soru soruyor ve kendi ön yargılarına göre araştırıyor. Küçüğün kendi isteklerini açıklamasına olanak vermiyor. Bu nedenle çözümleme karanlık ve kesinlikten uzak. Hans, kendi yolunda ilerliyor ve saptırılmak istendiğinde bir yere ulaşamıyor.</p>

  <p>İmdi ilgisi, açıkça lumpfa ve çişe. Neden bilmiyoruz. Şırıltı öyküsü, kara ve sarı külotların öyküsü gibi çok az doyurucu biçimde açıklanıyor. Keskin kulağının, bir erkeğin idrar edişiyle, bir kadının idrar edişi sırasında çıkan sesleri ayırt ettiği kanısındayım. Çözümleme, kişi oğlunun her iki doğal gereksinimi arasındaki karşıtlığı açıklayacak gereci kapsıyor gerçi. Ama oldukça yapmacık ve zorlama biçimde. Henüz bir psikanaliz yapmamış okuyucuya her şeyi hemen anlamak istememelerini, eldeki verilere, yan tutmayan bir dikkatle eğilmelerini ve daha öte açıklamaları beklemelerini salık veririm.</p>

  <h1 id="sigil_toc_id_13">DAHA İLERİ AÇIKLAMALAR</h1>

  <p>11 Nisan. Hans sabahleyin yine odaya geldi. Son günlerde olduğu gibi, yine geri gönderildi. Sonradan şunu anlattı:</p>

  <p>"Baba ne düşündüm biliyor musun? Banyo küvetindeymişim (28). Muslukçu (29) gelmiş, küvetteki suyu boşaltmış. Sonra büyük bir matkap alıp, karnımda bir delik açmış." Bu fantaziyi şu biçimde çeviriyor baba:</p>

  <p>"Yatakta annemle birlikteymişim. Babam gelip beni yataktan kovmuş. Büyük penisiyle beni annemden ayırmış."</p>

  <p>Biz kendi yargımızı daha sonra vereceğiz. Sonra, düşündüğü başka bir şeyi söyledi:</p>

  <p>"Trende Gmunden'e gidiyormuşuz. İstasyonda giyiniyoruz. Ama zamanında giyinip inemiyoruz, tren kalkıyor. Biz de içerde kalıyoruz."</p>

  <p>Bir ara soruyorum:</p>

  <p>"Atları hiç lumpf yaparken gördün mü?"</p>

  <p>"Çok."</p>

  <p>"Çok gürültü oluyor mu onlar lumpf yaparken?"</p>

  <p>"Evet."</p>

  <p>"Bu gürültü neyi anımsatıyor sana?"</p>

  <p>"Lumpf un lâzımlığa düşüşünü."</p>

  <p>"Omnibüs atının yere düşmesi ve ayaklarını havaya kaldırarak çırpınması, lumpfun lazımlığa düşüp ses</p>

  <p>çıkarması. Dışkıdan korku, ağır yüklü arabalardan korku, tıka basa dolturulmuş mideden korkuya eşit." Böyle dolambaçlı yollarla baba, gerçek içeriği gözden kaçırıyor.</p>

  <h1 id="sigil_toc_id_14">BABANIN SAPTIRMASI</h1>

  <p>11 Nisan. Öğle yemeğinde Hans, 'Gmunden'de banyo küvetimiz olsaydı da hamama gitmekten kurtulsaydım' diyor. Gmunden'de sıcak banyo olabilmesi için, çevredeki hamama götürülürdü. Gitmemek için epey direnir, ağlardı. Viyana'da da banyo küvetine oturtulunca ağlıyordu hep. Ya diz çöküyor, ya da ayakta durmak istiyordu yıkanırken.</p>

  <p>Hans'ın, kendisi üzerine yapacağımız çözümlemeyi besliyecek açıklamaları içeren bu konuşması, her iki fantazi (küveti boşaltan muslukçu ve Gmunden'e yapılan talihsiz yolculuk) arasında ilişki kurmamızı sağlamaktadır.</p>

  <p>Baba haklı olarak, Gmunden üzerine söylenenlerden, çocukta bir 'Gmunden'den kaçma' duygusunun yerettiği sonucunu çıkarmaktadır. Babasının yerinde bir düşüncesi daha, hiç bilinçten (bilinç altı) ortaya çıkanı, geçmişte olanın değil, gelecekte olanın yardımıyla anlamaya çalışmasıdır.</p>

  <p>Soruyorum Hans'a:</p>

  <p>"Banyo küvetine oturmaktan korkuyor musun? Korkuyorsan niye korkuyorsun?"</p>

  <p>"İçine düşerim diye."</p>

  <p>"Küçük banyo küvetinde yıkandığında niye korkmuyordun?"</p>

  <p>"Orada oturabiliyordum. Yatamıyordum. Çok küçüktü."</p>

  <p>"Gmunden'de kayığa bindiğinde suya düşmekten korkmadm mı?"</p>

  <p>"Hayır. Tutunuyordum. Yalnız büyük banyo küvetinde korkuyorum."</p>

  <p>"Orada annen yıkıyor seni. Annenin seni suya atmasından mı korkuyorsun?"</p>

  <p>"Annem elini çektiğinde suya baş aşağı düşeceğim sanıyorum. Cup diye."</p>

  <p>"Annen seni seviyor ama. Hiç seni tutmaz olur mu?"</p>

  <p>"Tutar ama öyle düşünüyorum."</p>

  <p>"Neden?"</p>

  <p>"Gerçekten bilmiyorum."</p>

  <p>"Belki de yaramazlık ettiğin için, annenin seni artık sevmediğini sanıyorsun."</p>

  <p>"Belki."</p>

  <p>"Anne, Hanna'yı yıkandığında belki de, annenin onu bırakıvermesini, böylece Hanna'nın 'cup' diye suya düşmesini istedin."</p>

  <p>"Evet istedim."</p>

  <p>Babanın burada bir gerçeğe parmak bastığını işaret etmek isteriz.</p>

  <h1 id="sigil_toc_id_15">RENK FOBİSİNİN ARTMASI</h1>

  <p>12 Nisan. Lainz'ten dönerken ikinci mevkie bindik. Hans, kara deri döşemenin nasıl göründüğünden söz</p>

  <p>etti:</p>

  <p>"Tu. Tükürüyorum işte. Kara donlara, kara atlara da tüküreyim. Lumpf yapmayı anımsattığı için."</p>

  <p>"Belki annende, seni irkilten kara bir şey gördün."</p>

  <p>"Evet."</p>

  <p>"Ne gördün bakayım?"</p>

  <p>"Bilmem. Kara bir bluz belki. Belki de kara kara çoraplar."</p>

  <p>"Belki de çiş aygıtında kara kıllar."</p>

  <p>Hans, bağışlanmak istercesine, "Ama ben annemin çiş aygıtını görmedim ki" dedi.</p>

  <p>Evin karşısındaki avludan bir araba çıktığını görüp ürkünce de:</p>

  <p>"Bu kapı popoya benzemiyor mu bu kapı?" diye sordu.</p>

  <p>"Atlar da lumpf a benziyor."</p>

  <p>O zamandan beri, avludan çıkan bir araba gördü mü, "Bak, bir lumpfçuk geliyor" diyor.</p>

  <p>Lumpf çuk adı bütünüyle yabancı ona. Hoşlanılan kişiler için kullanılan sözcüklere benziyor. Baldızım çocuğa hep 'wumpf cuk' diyor.</p>

  <p>13 Nisanda. Sofrada ciğer görünce hemen şöyle söylüyor:</p>

  <p>'Tu. Bir lumpf."</p>

  <p>Köfteyi de güçlükle yiyor. Biçimi ve rengi, lumpfu anımsatıyor.</p>

  <p>Akşam eşim, Hans'ın, "Balkona çıktım. Hanna da oradaydı, aşağı düştü" dediğini aktardı.</p>

  <p>Hans'a sık sık, kardeşi balkona çıktığında göz kulak olmasını, onu trabzanlara yaklaştırmamasını söylerdim. Ayrılıklardan hoşlanan bir usta, trabzanları iyiden iyiye aralıklı yapmıştı. Boşlukları tel örgüyle kapatmak da bana düşmüştü. Hans'ın, geri itilmiş isteği kendini gösteriyordu. Annesi, Hanna olmasaydı daha mı iyi olurdu sorusuna olumlu bir cevap almıştı.</p>

  <p>14 Nisan. Hanna konusu ön planda. Daha önceki belirtilerden de bilindiği gibi, yeni doğan bebeğe, anne babanın sevgisini böldüğü için düşman kesilmişti. Bu düşmanlık henüz kaybolmamıştı. Aşırı bir sevecenlikle sadece kısmen maskelenmişti. (30).</p>

  <p>Leyleğin artık bebek getirmemesi gerektiğini söyleyip duruyordu. Leyleğe içinde bebek olan çantayı getirmemesi için para vermeliydik. (Mobilya vagonu korkusuyla karşılaştırınız. Omnibüs bir çanta gibi görünmüyor mu?) Hanna öyle gürültü ediyordu ki, bu onun için can sıkıcı oluyordu.</p>

  <p>Bir kez durup dururken, "Anna'nm geldiği günü anımsıyor musun?" dedi.</p>

  <p>"Anneyle birlikte yatağa yatmıştı. Çok tatlı ve usluydu." (Çok yanlış görünüyor bu övgü.)</p>

  <p>Kapı önünde büyük gelişme var. Yük arabasından çok az korkmaya başladı. Bir kez zevkle, "Bir at geliyor ağzı karalı" diye bağırdı.</p>

  <p>İradi, ağzı karalı atın, burunsalıklı at demek olduğunu kesinlikle saptıyorum. Hans artık korkmuyor bu attan.</p>

  <p>Kaldırıma elindeki sopayla vurdu bir gün de:</p>

  <p>"Baba" dedi. "Gömülü adam var mı burada. Yoksa sadece mezarlığa mı gömülür insanlar?" Sadece yaşam değil, ölüm bilmecesi de onun kafasını meşgul ediyor.</p>

  <p>Eve dönünce bir çanta ilişti gözüme holde. Hans açıklamada bulundu:</p>

  <p>"Hanna, böyle bir çantada Gmunden'e gitti. İnanmıyor musun? Gmunden'e her zaman böyle bir çantada taşıdık onu. Gerçekten babacığım. İnan bana. Büyük çanta aldık. İçi bebek doluydu. Banyo küvetine oturmuşlardı orada. (Çantaya küçük bir banyo küveti yerleştirilmişti.) Bebekleri oraya yerleştirdim. Gerçekten bak. Çok iyi anımsıyorum (31)."</p>

  <p>"Neyi?"</p>

  <p>"Hanna'run çantaya yerleştirildiğini. Unutmadım onu. Bak şerefim üzerine konuşuyorum."</p>

  <p>"Ama geçen yıl Hanna da bizimle faytonda gitmişti. Unuttun, mu?"</p>

  <p>"Daha önce çantada giderdi ama."</p>

  <p>"Annenin çantası var mıydı ki?"</p>

  <p>'Vardı ya."</p>

  <p>"Nerede?"</p>

  <p>"Aşanda."</p>

  <p>"Belki hep kendi yanında taşıyor onu." (32).</p>

  <p>"Hayır. Biz Gmunden'e giderken, Hanna da onun içinde gidecek."</p>

  <p>"Çantadan nasıl çıktı o dersin?"</p>

  <p>"Çıkardılar."</p>

  <p>"Kim çıkardı? Anne mi?"</p>

  <p>"Annemle ben. Sonra arabaya bindik. Anna da ata. Arabacı deeh dedi. O kendi yerindeydi, sen de var mıydın? Annem biliyor onu. Annem bilmiyor unuttuğunu. Bir şey söyleme ona."</p>

  <p>Ona her şeyi tekrarlatıyorum.</p>

  <p>"Demek Hanna çıktı çantadan."</p>

  <p>"Henüz yürüyemiyordu..."</p>

  <p>"Biz onu kaldırıp yere indirdik."</p>

  <p>"Ata nasıl binebildi o halde? Geçen yıl oturamıyordu bile."</p>

  <p>"Oturduğunu iyice hatırlıyorum. Deeeh diye bağırıyor, kırbaç şaklatıyordu. Şaklattığı kırbaç benimki. Atın özengisi yoktu. Ama Hanna bindi. Şaka etmiyorum. Biliyorsun."</p>

  <p>İnatla savunuluna bu saçmalık neydi? Gerçekte bir saçmalık değil, ciddi bir durumun saçma kılığında yansımasıdır söz konusu olan. Hans'ın babasından öç alma duygusunu dile getiren bu durumun asıl anlamı şudur:</p>

  <p>Leyleğin, Hanna'yı Ekim'de getirdiği masalına inanacağımı mı sanıyorsun? Yazın Gmunden'e giderken annemin kocaman karnını görmedim mi yani? Şimdi istersen sen de benim yalanlarıma inanma bakalım?</p>

  <p>Hanna'nın geçen yaz 'çantada' Gmunden'e gitmesi, annenin gebeliğini bilmekten başka türlü yorumlanabilir mi? Hans'ın, bu yolculuğu, bütün gelecek yıllar için tekrarlanır biçimde göz önüne alması bilinçsel bir düşüncenin geçmişten sıyrılıp ortaya çıkışına karşılıktır. Belli nedenleri vardır onun. Böyle bir gebeliğin gelecek yıllarda yazlığa gidiş sırasında tekrarlanmasından duyduğu korkuyu dile getirir.</p>

  <p>İmdi, Gmunden yolculuğunun, Hans'a hangi bağlamda sıkıntı verdiğini öğrenmiş bulunuyoruz. İkinci fantazisi bize bu açıklamayı veriyor.</p>

  <h1 id="sigil_toc_id_16">İKİNCİ FANTAZİ</h1>

  <p>"Hanna'nın, doğumdan sonra, annenin yatağına nasıl geldiğini soruyorum." İmdi Hans açılıyor ve babasıyla ince ince eğlendiriyor:</p>

  <p>Hans bak, dedi, baba: "Hanna geldi. Bayan Kraus (ebe), onu yatağına yatırdı. Bebek yürüyemiyordu. Leylek onu gagasında taşıdı. Kendisi gelemiyordu. (Bir çırpıda) Leylek merdivenden çıktı. Kapıyı vurdu. Herkes uyuyordu. Anahtarı aldı. (33). Kapıyı usulacacık açtı. Bebeği özenle senin yatağına yerleştirdi. Geceydi daha. Leylek Hanna'yı usulca yatağına yatırdı. Patırtı etmeden şapkasını aldı ve gitti. Hayır. Şapkasını almadı."</p>

  <p>"Kim aldı şapkasını? Doktor amca her halde."</p>

  <p>"Sonra leylek gitti. Evine gitti. Sonra kapıyı çaldı. Herkes uyandı. Kimse uyumuyordu artık evde. Sakın söyleme bunları anneye, Tinni'ye (aşçı kadın). Sır olarak kalsın."</p>

  <p>"Hanna'yı seviyor musun?"</p>

  <p>"Çok."</p>

  <p>"Hanna dünyaya gelmese daha mı iyiydi? Yoksa dünyaya gelmesi mi daha iyi oldu?"</p>

  <p>"Dünyaya gelmese daha iyiydi?"</p>

  <p>"Neden?"</p>

  <p>"Hiç değilse ağlamazdı. Bağırmasına dayanamıyorum."</p>

  <p>"Sen de bağırıyorsun ama."</p>

  <p>"Hanna da bağırıyor."</p>

  <p>"Onun çığlığına neden dayanamıyorsun?"</p>

  <p>"Çok bağırıyor da onun için."</p>

  <p>"Bağırmıyor ki fazla."</p>

  <p>"Çıplak poposuna vurunca bağırıyor."</p>

  <p>"Onu duymak istemiyorsun."</p>

  <p>"Niye biliyor musun? Çok patırtı ediyor."</p>

  <p>"Dünyaya geldiğine Hanna'nın, memnun değilsen, onu sevmiyorsun."</p>

  <p>"Hı." (Onaylıyordu.)</p>

  <p>"Onun için anne onu yıkadığında, ellerini bıraksın da, Hanna suya düşsün istiyorsun." Hans tamamlayarak, "Ölsün" dedi.</p>

  <p>"O zaman annenin tek çocuğu sen olacaksın. İyi çocuklar böyle şeyler istemez."</p>

  <p>"Ama düşünebilir."</p>

  <p>"İyi bir düşünce değil ama."</p>

  <p>"Düşünüyorsa iyidir. Profesöre böyle yaz." (34).</p>

  <p>Başka bir zaman aynı konudan konuşurken şöyle söyledim:</p>

  <p>"Hanna büyüyünce onu seveceksin. Biliyor musun Hans."</p>

  <p>"Ben onu şimdi de seviyorum. Sonbahara büyüyünce, birlikte kent parkına gideceğiz. Aynı şeyi anlatacağım ona."</p>

  <p>Onu yeniden aydınlatmaya girişeceğim sırada, sözümü kesiyor. Belki de kız kardeşinin ölümünü istemenin o denli kötü olmadığını belirtmek istiyor.</p>

  <p>Hans:</p>

  <p>"Baba, Hanna dünyaya gelmeden de dünyadaydı. Leylekle, tam olarak dünyaya geldi."</p>

  <p>Ben:</p>

  <p>"Belki leylekle değil."</p>

  <p>"Kim getirdi onu yani? Leylek değil mi?"</p>

  <p>"Nereden getirdi dersin?"</p>

  <p>"Kendi evinden."</p>

  <p>"Nereden tuttu onu?"</p>

  <p>"Çantada, leylek çantasında."</p>

  <p>"Nasıl bir şey bu çanta bakalım?"</p>

  <p>"Kırmızı. Kırmızı boyalı." (Kan.)</p>

  <p>"Kim söyledi bunu sana?"</p>

  <p>"Annem. Ben düşündüm. Kitapta yazıyor."</p>

  <p>"Hangi kitapta?"</p>

  <p>"Resimli kitapta." (Resimli bir kitap getirmiştim ona geçenlerde ilk kez. Kırmızı baca üstüne kurulmuş bir leylek yuvası ve rastlantısal olarak, aynı sayfada nallanan bir at görülüyordu. Yuvada göremediği bebekleri, çantada sanıyordu Hans.)</p>

  <p>"Leyleğin Hanna'yla ilişkisi ne?"</p>

  <p>"Hanna'yı o getirdi. Gagasında. Schönbrunn'daki leyleği anımsıyor musun? Hani şemsiyeyi ısırmıştı." (Schönbrunn'daki bir olayın anımsanması.)</p>

  <p>"Leyleğin, Hanna'yı nasıl getirdiğini gördün mü?"</p>

  <p>"Uyuyordum o sıra. Erken saatte, hiçbir leylek, bir bebek getiremez."</p>

  <p>"Neden?"</p>

  <p>"Getiremez de onun için. Bir leylek getiremez. Neden biliyor musun? Kimse onu göremez de onun için. Birden küçük bir kız geliverir işte." (35).</p>

  <p>"Leyleğin bu işi nasıl yaptığını merak ediyordun ama o sıra."</p>

  <p>"Evet."</p>

  <p>"Nasıldı Hanna geldiğinde?"</p>

  <p>Hans babasını kandırmak istiyordu:</p>

  <p>"Bembeyaz. Taptatlı. Şipşirin. Altın gibi."</p>

  <p>"Onu ilk gördüğünde beğenmemiştin ama."</p>

  <p>"Yoo. Çok beğenmiştim."</p>

  <p>"Çok küçük olduğu için şaşırmışsın da."</p>

  <p>"Orası doğru." (Düşünceli görünüyordu.)</p>

  <p>"Ne kadar küçüktü?"</p>

  <p>"Bir leylek yavrusu kadar."</p>

  <p>"Nasıl pekiyi?"</p>

  <p>"Bir lumpf gibi belki de."</p>

  <p>"Yo. Lumpf daha büyük... Yok yok biraz daha küçük. Hanna gibi gerçekten."</p>

  <p>Babaya söylemiştim daha önce. Küçüğün fobisi, kız kardeşinin doğuşu sırasındaki istek ve düşüncelere geri götürülebilirdi. Fakat, onun dikkatini bir şeye çekmeyi unutmuştum: Bir çocuk, çocuğun cinsel kuramında 'lumpftu. Hans, dışkısal kompleks aşamasını geçirebilirdi. Benim bu savsaklamam tedavinin geçici olarak karanlığa gömülmesine yol açtı. Şimdi durumu açıkladığımdan, baba bu önemli nokta üzerinde ikinci kez çalışmaya karar verdi:</p>

  <p>Hans'ın dün söylediği öyküyü, bugün tekrarlattım:</p>

  <p>"Hanna, büyük çanta içinde Gmunden'e gitti. Anne faytonla. Hanna trende yük vagonundaydı. Gmunden'de, annemle ben, Hanna'yı çantadan çıkardık. Atın üstüne oturttuk. Arabacı, kendi kapalı yerindeydi. Hanna'nın elinde benim geçen yılkı kamçım vardı. Atı kamçılıyor, 'deeh' diyordu. Çok sevinçliydi. Arabacı da kamçılıyordu atı. (Kamçı Hanna'da olduğundan, arabacı kamçılamadı gerçekte.)</p>

  <p>Dizgin, arabacının elindeydi. (Hanna da tutuyordu dizginleri. İstasyondan eve arabayla giderdik her seferinde. Hans burada, gerçekle fantaziyl uyuşturmaya çalışıyor.) Gmunden'de Hanna'yı attan indirdik. Merdivenlerden tek başına çıktı o. (8 aylıktı Hanna, geçen yıl biz Gmunden'deyken. Hans'ın söylediği zaman Hanna henüz doğmamıştı. Annesi 5 aylık gebeydi.)</p>

  <p>Ben:</p>

  <p>"Hanna geçen yıl doğdu."</p>

  <p>"Geçen yıl arabayla gitti. Ama bir önceki yıl yine bizimleyken..."</p>

  <p>"Bizimle miydi bir önceki yıl?"</p>

  <p>"Tabii. Benimle kayıkta gezmeye gelirdin hep. Hanna kayıkta bize hizmet ederdi."</p>

  <p>"Bir önceki yıl değil, ama. O zaman daha dünyaya gelmemişti Hanna."</p>

  <p>"Dünyadaydı. Çantada taşındığı sıra yürüyebiliyordu yine de." (Hans'a göre, 4 aylıkken yapabiliyordu bunları.)</p>

  <p>"O zaman bizimle değildi ki ama."</p>

  <p>"Tamam. Leylekleydi o zaman."</p>

  <p>"Hanna kaç yaşında bakayım?"</p>

  <p>"Sonbaharda iki yaşında olacak Hanna. Ama o yıl doğmuştu diyorum. Bunu sen de biliyorsun."</p>

  <p>"Leyleğin torbasında olduğu zaman ne zamandı?"</p>

  <p>"Çok eskiden. Çok zaman geçti o zamandan bu zamana."</p>

  <p>"Ne zamandan beri yürüyebilir Hanna? Gmunden'deyken yürüyemezdi hiç."</p>

  <p>"Geçen yıl yürüyemiyordu. Yoksa yürüyor muydu?"</p>

  <p>"Hanna bir kez Gmunden'e gitti."</p>

  <p>"Hayır iki kez. Doğru söylüyorum. Çok iyi anımsıyorum. Anneme sor istersen."</p>

  <p>"Doğru değil bu."</p>

  <p>"Doğru. Gmunden'deyken ilk kez, dolaşıp ata binebiliyordu. Daha sonra kucakta taşındı. Hayır daha sonra ata biniyordu. Geçen yıl kucakta taşınıyordu."</p>

  <p>"Kısa bir süredir Hanna yürüyor. Gmunden'de yürüyemiyordu."</p>

  <p>'Yok yok. Yaz bunu. Çok iyi anımsıyorum ben. Neden gülüyorsun?"</p>

  <p>"Numaracı olduğun için. Hanna'nın sadece bir kez Gmunden'e gittiğini sen de biliyorsun."</p>

  <p>"Hayır. Doğru değil bu. İlk kez Gmunden'deyken ata binmişti. Ve ikinci kez." (Hans bundan pek emin değildi.)</p>

  <p>"Belki o at anneydi? Hani ilk kez Gmunden'deyken bindiği."</p>

  <p>"Yok. Gerçek bir attı. Tek atlı bir arabanın atı."</p>

  <p>"Biz hep iki atlı arabaya bindik ama."</p>

  <p>"Bir gezinti arabasıydı o."</p>

  <p>"Hanna, çantada ne yiyordu?"</p>

  <p>"Tereyağı, hering balığı ve kırmızı turp. (Gmunden'deki akşam yemeğimiz.) Hanna yolculuk yaptığından, ekmeğine tereyağı sürüyordu. 50 kez yedi ekmeğini."</p>

  <p>"Ağlamıyor muydu Hanna?"</p>

  <p>"Hayır."</p>

  <p>"Ya ne yapıyordu?"</p>

  <p>"Çantada oturup keyfine bakıyordu."</p>

  <p>"Kımıldamıyor muydu?"</p>

  <p>"Hayır. Boyuna yürüyor, hiç kımıldamıyordu. İki koca tas kahve içiyordu. Sabaha kadar, her şeyi silip süpürmüş oluyordu. Döküntüler çantada kalıyordu. İki turpun yaprakları, bir turp bıçağı. Hepsini tavşan gibi yutuyordu. Hem de bir dakikada. Çok eğlenceliydi bu iş. Ben de Hanna'yla birlikte çantada yoluculuk ettim. Bütün gece çantada uyudum." (Gerçekten iki yıl önce, gece gitmiştik Gmunden'e.) "Anne faytonda gitti. Arabada durmadan atıştırdık. Çok zevkliydi. Ata binmedi Hanna." (İmdi tereddüt ediyor. Çünkü bizim, iki atlı arabayla Gmunden'e gittiğimizi biliyor.) "Arabaya oturmuştu. Doğrusu bu. Ama, Hanna'yla ben, yalnız yolculuk ediyorduk... Anne ata binmişti. Karoline (o yılkı hizmetçimiz) de öbür ata... Baba. Sana anlattıklarımın hiçbiri doğru değil."</p>

  <p>"Ne doğru değil oğlum?"</p>

  <p>"Hiçbiri değil. Hanna'yla ben çantada (36) olunca, çantaya çiş ederim. Pantolonuma ederim. Boş veririm. Utanmam. Şaka değil, ama zevkli bir şey."</p>

  <p>Sonra, leyleğin nasıl geldiğini anlatıyor. Dünkü gibi. Yalnız, giderken şapkasını aldığını söylemeyi unutuyor.</p>

  <p>"Leyleğin kapıyı açtığı anahtar neredeydi?"</p>

  <p>"Cebinde."</p>

  <p>"Leyleğin cebi nerede pekiyi?"</p>

  <p>"Gagasında."</p>

  <p>"Gagasında anahtar. Böyle bir leylek görmedim ben."</p>

  <p>"Ya nasıl girecekti içeri? Kapıdan nasıl girecekti? Ama, söylediğim doğru değil. Yanıldım. Leylek kapıyı çaldı. Biri açtı."</p>

  <p>"Nasıl çalar bir leylek kapıyı?"</p>

  <p>"Zili çeker."</p>

  <p>"Onu nasıl yapar?"</p>

  <p>"Gagasıyla."</p>

  <p>"Kapıyı kapattı mı yine?"</p>

  <p>"Hayır. Hizmetçi yaptı o işi. O uyanıktı."</p>

  <p>"Nerede oturuyor leylek?"</p>

  <p>"Nerede mi? Çantasında. Küçük kızları orada banndırıyor? Belki de Schönbrunn'da onun evi."</p>

  <p>"Schönbrunn'da hiç çanta görmedim ben."</p>

  <p>"Gitmiş olmalı herhalde. Leyleğin, çantayı nasıl açtığını biliyor musun? Gagasıyla. Çantanın da anahtarı var. Gagasının yarısıyla şöyle (yazı masasının kilidiyle göstererek) açıyor. Bir çekmece gibi aynı."</p>

  <p>"Bir bebeği taşıyabilir mi? Ağır gelmez mi?"</p>

  <p>"Hayır."</p>

  <p>"Omnibüs arabası, leyleğin çantası gibi değil mi?"</p>

  <p>"Evet."</p>

  <p>"Ta bir mobilya arabası?"</p>

  <p>"Yaramaz çocukları götüren kodes arabası gibi."</p>

  <h1 id="sigil_toc_id_17">SADİST İSTEKLER (ANNEYİ DÖVME İSTEĞİ)</h1>

  <p>17 Nisan. Hans dün, uzun zamandır tasarladığı şeyi uyguladı. Karşıdaki avluya geçti. Giriş kapısının tam karşısında, yükleme rampasının önünde bir araba durduğundan, bugün aynı geçişi tekrarlayamadı. Şöyle söyledi:</p>

  <p>"Orada araba varken huylanıyorum. Orada atlara takılacağım, atlar yere düşecek ve ayaklarıyla yerde tepinecekler sanıyorum."</p>

  <p>"Atlara nasıl takılacaksın?"</p>

  <p>"Onlara kızınca, takılmış olurum. Deh, deh diye bağırmak, onlara takılmaktır." (37)</p>

  <p>"Demek, 'deh deh' demek, atlarla alay etmek. Atlara hiç takıldın mı sen?"</p>

  <p>"Çok. Korkuyorum onu yaparken. Ama doğru değil bu dediğim."</p>

  <p>"Atlarla alay ettin mi Gmunden'de?"</p>

  <p>"Hayır."</p>

  <p>"Ama alay etmekten hoşlanıyorsun değil mi?"</p>

  <p>"Çok."</p>

  <p>"Kamçılamaktan da hoşlanıyor musun onları?"</p>

  <p>"Evet."</p>

  <p>"Annenin, Hanna'ya vurduğu gibi vurmak istiyorsun onlara. Hanna'ya da öyle vurmak istiyorsun."</p>

  <p>"Atlara vurmak, onlara zarar vermez ki. (Atların kamçılanmasını gördükçe korktuğu için, ben söylemiştim bunu.)"</p>

  <p>"Bir kez, gerçekten kamçıladım bir atı. Yere yuvarlandı. Ayaklarıyla tepindi."</p>

  <p>"Ne zaman?"</p>

  <p>"Gmunden'de."</p>

  <p>"Gerçek bir atı ha? Arabaya koşulmuş bir atı."</p>

  <p>"Arabaya koşulmamıştı."</p>

  <p>"Neredeydi?"</p>

  <p>"Çeşme başında."</p>

  <p>"Sana kim izin verdi? Arabacı mı bırakmıştı atı orada?"</p>

  <p>"Tavladan çıkmıştı."</p>

  <p>"Çeşmeye nasıl gelmiş?"</p>

  <p>"Ben götürdüm."</p>

  <p>"Nereden? Tavladan mı?"</p>

  <p>"Ben çıkardım. Onu kamçılamak istedim çünkü."</p>

  <p>"Tavlada kimse var mıydı?"</p>

  <p>"Loisl vardı." (Gmunden'deki arabacı.)</p>

  <p>"Sana izin verdi mi?"</p>

  <p>"Tatlı tatlı konuştum onunla. İzin verdi."</p>

  <p>"Ne söyledin?"</p>

  <p>"Atı alıp kırbaçlayabilir miyim, dehliyebilir miyim dedim."</p>

  <p>"Çok kamçıladın mı onu?"</p>

  <p>"Sana söylediklerimin hiçbiri doğru değil."</p>

  <p>"Hangisi doğru?"</p>

  <p>"Hiçbiri değil. Şaka olsun diye söyledim."</p>

  <p>"Tavladan at çıkarmadın mı yani?"</p>

  <p>"Yooo."</p>

  <p>"Kırbaçlamak istedin mi?"</p>

  <p>"İstemesine istedim. Daha doğrusu düşündüm."</p>

  <p>"Gmunden'de mi?"</p>

  <p>"Hayır burada. Sabahleyin giyinirken düşündüm. Hayır, hayır, yatakta."</p>

  <p>"Neden bana anlatmadın hiç?"</p>

  <p>"Bilmem. Düşünmedim."</p>

  <p>"Sokaklarda, kamçılanan atları gördüğün için mi kamçılamak arzusu doğdu sende?"</p>

  <p>"Evet."</p>

  <p>"Kime vurmak isterdin daha çok? Anneye mi? Hanna'ya mı? Yoksa bana mı?"</p>

  <p>"Anneye."</p>

  <p>"Neden?"</p>

  <p>"Vurmak istediğimden."</p>

  <p>"Hiç anneye el kaldıranı gördün mü?"</p>

  <p>"Görmedim hiç."</p>

  <p>"Ve sen, anneye el kaldırıyorsun. Neyle döveceksin anneyi?"</p>

  <p>"Bastonla." (Bastonla tehdit etmişti annesini çok kez.)</p>

  <p>"Konuşmayı bugünlük bitirmeliyim." dedi Hans.</p>

  <p>Omnibus, mobilya arabası, kömür arabası, leylek çantası arabası diyemini de kullandı.</p>

  <p>Gebe kadınlarla arabalar arasında ilişki kuruyor. Sadist istekler, konumuzla ilgili olabilir.</p>

  <h1 id="sigil_toc_id_18">ANNEYİ ELE GEÇİRME DUYGUSU</h1>

  <p>21 Nisan. Bu sabah Hans, düşüncelerini açıkladı:</p>

  <p>"Lainz'de bir tren varmış. Ben büyük annemle gümrük binasına gidiyormuşum. Sen daha tren köprüsünden aşağı inmemişsin. İkinci tren St. Veit'e varmış bile. (St. Veit, Lainz'den sonraki istasyon.) Sen köprüden indiğinde tren oradaymış. Ve biz trene binmişiz."</p>

  <p>Dün Hans Lainz'deydi. Perona gelebilmek için, bir körüden geçmek gerekiyordu. Köprüden, St. Veit istasyonuna kadar demir yolları görünüyordu. Bu fantazinin karanlık yanları var. Hans, benim kaçırdığım trenle gittiğini sanıyor. Ben, St. Veit'den gelen ikinci bir trene biniyorum. Bu kaçma fantazisini kısmen bozmuş. Çünkü, ikimizin yine ilk trende yolculuk ettiğini kanıtlamaya çalışıyor.</p>

  <p>Bu fantazinin, sonucuyla ilgisi var. Yorumladığımı, son fantaziyle. Orada giysilerimizi bile hep birlikte garda giyiyorduk. Gmunden'de epey zaman harcamıştık. Ve yine trene hep birlikte binmiştik.</p>

  <p>Kapının önünde oynayan Hans, öğleden sonra birden içeri koştu. İki katlı araba geldiğini görmüş. Arabada olağanüstü bir şey farketmedim, sordum:</p>

  <p>"Ne özelliği var bu arabanın?"</p>

  <p>"Atlar o kadar kendine güveniyor ki, düşmelerinden korktum."</p>

  <p>Arabacı, gemleri iyice kasmıştı. Böylece kısa adımlarla gidiyordu atlar. Başlarını havaya dikerek. Gerçekten, kendinden emin bir gidişleri vardı.</p>

  <p>"Kim bu kadar kendine güveniyor?" diye sordum.</p>

  <p>"Sen. Anneyle yatağa girerken."</p>

  <p>"Benim de yere düşmemi mi istiyorsun?"</p>

  <p>"Senin çıplak ayakla taşa toslamanı ve ayağının kanamasını istiyorum. (Fritzl'in tosladığı gibi.) Böylece, anneyle biraz da ben yalnız kalmak istiyorum. Eve gelip yukarı çıkarken, annemin yanından kaçarım o zaman. Beni göremezsin."</p>

  <p>"Taşa kimin tosladığını hatırlıyor musun?"</p>

  <p>"Evet. Fritzl'di."</p>

  <p>"Fritzl yere düştüğünde ne düşündün?" (38)</p>

  <p>"Senin de taşa çarpmam."</p>

  <p>"Annenle yalnız kalmak istiyorsun demek?"</p>

  <p>"Tabii değil mi?"</p>

  <p>"Ben neden kızıyorum dersin?"</p>

  <p>"Bilmem."</p>

  <p>"Neden kızıyorum?"</p>

  <p>"Kıskanıyorsun."</p>

  <p>"Doğru değil bu."</p>

  <p>"Doğru. Kıskanıyorsun. Biliyorum. Bu doğru."</p>

  <p>"Benim, sadece küçük çocukların anneleriyle birlikte yatabileceği, büyüklerinse böyle bir hakkı olmadığı yolundaki açıklamam pek etki etmişe benzemiyor." Ata takılma, bağırma, atı kızdırma, dövme isteğinin, anneyle değil, benimle ilişkili olabileceğini sanıyorum. Gerçek duygusunu bana itiraf etmek istemediği için, annesini ileri sürmüştü. Son günlerde, özel bir sevecenlik gösteriyor bana.</p>

  <p>Bu açıklamalardan sonra kolayca kazandığımız üstünlükle, bazı sonuçlara varabiliriz. Hans'ın, atı kızdırma duygusunda iki öge bir araya gelmiş bulunmaktadır.</p>

  <p>1. Anneyi ele geçirme yolunda, karanlık ve sadistçe bir duygu.</p>

  <p>2. Babaya karşı, öç alma duygusu.</p>

  <p>Gebelik kompleksiyle bağlantılı olarak, birinci duygu işin içine karışmadıkça, ikincisi ortaya çıkamaz. Fobinin, hiç bilinçten (bilinç altı) çıkarak biçimlenmesiyle bir yoğunlaşma baş gösterir. Bu nedenle, çözümleme (psikanaliz), bir nevrozun gelişme çizgisini izlemez.</p>

  <h1 id="sigil_toc_id_19">DOĞUM OLGUSU ÜZERİNE SORUŞTURMA</h1>

  <p>22 Nisan. Bu sabah yine Hans bazı şeyler anlattı:</p>

  <p>"Bir sokak çocuğu, trende gidiyor. Kondüktör gelip çocuğu çırılçıplak soyuyor ve sabaha kadar orada bırakıyor. Sabahleyin çocuk kondüktöre 50.000 gulden verince trende yolculuk etme hakkı kazanıyor."</p>

  <p>Baba şöyle yorumluyordu: "Karşımızda kuzey demir yolu geçiyordu. Yükleme hattında duran trende yolculuk yapan bir sokak çocuğuna rastlamıştı Hans. O da öyle yolculuk etmek istiyordu. Böyle bir şeyin olanaksızlığını söylemiştim. Yoksa kondüktör gelir yakalardı. Fantazinin ikinci öğesi, geriye itilmiş çıplaklık isteğidir.</p>

  <p>Hans'ın fantazisinde, bir süreden beri 'trafik işaretleri'nin gidip geldiğini, bu işaretlerin attan, demir yolunu kadar uzandığını görmekteyiz. Böylece, her sokak fobisine zamanla demir yolu fobisi ekleniyor. Öğleyin Hans'ın, lastik bir bebekle oynadığını duydum. Gute adını koymuştu ona. Bebeğin, düdük yerleştirilen deliğine bıçak sokmuş ve bacaklarını ayırmıştı. Sonradan, bıçağı dışarı çıkartmak için, bakıcı kıza, bebeğin bacak arasını göstererek:</p>

  <p>"Bak. Çiş aygıtı" demişti.</p>

  <p>Hans'a bebek konusunda sordum:</p>

  <p>"Bebekle oynadın mı bugün?"</p>

  <p>"Bacaklarını ayırdım. Biliyor musun niye? Bıçak içeri düşmüştü. Annemin bıçağı. Bebeği ağlatan delikten sokmuştum onu. Sonra bacaklarını ayırdım. Bıçak oradan dışarı çıktı."</p>

  <p>"Bacaklarını neden ayırdın? Çiş aygıtını görmek için mi?"</p>

  <p>"Çiş aygıtı oradaydı. Onu görmüştüm."</p>

  <p>"Bıçağı neden batırdın?"</p>

  <p>"Bilmem."</p>

  <p>"Bıçak neye benziyor?" Bıçağı bana getirip gösterdi.</p>

  <p>"Belki bir bebeğe" diye cevapladım.</p>

  <p>"Hiçbir şeye benzettiğimden değil. Sandım ki, leyleğin bir çocuğu oldu ya da ona benzer bir şey."</p>

  <p>"Ne zaman?"</p>

  <p>"Bir kez. Duydum. Yok yok duymadım. Belki de ters söyledim."</p>

  <p>"Ne demek 'ters' söyledim?"</p>

  <p>"O doğru değil demek."</p>

  <p>"İnsanın her söylediği bir parça doğrudur."</p>

  <p>"Hayır. Evet. Bir parça."</p>

  <p>Hans konuşmayı değiştirdi:</p>

  <p>"Civcivler nasıl dünyaya geliyor dersin?"</p>

  <p>"Leylek yetiştiriyor, büyütüyor. Hayır. Tanrı Baba."</p>

  <p>Ona, tavukların yumurtladığını ve yumurtadan da tavuk çıktığını anlattım. Gülüyor Hans.</p>

  <p>"Neden gülüyorsun Hans?"</p>

  <p>"Anlattıkların hoşuma gidiyor."</p>

  <p>Yumurtlamanın nasıl olduğunu görmüş. Bunun üzerine yeniden sordum:</p>

  <p>"Nerede gördün?"</p>

  <p>"Sende."</p>

  <p>"Nerede yumurtladım?"</p>

  <p>"Gmunden'de. Çayıra yumurta bırakmıştın. Ondan civciv çıkmıştı. Sen yumurtladın. Kesinlikle, annem söyledi."</p>

  <p>"Anneye soralım bakalım doğru mu?"</p>

  <p>"Doğru değil söylediğim. Ben, ben yumurtladım bir kez. Civciv çıkmıştı."</p>

  <p>"Nerede?"</p>

  <p>"Gmunden'de. Çayıra uzanmıştım. Hayır hayır, diz çökmüştüm. Çocuklar görmüyorlardı, yana saklanmıştım. Sabah erkenden dedim ki 'çocuklar, ben yumurta yumurtladım bulun bakalım.' Baktılar ve yumurtayı buldular. O yumurtadan da küçük Hans doğdu. Neden gülüyorsun? Annem bilmiyor, Karoline de bilmiyor. Kimse görmedi, bir kez yumurtladım. Gerçekten. Ne zaman civciv çıkar yumurtadan? Ne zaman yumurta bastırılır tavuğun altına? O yumurta yenir mi?"</p>

  <p>Gerekli açıklamayı yaptım.</p>

  <p>"İmdi. Tavuğun yanında bırakıyoruz, civciv çıkıyor. Paket yapıp Gmunden'e götürüyoruz."</p>

  <p>Hans, psikanalizi rahatlıkla kendi istediği yöne çekebiliyor. Çünkü anne baba, çoktan yapması gerekli açıklamayı yapıp yapmamakta tereddüt gösteriyor. Semptomları (Belirti) ortaya koyan bir davranışla anne ve babasına diyor ki:</p>

  <p>"Görüyor musunuz? Ben doğumu böyle tasarlıyorum."</p>

  <p>Bebekle oyunu üzerine, bakıcı kıza söylediği içten değildi. Babasının, bebeğin çiş aygıtını görmek istediğini ileri sürmesini açıkça reddediyor. Baba, doğum üzerine bilgi vermesindeki savsaklamayı gidermek amacıyla, civcivin yumurtadan çıkışını anlatmaya giriştiğinde, çocuğun tatminsizliği, güvensizliği ve işin iç yüzünü öğrenme isteği olağanüstü güzellikle bir kamuflaja bürünüyor ve son sözleriyle açıkça kardeşinin doğuşunu düşünmeye kadar varıyor.</p>

  <p>"Bebekle necilik oynuyordun?"</p>

  <p>"Ona Grete adını koydum."</p>

  <p>"Neden?"</p>

  <p>"Ona Grete dediğim için."</p>

  <p>"Nasıl oynadın?"</p>

  <p>"Sahici bir bebek gibi baktım ona."</p>

  <p>"Küçük bir kızın olsun ister misin?"</p>

  <p>"Neden olmasın? Benim olabilir. Ama annemin olmasın. İstemiyorum."</p>

  <p>Sık sık söylüyordu bunu. Doğacak üçüncü çocuğumuzla, ayrıcalıklarının azalacağını düşünüyordu. "Sadece bir kadın çocuk doğurabilir ama."</p>

  <p>"Benim bir çocuğum olacak. Bir kız çocuğu."</p>

  <p>"Nasıl?"</p>

  <p>"Leylek getirecek. Leylek kızı çıkaracak. Kız bir yumurta yumurtlayacak. Yumurtadan Hanna çıkacak. Hanna'dan da başka bir Hanna doğacak. Yok yok, bir Hanna doğacak."</p>

  <p>"Bir kızın olsun istiyorsun."</p>

  <p>"Gelecek yıl bir tane olacak. Hanna adını vereceğim ona."</p>

  <p>"Anne neden bir kız doğurmasın?"</p>

  <p>"Ben bir kız istediğimden."</p>

  <p>"Senin kızın olamaz ama."</p>

  <p>"Doğru. Bir erkek çocuğun kız çocuğu olur. Kız çocuğunsa erkeği."(39)</p>

  <p>"Erkek çocukların çocuğu olmaz. Erkek çocukların sadece kanları ve anneleri olur."</p>

  <p>"Neden benim çocuğum olmuyormuş?"</p>

  <p>'Tanrı baba öyle istediği için."</p>

  <p>"Neden senin olmuyor? Olacak ama. Bekle."</p>

  <p>"Çok beklerim."</p>

  <p>"Ben senin çocuğunum ama."</p>

  <p>"Seni annen dünyaya getirdi. Sen anneyle bana aitsin."</p>

  <p>"Hanna, bana mı ait, anneye mi?"</p>

  <p>"Anneye."</p>

  <p>"Hayır bana. Neden bana ve anneye ait değilmiş."</p>

  <p>"Hanna, bana, sana ve anneye ait."</p>

  <p>"İşte. Gördün mü?"</p>

  <p>Kadın cinsel organı tanınmadıkça, cinsel ilişkilerin önemli bir bölümü, çocuk için karanlıkta kalır. ***BABALIK ROLÜ ÜZERİNE BİLGİNİN GÜVENSİZLİĞİ</p>

  <p>24 Nisan. Ben ve eşim, Hans'ı iyice aydınlattık. Çocukların, annenin içinde büyüdüklerini, sonra büyük acılarla, bir 'lumpf ' gibi dışarı atıldıklarını söyledik.</p>

  <p>Öğleden sonra kapı önüne çıktık. Hans'ta fark edilir bir rahatlama var. Arabaların ardından koşuyor. Sadece kapının yanından uzaklaşmayışı, uzak yürüyüşlere çıkamayışı, kaygısını tamamen gideremediğini gösteriyor. 25 Nisan. Hans, karnıma kafa attı. Daha önce bir kez yaptığı gibi. Ona, bir keçi olup olmadığını sordum. 'Koç oldum ben,' dedi. Nerede görmüştü koçu? Kendi, sorusunu cevapladı:</p>

  <p>"Gmunden'de. Fritzl'in vardı." (Küçük, sevimli bir koyunu vardı Fritzl'in.)</p>

  <p>"Anlat sana bu koyun ne yapıyordu?"</p>

  <p>"Hani Fraeulein Mizzi vardı ya. (Fraeulein Mizzi, bizim evde kalan bir öğretmendi.) Hanna'yı koyunun üzerine oturturdu hep. Ama, Hanna üzerine oturunca, koyun ayağa kalkamazdı, tos da atamazdı. Yaklaştımı tos vuruyordu, boynuzlan vardı çünkü. Fritzl, ipinden çeker onu bir ağaca bağlardı."</p>

  <p>"Tos atmış mıydı sana o koyun?"</p>

  <p>"Bir kez üzerime atılmıştı. Fritzl de beni onun yanına götürmüştü. Bir kez onun yanına gitmiştim. Bilmeden. İşte o zaman üstüme atılmıştı. Çok eğlendim. Hiç korkmadım."</p>

  <p>"Kesinlikle doğru değildi bu."</p>

  <p>Çözümlemeyi sürdürüyordum:</p>

  <p>"Babayı seviyor musun?"</p>

  <p>'Tabii seviyorum."</p>

  <p>"Belki de sevmiyorsun. Aynı zamanda hem seviyorsun hem de sevmiyorsun belki." Hans, küçük bir atla oynuyordu o sıra. At yere düştü. Hans sızlanmaya başladı. "Atım düştü. Görmüyor musun? Nasıl da çırpınıyor."</p>

  <p>"Anne, babayı seviyor diye biraz canın sıkılıyor değil mi?"</p>

  <p>"Hayır."</p>

  <p>"Niye anne beni öptüğünde hep ağlıyorsun? Kıskandığından değil mi?"</p>

  <p>"Eh öyle."</p>

  <p>"Sen baba olsaydın ne yapardın?"</p>

  <p>"Sen de Hans olsaydın öyle mi? Dur bakayım. Seni her hafta sonu Lainz'e götürürdüm. Hayır. Hafta içinde. Baba olsaydım. Çok nazik olurdum."</p>

  <p>"Anneyle ne yapmak isterdin?"</p>

  <p>"Onu da Lainz'e götürmek isterdim."</p>

  <p>"Daha daha."</p>

  <p>"Hiçbir şey."</p>

  <p>"Neden kıskanıyorsun öyleyse?"</p>

  <p>"Bilmem."</p>

  <p>"Gmunden'de de kıskanıyor muydun?"</p>

  <p>"Gmunden'de hayır. (Doğru değildi bu.) Gmunden'de benim kendi şeylerim vardı. Bahçem vardı. Çocuklar da vardı."</p>

  <p>"İneğin nasıl buzağıladığını anımsıyor musun?"</p>

  <p>"Tabii. Bir arabayla gelmişti oraya. (Gmunden'de öyle demiştik ona. Bu deyim leylek kuramına karşıydı.) Başka bir inek, buzağıyı, onun arkasından çıkartmıştı. (Kuşkusuz, doğum üzerine yaptığımız aydınlatmadan doğan bir kaygı bu. Onu, araba kuramıyla bağdaştırıyor.)</p>

  <p>"Doğru değil buzağının arabayla geldiği. Ahırdaki inekten doğdu o."</p>

  <p>Hans buna karşı çıktı. Sabahleyin ahıra bir arabanın geldiğinde ısrar ediyordu. Buzağının arabayla geldiği söylendiği için, kendisinin öyle sandığını belirttim. Sonunda razı oldu.</p>

  <p>"Belki Berta söylediği için öyle sandım. Belki de başkası. Ev sahibi sözgelimi. Oradaydı ev sahibi.</p>

  <p>Geceydi. Onun için sana söylediğim doğru. Bana öyle geliyor ki, kimse söylemedi. Gece ben düşündüm buzağının nasıl doğduğunu."</p>

  <p>Buzağı arabayla götürülmüştü. Hans, burasını karıştırıyordu.</p>

  <p>"Neden buzağıyı leyleğin getirdiğini düşünmedin?"</p>

  <p>"Düşünmek istemezdim."</p>

  <p>"Hannayı leyleğin getirdiğini düşündün ama."</p>

  <h1 id="sigil_toc_id_20">BABAYA NEFRET</h1>

  <p>"Doğum sabahı düşündüm. Ha baba. Buzağı dünyaya geldiğinde. Bay Relsenbichler de oradaydı." (40)</p>

  <p>"Haberim yok. Öyle mi dersin?"</p>

  <p>"Öyle derim... Hem baba, sen ağzı siyah atları görüyordun, değil mi?"</p>

  <p>"Gmunden'de görüyordum."</p>

  <p>"Orada, annemle yatardın sık sık." (41)</p>

  <p>"Evet."</p>

  <p>"Kendini baba mı sanıyordun o zaman?"</p>

  <p>"Evet."</p>

  <p>"Sonra babandan korkuyordun değil mi?"</p>

  <p>"Sen de her şeyi biliyorsun. Benim bilmediğim."</p>

  <p>"Fritzl düştüğünde, babanın da aynı öyle düşmesini istedin. Koyunun sana tos vurması gibi, sen de babana tos vurdun. Gmunden'deki cenaze törenini anımsıyor musun? (Hans'ın gördüğü ilk cenaze töreniydi. Sık sık anımsadığı bir tören. Kuşkusuz gizleyici bir anımsama.)"</p>

  <p>"Evet. Ne olacak?"</p>

  <p>"Baba öldüğünde, ben baba olacağım diye düşünüyordun."</p>

  <p>"Evet."</p>

  <p>"Asıl hangi arabalardan korkuyorsun?"</p>

  <p>"Hepsinden."</p>

  <p>"Gezinti arabalarından, tek atlılardan korkmuyorum. Omnibüslerle yük arabalarından, yüklü oldukları zaman korkuyorum. Tek at olunca, çok yüklü olunca korkuyorum. İki atlı olunca, çok yüklü de olsa korkmuyorum."</p>

  <p>"Omnibüs arabasından, içinde çok kişi olduğu için mi korkuyorsun?"</p>

  <p>"Üstünde çok yük olduğu için."</p>

  <p>"Hanna doğmadan da o kadar yüklüydü anne değil mi?"</p>

  <p>"Anne, yine bir bebek gelirken yüklü olacak öyle. Yeni bir bebek onun içinde büyüyünce, içinde yeni bir bebek olunca."</p>

  <p>"Öyle olmasını istiyor musun?"</p>

  <p>"Evet."</p>

  <p>"Annenin başka bir bebek getirmesini istemiyordun ya?"</p>

  <p>"Öyle yüklenmesini istemiyordum. Annem dedi ki; 'anne istemeyince, Tanrı baba da istemez' dedi. Demek, annem, istemeyince bebek olmayacak. (Hans dün, annesinin karnında daha bebek olup olmadığını sormuştu. Yok demiştim ona. 'Tanrı baba istemezse, annenin de çocuğu olmaz.')</p>

  <p>"Ama anne bana dedi ki" diye sürdürdü konuşmasını, 'ben istemezsem bebek olmaz içimde' dedi. Sen de diyorsun ki 'Tanrı baba istemezse olmaz.'</p>

  <p>Hans'a durumun söylediğim gibi olduğunu anlatmaya çalışıyordum. Görüşünü şöyle belirtti:</p>

  <p>"Sen annemin yanındaydın. Daha iyisini bilirsin."</p>

  <p>"Annesine yöneliyor. Aramızdaki çelişmeyi gidermek için. Annesi işin kolayını buluyor 'ben istemezsem, Tanrı baba da istemez' diyor." (42)</p>

  <p>"Galiba, annenin bir bebek getirmesini istiyorsun sen" dedim.</p>

  <p>"Yok yok. Ona bakamam."</p>

  <p>"İstiyorsun ama."</p>

  <p>"Eh istiyorumdur."</p>

  <p>"Neden istiyorsun, biliyor musun? Baba olmak istiyorsun da ondan."</p>

  <p>"Evet... Bu nasıl bir öykü?"</p>

  <p>"Ne öyküsü?"</p>

  <p>"Hani babaların çocuğu olmuyordu? E, ben baba olmak istiyormuşum. Bunu nasıl anlatacaksın?"</p>

  <p>"Annenle evlenmek istiyorsun. Baba olmak istiyorsun. Benim gibi büyümek, bıyıklı olmak istiyorsun. Annenin bir bebek getirmesini de istiyorsun."</p>

  <p>"Baba. Ben evlenince, sadece bir çocuğum olacak. İstediğim zaman. Annemle evlenince. Ben çocuk istemeyince, Tanrı baba da istemeyecek."</p>

  <p>"Gerçekten annenle evlenmek istiyor musun?"</p>

  <p>"Gerçekten."</p>

  <p>Babanın rolü üzerine yeterli bilgiye sahip olamamak ve çocuk doğurma denetimindeki kuşku nedeniyle fantazideki mutluluğu nasıl sarsıldığı görülüyor. Aynı günün akşamı, yatağına yatırıdığımda Hans:</p>

  <p>"Şimdi ne yapacağım biliyor musun?" dedi.</p>

  <p>"Saat 10'a değin Grete'yle konuşacağım. Bak o da burada, yatağımda. Benim çocuklarım hep benim yatağımdadır. Nasıl buluyorsun bunu?"</p>

  <p>"Hadi şimdi uyu, bunu yarın konuşuruz." Uykuya dalıyor.</p>

  <p>Daha önceki belirtilerden de Hans'ın, Gmunden'den dönüşünden beri, hep 'çocukları'yla uğraştığı ve onlarla konuştuğu anlaşılıyor." (43)</p>

  <p>26 Nisanda, neden hep çocuklarından söz ettiğini soruyorum.</p>

  <p>Hans şöyle cevapladı:</p>

  <p>"Niçin mi? Çocuk sahibi olmayı istediğim için. Yok istemiyorum. Çocuk sahibi olmayı istemiyorum." (44)</p>

  <p>"Berta'nın, Olga'nın filan, senin çocukların olması gerektiğini düşündün mü?"</p>

  <p>"Franzl'ın Fritzl'in, Paul'un, Lodi'nin olmasını düşündüm." (Uydurma bir addı, Lodi. Onun en sevdiği, sık sık sözünü ettiği çocuktu.)</p>

  <p>"Lodi kim? Gmunden'de mi oturuyor?"</p>

  <p>"Hayır."</p>

  <p>"Lodi diye biri var mı?"</p>

  <p>"Var, tabii. Tanıyorum onu."</p>

  <p>"Kim?"</p>

  <p>"Oradaki çocuğum."</p>

  <p>"Nasıl biri?"</p>

  <p>"Kara gözlü, kara kaşlı. Mariedl'le kasabada (Gmunden) gezerken karşılaştım onunla."</p>

  <p>İşin esasını öğrenmek için sıkıştırınca, Lodi'nin uydurma biri olduğunu itiraf etmek zorunda kaldı. (45)</p>

  <p>"Onların annesi olduğunu mu düşündün?"</p>

  <p>"Gerçekten anneydim."</p>

  <p>"Çocuklar ne yapıyordu?"</p>

  <p>"Kızlar ve erkekler yanımda uyuyorlardı."</p>

  <p>"Her gün mü?"</p>

  <p>"Evet."</p>

  <p>"Onlarla konuşuyor muydun?"</p>

  <p>"Onları yatağıma yatıramayınca, birkaçını divana uzatıyor, birkaçını çocuk arabasına yatırıyordum. Geri kalan olursa, onları da yere ve çantaya koyuyordum. Daha da kalırsa, onları da başka çantaya alıyordum."</p>

  <p>"Demek, leyleklerin çocuklarının çantaları yerdeydi."</p>

  <p>"Evet."</p>

  <p>"Ne zaman çocukların oldu senin? Hanna dünyada mıydı?"</p>

  <p>"Çoktan."</p>

  <p>"Kimden oldu çocukların?"</p>

  <p>"Kimden olacak? Benden."(46)</p>

  <p>"O zaman çocukların herhangi birinden geldiğini biliniyordun ama."</p>

  <p>"Onları leyleklerin getirdiğini sanmıştım." (Açıkça bu yalandı.)</p>

  <p>"Dün Grete yatağındaydı senin. Ama sen de artık biliyorsun ki, bir erkek çocuğun çocukları olamaz."</p>

  <p>"Evet ama, ben böyle düşünüyorum."</p>

  <p>"Lodi adını nasıl buldun? Kız adına benzemiyor. Lotti olmasın?"</p>

  <p>"Hayır, hayır. Lodi. Bilmiyorum. Ama güzel bir ad Lodi." Ben, "Belki de 'şokolodi' demek istiyorsun" diyerek şakaya vurdum.</p>

  <p>"Hayır Saffalodi(47) demek istiyorum... Sosisi çok sevdiğimden. İspanyol salamını da severim ya." "Saffalodi lumpf gibi görünüyor değil mi?"</p>

  <p>"Doğru."</p>

  <p>"Lumpf nasıl görünüyor?"</p>

  <p>"Kara. Bak (kirpiklerimi ve sakalımı göstererek) işte bunlar gibi."</p>

  <p>"Daha başka ne gibi? Saffalodi gibi yuvarlak değil mi?"</p>

  <p>"Evet."</p>

  <p>"Lâzımlığa oturup, lumpf ettiğinde çocuk doğurduğunu düşündün mü hiç?" Hans gülerek:</p>

  <p>"Sokakta da, burada da düşündüm," dedi gülerek.</p>

  <p>"Omnibüs atlarının nasıl düştüğünü biliyor musun? Bebek çantasına benziyor araba. Kara at yere düştüğünde, sanki..."</p>

  <p>Hans, "Çocuk doğmuş gibi oluyor" diye tamamladı. "At yerde ayaklarıyla çırpındığında ne düşündün?" "Dur bakayım. Lâzımlığa oturmadığımda, oynamayı yeğlediğimde, ayaklarımla, yerdeki at gibi böyle eşineceğimi düşündüm. (Ayaklarıyla eşindi.)"</p>

  <p>Hans, isteyerek mi, istemeyerek mi çocuk sahibi olunduğu sorunuyla ilgileniyordu.</p>

  <p>Hans bugün, yük çuvallarını yükletip boşaltma oyunu oynuyor. Böyle çuvalları olan oyuncak bir araba istiyor. Karşımızdaki gümrük avlusunda yüklenip boşaltma onu ilgilendiriyor, hareket etmek üzere olan bir araba çok korkutuyor onu. 'Atlar düşecek' (48) diyor. Gümrük kapılarına 'delik' adını vermişti. Şimdiyse 'popo' diyor.</p>

  <p>Kaygı, kaybolmuş gibi. Ancak, korktuğu zaman hemen kaçabilsin diye evin yakınından ayrılmıyor. Ama, eve de kaçıyor. Hep caddede kalıyor.</p>

  <p>Hastalığın bir yürüyüşten ağlayarak dönerken başladığını biliyoruz. Bir kez daha dolaşmaya yollanmak istendiğinde sadece, istasyon gümrük binasına kadar gidebilmişti. Gümrük binasından görünüyordu evimiz. Eşimin doğumdan sonra, annesinden ayrılmıştı. Şimdi evin yanından ayrılmaması anne özlemini dile getiriyor.</p>

  <p>30 Nisan. Hans hayali çocuklarla oynuyor. O konuya yeniden dönüyorum:</p>

  <p>"Hâlâ çocukların var mı? Erkeklerin çocuk doğuramayacağını biliyorsun artık." "Biliyorum. Eskiden anneydim. Şimdiyse baba."</p>

  <p>"Çocuklarının annesi kim?"</p>

  <p>"Kim olacak? Annem. Sen de büyük babasın."</p>

  <p>"Sen de benim gibi büyümek ve anneyle evlenmek istiyorsun anlaşılan. Annenin de, senden çocukları olmasını diliyorsun."</p>

  <p>"Ya onu istiyorum. Lainz'li de (benim annem) büyük anne olacak o zaman."</p>

  <p>Her şey yolunda gidiyor. Küçük Ödipus mutlu bir çözüm bulmuştur. Bilimin saptadığı bir çözüm. Babasını ortadan kaldırmaktansa, ona, kendi mutluluğundan bir parça sunuyor. Onu büyük baba yapıyor ve kendi öz annesiyle (babanın annesi Ç.N.) evlendiriyor.</p>

  <h1 id="sigil_toc_id_21">DIŞKISAL İŞLEVLERE BAĞLI ŞEHVET</h1>

  <p>1 Mayısta Hans yanıma gelerek şu soruyu sordu: "Biliyor musun? Profesöre yazacağım bir şey buldum." Konuşmasını sürdürdü:</p>

  <p>"Sabahleyin, çocuklarımla tuvalete gitmiştim. Önce lumpf umu, sonra çişimi yaptım. Çocuklarım da bana bakıyorlardı. Sonra onları da tuvalete oturttum. Onlar da çiş ve lumpf yaptılar. Çocuklarımın popolarını sildim. Biliyor musun niye? Çocuklarımı seviyorum da ondan."</p>

  <p>Bu fantazinin itirafından sonra, Hans'ta dışkısal işlevlere bağlı şehveti yadsımak pek kolay değildir.</p>

  <p>Öğleden sonra ilk kez Kent Parkı'na gitmekten kaygı duymadı. 1 Mayısta yollar arabayla dolu. Başarısından onur duyuyor. İkindi kahvaltısından sonra onunla yine parka gittik. Yolda bir omnibüs arabasına rastlayınca:</p>

  <p>"Bak leylek çantası arabası," dedi.</p>

  <p>Sabahleyin, planladığımız gibi, yine Kent Parkı'na gittiğinde, hastalığı düzelmiş gibiydi.</p>

  <p>2 Mayısta Hans sabahleyin yanıma gelerek:</p>

  <p>"Hey, ne düşündüm biliyor musun?" diye söze başlıyor.</p>

  <p>Önce ne söyleyeceğini unutuyor. Sonra epey direnmeyle anlatmaya koyuluyor:</p>

  <p>"Muslukçu gelmiş. Bir kerpetenle popomu koparmış. Başka bir popo ve çiş aygıtı vermiş bana. 'Bakayım popona,' dedi bana. Arkamı döndüm. Kopardı popomu. Ardından. 'Bakayım çiş aygıtına,' dedi."</p>

  <p>Bu istek fantazisinin karakterini baba kavrıyor ve onun tek yorumundan hiçbir türlü kuşku duymuyor: Söze karıştım:</p>

  <p>"Muslukçu sana daha büyük bir popo ve daha büyük bir çiş aygıtı vermiştir."</p>

  <p>"Doğru söyledin." diyor Hans.</p>

  <p>"Aynı babanınki gibi. Sen baba olmak istiyorsun çünkü."</p>

  <p>"Evet. Böyle sakal da, böyle kıllar da istiyorum." (Göğsümdeki kılları gösteriyor.)</p>

  <p>Bir süre önce öykülediği fantazinin yorumunu düzeltebiliyorum artık. O zaman, bir muslukçunun, banyo küvetini boşalttığını ve karnını matkapla deldiğini söylüyordu. Şimdi, büyük banyo küvetinin 'popo', matkap veya tornavidanın, o zaman da belirttiğimiz gibi çiş aygıtı olduğu anlaşılıyor. (49) özdeş fantazilerdir onlar. Hans'ın büyük banyo küveti korkusuna yeni bir kapı açmaktadırlar. Başka noktalarda ortadan kalkmış bir korkudur bu. Kocaman küvet için, poposunun bu denli küçük oluşunu hoş karşılamıyor.</p>

  <p>Bir hafta sonra Hans'ın babası şu mektubu yazdı:</p>

  <p><br /></p>

  <p><br /></p>

  <p><br /></p>

  <p><i>Sayın Profesör:</i></p>

  <p><i>Hans'ın hastalık tarihini aşağıdaki biçimde tamamlamak istiyorum:</i></p>

  <p><i>1. Yaptığım ilk cinsel açıklamalardan sonra, hastalıktaki düzelme, her halde size de aktarabildiğim</i></p>

  <p><i>gibi, tam değildi. Hans gerçi dolaşmaya çıkabiliyordu. Ancak, zorla ve büyük kaygıyla yapabiliyordu. Bir kez istasyon gümrük binasına kadar gitti. Evimizin görülebileceği bir uzaklıktaydı o. Daha öteye götüremedik.</i></p>

  <p><i>2. Ahududu şerbeti ve tüfek. (Hans'ın kullandığı motiflerden Ç.N.) Ahududu şerbetini kabızken içiyordu. Scheissen ve schiessen (büyük abdest etmek ve tüfekle vurmak) birbiri yerine kullandığı sözcüklerden.</i></p>

  <p><i>3. Yatak odasını ayırdığımızda 4 yaşındaydı Hans.</i></p>

  <p><i>4. Hastalığın bir kalıntısı var. Korku biçiminde değil de, normal soru itkisi biçiminde kendini gösteren bir kalıntı bu. Çeşitli nesnelerin neden yapıldığı (tramvaylar,</i></p>

  <p><i>makineler gibi nesneler), nesneleri kimin yaptığı soruları onlar.</i></p>

  <p><i>Soruların çoğu için ilgi çekici olan, Hans'ın cevabı kendisi zaten vermiş gibi sorması. Sorduğunda, sadece pekiştirilmesini bekliyor.</i></p>

  <p><i>Beni sorularıyla bir hayli yorduğu bir gün şöyle dedim:</i></p>

  <p><i>"Senin her sorduğuna karşılık verebileceğimi mi sanıyorsun?"</i></p>

  <p><i>"Hayır. Ama atları bildiğin için, bunu da bilirsin sanmıştım."</i></p>

  <p><i>5. Hastalığından, geçmişteymiş gibi söz ediyor Hans hep. 'Hani bir zamanlar, enayiliğim üzerimdeyken' gibi.</i></p>

  <p><i>6. Hans'ın kafasını zorlayan bir kalıntı, çocukların dünyaya gelmesinde babanın rolüne değgin. Anne çocuğu dünyaya getiriyor. Pekiyi baba ne yapıyor? Bu sorunu onun şu karşılığından da çıkarmak mümkün.</i></p>

  <p><i>"Doğru değil. Aynı zamanda sana aitim ben." ('Sadece anneye ait değilim' demek istiyor. Bana nasıl ait olduğu açık değil. Anne ve babasının cinsel ilişkisini gözetlemiş olduğu yolundaki düşüncenize karşı bir kanıt çıkaramıyorum.)</i></p>

  <p><i>7. Olayı açıklarken, kaygının şiddetine de eğilmeliydim belki.</i></p>

  <p><br /></p>

  <p><br /></p>

  <p><br /></p>

  <p>Babanın mektubuna ben de birkaç şey eklemek isterim:</p>

  <p>Hans'ın son fantazisiyle, iğdişlerime kompleksinden doğma kaygı yenilmiş oluyor. Acılı bir bekleyiş, mutlu bir bekleyişe dönüşüyor.</p>

  <p>Doktor, muslukçu geliyor, onun penisini kesiyor. Ama sadece ona daha büyüğünü takmak için.</p>

  <p>Öte yandan, küçük araştırmacımız, her bilginin sadece bir bilgi parçası olduğunu ve her bilgi aşamasında çözülmemiş bir tortu kaldığını erken çağda öğrenmiştir.</p>

  <h1 id="sigil_toc_id_22">İKİNCİ BÖLÜM</h1>

  <h1 id="sigil_toc_id_23">YORUM</h1>

  <p>Henüz 5 yaşındaki çocuğun fobisinin gelişme ve çözümlenmesi üzerinde bu gözlemi üç noktada ele alacağım:</p>

  <p>1. Önce, onun Cinsel Kuram Üzerine Üç Deneme'de ileri sürdüğüm düşünceleri ne ölçüde desteklediğini sınayacağım.</p>

  <p>2. Onun, çok sık görülen bu hastalık biçimini açıklamakta ne denli yararlı olabileceğini saptayacağım.</p>

  <p>3. Son olarak, bu gözlemin, çocukların cinsel yaşamının anlaşılmasında ve eğitim amaçlarımızın eleştirilmesinde ne denli işe yarayacağını inceleyeceğim.</p>

  <p>Çocukluktaki cinsel yaşam tablosunun, küçük Hans'ın gözlenmesinden de açığa çıktığı gibi, büyükler üzerinde yaptığım psikanaliz araştırmalarının tasviriyle uyuştuğunu sanırım. Ancak, bu uyuşmayı açıklamadan önce, bu psikanalize karşı çıkarılacak iki itirazı cevaplamak zorundayım.</p>

  <p>İtirazlardan birincisi, küçük Hans'ın normal bir çocuk değil, nevroza eğilimli, sosyal bozuklukluğa uğramış biri olduğu ve varılan sonuçların sadece ona uygulanabileceği ve normal çocuklara uzanamayacağı yolundadır. Bu karşı duruşu, gözlemin değerini ortadan kaldırmayıp, sadece sınırladığından daha sonra ele alacağım.</p>

  <p>İkinci ve daha güçlü karşı duruş, çocuğun, benim kuramsal görüşlerime kapılmış, benim ön yargılarımla işe girişmiş olan babası yönünden psikanalize tabi tutuluşunun, nesnel bir değere sahip olamayacağı görüşünü kapsar. Bir çocuk babasından çok kimsenin telkini altında kalmaz. Kendisiyle böylesine meşgul olan babanın etkisine bırakır kendini. Babasının, kendisiyle meşgul oluşundan doğan teşekkür duygusuyla. (Karşı duruş böyle diyor. Ç.N.) Kanıt gücü taşımaz dolayısıyla, çocuğun açıklamaları. Onun bütün düşünceleri, fantazileri, fantazileri ve rüyaları, her türlü yola baş vurularak yöneltildiği yanda ortaya çıkacaktır. Bir kez daha belirtilmiş, onların tümü telkindir. Bu telkin çocukta büyükte olduğundan daha kolay açığa çıkabilmektedir.</p>

  <p>Tuhaftır. 22 yıl önce, bilimsel tartışmalara girmeye başladığımda, eski nörolog ve psikiatristler kuşağının aynı tür saldırılarıyla karşılaşmıştım. Telkin ve telkin sonuçlarıyla ilgili saldırılarıyla yani. O zamandan beri çok değişti durum. Hem de temelden. Liebeault, Bernheim ve onların haleflerinin ortaya çıkmış bir değişme değildir bu sadece. 'Telkin" sözcüğüyle nasıl bir düşünce arttırımı sağlanabileceğinin bulunması da rol oynamıştır bunda.</p>

  <p>Telkinin ne olduğunu kimse bilmiyor, bilmeye de çalışmıyor. Onun nereden doğduğu, nerede Kendini ortaya koyduğu da belli değil. Ket vurucu her ruhsal olaya "telkin" denip çıkılıyor.</p>

  <p>Çocuk anlatımlarının, keyfi ve güvenilmez olduğu yolundaki güncel görüşe katılmıyorum. Ruhsal alanda, keyfi diye bir şey yoktur. Çocuk anlatımlarının güvensizliği, onların fantazilerinin ağır basmasından ileri gelir. Büyüklerin anlatımlarının güvensizliğinin, onların ön yargılarından ileri gelişi gibi. Yoksa çocuk, bir neden yokken yalan söylemez. Genel olarak, büyüklerden daha çok eğilimlidir doğruluk sevgisine.</p>

  <p>Küçük Hans'ımızın sözlerini bir çırpıda reddedersek, ağır bir haksızlık etmiş oluruz. Onun nerede bir direnmenin baskısı altında yalan söylediği veya bazı şeyleri sakladığı, nerede kararsız kalıp sözü babasına bıraktığı onun sözlerinin hesaba katılmayacağı yerdir burası; nerede baskılardan kurtulup bir çağlayan gibi iç dünyasını, o zamana kadar, sadece kendisinin bildiği şeyleri açığa vurduğu açıkça ayırtedilebilir. Büyüklerin anlatımlarının daha büyük bir güvenlik taşıdığı söylenemez.</p>

  <p>Hiçbir psikanaliz tasvirinin, onu uygularken alınan izlenimleri aktaramayışı, psikanaliz konusunda inandırılmanın, okumakla değil, yaşamakla olanaklı bulunabilmesi de üzücüdür. Ama bu eksiklik, yetişkinlerin psikanalizi için de aynı ölçüde söz konusudur.</p>

  <p>Küçük Hans'ı, anne ve babası, neşeli ve açık sözlü bir çocuk sayıyorlar. Bu özellikler ona eğitimden gelmiş olabilir. Anne ve baba, alışılagelen eğitim günahını işlemekten kaçınmışlardır. Hans, araştırmalarını, hoş bir masumluk içinde onlardan doğan kargaşalardan habersiz olarak sürdürdüğü zaman, kendini hiç çekinmeden açığa koymaktadır.</p>

  <p>Hastalık ve psikanaliz sırasında, Hans'ın söyledikleriyle düşündükleri arasında tutarsızlıklar baş göstermiştir. Bu tutarsızlık, kısmen, hiçbilinçsel (bilinçaltı) gerçeklerin, egemen olunamayan baskısından, kısmen de çocuğun anne ve babasıyla ilişkilerinden doğan engellere dayanır. (Anne ve babasıyla ilişkileri, düşüncelerinin kapalı geçilmesine yol açıyor. Ç.N.)</p>

  <p>Bu güçlüklerin de pek çok yetişkinin psikanalizinde rastlanandan daha büyük olmadığını söylersem taraflı davranmış olmam.</p>

  <p>Psikanaliz sırasında Hans'a çok şey söylenmiş olmalıdır. Hans'ın, kendi kendine söyleyemeyeceği çok şey. Çok düşünce, karşısına çıkarılmalıdır onun. Kendi kendine düşünemeyeceği çok şey. Dikkati, babanın bir şey ortaya çıkaracağını umduğu yöne yöneltilmelidir. Gerçi, psikanalizin gücünü azaltır bunlar. Ancak her psikanalizde böyle davranılır. Ayrıca, bir psikanaliz, bilimsel bir araştırma da değildir. Tedaviye dayanan bir iştir. Kendiliğinden bir şey kanıtlamaz. Yalnız, bazı şeyleri değiştirir. Her zaman doktor, hastaya, ondan gelmesi beklenen bilinçli tasavvurları verir. O tasavvurların yardımıyla hasta, hiç bilincini (bilinçaltı) tanır ve kavrar. Hem daha zengin, hem daha iddiasız bir biçimde. Kimse kendini, bu yardım olmaksızın açığa vuramaz.</p>

  <h1 id="sigil_toc_id_24">HANS TELKİNDEN BAĞIMSIZDIR</h1>

  <p>Kişinin, tek başına düzeltebileceği, ufak tefek bozukluklar, asla nevrozlar değildir. Nevroz Ben'in karşısına, yabancı bir öge gibi kurulur. Böyle bir nevrozun dizginlenmesi, başkalarının yardımına gerek gösterir. Başkaları yardım edebildiği sürece nevroz tedavi edilebilir bir nitelik taşır. Erken bunama (dementia praecox) başlığı altında toplanan olgularda rastlandığı gibi, nevroz, başkasının yardımından uzaklaşıyorsa, bu olgular bizim için, tedavi edilemez niteliktedir.</p>

  <p>Çocuk, zihinsel sisteminin pek gelişmemiş olması nedeniyle, daha yoğun bir yardım ve destek gerektirir. Ancak, doktorun hastaya bildirdiği, yine psikanaliz deneylerinden doğmuştur ve doktorun işin içine karışmasıyla, patojen (Hastalığı gerektiren) gerecin çözümü ve yapısının anlaşılması, bizim için gerçek düşüncemizi kanıtlayıcı nitelikte olmaktadır.</p>

  <p>İmdi, küçük hastamız psikanaliz sırasında, öylesine bağımsız davranmıştır ki, "telkin" suçlamasından aklanabilir. Çocuksu cinsel kuramlarını, bütün çocuklar gibi, herhangi bir uyanma gerek kalmaksızın, kendi gerecine uygulamaktadır. Yetişkinlerin zihinlerinden uzaktır bu kuramlar. Öyle ki ben bile Hans'ın babasına, doğum temasına çıkan yolun dışkı kompleksinden geçtiğini söylemeyi unuttum. Psikanalizin karanlık bir evreden geçmesine yol açan unutkanlığım, Hans'ın düşüncesinin gerçekliğini ve bağımsızlığını kanıtlamıştır.</p>

  <p>Hans bir kez "lumpf 'la uğraşmaya başlamıştır. Sözde kendisine telkinde bulunan babası, onun bu noktaya nasıl geldiğini ve bu noktadan, nasıl kurtulacağını anlayamamıştır. Erken çağda elde edilmiş "iğdiş edilme" kompleksinden doğan iki muslukçu fantazisinin gelişmesinde de, babaya ayrılacak pay çok küçüktür. Babaya, durumun böyle olacağını beklediğimi hiçbir biçimde söylemediğimi de yeri gelmişken itiraf edeyim. Kuramsal bir düşünceden doğmuştur bu. Çok güç elde edilebilecek bir belgenin kanıtlama gücünü sarsmak istemedim.</p>

  <p>Daha derine indikçe Hans'ın, telkinden ne kadar bağımsız olduğu anlaşılacaktır. Ancak, ilk karşı duruşun incelenmesini burada kesiyorum. İnandırılmak istemiyenin, bu çözümlemesiyle de inandırılamayacağını biliyorum. Bu gözlemi işlemeyi, hiç bilinçsel patojen gerecin nesnelliğiyle inandırılmış okuyucu için sürdürüyorum. Bu tür okuyucunun sayısının da gittikçe artmakta olduğunu, gönenç verici bir duyguyla belirtmek yerinde olur.</p>

  <p>Hans'ın cinsel yaşamına uzanacak ilk özellik, onun "çiş aygıtı"na gösterdiği özel canlı ilgi ve o organın, birbirinden hiç de daha az önemli olmayan her iki işlevine göre adlandırılmasıdır. Ana kucağında, uygulanması kaçınılmaz olan işlevlerdir bunlar.</p>

  <h1 id="sigil_toc_id_25">OTOEROTİK CİNSEL İŞLEVLİK</h1>

  <p>Bu ilgi, bir araştırmacı yapıyor onu. Çiş aygıtının varlığına veya yokluğuna göre, canlı ve cansızları ayırt edebileceğini keşfediyor. Aynı yargıya tabi tuttuğu bütün canlı varlıklarda, bu anlamlı vücut parçasının var olduğunu düşünüyor. Anne ve babasında aynı aygıttan bulunduğunu sanıyor. Gözüyle gözlediği gerçek, onun kız kardeşinde de aynı organın bulunduğuna inanmaktan alıkoymuyor.</p>

  <p>Hans'a, kendisine benzeyen bir varlıkta böyle bir organ bulunmadığını söylemek büyük sarsıntı yaratırdı. O organ kendinden koparılıp alınmış gibi olurdu. Annesinin en aşağı çiş aygıtının yitimini kapsayan tahdidi belki bu nedenle çabucak geri itilmiş ve etkisini sonraları göstermiştir. Annenin işe karışması söz konusu olmuştur sonradan. Çünkü o bu organa dokunulmasından doğan şehvet duygusunu seviyordu. Küçük Hans, en alışılan ve en normal otoerotik cinsel işlevliğe başlamıştı.</p>

  <p>Alf Adler'in cinsel organından aldığı şehveti çok yerinde olarak "itki kesişmesi" (50) adını verdiği biçimde, Hans, kendi, etken ve edilgen bileşenleri olan seyir zevkine bağlıyor. Başkalarının çiş aygıtını gözlemek istiyor. Cinsel merakını geliştiriyor ve kendi cinsel aygıtını göstermek istiyor. Geri itmenin başlangıcında, gördüğü düşle küçük kız arkadaşlarından birinin, çiş aygıtının seyrine kız arkadaşının da katılmasını istiyor.</p>

  <p>Rüya, Hans'ın isteğinin, o zamana kadar itilmekslzin kaldığını göstermektedir. Daha sonraki bildiriler de onun bu isteğini doyurmaya çalıştığını göstermektedir. Cinsel seyir şehvetinin etken yönü belli bir gerekçeye bağlanmıştır. Hans, anne ve babasına, onların "çiş aygıtını" görmediğinden yakındığında, olasılıkla bir karşılaştırma gerekimiyle davranmıştır. Ben, ölçü olarak kalır. Dünyanın ölçüsü Ben'dir. Kendisiyle sürekli olarak karşılaştırarak tanımaktadır dünyayı Hans. Büyük hayvanların, büyük çiş aygıtı olduğunu görmüştür. Aynı orantının, anne ve babası için de söz konusu olduğunu tasarlamış ve bu konuda inandırılmak istemiştir.</p>

  <p>Annenin, kesinlikle "bir at gibi" çiş aygıtı olması gerektiğini düşünmektedir. Kendi çiş, aygıtının büyüyeceği avuntusu içindedir. Çocukların büyüme isteği, cinsel organda yansımıştır sanki.</p>

  <p>O halde, küçük Hans'ın cinsel kuruluşunda cinsel bölge, erojen bölgeler arasında en yoğun şehvetle dolu olandır. Hastalığını yendiği son mutlu fantazisinde Hans, tuvalete götürdüğü çocuklara çiş yaptırmaktadır, onların popolarını kâğıtla silmektedir, kısacası, "çocuklara yapılan her şeyi" onlara yapmaktadır. Erojen bölgelerden alınan bu zevk, kendisine bakan annesinden gelmiştir ve nesne (cinsel nesne) seçimine götürür.</p>

  <h1 id="sigil_toc_id_26">CİNSEL SAPIKLIK VE ÇOCUKLUK</h1>

  <p>Ancak Hans'ın, daha önce de bu zevki otoerotik olarak elde etmiş ve dışkısını boşaltmada bir tad duygusu yaratana kadar tutan çocuklardan sayılması da düşünülebilir. Bunun sadece olanaklı olduğunu söylüyorum. Çünkü psikanalizde bu tam anlamıyla ortaya çıkmamıştır. Bacaklarıyla yere vurmak, "tepinmek" (sonradan çok korkmuştur bundan), bu yönde yorumlanabilir. Ne olursa olsun, bu Hans'ta, önde gelen bir anlam taşımaz. Başka çocuklardaysa tersine.</p>

  <p>Daha erken çağda temizdir Hans. Yatağını ıslatmamaktadır. İdrarını tutabilmektedir. Yetişkinlerdeki çok çirkin bir eğilim, dışkıyla oynama (ruhsal gerileme sürecinin bitiminde yeniden ortaya çıkar bu) Hans'ta hiç gözlenmiş değildir.</p>

  <p>Cinsel işlevliğin bu iyi gelişmiş iki öğesinin, geri itilmesi, Hans'ın fobisi sırasında yadsınmaz biçimde kendini göstermiştir: Başkaları önünde çiş yapmaktan utanmaktadır. Çiş aygıtını ellediğinden yakınmaktadır. Onaniyi bırakmaya çalışmaktadır. "Lumpf", "çiş" ve onları anımsatan her şeyden iğrenmektedir. Çocuk bakımı fantasizi sırasında, bu son geri itmeyi yeniden ortadan kaldırır.</p>

  <p>Küçük Hans'ınkine benzer cinsel bir yapı, sapıklıkların gelişme eğilimini veya onların negatifini (burada sadece hisleriyle bağlı kalıyoruz) içermez görünüyor. Deneylerimden öğrendiğim kadar (burada sakınarak konuşmak yerinde olacak), histeriklerin doğuştan gelme yapısı, başka erojen bölgelere bakıldığında, jenltal bölgelerin gerilemesiyle ayırt edilir. Sapıklarda hemen kendiliğinden açığa çıkar bu. Cinsel yaşamın, sadece tek bir sapması bu kuraldan açıkça ayrılır. Sonradan ortaya çıkan homoseksüellikte (benim görüşüme ve J. Sadger'in gözlemlerine göre, çocuklarda amfijen bir evreden geçer bunlar), aynı çocuklarda olduğu gibi, cinsel (jenltal) bölgenin, özellikle penisin ağır basması olgusuna rastlanır.</p>

  <p>(Amfijen: İki cinsten bireyleri, cinsel istek nesnesi olarak alan. Ç.N.)</p>

  <p>Erkek organına böylece aşırı değer vermek, homoseksüelliğe gidebilir. Onlar kadını, çocukluklarında, cinsel nesne olarak seçmektedirler. Kadında da bu vazgeçilmez saydıkları organı varsaydıkları sürece. Kadın, bu noktada onları hayal kırıklığına uğratınca, cinsel nesne olmaktan çıkar. Böyle kişiler, kendilerine, cinsel ilişki isteği uyandıran kişilerden vazgeçemez olur ve libidolarını İlk ağızda "penis'li kadına", kadın görünümü taşıyan genç çocuklara yöneltirler. O halde, homoseksüeller, kendi cinsellik organlarıyla engele uğramışlardır. Cinsel nesne seçimini, kendi kişiliklerine uyduramamışlardır. Otoerotizmde, nesne seçimine doğru gelişimde, otoerotizm yakınında bir noktaya saplanıp kalmışlardır.</p>

  <h1 id="sigil_toc_id_27">ÇOCUKLAR HOMOSEKSÜEL OLABİLİR</h1>

  <p>Ayrı bir homoseksüel itki ayırt etmek hiç doğru değil. Homoseksüelliği yapan itki, yaşamının bir özelliği değil, nesne seçimidir. Cinsel Kuram'da ileri sürdüğüm şeye göndermek isterim okuyucuyu. Cinsel yaşamda itki ve nesne birliğini yapısal bir birlik biçiminde düşünüyoruz yanlış olarak. Homoseksüel, kendi normal itkisiyle, özel bir koşula sahip nesneden uzak düşmez. Çocukluğunda bu koşul apaçık yerine geldiğinden, çocukluğunda, küçük Hans gibi davranır. Hans, kız ve erkek arkadaşlarına aynı biçimde davranmaktadır. Erkek arkadaşı Fritzl, onun en sevgili kızıdır.</p>

  <p>Hans, homoseksüeldir. (Bütün çocuklar homoseksüel olabilir.) Sadece tek bir cinsel organ tanımaktadır: Kendisininki gibi olan cinsel organ (51).</p>

  <p>Bizim küçük çapkının daha sonraki gelişmesi, homoseksüellik yönünde değildir ancak. Enerjik ve çok eşli bir evliliğe doğrudur. Bu erkeklik, değişen kadınsal nesnelere görü değişik biçimde davranmayı gerektirir. Kimi zaman, utanmazca saldırır, kimi zaman güçsüz ve donuk...</p>

  <p>Sevecek nesnelerin az olması durumunda, anneye yönelir bu eğilim. (Aslında başka nesnelere yöneliktir.) Anneden de gelir nevroza dayanır. Ancak o zaman, anneye karşı sevginin hangi yoğunlukta geliştiğini ve hangi duruma bağlı olduğunu öğrenmekteyiz. Hans'ın, oyun arkadaşlarıyla yapmak istediği (birlikte yatmak), bu cinsel amaç, anneden doğmuştur. Büyüklere özgü görünüşteki sözcüklerde kendini belli eder. Tek ayrım, büyüklerde o sözcüklerin anlamca daha zengin olmasıdır.</p>

  <p>Çocuk, nesne sevgisine giden yolu, alışılan biçimde, yani çocuk bakımı yoluyla bulmuştur. Yani bir şehvet deneyimi, annenin yanında uyumak, Hans için ana sorun olmuştur. O uyku isteğinden, hepimizin yapısında içkin olan, deriye dokunma şehveti kurucu bir öge olarak vardır. O öğeye dikkat edilmesi gerekir.</p>

  <p>Deriye dokunma, şehveti, Moll'un, bize yapay görünen deyimlendirmesine göre kontrektasyon itkisidir.</p>

  <h1 id="sigil_toc_id_28">BABAYA NEFRET ANNEYE ÂŞIK OLMA</h1>

  <p>Baba ve anneye olan ilişkisinde, Hans, benim Rüyaların Yorumu ve Cinsel Kuram'da, çocukların anne ve babalarıyla cinsel ilişkileri konusunda öne sürdüğüm her şeyi açık ve seçik doğruluyor. Gerçekten, babasını ortadan kaldırmak isteyen küçük bir Ödipus o. Babasını ortadan kaldırıp, annesiyle baş başa kalmak, onunla yatmak isteyen bir Ödipus.</p>

  <p>Yazlıkta ortaya çıkıyor bu istek. Babanın, her zaman yazlıkta bulunmayışı, arada bir gelip gidişi Hans'ın dikkatini çekmiş, annesiyle başbaşa kalma özleminin koşullarının böylece hazırlandığını düşünmesine yol açmıştır.</p>

  <p>İstek şu kalıba dökülüyordu: Baba uzaklaşacaktı. Beyaz bir at yönünden ısırılma kaygısı, bu kalıba doğrudan doğruya bağlanabilirdi, başka bir yolculuğun geçici izlenimi nedeniyle. İzlenim, belki önce, babanın artık yola çıkmasının olanaklı olmayacağı Viyana'da doğmuştur. Onun, sürekli olarak çekilip gitmesini "ölmesi" dileğini kapsamaktadır. Babanın ölümünü istemekten doğan ve normal bir gerekçesi olan bu kaygı, psikanalizi büyük ölçüde engellemiştir. O kaygı, muayenehariemdeki konuşmalardan sonra ortadan kalkınca, psikanaliz de kolaylaşmıştır (52).</p>

  <h1 id="sigil_toc_id_29">DUYGU YAŞAMINDAKİ ÇELİŞKİLER</h1>

  <p>Hans'ımız, kötü huylu bir çocuk değildir. Vahşi ve zalimce duyguların, dizginsizce, alabildiğine ortaya çıktığı bir çocuk da değildir. Tersine, yumuşak, sevecendir. Babası, saldın eğiliminin, çok erken çağda acıma eğilimine dönüştüğünü yazmıştır. Fobiye yakalanmazdan önce de, atlı karıncadaki atların, topukla dehlendiğini görünce huzursuzlanır, yanında ağlayan birine dayanamazmış.</p>

  <p>Ancak, psikanalizin bir yerinde, baskı altına alınmış bir sadistlik, yeniden baş göstermiştir. Ancak o, bastırılmıştır bir kez. Onun nereden doğduğunu ve onun yerine neyin geçtiğini ilerde göreceğiz (53). öte yandan Hans, babasını içten sevmektedir, onun ölümünü istediği halde. Zekâsıysa, bu çelişkiye karşı çıkmaktadır. Babasına kafa atıp, sonra, kafa attığı yeri öpmesi de o çelişkiyi kanıtlar. (54)</p>

  <p>Bu çelişkiyi, çarpıcı bulmaktan kaçınmamız gerek. Kişioğlunun duygu yaşantısı, bu karşıtlardan doğar.</p>

  <p>Eğer durum bu olmasaydı, geri itmeye nevroza varırdı. (55)</p>

  <p>Yetişkinler için, normal olarak, sadece aşırı sevgi tutkusunda söz konusu olan, biri, öbürünü bastırmaya çalışan ve sonunda bastıran bu duygu karşıtlıkları, çocuğun cinsel yaşamında, barış içinde yanyana yaşayabilmektedir.</p>

  <p>Kız kardeşinin doğuşu, Hans'ın psikoseksüel gelişmesinde büyük rol oynamıştır. Onun, anne ve babasıyla ilişkilerini gerginleştiren, zihnine, çözülmez sorunlar aşılayan bu olaydır. Kız kardeşinin bakımı sırasında, kendi eski şehvet deneyleri uyanmıştır.</p>

  <p>Tipik bir etkidir bu. Beklenmedik ölçüde çok yaşam ve hastalık tarihinde, sonradan doğan çocukla bağlantılı olarak, bu cinsel şehvet parlayışı, bu cinsel öğrenme merakı, bir çıkış noktası olarak alınmalıdır. Yeni doğana karşı, Hans'ın tutumu. Rüyaların Yorumu'ndaki tutumdur (56). Birkaç gün sonra, ateşlendiği bir sırada, aileye</p>

  <p>bu yeni katılmayla ne kadar az uyuştuğunu açıklamıştır nitekim.</p>

  <p>Burada, düşmanlık zaman açısından önce geliyor. Sevecenlik onu izliyor. Bir çocuğun daha gelmesinden duyulan kaygı, o zamandan beri bilinçli düşüncede yer alıyor (57).</p>

  <p>Nevrozda, geri itilmiş olan düşmanlık özel bir kaygıyla (örneğin banyo küvetinden duyulan kaygı) temsil edilir. Psikanalizde Hans, kız kardeşinin ölümünü istediğini çekinmeden açıklamıştır, babanın kullanmak zorunda olduğu tamamlayıcı anıştırmalara (imajlara) baş vurmaksızın bu istek, babasına karşı olan istekten daha kötü görünmemiştir ona. Ancak, her iki varlığı da, hiçbilinçte aynı biçimde karşılamıştır. Çünkü, onların ikisi de annesini elinden alacaklardır, annesiyle başbaşa kaldığında, rahatsız edeceklerdir.</p>

  <p>Bu olay ve ona bağlı uyanışlar, Hans'ın isteğine yeni bir yön vermiştir. Başarılı son fantezide bütün erotik özlemlerini, yani, otoerotik evrede doğanlarla, nesne sevgisi evresinde doğanları bir araya getirmiş, cici annesiyle evlenmiş, kendi yolunda baktığı bir sürü çocuk sahibi olmuştur.</p>

  <h1 id="sigil_toc_id_30">KAYGI HİSTERİSİ - ÇEVİRTİM HİSTERİSİ</h1>

  <p>Hans, günün birinde yolda fobiye yakalanır:</p>

  <p>Neden korktuğunu söyleyememektedir henüz. Ancak, daha başlangıçta, hastalığının gerekçesini ve kazancını babasına çıtlatır. Annesiyle kalacak, onu okşayacaktır. Küçük kardeşinin doğumunda, anneden ayrılmış olması, babanın da işaret ettiği gibi, özleminde yardımcı olmalıdır.</p>

  <p>Bu kaygının, özlem biçiminde açıklanamayacağı hemen ortaya çıkmıştır. Annesi yanında olduğu halde yola çıktığında da korkmaktadır. Bu arada, kaygıya dönüşen libidonun nereye saplandığını öğrenmekteyiz, kimi belirtilerle. Kendisini beyaz bir atın ısıracağı yolunda, çok özel bir korkuyu açığa vurmaktadır.</p>

  <p>Böyle bir hastalık olgusuna "fobi" diyoruz. Küçük hastamızın alan fobisine (agorafobi) ttftulduğunu kabul edebilirdik, eğer alanda hareket, belli bir kişinin veya son durumda doktorun eşliğinde olanaklı olabilseydi. Hans'ın fobisi, doyurmaz bu koşulu. Kısa zamanda, alanlarla ilişkili olmaktan çıkar. Gitgide daha açık biçimde, atları nesne olarak alır. Daha ilk günlerde, kaygı durumunun doruğunda şu korkuyu açığa vurur: "At odaya gelecek."</p>

  <p>İşte bu tümce benim, Hans'm kaygısını anlamamı kolaylaştırdı.</p>

  <p>Nevrozların sisteminde "fobiler"in durumu, şimdiye kadar, kesin olarak açıklanmamıştır. Fobilerde, değişik nevrozlara ilişkin ve belli hastalık sürecine bağlanamayacak belirtiler bulunacağı kesindir. Küçük hastamız türünden hastaların fobileri (çoktur bu tür fobiler) "kaygı histerisi" biçiminde tanımlansa yeridir. Dr. W. Stekel, nevrotik kaygı olgularını tanımlamaya giriştiğinde önermiştim bu terimi ona. Bu deyimin tutacağı umudundaydım (58).</p>

  <p>Deyim, bu fobilerin, belirleyici ve ayırt edici bir noktaya kadar eksiksiz uyuşmalarını temsil etmektedir.</p>

  <p>Kaygı histerisinde, potojen gereçten ayrılmış libido, gerçekte çevrilmemiştir, yani ruhsal olandan, bedensel (inervasyona) döndürülmemiştir. Sadece kaygı biçiminde bağımsızlaştırılmıştır. Bize gelen hastalık olgularında, kaygı histerisiyle çevirtim histerisi birbirine karışmıştır, değişik ölçüde.</p>

  <p>İçinde, kaygının bulunmadığı çevirtim histerisi olduğu gibi, çevirtimin bulunmadığı kaygı histerisi de vardır. Burada, herhangi bir çevirtim eki bulunmaksızın, kaygı izlenimleri ve fobiler söz konusudur. Bizim küçük Hans'ta olduğu gibi.</p>

  <p>Kaygı histerileri yaşamın erken çağlarında ortaya çıkan ve en sık görülen psikanevrotik hastalıklardandır. Çocukluk nevrozlarındandır. Bir anne, çocuğunun çok "sinirli" olduğundan söz etti mi, bilinmelidir ki çocuk, %90 bir kaygıya veya çeşitli kaygılılıklara yakalanmıştır. Bu çok önemli hastalığın daha ince mekazinması, henüz ne yazık ki tam araştırılmış değildir.</p>

  <p>Öte yandan, kaygı histerisinin, çevirtim hislerinden ayrı olarak, tek koşulunu, kişinin yapısal özelliğinde mi, yoksa geçici deneyiminde mi veya her ikisinin birleşiminde mi bulunduğu henüz yeter ölçüde saptanmamıştır (59).</p>

  <p>Bana öyle geliyor ki, bedensel bir özellikle en az ilişkili olan ve dolayısıyla, yaşamın her evresinde kişinin yakalanabileceği nevrotik hastalık, bu hastalıktır.</p>

  <p>Kaygı histerisinin belli başlı öz çizgisini yakalamak kolaydır. Gitgide fobiye doğru gelişir o. Sonuçta hastalık, kaygıdan kurtulur, ama katlanmak zorunda olduğu engellemeler ve sınırlamalar pahasına. Kaygı histerisinde daha başta, özgür kalmış kaygıyı, yine ruhsal açıdan tutsak etme çabası vardır. Ancak bu çaba ne kaygının yeniden libidoya dönmesini ne de libidonun doğduğu karmaşık yapılara bağlanmaya götürür. Dolayısıyla, bu çabaya, bir dikkat, bir engelleme, bir yasak türünden ruhsal bir kuruluşla, kaygı gelişimini kısıtlamak kalır. Bize fobi olarak görünen, işte bu koruyucu yapılardır.</p>

  <p>Kaygı histerisinin ele alınması, şimdiye kadar, sadece olumsuz yönde olmuştur denebilir.</p>

  <p>Deneyler göstermiştir ki, fobinin zorla tedavisine çalışmanın, yani hastayı, kendini savunacak araçlardan yoksun eden bir duruma getirdikten sonra, kendi özgürleşmiş kaygısının saldırısına baş eğmeye zorunlu tutmanın olanaksız ve yerine göre tehlikeli olduğunu göstermiştir. Böylece hasta, bulabildiğine inandığı yerde bir sığınak bulmaya zorlanır. Uzun bir direnmeden sonra gerçekleşir bu ve hastanın "anlaşılmaz korkaklığı"nın, tedavide bir işe yaramayan küçümsenmesi olur.</p>

  <p>Bizim küçük hastamızın anne ve babası, hastalığının başından beri, onunla ne alay etmişler, ne de ilişkilerini sertleştirmişlerdir. Tam tersine, psikanalizle, çocuklarının geri itilmiş isteklerini yakalamaya çalışmışlardır. Bildirileri, bize, böyle bir fobinin yapısını yakalamak ve o fobinin psikanalizi, izlemek olanağı veren babanın bu olağanüstü çabasını, elde edilen basan ödüllendirmiş olmaktadır.</p>

  <h1 id="sigil_toc_id_31">TEDAVİNİN İŞE KARIŞMASI</h1>

  <p>Psikanalizin, iyice kapsamlı olması ve uzaması nedeniyle, okuyucu için karanlık olduğunun farkındayım. Bu nedenle, olup bitenleri, kısaca yeniden ele alacağım. Katılmış türden bilgileri atacağım. Ana sonuçlara ağırlık vermeye çalışacağım.</p>

  <p>Öğrendiğimiz ilk şey, kaygının, ilk bakışta sanıldığı gibi birden ortaya çıkmadığıdır. Kaygıdan birkaç gün önce, bir kaygı rüyası görmüştür çocuk. Rüyaya göre, annesi uzaklaşmıştır. Okşayacağı bir anne yoktur artık. Bu rüya bile, hatırı sayılır yoğunluktaki bir geri itme sürecine işaret eder.</p>

  <p>Çocuğun açıklaması, kaygı rüyalarının çoğunda olduğu gibi, onun rüyasında, bedensel kaynaklı bir kaygıya kapıldığını ve bu kaygının, geri itilmiş bir hiç bilinç (bilinç altı) isteğinin (yoğun biçimde geri itümiş bir istek) kullanıldığını göstermez. (Bkz. Rüyaların Yorumu, 8. Baskı, s. 399). Bu rüya bir ceza ve geri itme rüyasıdır. Rüya işlevi başarısızlığa uğramıştır orada. Çocuk uykudan kaygıyla uyanmıştır.</p>

  <p>Hiç bilinçteki süreci yeniden kurmak kolaydır. Annesinin sevecenliğini hayal etmiştir. Bütün, şehvet kaygıya ve bütün tasavvurlar, karşıtlarına dönüşmüştür. Geri itme, rüya mekanizması üzerine egemen olmayı sağlamıştır.</p>

  <p>Ancak, bu ruhsal durumun başlangıcı, daha da geri gitmektedir. Daha yazın, benzer özlemsel ve kaygısal davranışlar kendini göstermiştir. Onların, annenin yatağına girmek gibi bir yararı da olmuştur. O zamandan bu yana, Hans'ta, artan cinsel bir uyarımın, nesnesi anne olan bir uyarımın varlığını kabul edebiliriz. Bu uyarımın yoğunluğu, Hans'ın annesini baştan çıkarmaya yönelik iki çabasında kendini gösterir. Çabalardan ikincisi, kaygı patlamasından tam öncedir.</p>

  <p>Hans'ın cinsel heyecanı, her akşam mastürbatik doyuma gider. İkinci derecede bir doyumdur bu. Yani asıl doyum değildir.</p>

  <p>Cinsel heyecanın, bu biçimde bir doyuma dönüşümü, ya kendiliğinden olur, ya da annenin reddedişleri sonucu, ya da, daha önceki izlenimlerin, hastalığın, daha sonra öğreneceğimiz elverişli bir durumun etkisi altında birden ortaya çıkmasıyla gerçekleşir.</p>

  <p>Bu üç durum, birbirinin karşıtı sayılamayacağından, teki tek belirleyici olamaz ve her biri eş değerlidir. Kaygının başlangıcında çocuğun nasıl davrandığı üzerine bilgimiz var. Kaygının ilk içeriği de şöyle: "Bir at beni ısıracak."</p>

  <p>Şimdi, tedavinin ilk işe karışması burada söz konusu.</p>

  <p>Ana baba, kaygının, mastürbasyon sonucu olduğuna değiniyor. Onu mastürbasyondan kurtarmaya çalışıyor. Atlardan korkusunun yerine koymak istediği anne sevecenliği özenle vurgulansın istiyorum. Bu ilk etkileme çabasından sonra kendini gösteren belli belirsiz iyileşme, çocuğun kısa bir hastalığın ardından yeniden ortadan kalkmıştır. Hans'ın durumunda bir düzelme yoktur. Kısa bir süre sonra Hans, bir atın kendini ısıracağı korkusunu, Gmunden'deki bir izlenimden türetir.</p>

  <p>Baba, yola çıkmadan uyarmaktadır çocuğu; parmağını ata uzatma. Yoksa ısırır seni. Bu sözcük içeriğine Hans, babasının bir uyarısını oturtmuştur. Baba, parmağını sallayarak, onani'yi yasaklamak istemiştir. Anne baba, Hans'ın başlangıçta, kendini onani'yle doyurmaktan (tatmin etmekten) korktuğunu ileri sürmüşlerdir haklı olarak. Fakat onaniyle, at korkusu arasındaki ilişki, güçsüz bir hastanın ilişkisidir yine de. Atın, bütünüyle rastlantısal olarak korkutucu rolünü yüklendiği anlaşılıyor.</p>

  <p>Ben şu görüşü ileri sürdüm; Hans'ın geri itilmiş isteği, annesinin çiş aygıtım görmek olabilirdi. Yeni alınan hizmetçiye karşı davranışı bu görüşe uyduğundan, ilk cinsel açıklamayı yapıyor baba: Kadınların çiş aygıtı erkeklerinkine benzemez. Bu yardıma çocuk, annesinin çiş aygıtını gördüğünü, onun erkeklerinkine benzediğini söyleyerek tepki gösteriyor. (60)</p>

  <p>Bu fantezi ve kendi çiş aygıtının büyüdüğü görüşü hastanın hiç bilinçsel görüşüne ilk bakış olanağı sağlamaktadır. Gerçekte o, annesinin 15 ay önce iğdiş etme tehdidinin etkisi altındadır. Çocukların "Retourkutsche" oyununda yaptığını (bu oyunda çocuklar, birbirlerine eşdeğer cezalar verirler. Ç.N.) annenin yapması, Hans için bir suçtan kurtulma aracıdır. Annesinin, erkeklerinkine benzer çiş aygıtını gördüğü fantezisi, bir korunma ve rahatlama fantezisi olmaktadır dolayısıyla. (Hans, kendi çiş aygıtının büyüyeceğini ve annesininkinin küçüleceğini bilmektedir. Annesinin iğdişleme tehdidine karşı uydurduğu fantezi, gerçeğin, kendi istediği yönde gelişmesi isteğini simgeler. Annenin tehdidine, kendi isteğine göre değişecek bir gerçeklik fantezisine baş vurarak yanıt vermektedir Hans. Ç.N.)</p>

  <p>Bu durumda, Hans'taki, etkili patojen gereci, çiş aygıtıyla uğraşmayı ön plana çıkaranın bizzat ana baba olduğunu kabul etmeliyiz. Çocuk, anne babanın açtığı yolu izlemiştir. Ancak, psikanalizde bağımsız bir yer almamıştır. Bu bakımdan sağaltımsal (tedavisel) bir başarı gözlenememektedir. Psikanaliz, atlardan çok uzaklaşmıştır. Kadınların, erkeklerinkine benzer çiş aygıtı olmadığının söylenmesi, daha çok kendi çiş aygıtını koruma endişesi yaratmaya yaramıştır.</p>

  <p>İlk ağızda elde etmeye çalıştığımız, tedaviye bağlı bir başarı değildir. Yapmak istediğimiz, hastanın hiçbilinçsel (bilinçaltısal) istek uyarımlarını, bilinçli olarak kavrayacak bir duruma getirmektir. Bunu şöyle yapmaktayız:</p>

  <p>Hastanın verdiği işaretler temelinde, bizim, hiçbilinçsel karmaşıklığı, yorumlama sanatımıza baş vurarak, bilinçsel duruma getirmekteyiz. Bizden duyduğuyla, bütün direnişlere karşın, bilince getirmeye çabaladığı arasındaki benzerlik, hastayı, hiçbilinçsel olanı bulma durumuna getirecektir.</p>

  <p>Tabib, anlayış bakımından biraz daha ilerdedir. Hasta biraz arkadan kendi yolunu izler. Sonunda her ikisi de bir noktada buluşurlar. Öngörülen bir noktada.</p>

  <p>Psikanalize yeni başlayanlar, bu iki noktayı karıştırarak, hastanın, hiçbilinçsel karmaşıklığının kendilerince bilindiği noktayı, hastanın onu kavradığı noktayla bir tutarlar. Onlar, ortaya çıkardıkları bilgiden, hastaya, söylettikleri sözlerden çok şey beklerler. Halbuki hasta, bildirdiklerini, saplandığı hiçbilincinde, hiçbilinçsel karmaşıklığını bulup çıkarmak için kullanılır. Bu tür bir başarıyı, Hans'ta da gözlemekteyiz.</p>

  <p>İğdişleşme kompleksinin kısmen kontrol altına alınmasından sonra Hans için, isteklerini annesine duyurması olanağı doğmuştur. Bunu, zürafa fantezisiyle, bozulmuş biçimde yapar. Zürafalardan biri, Hans, öbürünü elinden aldığı için boşuna ağlar. Hans'ın, zürafaya el koyması, onun üstüne binmekle simgelenmektedir.</p>

  <p>Bu fantezide baba, sabahları oynanan, anne - baba -çocuk oyununun yansısını bulur. İsteği bozulmuş biçiminden kurtarmayı da savsaklamaz. Anne ve kendisi (baba), zürafadır.</p>

  <h1 id="sigil_toc_id_32">ANNEYE SAHİP OLMA FANTAZİSİ</h1>

  <p>Zürafa fantezisine Schönbrunn hayvanat bahçesinde yakalanmıştır Hans, fantezinin belirlendiği yer de orasıdır. Zürafaların resmi çizilmiştir. Babanın sakladığı bu resimde, zürafanın boynuyla, babanın boynu karşılaştırılmıştır. Böylece, çocuğun isteği, zürafa fantezisi ardında gizlenmiş olmaktadır. (61) Büyük ve çiş aygıtı yönünden ilginç olan zürafanın, kaygı yaratmada atın rakibi olabileceği; baba ve annenin de zürafa olarak simgelenmesi, at kaygısının yorumunda henüz değerlendirilmemiş bir ipucu vermektedir kanısındayız.</p>

  <p>Zürafa öyküsünü, dolaysız olarak iki küçük fantezi izler. Onlardan biri, Schönbrunn'da, yasaklanmış bir yere girmesi, öbürüyse, banliyö treninde bir pencere kumaşıdır. İkisinde de suç karakteri açıktır ve baba suç ortağıdır. Yazık ki baba, bu fantezileri, doğru olarak yorumlamamıştır. Onları aktarmaktan da bir yararı olmaz Hans'ın. Fakat anlaşılmaz olarak kalan, yeniden ortaya çıkmaktadır. Kurtulmamış bir ruh gibi hueura kavuşmaz bir türlü.</p>

  <p>İki suçlu fantasizinden hiçbiri güçlük çıkarmamaktadır bize. Anneye sahip çıkma fantezisine ilişkindir ikisi de. Çocuğun zihninde, annesiyle yapabileceği bir şeyin anısı uyanır. Elde etme işleminin tamamlanacağı bir şeydir bu. Bu elde edemediği şey için, belli plastik tasavvurlar bulmuştur. Zorbalık ve yasaklanmışı yapmak yine söz konusudur orada. Gizlenmekte olan gerçeğe tıpatıp uyar bir görünümdedirler. Onların, cinsel birleşme fantezileri olduğunu söyleyebiliriz. Babanın onlara katıldığını görmek hiç de şaşırtıcı değil. Ne demişti Hans:</p>

  <p>"Anneyle bir şey yapmak istiyorum. Yasak bir şey. Ne bilmiyorum. Yok yok biliyorum. Sen de aynı şeyi yapıyorsun."</p>

  <p>Hans, "at odaya girecek" tümcesiyle korkusunu dile getirdiğinde ulaşmış olduğum kanıyı güçlendirmiştir zürafa fantezisi. Babasını kıskandığı, ona karşı düşmanca duygular beslediği için ondan korktuğunu söyleyecek en uygun zaman buydu. Onun hiçbilinçsel (bilinçaltı) itkilerinin belli başlı parçası sayabilirdik bu kıskançlığı ve bu düşmanca duyguları. Dolayısıyla, atlardan korkusunu kısmen yorumladım ona. At, baba olmalıydı. Esaslı, içsel bir nedenle babasından korkuyordu. Ağız çevresinde ve göz çevresindeki siyahlıklar (yetişkinlerin ayrıcalığı olan bıyık ve gözlükler), babadan atlara aktarılmıştır.</p>

  <p>Bu açıklamayla, hiçbilinçsel bir düşüncenin, bilinçli duruma getirilmesine karşı direnci kırmış oldum.</p>

  <p>Çok önemli bir dirençti bu. Onun yenilgiye uğratılmasında, baba doktor rolü oynadı. İşin doruğu aşılmıştı böylece. Ardından, bol bol gereç akmaya başladı. Küçük hasta, fobisinin ayrıntılarını bildirme yiğitliğini gösterdi ve hemen psikanalizde bağımsız olarak rol aldı. (62)</p>

  <p>İlk kez bu nedenle, Hans'ın hangi nesne ve izlenimlerden kaygılandığını öğrenmiş olduk. Sadece atlardan ve atların ısıracağından değildi korku (kısa zamanda geçiştirilecektir onlar). Arabalardan, mobilya arabalarından, omnibüslerden (ortak noktaları fazla yüklü olmak olan araçlardan), hareketteki iri ve hantal atlardan, tırısa kalkmış, dört nala kalkmış atlardan da korkuluyordu. Bu saplantıları kendi yorumlamaktadır: Atların düşmesinden korkmaktadır. Atların düşmesini kolaylaştıran her şey, fobinin içinde yer almaktadır. Bir fobinin içeriğini, zorlama nevrozun gerçek anlamının, kısa bir psikanaliz çalışmasından sonra öğrenilmesi, az rastlanan olaylardan değildir. Hiçbilinçsel içerik değildir sadece geri itilen. Hiçbilincin dallarına da uzanır o. Ve hastanın, hastalık ürünlerini kavramasını engeller. Psikanalizci, tabib olarak, hastaya yardım için, onun dikkatini hastalığına çekmek gibi kendine özgü bir durumdadır. Ancak, psikanalizin yapısını, bütünüyle gözden uzak tutan, böyle bir çaba göstermez. Hasta için, onda bir zarar görür. Gerçek şudur; Cellât, birini ele geçirmeden asmaz. Yıkılması istenen patojen tasavvurları ele geçirmek de çaba işidir.</p>

  <h1 id="sigil_toc_id_33">FOBİLERİN AYRINTISINA GİRME</h1>

  <p>Hans'ın hastalık tarihini açıklarken eklediğim görüşlerde, fobilerin ayrıntılarına girmenin, çok aydınlatıcı olduğuna ve kaygıyla, kaygı nesneleri arasındaki ikincil bağlantının, ancak bu yolda kesin olarak algılanabileceğine değinmiştim. Bir fobinin kendine özgü ve güçlü olarak koşullanmış yapısı böylece aydınlatılabilir.</p>

  <p>Bu özel çözümler için gerekli araç, evin, gümrük binası karşısında bulunmasından doğmuştur. Bu bağlamda, kaygısının engellediği bir itkisini ortaya koymuştur Hans. Arabaların yükleriyle, fıçılarla, çuvallarla, arkadaşlarıyla, sokakta oynadığı gibi oynamak istemektedir.</p>

  <p>Psikanalizin bu evresinde Hans, hastalığın patlak vermesinden hemen önceki ve kendi başına anlamsız bir yaşantıyı yeniden sürdürür. Hastalığın patlak vermesinin nedeni olarak da görülebilir bu yaşantı: Annesiyle gezmeye çıkmıştır. Bir omnibüs atının düştüğünü, yerde ayaklarıyla çırpındığını görür. Üzerinde büyük bir izlenim yaratır bu. Dehşete düşer, atın öldüğünü sanır. O günden sonra bütün atların düşeceğinden korkar. Baba, düşen atın, kendisini anımsattığını söyler çocuğuna. Çocuk, babanın da at gibi, düşüp ölmesini istemektedir. Hans karşı çıkmaz bu yoruma. Bir süre sonra, babasını ısırdığı bir oyunda, babayı, korkulan atla özdeşleştirir. Ve o günden sonra, babasına karşı bağımsız, korkusuz ve biraz da kafa tutarcasına davranır. Atlardan korkmaktadır gene. Düşen atın, onun hiç bilinçsel isteklerini nasıl harekete geçirdiği belli değildir henüz. Şimdiye kadar söyledikerimizi bir özetleyelim: Atın, kendisinin ısıracağı yolundaki ilk kaygı, daha köklü bir kaygıyı, atların düşeceği kaygısını gizler. Isıran at da, düşen at da babadır. Kendisine karşı, kötü duygular beslediği için cezalandırılacak olan baba. Psikanalizde bu sıra anneyi bir yana bırakmış oluyoruz.</p>

  <p>Az sonra, beklenmedik biçimde ve babanın karışımı olmaksızın «lumpf» kompleksine yakalanır Hans, kendisine, barsak boşaltımını anımsatan her şeyden iğrenir. Burada pek istemeyerek işe karışan baba, psikanalizi istediği gibi yönetir ve Hans'ı Gmunden'deki bir olayı anımsama noktasına getirir. Yere düşen omnibüs atının izlenimi arkasından bu olayın izlenimi gelir. Sevdiği oyun arkadaşı ve olasılıkla, kız arkadaşları yanında rakibi olan Fritzl, atçılık oynarken, ayağını taşa çarpıp kanatmıştır. Omnibüs atının düşüşü, Hans'a bu olayı anımsatmıştır.</p>

  <p>Zihni başka şeylerle meşgul olan Hans'ın, başlangıçta, Fritzl'in düşüşünü saklaması ilginç. Atın düşmesiyle bağlantılı duruma getirdiği bu olayı psikanliz de itiraf ediyor.</p>

  <p>Bizim için ilginç olan, kaygılı libidonun, nasıl olup da ana fobi nesnesine, ata yansıdığıdır.</p>

  <p>Atlar Hans için en ilginç büyük baş hayvanlar. Atçılık da en sevilen oyun. Önce babasının, ona at hizmeti gördüğü yolundaki tahmini, babası yönünden doğrulanmıştır. Böylece çocuk Gmunden'deki kazada, Fritzl'in kişiliğinde babasını bulmuştur. Geri itmenin böylece tersine çevrilmesiyle Hans, artık atlardan korkmalıydı. Önceden o kadar zevk aldığı atlardan.</p>

  <p>Yukarda söylediğimiz gibi hastalık nedeninin son anlamlı açıklanmasını, babanın işe karışmasına borçluyuz. Hans «lumpf»a ilgi göstermektedir ve biz, babanın yardımıyla bu ilgiyi izlemeliyiz. Önceleri, zorla annesiyle birlikte tuvalete gitmeye çabaladığını, aynı şeyi, annesinin vekili olan, o zamanki arkadaşı Bertaya da uygulamak istediğini biliyoruz. Durum ayırt edilip yasaklamncaya kadar sürmüş. Sevilen bir kişiyi, tuvaletini yaparken seyretmeden duyulan şehvet bir «itki (güdü) içiçeliğine» karşılıktır. İtkilerin birbirine karışmasının örneğini görmekteyiz. Sonunda lumpf simgeselini kavrar baba ve yüklü bir arabayla, dışkı taşıyan bir kişi arasında benzetim kurar. Yüklü araba, gümrük kapısında nasıl çıkıyorsa, dışkı da vücuttan öylece atılmaktadır.</p>

  <p>Hans'ın psikanalizdeki tutumu, daha önceki evrelere bakıldıkta çok değişmiştir. Önceleri baba söylüyordu ne olacağını. Ve Hans, babanın çizdiği yolu izlemeye çalışıyordu. Sonradan, kendisi, güvenli adımlarla, babanın önünden gitmeye başladı. Baba artık, güçlükle izliyordu onu.</p>

  <h1 id="sigil_toc_id_34">MUSLUKÇU FANTAZİSİNİN YORUMU</h1>

  <p>Bu bakımdan Hans kendi başına, yeni bir fantezi yaratıyor:</p>

  <p>Muslukçu, Hans'ın bulunduğu banyo küvetini boşaltıyor. Büyük matkabıyla (miskap), Hans'ın karnını deliyor. Bu noktada, ortaya çıkan gereç, her şeyi kolayca anlamamıza yardımcı olamıyor. Onun, kaygının biçim değiştirdiği bir üreme fantezisinin işlenmesi olduğunu sonradan öğreniyoruz. Hans'ın içinde oturduğu küvet ana rahmi. Babanın, daha ilk ağızda büyük bir penis olarak saptadığı matkap, doğumla sözcük ilgisi nedeniyle anılmakta. (Almancada delgi anlamına gelen 'Bohrer'la, doğmak anlamına gelen 'Gebaeren' arasındaki benzerlik dolayısıyla yapıyor bu yorumu Freud. Ç.N.)</p>

  <p>Banyo küveti fantezisine şu anlamı vermek zorunda oluşumuz garip bulunabilir:</p>

  <p>Büyük penisinle sen deldin beni (gebohrt), dünyaya getirdin (geboren). Ana rahmine sen yerleştirdin. Ancak, şimdilik, fantezi yorumun dışına çıkar ve sadece, çocuğun bildirilerini sürdürecek bir ip ucu hizmeti görür.</p>

  <p>Banyo küvetinde yıkanmaktan korkmaktadır Hans. Yalın değil, karmaşık bir korkudur bu. Onun bir bölümünü henüz bilmemekteyiz. Ancak, başka bir bölümü, kız kardeşinin banyoyla ilişkisi dolayısıyla açığa çıkıyor. Hans annesinin, küçük kız kardeşini, banyo sularına bırakıvermesini istiyor. Kız kardeşinin, böylece ölmesini istiyor. Banyodan korku, bir tür karşılık ceza almaktadır. Kardeşinin boğulmasını istemenin cezası.</p>

  <p>Burada Hans, lumpf kompleksini bir yana bırakır, doğrudan doğruya, küçük kız kardeşine yönelir.</p>

  <p>Bu sıralanmanın ne anlama geldiğini tahmin edebiliriz. Lumpf, kız kardeş Hanna'dan başkası değildir. Bütün çocuklar lumpf tur, lumpf gibi doğarlar. Bütün mobilya ve yük arabaları, bütün omnibüsler, gebeliği simgelerler. Ağır bir atın veya yüklü bir arabanın atının düşmesi, bir doğum, bir kurtuluştur. Düşen at, sadece ölen baba değildir. Lohusa yatağındaki annedir de.</p>

  <p>İmdi Hans, bizim hiç hazır olmadığımız bir sürprizle karşı karşıya bırakmaktadır, bizi: Annesinin, küçük kız kardeşinin doğumuyla sonuçlanan gebeliğini ayırt etmiştir. İşin gerçeğini anlamıştır. Ama açıklamamaktadır. Belki açıklayamamaktadır. Doğumdan sonra, leylek öyküsüyle ilgili her söz ve belirtiye karşı kuşkuludur. Ama, hiç bilinçte, kendi sözlerine karşıt olarak, bir bebeğin nereden geldiğini bilmektedir. Bir bebeğin, doğmadan önce nerede olduğunu bilmektedir. Psikanaliz, her kuşkunun üstünde ortaya koymuştur bu gerçeği. Psikalizin en sağlam parçası da odur denebilir. Dediğimiz en güçlü, en zorlu kanıtını, inatla savunulan ve pek çok ayrıntıyla süslenen bir fantezi sağlar: Hanna, doğumundan önceki yıl yazın Gmunden'dedir. Doğumundan bir yıl sonra yapacağı işleri yapmıştır. Hans'ın bu fanteziyi aktarmadaki rahatlığı ve ona kattığı sayısız yalan, hiç de anlamsız değildir. Bunların tümü, babadan öç alma yoludur. Leylek masalıyla yanıltmanın acısı çıkarılmak istenmektedir böylece.</p>

  <p>Hans demek istemektedir ki, "sen beni, Hanna'yı leyleğin getirdiğine inanacak kadar aptal mı sandın? İşte şimdi, sen de benim dediklerime inan bakalım."</p>

  <p>Babayı at fantezisiyle işletmek de bu öç alma işlemiyle açık bağlantılı içindedir.</p>

  <p>At fantezisi iki katlıdır: Bir yandan babanın işletilmesine dayanır, öte yandan, anneye karşı sadist istekleri dile getirir. Bu istekler, yasak olan şeylerin yapılmasında kendini göstermiştir ve bizce hemen anlaşılabilecek gibi değildir. Sadist istekler, içinden anneyi dövmek geldiğini itirafa kadar varır.</p>

  <h1 id="sigil_toc_id_35">ANNEYLE EVLENME İSTEĞİNİ KAPSAR İKİNCİ FANTEZİ</h1>

  <p>İmdi artık bilmece kalmıyor ortada. Tren kaçırmakla ilgili karanlık bir fantezi, sonradan ortaya çıkan bir isteği öncelemektedir. O istek, babayı Lainz'e, büyük annenin yanma göndermektedir. Lainz treni ve büyük anne fantezide yer almaktadır.</p>

  <p>Bir çocuğun, yolculuk etmeye bırakması için kondoktöre 50.000 florin verdiği başka bir fantezi, gücü kısmen zenginliğine dayanan babadan anneyi satın alma planı gibi görünmektedir. Çünkü Hans, babayı ortadan kaldırma isteğini itiraf etmekte ve bu isteği, babanın, anneyle başbaşa kalışını engellediği gerekçesine bağlamaktadır. Şimdiye kadar baş vurmadığı açıklıkta bir itiraftır bu. Aynı istek uyarılarının, psikanaliz süreci içinde ardarda ortaya çıkmasından şaşırmamalıyız. Tek düzelik, onlara bağlı yorumlarla ilgilidir daha çok. Hans için, salt tekrarlar değildir onlar. Utangaç bir imadan rahat, özgür, bilinçli, çarpıtmadan sıyrılmış bir gelişin anlatımıdır.</p>

  <p>Yorumlarımızla vardığımız güvenli psikoanalitik sonuçların Hans yönünden pekiştirilmesidir bu. Hizmetçi kızdan az çok sakladığı, babasından hiç saklamadığı, çift anlamlıya kaçmayan semptornatik bir eylem içinde, doğumu nasıl tasarladığını aktarmıştır Hans. Daha yakından baktığımızda, daha başka bir şey anlatmıştır. Psikanalizde daha sonra sözü edilmeyen bir şey: Lastik bebeğindeki bir delikten, annesine ait bir bıçağı içeri atmış ve sonra, bıçağı çıkartmak için bebeğin bacaklarını ayırmıştır. Anne babanın sonradan, çocukların lumpf gibi dışarı çıkarıldığı yolundaki açıklaması çok geç kalmış bir açıklamadır. Onun bir bildirisi yoktur artık.</p>

  <p>Başka semptomatik bir davranış da, babasının ölümünü istediğini kanıtlamasıdır. Rastlantısal olarak baba, bu ölüm isteği üzerine Hans'la konuşurken, çocuk, oynamakta olduğu bir atı yere atmıştır. Ağır yüklü atların, kendisine, annesinin gebeliğini anımsattığını atın düşmesinin, çocuğun doğması demek olduğunu sözleriyle pekiştirmiştir. Çocukların «lumpf» olduklarının en tatlı anlatımı da, en sevdiği çocuğuna «lodi» adını vermesidir. Yazık ki, çok geç öğreniyoruz bunu. Onun uzun zaman, böyle bir «sosis biçimli çocuk» yaratarak aynı oyunu sürdürdüğünü bilmemiz de dolayısıyla (63) gecikiyor.</p>

  <p>Hans'ın iyileşmesini sağlayan son iki fanteziyi değerlendirmiştik. Biri, yeni ve babanın tahmin ettiği gibi büyük bir çiş aygıtı takan muslukçu fantezisi, banyo küvetinin suyunu boşaltan muslukçuyla bir değildir. Büyük bir çiş aygıtı takan muslukçu fantezisi, başarılı bir istek fantezisidir. İğdiş olma kaygısının yenilmesini simgeler.</p>

  <p>Anneyle evlenme ve ondan pek çok çocuk sahibi olma isteğini kapsayan ikinci fantezi, düşen atı görmekten gelen ve kaygı yaratan hiç bilinçsel (bilinç altı) bütünün içeriğini ortadan kaldırmaz. Bu düşünceler birliğinde hiç kabul edilemeyecek olanı da düzeltir o. Böylece, babayı öldürmek yerine, onu büyük anneyle evlendirerek uzaklaştırmak suretiyle zararsız duruma getirmek düşüncesi ağır basar. Psikanalizle birlikte hastalık da bu fanteziyle birlikte haklı olarak sona erer.</p>

  <h1 id="sigil_toc_id_36">PSİKANALİZİN BİREŞİMİ (SENTEZİ)</h1>

  <p>Bir hastalık olgusunun çözümlenmesi sırasında nevrozun yapı ve gelişmesi üzerine sezgisel bir izlenim elde edilmez. Bireşimsel (sentetik) bir çalışmayla olanaklı kılınabilir böyle bir şey. Bizim Hans'la ilgili olarak böyle bir bireşime girersek, onun kardeşi doğana kadar kendini gösteren yapısını, ileri gelen cinsel düşüncelerini ve yaşantılarını tasvire çalışmalıyız. Denememizin başlangıç sayfalarında bunları vermiştik.</p>

  <p>Kız kardeşinin doğumu, Hans'ın yaşamına çok şeyler getirdi. Ve bunlar onu, daha o ondan başlayarak huzursuz etti. Bu yeni öğeler, başlangıçta kimi şeylerden yoksun olma, kısa bir süre için anneden ayrılmayı birlikte getirmiştir. Annenin bakım ve özeni de azalmıştır. Hans artık onları kız kardeşiyle paylaşmaya alışmalıdır.</p>

  <p>Anne, kardeşin bakımını yaparken Hans'ta, bir takım şehvet duyguları uyanmıştır.</p>

  <p>Gerek anneden uzaklaşmak, gerekse bakımın uyandırdığı duygular, artık doyum eksikliğinin baş gösterdiği erotik gereksinmeyi arttırmıştır. Kız kardeşin yol açtığı yitim, çocuk sahibi olma fantezisiyle giderilmektedir. Gmunden'de çocuklarla oynayabildiği sürece (ikinci Gmunden ikameti sırasında olmuştur bu) sevecenlik gerekimi yeterli bir oyalanma aracı bulmuştur, yeterli bir türev bulmuştur. Ancak, Viyana'ya dönünce yalnızdır Hans. Bütün savlarını anneye bağlar, gözünü ona diker. Ama ondan iyice yoksun kalmıştır. 4-5 yaşından beri ayrı bir odaya sürülmüştür. Artan erotik uyarılabilirliği, yazın birlikte oynadığı arkadaşlarını sahneye çıkaran fantezilerde ve cinsel organlarının mastürbatik uyarımlarının otoerotik doyumuyla kendini gösterir.</p>

  <p>Üçüncü olarak, kız kardeşin doğumu, çözüm getirmeyen ve bir duygu kargaşasına götüren düşünceler yaratmıştır. En büyük bilmece, çocukların nereden geldiğidir. Belki de, çocuğun bütün zihin gücünü emen ilk sorun budur. Thebais sfenksi'nin bilmecesi, bu sorunun bir biçimini yansıtır herhalde. (Thebais sfenksi Odipus'a, sabahleyin dört ayağı, öğleyin iki ayağı ve gece üç ayağı üzerinde yürüyen hayvanın hangi hayvan olduğunu sormuştu. Odipus 'insan' demişti yanıt olarak. İnsan çocukluğunda, elleri ve dizleri üzerinde emeklediği, yetişkinliğinde iki ayağı üzerinde yürüdüğü ve yaşlılığında bastonuna dayanarak gezindiği için. Sfenk'in kişi oğlunun serüvenini kapsayan bilmecesi gibidir Hans'ın bilmecesi de. İkincisinin birincisinden ayrımı, doğum ve doğum öncesini kapsamasıdır sadece. Ç.N.)</p>

  <p>Hans, bebeği leyleklerin getirdiği yolundaki açıklamayı kabullenmez. Annesinin, doğumdan aylarca önce karnının büyüdüğünü ayırt etmiştir. Onun, doğumdan önce çektiği acıları, lohusa yatağında yatışını, sonra incelmiş olarak kalkışını bilmektedir.</p>

  <p>Bu doğumu, barsaklarını boşaltırken aldığı eski zevk izlenimleriyle tasavvur etmektedir. O zevk duygularıyla doğumu birbirine bağlamaktadır. (Doğum lumpf un dışarı atılışı gibidir. Ç.N) Çift gerekçeyle çocuk sahibi olmak istemektedir. Çocuk sahibi olursa, hem doğurma hem de çocuklarına bakma zevkini tadacaktır. (Onlara bakma zevki öç alma duygusuna benzer aşağı yukarı.) Bütün bunlarda, Hans'ı kuşku ve kargaşaya götüren bir şey yoktur.</p>

  <p>Hans'ı rahatsız etmesi gereken bir şey daha vardı. Babanın, Hanna'nın doğumunda payı olmalıydı. Çünkü o, Hanna'nın olsun, Hans'ın olsun, kendi çocukları olduğunu ileri sürüyordu. Ama onları bizzat dünyaya getiren baba değil, anneydi.</p>

  <p>Anneyle ilişkilerinde baba, Hans için köstekleyici oluyordu. Baba annenin yanındayken, anneyle yatamıyordu. Anne Hans'ı yatağına almak istediğinde, baba bağırıp çağırıyordu. Artık babanın ortadan kalkmasının yerinde olacağını öğrenmiştir Hans. Bu düşmanca duygu güçlenmiştir artık. Baba leylek masalını söylemiş, aldatmıştır onu. Doğum konusunda açıklama istemesini olanaksız kılmıştır.</p>

  <p>Baba sadece anneyle yatağa girmeyi değil, öğrenmek istediğini de engellemiştir. Her iki yönde de zarara uğratmıştır Hans'ı. Açıkça, bu işi kendi çıkarına yapmıştır.</p>

  <p>Çocukta duygu çatışmasına yol açan, onun şimdi, bir rakip olarak nefret ettiği, ama bir zamanlar sevdiği ve yine de sevmesi gerekli, kendisine örnek, oyun arkadaşı ve ilk yıllarda bakıcı olan babanın bu durumudur. Hans'ın yapısı geliştikçe, sevgi geçici olarak çıkıyor ve nefreti geri itiyordu. Ama nefret bir türlü yenilemiyordu. Anne sevgisiyle boyuna beslendiği için.</p>

  <p>Baba, sadece çocukların nereden geldiğini bilmekle kalmıyor, çocukların ortaya çıkması için bir şeyler de yapıyordu. Hans'ın hayal meyal sezinlediği bir şeydi. Çiş aygıtının rolü olmalıydı bu işte. Çünkü Hans böyle şeyleri düşündükçe o aygıtında bir hareket ayırt ediyordu. Fakat, çocuk yapan aygıt kendisininkinden büyük olmalıydı.</p>

  <p>Algılarını yorumlayarak Hans, anneye bir şeyi yırtmak, bir şeyi açmak, kapalı bir yere girmek gibi zora dayanan bir eylem uygulandığını anlıyor ve aynı şeyleri yapmak için bir kıpırtı duyuyordu.</p>

  <p>Kendi penis duygularından vagina'yı bulabiliyordu Hans. Ama, bilmeceyi çözemiyordu. Çiş aygıtının onun neden gereksindiğini çözemiyordu bir türlü. Annesinin de kendisi gibi bir «çiş aygıtı» olduğunu sanması, sorunun çözümünü engelliyordu.</p>

  <p>Çocuk doğurması için anneye ne yapıldığını bulmaya çalışması, bilinç altında yitip gidiyordu. Babaya karşı düşmanca duygu ve anneye karşı sadistçe ve sevecen tutum kullanılmaksızın kalıyordu aslında. Birinde, nefretin yanında sevgi yer alıyordu, öbüründeyse, çocukluktaki cinsel kuramlardan doğan çaresizlik, ne yaptığını bilememe. İkisi de işe yaramıyor, deva olamıyordu.</p>

  <h1 id="sigil_toc_id_37">KAYGIYA DÖNÜŞEN LİBİDO ÖZLEMİ</h1>

  <p>Çözüm (psikanaliz) sonuçlarına dayanarak, hiç bilinçsel karmaşıklığı ve istek uyarılarını yeniden ancak bu yolda kurabilirdim. Bu karmaşıklık ve uyarımların geri itilmesi yol açıyordu Hans'ın fobisine. Bununla 4-5 yaşlarındaki bir çocuğun düşünce yeteneğine çok şey yüklediğimin farkındayım. Ama, şimdi öğrendiğimiz şeylerin dümen suyundan gidiyor değilim. Bilmediğimiz şeye yüklediğimiz ön yargıyla da bağlı tutmuyorum kendimi. Belki «yerde bacaklarla çırpınmak», bilgi sürecimizdeki eksikliği doldurabilirdi. Hans, oyunu bırakıp «lumpf» yapması gerektiği zaman, bacaklarıyla tepindiğini anımsıyordu. Bu nevroz öğesi, annenin isteyerek mi, yoksa zorunlu olduğu için mi çocuk sahibi olduğu sorununa götürür.</p>

  <p>Ancak bununla, «bacaklarla tepinme»nin tam açıklamasını yapmış sayılmam. Çocuğun, anne ve babanın odasında yatarken, onların cinsel ilişkisini görmesini hatırlayarak yeniden yaşadığı konusundaki tahminimi baba pek doğrulamadı. Dolayısıyla, öğrenmiş olduğumuzla yetinmek zorundayız.</p>

  <p>Tanımlanan, tasvir edilen durumda, Hans'ın değiştiğini ve libido özleminin kaygıya dönüştüğünü, geriye itmenin hangi noktadan başladığını kestirmek kolay değildir. Sadece, belli psikanalizlerle karşılaştırılarak kararlaştınlabilir onlar.</p>

  <p>Çocuğun, doğum konusundaki güç sorunu çözmedeki ve bu sorunun çözümüne yaklaşırken açığa çıkan saldırgan etkileri değerlendirmedeki zihinsel yeteneksizliği, bu konuda kesin belirleyici olabilir mi? Burası kuşkulu. Düzenli olarak uygulanan mastürbasyon (doyumunu) bedeninin kaldıramayışı, cinsel heyecanın bu kadar yoğun biçimde sürüp gitmesinin bir çöküşe götürmesi midir Hans'ın kaygısının nedeni? Burası da açık değil. Soruları yanıtlamak için daha çok bilgi gerek.</p>

  <h1 id="sigil_toc_id_38">TRAVMATIK OLAYLARIN ETKİSİ</h1>

  <p>Hastalığın patlak vermesine pek çok önem vermek, zamansal ilişkiler bakımından olanaklı değil. Çünkü, kaygı belirtileri, Hans'ta çok önceden, omnibüs atı sokakta düşmeden de gözlenmekte.</p>

  <p>Bu beklenmedik olaya (omnibüs atının düşmesine) geri dönmektedir nevroz hep. Atı, kaygı nesnesi aşamasına yükseltirken aynı olayın izini korumaktadır.</p>

  <p>Bu olay kendi içinde ve kendi başına «travmatik» değildir. Atın, daha önce sevilen ve ilgi duyulan bir nesne olması, Fritzl'in atçılık oynarken düşmesi gibi travmatik olmaya daha uygun bir olaya bağlantı, Fritzl'den babaya rahatlıkla çağrışım yapılması, raslantısal olarak gözlenen bir olayı bu kadar önemli kılmıştır. Çağnşım bağlantılarının çok anlamlılığı ve çeşitli yanlara çekilir oluşu nedeniyle aynı olay, Hans'ın hiç bilincinde gizlenen ikinci komplekse, gebe annenin doğumuna bağlanabilmiştir.</p>

  <p>İşte bu noktada geri itmeye dönüş yolu açılmıştır. Bu yola, patojen gerecin at kompleksine dönüşmesi ve olaya eşlik eden duyguların, tek biçimde kaygı bilince çıkmadan kılığını almasıyla girilmiştir. Fobinin tasavvursal içeriğinin değişikliğe uğradığı ve birtakım başka tasavvurların yerini aldığı da dikkate değer. Kaygının ilk söz olarak içeriği «at beni ısıracak»tır. Bu korku tümcesi, bir yandan, Gmunden'de babaya karşı duyulan düşmanca duyguların, öte yandan da onani'den alıkoyma uyarısının etkisiyle ortaya çıkmıştır.</p>

  <p>Burada, belki anne babadan gelen saptırıcı kökenli bir etki söz konusudur. Hans konusundaki bildirilerin, o zaman özenle tutulup tutulmadığını bilmiyorum. Bu bakımdan kaygının, annenin mastürbasyonu önlemeye yönelik konuşmasından sonra mı yoksa önce mi ortaya çıktığını kestiremeyeceğim. Hastalık tarihinin betimine karşıt olarak, ikinci almaşığı kabul edeceğim.</p>

  <p>Öte yandan, babaya karşı düşmanca kompleksin, anneye yönelik şehvetli bir kompleksi örttüğü kesindir. Psikanalizde ilk kez, anneye yönelik bu kompleks yakalanmış ve ortadan kaldırılmıştır. Başka hastalık olaylarında nevrozun yapısı üzerine, gelişmesi ve yayılması üzerine daha çok söz söylenebilirdi. Fakat, bizim küçük Hans'ın hastalık tarihi çok kısadır. Daha başlangıcında tedavi tanımı alır onun yerini.</p>

  <p>Tedavi sırasında fobi gelişme eğilimi göstermiş, yeni nesnelere yönelmiş ve yeni durumlar ortaya koymuşsa da, nevrozu tedavide rol alan baba, onların, zaten var olanın ortaya çıkmasından oluşmuş olduğunu, kendi içlerinde yeni diye ayrıca iyileştirilecek bir şeyin söz konusu olmadığını sezecek bir iç görüye sahip olabilmiştir. Başka tedavi olgularında, böyle bir iç görüye rastlanamaz pek.</p>

  <p>Bu bireşimi (sentezi) kapamadan önce, bir görüş noktasını daha değerlendirmeliyim. Nevrotik durumları kavramada bizi güçlüğe götüren bir noktadır bu:</p>

  <p>Küçük hastamızın önemli bir geri itme fırtınasına uğradığını görüyoruz. Onun önemli cinsel öğelerini etkileyen bir fırtına bu (64). Onani'den kaçınır. Kendisine, dışkıyı ve başkalarını, dışkı yaparken seyretmeyi anımsatan şeyleri iğrenerek geri iter. Hastalık nedeni olan olayda (bir atın düşüşünü gördüğünde) uyarılan bu öğeler değildir. Fobinin içeriğini yapan semptom gereçlerini sağlayan da onlar değildir.</p>

  <h1 id="sigil_toc_id_39">HASTALIĞI ERKEN GERİ İTMELER HAZIRLAR</h1>

  <p>Bizim köklü bir ayrım yapmamızı gerektirir bu. Belki son olarak anılan koşulları doyuran öğelere yönelirsek daha iyi anlarız hastalığı. Bunlar Hans'ta geri itilmiş olan ve öğrendiğimiz kadarıyla hiç bir zaman özgürce ortaya çıkmayan duygulardır. Babaya karşı, düşmanca kıskançça duygulardan ve anneye karşı, cinsel birleşmeyi andıran sadistik itkilerden söz etmek istiyorum.</p>

  <p>Bu erken geri itmeler, herhalde sonraki hastalığı hazırlamıştır. Saldırgan eğilimler çıkış yolu bulamamıştır Hans'ta. Ama, bir yoksunluk zamanında veya aşırı bir cinsel heyecanlanma sırasında onlar, kendilerine bir yol açmaya çalıştıklarında bizim «fobi» adını verdiğimiz bir savaş çıkar ortaya. Bu sırada, geri itilmiş tasavvurların bir bölümü, biçim değiştirmiş ve başka bir komplekse aktarılmış olarak bilince çıkar. Kuşkusuz, talihsiz bir başarıdır bu. Zafer başkaldıran öğelerden başkasını egemenliğine alma fırsatı yakalayan geri itme'nindir. Hastalık, geri itilen öğelere bağlı olduğundan, bu zafer bir şeyi değiştirmez.</p>

  <p>Fobinin niyet ve içeriği hareket özgürlüğünün, gitgide sınırlanmasıdır. Özellikle anneye yönelmek isteyen karanlık hareket itkisine karşı güçlü bir tepkidir o aynı zamanda.</p>

  <p>Çocuk için at daima hareket zevkinin modelidir. («Ben tayım» diyordu Hans bir gün, sağa sola zıplayarak.) Ama bu hareket zevki, cinsel birleşme itkisini de kapsadığından, hareket zevki, nevroz yönünden sınırlanmış ve at, korkunun simgesi olmuştur.</p>

  <p>Nevrozda, geri itilenler, bilinçteki kaygıya karşı duruşlar, direnmeler sağlama onurundan başka şey kalmaz. Fobide cinsel uzaklaşmanın zaferi ne denli açık olursa olsun hastalığın, uzlaşma içeren yapısı, onun başka bir noktaya değil, ancak o noktaya varmasına yol açacaktır.</p>

  <p>Atlardan korku, sokağa çıkmayı önlemektedir. Sevilen anneyle, evde yalnız kalmaya olanak vermektedir aynı zamanda. Böylece, anneye sevecenlik, başarıyla uygulanmıştır. Aşık, fobi sonucu, sevdiği nesneyle kenetlenmiştir. Ancak, onun bir zarar göstermemesi için gerekli çaba gösterilmiştir. Nevrotik bir hastalığın bu çift yanlı etkimesinde onun gerçek yapısı açığa çıkarmıştır. Bu başlık altında toplanmayan itkilerden geride bir amaca bağlanmaktan başka yapacak şey kalmıyor çünkü. O amaca ulaştıracak araçlarla bağlantı «saldırı güdüsüyle» kesildikten sonra. İtki öğretimizin, bütün güvensizlik ve karanlıklığına karşın, alıştığımız görüşten ayrılmak İstemiyorum. Bu görüşe göre, her itki, kendi saldırgan olma yeteneğine sahiptir. Hans'ın, geri itilmiş iki itikisinde de eskidenbert bilinen cinsel libido öğelerini kabullenmek isterim.</p>

  <h1 id="sigil_toc_id_40">ADLER'I ELEŞTİRİ</h1>

  <p>Alfred Adler, «itki kavuşumu» deyimini aldığım esin verici çalışmasında, kaygının «saldın itkisi» (65) adını verdiği itkinin bastırılmasından ileri geldiğini belirtmiş ve kuşatıcı bir bireşim (sentez) içinde, bu itkiye, olup bitenlerde, «yaşamda ve nevrozlarda» baş rolü yüklemiştir.</p>

  <p>Önümüzdeki örnekte olduğu gibi, kaygının, saldın eğilimlerinin (babaya karşı düşmanca, anneye karşı sadistçe) geri itilmesinden doğduğu sonucuna vardığımıza göre, Adler'in görüşünün parlak bir pekişmesini yapmış gibi görünebiliriz. Yanıltıcı bir genelleme saydığım bu görüşü savunmam, savunamam. Kabullendiğimiz cinsel itkinin yanında, onlarla aynı hakka sahip bir saldın itkisi ileri sürmeye hiç niyetim yok (66).</p>

  <p>Bana öyle geliyor ki Adler, bütün itkilerin genel ve vazgeçilmez karakterini, içlerindeki «itkisel» zorlayıcı özelliklerle (bunları, harekete geçirme yetenekleri olarak tanımlayabiliriz) birlikte haksız olarak tek bir itkide toplamış.</p>

  <p>Küçük Hans'ın fobisinden, çocukların yaşantısı ve eğitimleri için ne gibi sonuçlar çıkarabileceğimizi tartışmaya girmeden (belki kısa olacak bu tartışma), uzun zaman açıklanmadan kalan bir karşı duruşu yanıtlıyayım. Bu karşı duruş, Hans'ın bir nevrotik, bir soyu bozuk, kalıtımsal güçsüzlükle yüklü, anormal bir çocuk olduğu, onu hareket noktası yaparak başka çocuklar üzerine yargıda bulunamayacağımız yolundadır.</p>

  <p>«Normal insan» çömezlerinin, küçük Hans'ta gerçekten kalıtımsal bir bozukluk bulabileceklerini öğrendikten sonra, çocuğun üzerine nasıl çullanacaklarını düşünmek, uzun zamandır acı veriyor bana. Hans'ın annesi, kızlığında nevrotik bir hastalığa yakalanmıştı. Yine ben tedavi etmiştim onu. Ailesiyle ilişkim de o sıralar başlamıştı zaten. Bu konuda Hans'ın lehine bir düşünce ileri sürmekte son derecede çekimser davranacağım.</p>

  <p>Ama Hans, yakın bir gözlemden sonra, soy bozukluğuna uğramış ve kalıtımsal olarak nevroza açık bir çocuk olarak nitelendirilemez. Vücutça gelişmiş, sevinç dolu, sevimli bir çocuktur. Sadece babasına değil, herkese öyledir. Onun cinsel açıdan erken geliştiğine kuşku yoktur. Ama o, bu konuda doğru yargı verebilmek için gerekli pek çok karşılaştırma gerecinden yoksundur.</p>

  <p>Amerika'da yapılan toplu bir araştırmadan öğrendiğime göre, çocuklarda bu erken nesne seçimi ve sevgi duyguları hiç de az raslanır değildir. Sonradan «büyük» oldukları kabul edilen kişilerin çocukluk yaşamlarında da aynı olgu gözlenmektedir. Dolayısıyla, cinsel erken olgunluğun, zihinsel gelişmede yokluğu seyrek olarak ortaya çıkan ve yetenekli çocuklarda, sanıldığından daha sık gözlenen bir olay olduğunu söylemek istiyorum.</p>

  <p>Dahası, burada yan tuttuğumu da belirttikten sonra, Hans'ın çocukluğunda fobiye yakalanan tek çocuk olmadığını da belirtmek isterim. Bu hastalıkların olağanüstü bir sıklıkta görüldüğü bilinmektedir. Eğitimleri, sıkılık açısından söylenecek bir söz bırakmayan çocuklarda da görülmektedir aynı şey. Bu tür hastalıklara yakalanan çocuklar, sonradan da ya nevrotik olarak kalmakta ya da iyileşmektedir.</p>

  <p>Çocuk yuvalarında, bağırıp çağırılarak, çocukların fobileri bastırılmaktadır. Çünkü bakımı güçtür böylelerinin ve de sıkıcıdır. Birkaç ay, bir kaç yıl sonunda hastalık görünüşte geçer. Böyle bir iyileşmenin ruhsal koşulu nedir? Hangi karakter değişmelerine bağlıdır? Kimse bilmez.</p>

  <p>Yetişkin bir nevrotiği psikanaliz tedavisine aldığımızda, o ilk kez yetişkinlik yıllarında açıkça hastalanmış bile olsa, nevrozun çocukluk dönemiyle bağlantılı olduğu her zaman açığa çıkar.</p>

  <p>Yetişkinlik dönemindeki nevroz, sadece bir süre durumdur. Sürekli, kesintisiz bir ruhsal işlevlik yaşam boyu sürmekte, bu çatışmanın ilk semptomunun süre gelmesi veya durumun etkisiyle geri itilmesi ayırım yaratmamaktadır.</p>

  <p>Hans'ımız, belki de başka çocuklardan daha hasta değildi. «Soyu bozuklukla damgalanmamış çocuklardan. Ama o herhangi bir korkutma ve baskıdan uzak olarak eğitildiğinde, kaygı rahatlıkla gelişebilmiştir. Vicdan ve ceza korkusu yoktur onun karşısında. Başka çocuklarda, nevrozun etkisini küçülten bunlardır.</p>

  <p>Bana öyle öyle geliyor ki, hep semptomlar üzerinde duruyoruz, onların nereden doğduklarını hesaba katmıyoruz. Çocukları eğitirken, sadece başımız sakin kalsın istiyoruz, güçlüklerden hoşlanmıyoruz. Örnek çocuk yetiştirmek istiyoruz, bu politikanın, çocuğun hoşuna gidip gitmediğine bakmadan.</p>

  <h1 id="sigil_toc_id_41">HANS İÇİN, FOBİYE YAKALANMAK İYİ OLMUŞTUR</h1>

  <p>Hans için, bu fobiye yakalanmak sağlıklı olmuştur aslında. Çünkü o böylece anne babanın dikkatini, kaçınılmaz güçlüklere çekmiştir. Kültür eğitiminde, doğuştan gelme itki öğeleri yenilgiye uğratılırken, çocuğun karşısına çıkacak güçlüklerdir bunlar. Bu sorun, Hans'ın babasının yardımına baş vurmasını sağlamıştır.</p>

  <p>Öbür çocuklara bakıldığında daha da avantajlı durumdadır Hans. Sonraki yaşamında bir anlamı olacak ve bir nevroza eğilim yaratmasa bile, karakter yapısını belli bir ölçüde etkileyecek, geri itilmiş bir kompleks gen'i taşımamaktadır çünkü.</p>

  <p>Ben böyle düşünüyorum. Başkaları benim düşüncemi paşlaşır mı, deneyler bana hak verir mi bilmem.</p>

  <p>Sadece, çocuklarca geri itilmekle kalmayıp ana babalarca da korkutulmuş komplekslerin Hans'ta gün ışığına çıkarılması, çocuğa ne zarar vermiştir? Küçük, anneye yönelik iddialarında ciddi midir? Yoksa babaya karşı beslediği kötü niyet yerine eylemlere mi geçmiştir?</p>

  <p>Psikanalizin yapısını iyice tanımayanlar, anneye karşı iddiaların ciddiliğinden babaya karşı beslenen kötü niyetin yerini eylemin almasından korkmaktadırlar. Onlara kalırsa, kötü itkiler, bilinçli olduklarında güçlenmektedirler.</p>

  <p>Bu bilgeler, Tanrı aşkına kötü şeylerin ardındakilerle uğraşmamayı salık verdiklerinde kendilerince mantıklı davranmış oluyorlar. Ama onlar, kendilerinin tabip olduklarını unutuyorlar. Ve Shakespeare'in «Kuru Gürültü» sündeki Dogberry'le (67) tıpatıp bir benzerliğe giriyorlar. Dogberry orada, nöbetçiye şu öğüdü verir:</p>

  <p>«Bir hırsızla karşılaşırsan, görevin nedeniyle, onun gerçek bir insan olduğundan kuşkulanabilirsin. Böyleleriyle ne kadar az ilişki kurarsan o denli namuslusun demektir.» (68)</p>

  <p>Psikanalizin belli başlı sonucu, Hans'ın sağlığına kavuşması, artık atlardan korkmaması, babasıyla, babasının sevinçle bildirdiği gibi, dostluk ilişkileri kurmasıdır. Baba, saygıdan yitirdiğini, güvende yeniden bulur:</p>

  <p>Atlardakini bildiğin için, her şeyi bildiğini düşündüm der Hans.</p>

  <h1 id="sigil_toc_id_42">PSİKANALİZE EGEMEN OLSAYDIM</h1>

  <p>Psikanaliz, gerçekte geri itmenin sonucunu ortadan kaldırmaz. Eskiden itilmiş olan itkiler itilmiş olarak kalır. Çözümlemenin başarısı bir başka yerdedir. Otomatik ve aşırı geri itme süreci, yerine yüksek ruhsal, bekinmelerin (enstans) yardımıyla ölçülü ve belli bir amaca yönelik bir egemenlik altına alma geçer. Tek sözcükle, çözümleme, geri itme yerine, kınamayı, mahkûm etmeyi koyar.</p>

  <p>Uzun zamandır aranan kanıtı, psikanaliz getirmektedir bize: Bilinç, biyolojik bir işlevdir. Onun işin içine karışmasıyla, önemli bir kazanç sağlanmıştır. (69)</p>

  <p>Psikanalizde, duruma sadece ben egemen olsaydım, çocuğa, anne ve babasının vermeyi reddettiği bir açıklamayı yapardım. Vajinanın ve koitusun varlığını anlatarak onun içgüdüsel tahminlerinin pekiştirmesini yapardım. Böylece, çözülmemiş tortuyu biraz daha çözer ve çocuğun soru yağmuruna bir son verirdim.</p>

  <p>Şuna inanıyorum ki, böyle bir açıklamaya çocuk, ne anneye olan sevgisini, ne de çocuksu yapısını yitirdi. Tersine, bu önemli ve gösterişli şeylerle uğraşmayı, büyüme isteğinin gerçekleşmesine kadar ertelerdi. Ama, pedagojik deney, bu noktaya kadar sürdürülmemiştir.</p>

  <p>Nevrotik ve normal çocuklar, nevrotik ve normal yetişkinler arasında kesin bir sınır çizilemiyeceği «hastalık»ın salt bir edimsel (pratik) derleme kavramı oluşu; bu derlemenin sınırını aşabilmek için, yetenekle rastlantının bir araya gelmesi gerektiği; bunun sonucu olarak, sağlıklılar sınıfından pek çok bireyin, nevrotik hastalar sınıfına girdiği; çok az sayıda kişininse, bunun tersi yönde hareket ettiği hep çok sık söylenen, çok yankı yapmış sözlerdir. Onları destekleyen, bir tek ben değilim.</p>

  <p>Çocuğun eğitiminin, bu derlemeyle ilişkili hastalık eğiliminin veya aleyhine güçlü bir etki yapması, en azından, çok olasıdır. Ancak, eğitimin neye çabalaması ve neye el atması gerektiği çok belirsizdir. Eğitim, şimdiye kadar, sadece itkileri baskı altın almayı ve geri itmeyi görev saymıştır. Bu sistemin başarısı doyurucu olmamıştır. Doyurucu olduğu zaman da, itimin söz konusu olmadığı bir takım ayrıcalıklı insanların yararına olmuştur.</p>

  <p>İmdi, hangi yolda ve ne pahasına, huzursuz itkilere varıldığı sorulmamaktadır burada. Eğitimin kendine yüklediği görevin yerine, bireyi, en az kayıpla külterel ve toplumsal açıdan yararlı işlevliğe sahip kılacak başka bir görev geçirildiğinde, patojen komplekslerin kaynağı ve nevrozların özü üzerine, psikanaliz yardımıyla sağlanan bilgiler, eğitimcinin, çocuğa karşı davranışında, ölçülemiyecek kadar değerli ip uçları sağlarlar.</p>

  <p>Buradan hangi edimsel (pratik) sonuçlar çıktığını ve deneyin, onun toplumsal ilişkilere uygulanmasını ne kadar haklı gösterdiğini, başkalarının incelemesine ve kararma bırakıyorum.</p>

  <p>Küçük hastamızın fobisinden, o fobinin tedavisine götüren psikanalizin özel bir değer kazanmasına yol açan bir düşünceyi dile getirmeden ayrılmayacağım.</p>

  <p>Doğrusunu söylemek gerekirse, bu çözümlemeden yeni bir şey öğrenmedim. Orada olup bitenler hep, daha az açık, daha dolaylı biçimde de olsa, öbür yetişkin hastalarda tahmin edebildiğim türden. Öbür hastaların nevrozları, aynı çocukluk komplekslerine geri döndüklerinden, bu nevrozlar için, model ve tipik bir yorum yapmayı denedim. Bunu yaparken de, nevrotik geri itme belirtilerinin çok katılığı ve patojen gerecin zenginliği, aynı sanısal komplekslere etki eden çok az sürecin doğuşunu engellemezmiş gibi davrandım.</p>

  <h1 id="sigil_toc_id_43">SON SÖZ (70)</h1>

  <p>Bir kaç ay önce, 1922 baharında bir genç beni görmeye geldi. «Küçük Hans» diye tanıttı kendini. Çocukluk nevrozunun, 1909'da yayınlandığım bir çalışmamın konusu olan Hans'tı bu.</p>

  <p>Onu gördüğüme çok sevinmiştim. On yıldan çok bir zamandır ne durumda olduğunu bilmiyordum. Bir çocuğun bu biçimde ilk kez çözümlemeye tabi tutulması, büyük yankı ve tepki uyandırmıştı. Öyle kritik yaştaki masum bir çocuk kirletilemez, psikanalizin kurbanı yapılamazdı.</p>

  <p>Ancak bu yakıştırmalardan hiçbiri gerçekleşmemişti. Küçük Hans şimdi 19 yaşında yakışıklı bir delikanlıydı. Çok iyi olduğunu, hiç bir hastalık ve bilinç altı aksamadan yakınması olmadığını söylüyordu. Sadece ergenliğini kazasız belasız geçirmekle kalmamış, duygu yaşamının en zorlu sınamalarından birini başarıyla geçirmişti:</p>

  <p>Anne baba ayrılmış ve her biri yeni bir yuva kurmuştu. Hans yalnız yaşıyordu. Ancak, annesiyle olsun, babasıyla olsun, iyi ilişkiler içindeydi. Sadece, ailenin dağılmasının, küçük kız kardeşini kendisinden ayırmasına üzülüyordu.</p>

  <p>Küçük Hans'ın bana söylediği bir söz özellikle garip göründü. Ona bu konuda bir açıklama yapma cesareti gösteremedim:</p>

  <p>Hastalığının tarihini okuyunca, orada yazılanları anımsayamamıştı Hans. Ancak, Gmunden'e yaptığı bir yolculukta bir ışık yanar gibi olmuştu. Orada söz konusu olan kendisi olabilirdi.</p>

  <p>Demek ki psikanaliz, unutkanlık olgusunu dikkate almadığı gibi, onun tuzağına da düşmüştü. Psikanalizle tanışıklığı olanlar için aynı şey arada bir uykuda ortaya çıkmaktadır. Bu rüyadan uyanılır, onu vakit geçirmeden çözümleme yoluna başvurulur. Gösterilen çabalardan memnun kalınır. Fakat ertesi sabah rüya da unutulur, çözümleme de.</p>

  <h1 id="sigil_toc_id_44">BİRİNCİ TEDAVİNİN NOTLARI</h1>

  <p><a href="#n1d" id="n1">[←1]</a> Brucstück einer Hysterie Analyse, 1905.</p>

  <p><a href="#n2d" id="n2">[←2]</a> (1923 yılı eki). İğdişlik kompleksi, o zamandan beri, Lou Andreas, A. Staecke, F. Alexander ve başkaları yönünden yeni bir biçim aldı: Süt çocuklarının ona göğsünden uzaklaştırılmasının, onlarda bir iğdişlerime, yani, sahip oldukları önemli bir organı yitirme korkusuna yol açtığı; anneden ayrılma demek olan doğum işinin, bu iğdişlenmenin ana modeli olduğu saptandı.</p>

  <p>İğdişlerime kompleksinin bütün bu köklerini saptadıktan sonra, bu adın penis kaybına, bağlantılı heyecan ve etkilere verilebileceğini ileri sürdüm.</p>

  <p>Yetişkinlerin psikanalizinde iğdişlerime kompleksinin konu dışı kalamayacağına kanaat getirenler onu, rastlantısal ve genel olarak ortaya çıkmayan bir tehdide geri götürmeyecek ve çocuğun bu tehlikeyi en küçük bir imada ortaya koyacağını kabul edeceklerdir.</p>

  <p>Hastalığın daha derin köklerini aramanın gerekçesidir bu. Küçük Hans olgusunda, iğdişlerime tehdidinin bizzat anne baba yönünden bildirilmesi, özellikle henüz fobi ortaya çıkmadan bildirilmesi bu konuda büyük değer taşımaktadır.</p>

  <p><a href="#n3d" id="n3">[←3]</a> Tipik bir davranış. Kardeşinden sadece iki yaş büyük bir başka çocuk da ona «minik» «minik» diye sesleniyordu.</p>

  <p><a href="#n4d" id="n4">[←4]</a> «Leylek onu götürsün yine» diyordu bir başka ve biraz daha küçük çocuk yeni doğan kardeşine.</p>

  <p>«Hoş geldin» yerine söylenen bir sözdü bu. Sevilen akrabanın ölümünü hayal etmekle ilgili olarak yaptığım yoruma bkz. RÜYALAR, s. 173.</p>

  <p><a href="#n5d" id="n5">[←5]</a> Benzer sözcüklerle dile getirilen ve aynı bekleyişi kapsayan yargıyı iki çocuktan daha işittim. Çocuk zekâsının bu zamansız körlenişi karşısında dehşete düşülebilirdi. Bu küçük araştırmacılar gördüklerini neden söylemiyorlar? Neden karşılarında bir çiş aygıtı olmadığını itiraf etmiyorlar?</p>

  <p>Küçük Hans'ımızın, yanlış algılamasının açıklamasını yapabiliriz:</p>

  <p>Hans, özenli bir tüme varımla, her sevilen varlığın, sevilmeyen varlığın tersine bir çiş aygıtına sahip olması gerektiğini düşünmüştür. Annesi, çocuğun görmediği kişilerle ilgili evetleyici bilgiler vererek, onun bu kanısını desteklemiştir. Çocuk elde ettiği bilgiyi, kız kardeşi üzerindeki bir gözlemle bir yana bırakacak değildir. Dolayısıyla, çiş aygıtı görüyormuş gibi davranmaktadır. Kız kardeşinin de çiş aygıtı vardır. Ama ufaktır. O da büyüyecek, atın kadar olacaktır.</p>

  <p>Hans'ın onurunu kurtarmak için daha başka bir şey de yapabiliriz:</p>

  <p>Wundt okulundan bir filozoftan daha kötü davranmıyor o. Böyle bir filozof, psişik alanda eksik olmayan bir karakterdir. Hans için, çiş aygıtının bütün canlıların işareti olması gibi.</p>

  <p>İmdi, bilinç adına herhangi bir şeyin algılanamayacağı, ruhsal olduğu tahmin edilen oluşumlara rastladığı zaman, Wundt'cu filozof (böylesi olaylar bilinmez ancak tahmin edilebilir) onların hiçbilinçsel (bilinç altı) ruhsal süreçler olduğunu değil, «kapalı biçimde bilinçli» olduklarını söyler.</p>

  <p>Çiş aygıtı henüz çok küçüktür. Bu karşılaştırmada üstünlük küçük Hans'tan yanadır. Çünkü, çocukların cinsel araştırmalarında çok kez görüldüğü gibi, burada da yanılgının ardında bir parça doğru bilgi gizlenmiştir.</p>

  <p>Küçük kız gerçekte, bizim klitoris dediğimiz bir çiş aygıtına sahiptir. Her ne kadar büyümeyip güdük kalacaksa da. (Çocuklukla İlgili Cinsel Kuramlarla krş. Sexual probleme 1908. Bkz. Yasaklar, Normal Dışı İstekler, v.ö.) Hans'ın her canlıda çiş aygıtını varsayması gibi.) Wundt'cular da, her ruhsal olayı bilinçli sayıyor, hiç bilinçli kabul etmek istemiyor diyor Freud. Ancak, Wundt'cuların, bilinçli ruhsal oluşumlara başka bir ad takması olgusuna da değinmesi, okuyucuyu yanıltıyor. Kurulan benzeşimin (analojinin) yapısını bozuyor. Adeta, Wundt'cuların, «kapalı biçimde bilinçli» nitelendirmelerinin doğru olduğu sonucuna götürüyor. Güçlükten kurtulmak için, ya benzeşimin bu yanını göz önüne almamak veya «kapalı biçimde bilinçli» nasıl gerçekte "bilinçaltısal" demekse, Hans'ın yanılgısı da, gerçek bilginin bir parçası demektir. Yani her ikisinde de gerçek, payı vardır biçiminde düşünmek gerekir. Bu da biraz Wundt'culara hak vermek olur ve Freud'un amacına aykırı düşer. Freud'un sorunu daha çok terimsel, Wundt'cuların, kendi kullandığından başka bir deyim kullanarak, gerçeği gizlediğini veya başka türlü adlandırdığını ileri sürüyor. Hans'ın bir yanlışı çiş aygıtının büyüyeceğini ileri sürerken, bir doğruya (vivi aygıtı niteliği taşıyan klitoris) değinmesi gibi, Wundt'cular, bir oluşumu, Freud'dan başka türlü adlandırmakla, bir gerçeği gizlemiş durumdalar. Hiçbilinçsel (bilinç altısal) ve «kapalı biçimde bilinçli» aynı şey. Ancak Freud, bu terimlerin içeriklerinin ayn olduğu kanısında. Bizce, Hans olayıyla Wundt'cu filozof benzeşimi çok sakat.</p>

  <p><a href="#n6d" id="n6">[←6]</a> W. Busch:</p>

  <p>Und die Liebe per Distanz, Kurzgesagt, missfaellt mir ganz. (Kısası, uzaktan sevgi, Hoşuma gitmiyor. Hiç mi hiç.)</p>

  <p><a href="#n7d" id="n7">[←7]</a> Kendisi de nevrotik olan bir anne, benzer bir baştan çıkarma çabasından söz etti bana. Önceleri çocuğun mastürbasyonuna inanmayan anne, bir gün küçük kızına diktiği bir pantolonu prova ederken, elini, çocuğun apış arasına sokmuş, ağın dar olup olmadığını anlamak için. 3.5 yaşındaki çocuk, bacaklarını birden kapamış «anne elini çekme. Böyle güzel oluyor» demiş.</p>

  <p><a href="#n8d" id="n8">[←8]</a> Pischl cinsel organlar demek. Çocukların cinsel organlarının, sevecen akraba, dahası anne baba yönünden sözlü veya bilfiil okşanması, çok görülen olaylardandır. Psikanaliz bu olaylarla doludur.</p>

  <p><a href="#n9d" id="n9">[←9]</a> Doğrusunu söylemek gerekirse, kaygıyla özlemin birlikte yer aldığı ve özlenen nesneye kavuştuktan sonra bile ortadan kalkmayan böyle bir izlenimi (duyguyu) patolojik saymaktayız.</p>

  <p><a href="#n10d" id="n10">[←10]</a> Kaygısı konusunda bir açıklama. Kadınların çiş aygıtı üzerinde bir açıklama yapılmadı henüz.</p>

  <p><a href="#n11d" id="n11">[←11]</a> Viyana banliyösü. Büyük anne ve büyük baba orada oturuyordu.</p>

  <p><a href="#n12d" id="n12">[←12]</a> Babanın, burada Hans'm gerçek bir olayı anlattığından kuşku duyması için bir neden yok. Penis ucundaki kaşıntılar (peşine el atılmasına yol açar bunlar) kural olarak şöyle açıklanır çocuklarca: Isırıyor orası beni.</p>

  <p><a href="#n13d" id="n13">[←13]</a> Grete, Gmunden'deki kızlardan biri. Hans onunla ilgili bir fantazi kuruyor. Onunla oynuyor, konuşuyor.</p>

  <p><a href="#n14d" id="n14">[←14]</a> Yanlış bu. Arslan kafesi karşısındaki haykırışıyla karşılaştırınız. Geri itme sonucu, unutkanlığın başlaması her halde.</p>

  <p><a href="#n15d" id="n15">[←15]</a> Küçük Hans'a yüklediğim bu hiç bilinçsel düşünce akışının ne denli tipik olduğunu anlatabilmek için bir an kesebilirim sözü. İğdişlerime kompleksi, Yahudi karşıtlığının en derin hiç bilinçsel köküdür. Çocuk daha ana kucağmdayken, Yahudilerin penisinden bir parçanın kesildiğini işitir ve bu ona, Yahudileri küçümseme hakkı verir. Kadına üstünlük duygusu daha güçlü hiç bilinçsel bir köke sahip değildir.</p>

  <p>Yüksek yetenekli ve cinsel yanı bozuk dikkate değer «Seks ve Karakter» adlı kitabını yazdıktan kısa bir süre sonra intihar eden genç filozof Weininger, sözü geçen kitaptaki, çok ilginç bir bölümde kadını da aynı düşmanlık duygularıyla ele almış ve kadına da aynı sözcüklerle sövüp saymıştır.</p>

  <p>Bir nevrotik olan Weininger, çocukluk komplekslerinin, etkisi altındadır. Onda, iğdişlenme kompleksiyle ilişki Yahudi'ye ve kadına aynı ölçüde uzanır.</p>

  <p><a href="#n16d" id="n16">[←16]</a> Hans onu kendi dilinde süylüyor kesinlikle, Bir fantazi bu.</p>

  <p><a href="#n17d" id="n17">[←17]</a> Baba çaresizlik içinde, klasik psikanaliz tekniğini uygulamaya çalışıyor. Bu teknik pek uzağa götürmez. Ancak, daha sonra elde edilecek açıklıkların ışığında, onun sağladıkları anlamlı olabilir.</p>

  <p><a href="#n17d1" id="n171">[←17]</a> Hans iki zürafayı anne ve baba olarak yorumlar. Zürafada penisin temsil edilmesi gibi cinsel bir simgelemeye baş vurmaz. Bu simgeleme belki yerindedir. Ama Hans'tan beklenemez böyle bir şey.</p>

  <p><a href="#n18d" id="n18">[←18]</a> Çocuk, babaya karşı bu tepkiyi, daha sonra önce babanın eline vurarak, sonra o eli sevecenlikle öperek daha açık ve daha eksiksiz biçimde göstermiştir.</p>

  <p><a href="#n19d" id="n19">[←19]</a> Hans haklı. Bu iki olayın bir bağlantı (bir araya gelmesi) çok olasılık dışı gibi. Bağlam, görüleceği gibi, atın (baba), çocuğun isteği (babanın düşmesi) nedeniyle ısırmasmdadır.</p>

  <p><a href="#n20d" id="n20">[←20]</a> «Eşim bir kaç hafta önce, bisiklete binmek amacıyla, siyah kısa pantolon almıştı.»</p>

  <p><a href="#n21d" id="n21">[←21]</a> «Ziller takılı bir oyuncak atı vardı.»</p>

  <p><a href="#n22d" id="n22">[←22]</a> Bu konuda daha sonraki sayfalara bkz. Baba, Fritzl'in o zaman düştüğünü doğru olarak tahmin etmiştir.</p>

  <p><a href="#n23d" id="n23">[←23]</a> Şu açıklamayı yapayım: Hans «enayilik» e o zaman yakalandığını söylemiyor. Bütün bunların «enayilikle bağlantılı olduğunu anlatmak istiyor. Onun böyle olması gerekir. Çünkü kuram, bugün bir fobi konusu olan şeyin, bir zamanlar yüksek zevk nesnesi olmasını gerektiriyor. «At dolayısıyla», «at yüzünden» sözcükleri üzerinde durmak isterim. Araba korkusunun yolunu açmıştır bunlar. (Çevirenin notu; «Dolayısıyla» «yüzünden» anlamına gelen Almanca «Wegen» sözcüğü, yine Almancada araba anlamına gelen «Wagen» sözcüğüne benzemektedir söyleniş bakımından, Freud bu benzeyişe değiniyor. Hele «Wagen»ın çoğulu olan «Wagen»ınla «wegen» söyleniş bakımından aynı.)</p>

  <p>Çocukların, sözcükleri büyüklerden çok daha nesnel olarak kullandıkları ve seslendirme benzerliklerinin onlarca ne kadar önemli olduğu da unutulmamalı.</p>

  <p><a href="#n24d" id="n24">[←24]</a> Gerçekte babanın gözünden kaçan, sadece sözcük bağlantılarıydı. Psikanaliz çabalarının, yanlış yola yöneldiği koşulların güzel bir örneğidir bu.</p>

  <p><a href="#n25d" id="n25">[←25]</a> Taşınmadan önceki evde.</p>

  <p><a href="#n26d" id="n26">[←26]</a> Kendi çiş aygıtının büyüyeceğinden emin olmak istiyor.</p>

  <p><a href="#n27d" id="n27">[←27]</a> Hans, açıklayamadığı bir konuyu dile getirmeye çabalamaktadır. Kendisini anlamakta güçlük çekiyoruz. Külotu tek başına gördüğünde bir iğrenme anısı canlandığını anlatmak istemektedir belki de. Ama annesinin vücudunda gördüğü zaman, külot artık lumpf la veya çiş aygıtıyla ilişkili değildir. Külot onu başka biçimde ilgilendirmektedir artık.</p>

  <p><a href="#n28d" id="n28">[←28]</a> «Hans annesi yönünden yıkanmaktadır.»</p>

  <p><a href="#n29d" id="n29">[←29]</a> «Onu onarmak amacıyla.»</p>

  <p><a href="#n30d" id="n30">[←30]</a> Hanna teması, lumpf temasını niye aşmıştır şimdi anlıyoruz. Hanna'nın kendisi lumpftur. Çocuklar lumpf tur.</p>

  <p><a href="#n31d" id="n31">[←31]</a> Fantazi kurmaya başlıyor. Çantayla banyo küvetinin onun için aynı anlama geldiğini öğreniyoruz. İçinde çocukların bulunduğu ortamı temsil eder ikisi de. Onun bu konuda tekrarladığı olumlamalara dikkat edelim.</p>

  <p><a href="#n32d" id="n32">[←32]</a> Çanta ana rahmidir doğallıkla. Baba, çocuğa bunu anlatmaya çalışmaktadır. Mitoloji kahramanları da böyle bir torba içinde betimlenmiştir.</p>

  <p>1923 yıl eki:</p>

  <p>Rank'ın Der Mythus von der Geburt Des Helden adlı yapıtıyla krş. 1909. İkinci baskı 1922.</p>

  <p><a href="#n33d" id="n33">[←33]</a> Doğallıkla alay bu. Daha sonra, anneye bu konuda bir şey söylememesini dilemesi gibi.</p>

  <p><a href="#n34d" id="n34">[←34]</a> Bravo Hans. Hiç bir yetişkinin, psikanalizi daha iyi anlayacağını sanmam.</p>

  <p><a href="#n35d" id="n35">[←35]</a> Hans'ın tutarsızlığı üzerinde durmamak gerek. Daha önceki konuşmada, leylek öyküsüne inanmayışı, hiç bilincinden, bir şeyler gizlemeye çalışan babaya duyuları kırgınlıkla ilişkili olarak gün ışığına çıkmıştı. İmdi sakindir Hans. Sorulara ciddi karşılıklar verir. Orada, leylek varsayımına bağlı güçlüklere açıklamalar yakıştırır.</p>

  <p><a href="#n36d" id="n36">[←36]</a> Holde duran Gmunden'e götürülecek eşya sepeti.</p>

  <p><a href="#n37d" id="n37">[←37]</a> «Arabacı atı kırbaçlayıp 'deeh' dediği zaman büyük korkuya düşüyorduk çok kez.»</p>

  <p><a href="#n38d" id="n38">[←38]</a> Fritzl gerçekten düşmüştür. Eskiden Hans yalan söylemiştir bu konuda.</p>

  <p><a href="#n39d" id="n39">[←39]</a> Yine çocuklukla ilgili cinsel bir kuram. Tasarlanmamış bir anlamda.</p>

  <p><a href="#n40d" id="n40">[←40]</a> Büyüklerin bildirilerine karşı güvensizlik göstermekte haklı olan Hans, ev sahibinin, babasmdan daha güvenilir olup olmadığını düşünüyor burada.</p>

  <p><a href="#n41d" id="n41">[←41]</a> Bağlam şu: Atların ağzındaki siyahlığa uzun zamandır inanmak istemiyordu baba. Onu sınayana kadar.</p>

  <p><a href="#n42d" id="n42">[←42]</a> Ce que femme veut Dieu veut. (Kadının istediğini Tanrı da ister.) İç görüşüyle Hans, çok önemli bir soruna parmak basmıştır.</p>

  <p><a href="#n43d" id="n43">[←43]</a> Çocuk sahibi olmak gibi kadınsı bir istek kabul etmek gerekmez burada. Çocuk, en mutlu saatlerini annesiyle yaşadığından, etken bir rolde tekrarlamak istiyor onları. Bizzat ana rolü oynuyor.</p>

  <p><a href="#n44d" id="n44">[←44]</a> Bu dikkate çarpan çelişki, fantaziyle gerçek arasındadır. Yani istemekle sahip olmak arasında. Hans kendisinin, gerçekte çocuk olduğunu biliyor. Çünkü, başka çocuklar, kendisini sadece rahatsız ediyor. Fantazisinde annedir o. Çocuk dünyaya getirir. Kendi yaşadığı sevecenliği onlarla tekrarlar.</p>

  <p><a href="#n45d" id="n45">[←45]</a> Hans'ın, Gmunden'deki rastlantısal bir karşılaşmayı, ideal aşamasına yükseltilmiş olması olanaklıdır.</p>

  <p>Rastladığı bu ideal kişinin gözlerinin ve saçlarının rengi annesinden kopya edilmiştir.</p>

  <p><a href="#n46d" id="n46">[←46]</a> Otoerotik görüş açısından başka yönde yanıt veremez Hans.</p>

  <p><a href="#n47d" id="n47">[←47]</a> Fantazi, yani onani çocuklarıdır onlar.</p>

  <p><a href="#n48d" id="n48">[←48]</a> «Saffaladi, servela sosisidir. Eşim, teyzesinin, o sosise hep 'sofilodi sosisi' dediğini söylerdi. Hans, annesini duymuş olmalı.»</p>

  <p><a href="#n49d" id="n49">[←49]</a> Kadın lohusa olunca, kurtuldu denmez mi?</p>

  <p><a href="#n50d" id="n50">[←50]</a> Matkap (Bohrer) sözcüğünün, «doğmuş» (geboren), «doğum» (Geburt) sözcükleriyle ilişkisi olduğu için seçildiği düşünülebilir. Böylece çocuk, «delinmiş olmak», «vücudunda delik açümak»la</p>

  <p>«doğmuş olmak» arasında bir ayrım gözetmeyebilir. Deneyimli bir meslektaşın bu önerisini kabul ediyorum. Ama burada, daha derin, genel bir bağlam veya Almancaya özgü bir sözcük rastlaşması bulunup bulunmadığını söyleyemem. İnsanın yaratıcısı olan Prometheus (Pramantha) da sözcük kaynağı (etimoloji) açısından delgi anlamına gelir. Krş. Abraham, Traumund Myhtus, 4. cilt, Schriften zur angewandten Seelen-kunde, 1908.</p>

  <p><a href="#n51d" id="n51">[←51]</a> «Der Aggressionstrieb im Leben und in der Neurose» (Yaşamda ve Nevrozda saldırganlık itkisi.)</p>

  <p>Fortshritt der Medizin, 1908, sayı 19.</p>

  <p><a href="#n52d" id="n52">[←52]</a> 1923 yılı eki:</p>

  <p>Küçük hastamızın da içinde bulunduğu cinsel gelişim çağında, tek bir üreme organının, erkek üreme organının tanındığını sonradan saptadım. O çağda, yetişkinlerdeki ayrı olarak bir «üreme organı üstünlüğü» değil, falus üstünlüğü geçerli.</p>

  <p><a href="#n53d" id="n53">[←53]</a> Hans'm iki çağrışımı, «ahududu şerbeti ve tüfek" sadece tek açıdan değerlendirilmemelidir: Onlar,</p>

  <p>kabız kompleksiyle olduğu kadar babaya karşı nefretle de ilişkilidir. Bu ilişkiyi kavrayan baba, «ahududu serbeti»nin «kan» olduğunu ölçümlemiştir.</p>

  <p><a href="#n54d" id="n54">[←54]</a> Atlan hırpalamak ve alaya almak istediğinde.</p>

  <p><a href="#n55d" id="n55">[←55]</a> Babaya yönelttiği eleştirisel sorularla karşılaştırınız.</p>

  <p><a href="#n56d" id="n56">[←56]</a> «Dans macht ich bin kein ausgeklügelt Buch. leh bin ein Mensen mit seinem Widerspruch.» C. F. Meyer. Huttens letzte Tage. «Beceriyle yazılmış bir kitap değilim ben. Çelişmeler dolu bir insanım."</p>

  <p><a href="#n57d" id="n57">[←57]</a> Traumdeutung, s. 172.</p>

  <p><a href="#n58d" id="n58">[←58]</a> Küçük kız kardeşi konuşmaya başladığında Hans'ın tasarladıklarıyla krş.</p>

  <p><a href="#n59d" id="n59">[←59]</a> W. Stekel. Nervöse Angstzüstaende und ihre Behandlung, 1908.</p>

  <p><a href="#n60d" id="n60">[←60]</a> 1923 eki:</p>

  <p>Burada ortaya atılan sorun incelenmemiştir. Kaygı histerisini, kuralın istisnası dışında tutmak için hiçbir gerek yoktur. Bir nevrozun etyoloj işinde yapı ve yaşantı birlikte etki etmiş olmalıdır. Çocuklukta kaygı histerisine bu derece güçlü eğilim, Rank'ın, doğum travmasının etkisi görüşüne ışık tutmakta.</p>

  <p><a href="#n61d" id="n61">[←61]</a> Bu bağlamda şunu da eklemek gerekir: Dokunduğu zaman demek istiyor. Çünkü Hans, çiş aygıtına dokunmadan, onu gösteremez.</p>

  <p><a href="#n62d" id="n62">[←62]</a> Hans'ın, daha sonra, babasının boynuna hayranlık göstermesi, buna uyuyor.</p>

  <p><a href="#n63d" id="n63">[←63]</a> Yabancıların tabip olarak ele alındığı psikanalizde, babadan korku, hiçbilinçsel patojen gerecin yeniden ortaya çıkmasına karşı dirençte en önemli rolü oynar. Dirençler bir yandan bir «gerekçe» yapısında, öte yandan, bu örnekte olduğu gibi, bir hiçbilinç gerecinin yeniden ortaya çıkmasını engellemeye, içeriksel olarak yetenekli bir hiçbilinçsel gereç parçasıdır.</p>

  <p><a href="#n64d" id="n64">[←64]</a> Yetenekli desinatör Th. Th. Heine'nin ilginç bir buluşu var Simplizissimus'un bir sayısında. Bir kasabın çocuğu, sosis makinesine düşüyor. Sosis oluyor. Anne babanın acısı karşısında kutsallaşıp göğe çıkıyor. Bizim psikanalizimizdeki lodi olgusu, bu tablonun çocukluktaki kökünü göstermektedir.</p>

  <p><a href="#n65d" id="n65">[←65]</a> Baba, geri itmeyle zamandaş olarak, kısmen bir yüceltmenin de işe karıştığını gözlemiştir. Kaygı durumunun başlangıcında Hans, müziğe artan bir eğilim göstermiş ve kalıtımsal müzik yeteneğini geliştirmiştir.</p>

  <p><a href="#n66d" id="n66">[←66]</a> Der Aggressionsbetrieb im Leben und in der Neurose, 1908. İtkilerin kavuşumu deyimini aldığım kitap budur.</p>

  <p><a href="#n67d" id="n67">[←67]</a> 1923 yılı eki:</p>

  <p>Adler'in psikanaliz sahnesine henüz adım attığı sırada, «erkekçe karşı duruşundan» ve geri itmeyi reddinden önce yazılmıştı bu parça. O zamandan bu yana ben de bir «saldın itkisi» saptamak zorunda kaldım. Ama, Adler'inkiyle çakışmıyor bu itki. «Yıkımı» veya "ölüm itkisi» demeyi yeğliyorum ona. (Jenseits des Lustprinzips ve Das leh und dos Es'e bkz.) Bu itkiyle, öbür libido itkileri arasındaki karşıtlık, sevgiyle nefret arasındaki bilinen kutuplaşmada gösterir kendini. Adler'in görüş noktasına karşı çıkışım (itiklerin genel karakterini, bir itki adına bozar o) hâlâ geçerli.</p>

  <p><a href="#n68d" id="n68">[←68]</a> Shakepeare, Much Ado about Nothing. Act III. Scene III.</p>

  <p><a href="#n69d" id="n69">[←69]</a> Burada, beni şaşırtan şu soruyu sormaktan kendimi alamıyorum: Karşıtlarım, nevrozların etyolojisinde, geri itilmiş cinsel güdülerin olanaklı rolü ve bu rolün yapısı üzerindeki bilgiyi acaba nereden alacaklardır? Eğer komplekslerinden ve geri itmelerinden söz ettikleri hastanın ağzını kaparlarsa? Onların tek bilgisi, benim ve haleflerimin vermiş olduğu bilgidir.</p>

  <p><a href="#n70d" id="n70">[←70]</a> 1923 notu:</p>

  <p>Burada «bilinç» sözcüğünü, bilince yetenekli normal düşünce için kullanıyorum. Sonradan kaçındım böyle kullanmaktan. Bu düşünce sürecinin ön bilinçsel olarak kendini gösterebildiğini biliyoruz. Onun «biltnç»li olmak özelliğini, fenamenolojik açıdan görmekle iyi ediyoruz. Doğallıkla, «bilinçli olma»dan aynı zamanda biyolojik bir işlev beklendiğini yadsıyacak değilim.</p>

  <p><a href="#n71d" id="n71">[←71]</a> 1922'de yakmıştır.</p>
</body>
</html>
