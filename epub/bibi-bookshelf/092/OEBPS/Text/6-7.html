<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-7.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-7.html" xml:lang="tr-TR">
    <div class="Basic-Text-Frame">
      <p class="split"/>

      <p class="anabaslik" id="toc_marker-7">ŞİRİN HANIM’IN DAVETİ…</p>

      <p class="paragraf">Ertesi gün kahvaltıda, Şirin Hanım’ın Âzem kardeşimizle haber gönderdiğini ve davetini tekrarladığını söyleyince, eşim sevindi.</p>

      <p class="paragraf">Kızım ise, “Ben gelmeyecek miyim?” diye sordu.</p>

      <p class="paragraf">Hep o hinlik yapacak değil ya, elime geçen fırsatı kaçırmadım ve “Maalesef prensesim, senden hiç söz edilmedi.” dedim.</p>

      <p class="paragraf">Üzülür gibi olduğunu görünce de “Tabii ki gelebilirsin. Bu tür konuların kardeşler arasında lafı bile olmaz, biliyorsun!” diyerek gönlünü aldım.</p>

      <p class="paragraf">Sonra, Âzem kardeşimi aradım ve bize uygun olan akşamı söyledim. Onların bir manisi olmadığını anlayınca da tarihi takvime yazdım.</p>

      <p class="arabaslik-sol" id="toc_marker-7-1">Afganilerin evinde…</p>

      <p class="paragraf">Sayılı gün çabuk geçer...</p>

      <p class="paragraf">Şirin Hanım’ın davetine giderken eşim ve kızım çiçeği, ben şarabı seçtim. Her ikisi de güzel ama çok pahalı değildi.</p>

      <p class="paragraf">Kimilerinin düşündüğünün tersine, bir zenginler kulübü değiliz. Daha önce de çeşitli kereler ifade ettiğim gibi, bizim aramızda zenginler zenginliklerinin altını çizmez, ekonomik imkânları geniş olmayanlar da aramızda bulunuyor olmaktan tedirginlik duymaz.</p>

      <p class="paragraf">Öğretimiz, a’dan z’ye mütevazı olmayı öğütler. Bu nedenle abartılı davetlerden, pahalı hediyelerden hazzetmeyiz. Her türlü sosyal etkinliğimizde, mümkün olduğunca ekonomik olmaya çalışırız.</p>

      <p class="paragraf">Dışarıdaki dünyada hangimizin nasıl yaşadığı tabii ki hiçbirimizi ilgilendirmez. Kimseyi şatafatlı bir hayat sürdüğü için hor görmez, mütevazı bir hayata razı olduğu için de küçümsemeyiz.</p>

      <p class="paragraf">Biz bize olacağımız etkinlikleri, ekonomik durumu en aşağı seviyede olan kardeşimizi bile zor durumda bırakmayacak şekilde organize ederiz.</p>

      <p class="paragraf">Afgani ailesi için seçtiğimiz çiçek ve şarabın çok pahalı olmamasının nedeni bu.</p>

      <p class="paragraf">Şirin Hanım ve Âzem’in evini, tam da geleceğimizi söylediğimiz saatte, elimizle koymuş gibi bulduk. Osmanbey’de bir ara sokakta, zamanının ihtişamlı eski apartmanlarından birinde oturuyorlardı.</p>

      <p class="paragraf">Şirin Hanım şık, Âzem rahat giyinmişti. Böylelikle, bize önem verdiklerini ama aile içinde bir buluşma olduğunu göstermiş oluyorlardı.</p>

      <p class="paragraf">Bizim cephemizde de durum farklı sayılmazdı. Kravat takmamıştım. Gri pantolonumun üzerine giydiğim tweet ceketimi çıkartınca Âzem kardeşimle eşitlenmiş oldum. Eşim ve kızım ise yüksek ökçe ve kırmızı rujlarıyla, tıpkı Şirin Hanım gibi geceye renk katıyorlardı.</p>

      <p class="paragraf">Antreden salona geçtiğimizde bir sürprizle karşılaştık. Sedat da oradaydı. Şaşırdıysam da belli etmedim.</p>

      <p class="paragraf">Öte yandan, bu beklenmedik durum belli ki kızım ve eşimin hoşuna gitmişti. Sanki yüz yıldır tanışıyorlarmış gibi, “Ooo Sedat sen de mi buradaydın!” diyerek genç adamla selamlaşıp öpüştüler.</p>

      <p class="paragraf">Bizimkinden farklı bir dünyada yaşadığından emin olduğum Sedat kardeşimizin, ailemin gösterdiği bu samimiyet için ne düşündüğünü tabii ki bilemem ve aldırmam.</p>

      <p class="paragraf">Bana göre, eşim ve kızım yanlış bir davranışta bulunmamışlardı. Hemşireler de kardeşler ve onların aileleriyle temaslarında, tıpkı bizim gibi zenginlik, sosyal durum gözetmez, kendi ailelerinin bir ferdiyle karşılaşmış gibi davranırlar.</p>

      <p class="paragraf">İlerleyen dakikalarda, Sedat’ın da durumdan rahatsız olmadığını keşfettim. Görebildiğim kadarıyla, ikinci karşılaşması olmasına rağmen o da aileme karşı çok rahat ve candan davranıyordu.</p>

      <p class="arabaslik-sol" id="toc_marker-7-2">Tahran’dan İstanbul’a…</p>

      <p class="paragraf">Yüksek tavanlı geniş salon son derece zevkli döşenmişti. Neredeyse her şey antikaydı.</p>

      <p class="paragraf">Eşim derhal, “Eşyalarınız çok güzel, İran’dan mı getirmiştiniz?” diye sordu.</p>

      <p class="paragraf">Şirin Hanım bu soruyu kırık bir ses tonuyla cevapladı:</p>

      <p class="paragraf">“Maalesef hayır. Bırakın eşyaları, canımızı zor kurtardık. Bu eşyaların büyük bir kısmını babamla İstanbul’daki antikacılardan topladık. Malumunuz, otuz beş yıl önce bu tür eşyaların yüzüne kimse bakmıyor, hepsi eski niyetine satılıyordu. Şimdiyse bırakın tarihi değer taşıyanlarını, aynı çizgiler muhafaza edilerek yeniden yapılanları için bile çuvalla para ödemek gerekiyor. Size bir şey söyleyeyim mi? Yine de burada gördüğünüz eşyaların hiçbirinin İran’da bıraktıklarımızla kıyaslanamayacağını söylemeliyim.”</p>

      <p class="paragraf">Ev sahibemizin sesi iyice kırılınca, Sedat kardeşimiz ona yardımcı olmak için devreye girme ihtiyacı hissetti:</p>

      <p class="paragraf">“Ben defalarca geldim bu eve. Ailenin eski fotoğraflarını görmenizi tavsiye ederim. Vâlâ Bey, Şah’ın sağ koluymuş. Afgani ailesi Tahran’da, merkeze yakın, saray yavrusu bir evde yaşıyormuş. Devrimden sonra mollalar el koymuşlar.”</p>

      <p class="paragraf">Mesele anlaşılmıştı. Tipik bir “devrimden kaçış” dramıyla karşı karşıyaydık.</p>

      <p class="paragraf">Rusya İmparatorluğu yıkılıp yerine Sovyet Sosyalist Cumhuriyetler Birliği kurulurken, aristokrat Ruslar nasıl ilk kaçış noktası olarak İstanbul’u seçtiyse, 80’lerin başında da bu kez aynı göç İran’dan İstanbul’a doğru gerçekleşmişti.</p>

      <p class="paragraf">Baba kız Afganiler, bu dramı yaşamışlardı. Şirin Hanım’ın sesinin bugün bile kırık çıkmasının arkasında yatan neden, işte tam da buydu.</p>

      <p class="paragraf">Az önce Sedat’ın sözünü ettiği fotoğraflar kızımın ilgisini çekmişti. Yanımda oturduğu için beni dürtüp “Fotoğrafları görebilir miyiz?” diye sordu.</p>

      <p class="paragraf">Biraz kızmış gibi yapıp “Neden Şirin hemşiremiz ya da Âzem kardeşimize sormuyorsun?” dedim.</p>

      <p class="paragraf">Kızım bir kez de isteğini yüksek sesle dile getirdi.</p>

      <p class="paragraf">Onun bu isteği Şirin Hanım’ın gözlerinin parıldamasına yol açtı. Belli ki o da geçmişte yaşadığı görkemli hayattan söz etmeyi, bu hayatı resimlerle kanıtlamayı seviyordu.</p>

      <p class="paragraf">Ev sahibemiz yetmiş yaş civarında olmasına rağmen, oğluna da aktardığı güzelliği ve inceliğinden hiçbir şey kaybetmemişti. Koltuğundan enerjik bir şekilde, neredeyse genç bir kız gibi fırladı. Piyanonun üzerinden aldığı, saraydan çıkma olduğunu belli eden bir albümle geri döndü.</p>

      <p class="paragraf">Bu arada eşim, “Kim çalıyor piyanoyu?” diye sordu.</p>

      <p class="paragraf">Âzem, “İkimiz de” dedi ve “ben öğrenciyim annem hoca” diye ekledi.</p>

      <p class="paragraf">Kızım da “Bizde yalnızca annem çalıyor. Çünkü kızı kabiliyetli çıkmadı…” diyerek bir kahkaha attı.</p>

      <p class="paragraf">Doğru söylemişti. Eşim çok uğraşmışsa da kızımdan istediği verimi alamamış ve sonunda, “Ne halin varsa gör!” diyerek vazgeçmişti.</p>

      <p class="paragraf">Şirin Hanım, elinde albümle kızımın yanına otururken heyecan içinde, “Belki küçük bir şey dinleriz o zaman sizden…” dedi eşime.</p>

      <p class="paragraf">“Zevkle” diye karşılık verdi eşim ve “sizden de dinlemek kaydıyla tabii” diyerek sürdürdü sözünü.</p>

      <p class="arabaslik-sol" id="toc_marker-7-3">Fotoğrafların dünyası...</p>

      <p class="paragraf">Albümü kucağında bulan kızım daha elini uzatamadan, Şirin Hanım kapağı kaldırdı.</p>

      <p class="paragraf">Fotoğraf makinesinin icadından kalma resimlerin bulunduğu, büyük annelerin, büyük babaların yan yana durarak ya da oturarak poz verdikleri ilk sayfalarla ilgili izahatları verdikten sonra, babasının fotoğrafının olduğu sayfaya ulaştı Şirin Hanım.</p>

      <p class="paragraf">İsteğinin bu olduğu her halinden belli oluyordu.</p>

      <p class="paragraf">Sonra kardeşimiz Vâlâ Afgani’nin, başta Şah olmak üzere ülke içinden ve dışından çeşitli devlet büyükleriyle çekilmiş fotoğrafları üzerine tek tek açıklamalarda bulundu.</p>

      <p class="paragraf">Aileden kaldığı belli olan, değerli bir yüzük takılı işaret parmağıyla, üç kişilik bir fotoğrafın üzerine birkaç kez dokundu ve “Çok önemli bir kare” dedi.</p>

      <p class="paragraf">Sonra başını kaldırdı, buğulanmış gözlerle Vâlâ Bey ile Şah Rıza Pehlevi arasında bulunan kadını kastederek “Kim olduğunu biliyor musunuz?” diye sordu.</p>

      <p class="paragraf">Tabii ki bilmiyorduk. Anlatmaya koyuldu:</p>

      <p class="paragraf">“Bu kadın, Şah’ın ikiz kardeşi olan Prenses Aşraf’tır. Hanedanın hüküm sürdüğü yıllarda, İran’ın Kara Panteri olarak anılırdı.”</p>

      <p class="paragraf">Şirin Hanım böyle söyleyince, başımı uzatıp fotoğrafa daha dikkatli baktım. Prenses Aşraf gerçekten de bir panter gibi görünüyordu. Korkutucu bir güzelliğe sahipti. Ev sahibemiz anlatmayı sürdürüyordu:</p>

      <p class="paragraf">“Devrim kapıyı çalınca, Şah ve ailesi önce Mısır’a ardından Fas, Bahamalar ve Meksika’ya gitti. Son durakları ise ABD oldu. Prenses Aşraf, bütün bu göçler esnasında depresyonlar ve bağımlılıklarla boğuştu. Mutluluğu yakalayamadığı üç evlilik yaptı. Oğullarından biri suikasta kurban gitti.”</p>

      <p class="paragraf">Yüzü asılmıştı Şirin Hanım’ın. Biraz da üzüntüsünden, sayfayı çevirdi:</p>

      <p class="paragraf">“İşte bu benim!” dedi yüzüklü işaret parmağını bir başka fotoğrafın üzerine koyarak.</p>

      <p class="paragraf">Yeni doğmuş haliyle babasının kucağındaydı. Üzeri Farsça yazılı fotoğrafta tek okuyabildiğim 1947 sayısıydı.</p>

      <p class="paragraf">“Böylece yaşım da ortaya çıktı!” dedi ve gülümsedi.</p>

      <p class="paragraf">Aynı anda salonun kapısında beliren orta yaşlı hizmetçiye döndü, başıyla belli belirsiz bir işaret yaptı.</p>

      <p class="paragraf">Yeniden bize döndü ve “Aperitif olarak, size kendi yaptığım vişne liköründen ikram edeceğim.” dedi.</p>

      <p class="paragraf">Eşim memnuniyetini ifade edecek sözleri ardı ardına sıralarken, hizmetçi elinde gümüş bir tepsiyle içeriye girdi, likörlerimizi dağıttı.</p>

      <p class="paragraf">Minik kadehimi alırken “Tıpkı İngilizlerin yemekten önce sherry içmeleri gibi…” dedim.</p>

      <p class="paragraf">Ev sahibemiz, “Evet, sherry İspanyolların Xerez bölgesinde ürettikleri beyaz üzümden yapılır. Şimdi içeceğinizi likör ise votka, vişne, karanf<span class="char-style-override-12">i</span>l, tarçın, pudra şekeri karışımı” dedi ve kadehini şeref<span class="char-style-override-12">i</span>mize kaldırdı.</p>

      <p class="paragraf">Eşim ilk yudumu alır almaz, “Muhteşem! Tarif<span class="char-style-override-12">i</span>ni mutlaka istiyorum.” diyerek liköre, dolayısıyla ev sahibemize tezahüratta bulundu.</p>

      <p class="paragraf">Haklıydı, gerçekten de iyi yapılmış bir vişne likörüydü içtiğimiz.</p>

      <p class="paragraf">Şirin Hanım eşime, “Sizin için tarif<span class="char-style-override-12">i</span>ni yazacağım.” dedi.</p>

      <p class="paragraf">Bu arada ben, ev sahibemizin sherry ile cherry (vişne) likörü arasındaki farkı bilmediğimi ima etmesine takılıp kalmıştım. Bilmesem gerçekten dert etmem. Ama bildiğim bir konuda bilmiyormuş gibi görünmek canımı sıkmıştı…</p>

      <p class="paragraf">Kızım, elindeki kadehi önündeki sehpanın üzerine bırakıp yeniden albüme dönünce, likörümden bir yudum daha aldım. En iyisi, sherry ile ilgili Şirin Hanım tarafından yanlış anlaşıldığımı unutmak olacaktı. Öyle yapmaya karar verdim.</p>

      <p class="paragraf">Albümün sayfaları çevrildikçe, ev sahibemizin yaşı büyüyordu:</p>

      <p class="paragraf"><span>“Bakın sağda duran benim, ortada Şah’ın kızı Leyla var. Onun yanında, sol başta duran ise, Şah’ın oğlu Ali Rıza. Yaşı bize göre bir hayli küçük. Fotoğraf devrimden üç yıl önce çekildiğine göre, burada on yaşında olmalı. Gördüğünüz üç kişiden hayatta kalan sadece ben varım. Leyla, 2001 yılında Londra’da bir otel odasında aşırı dozda uyuşturucudan ölü bulundu. Ali Rıza ise, şakağına dayadığı tabanca ile intihar etti. O tarihte, Harvard’da yaptığı doktorası bitmek üzereydi.”</span></p>

      <p class="paragraf">Şirin Hanım, konuşmaya devam etmek istemediği için mi yoksa edemediği için mi bilmem, sustu.</p>

      <p class="paragraf">O susunca eşim, “Yaşadığı hayat ağır gelmiş olmalı…” dedi.</p>

      <p class="paragraf"><span>Ev sahibemiz başını salladı ve yeniden konuşmaya başladı:</span></p>

      <p class="paragraf">“Çok parlak bir gençti. Gelişimini uzaktan büyük memnuniyet duyarak izliyordum.”</p>

      <p class="paragraf">Yine çatallaşmıştı Şirin Hanım’ın sesi, yüzüne hüznün gölgesi düşmüştü.</p>

      <p class="paragraf">Birden, sanki o anda hatırlamış gibi birkaç sayfa birden çevirdi ve “Size son bir resim göstereceğim. Sonra yemeğe oturalım, o resimle ilgili de sofrada konuşuruz.” dedi.</p>

      <p class="paragraf">İstediği kareyi bulunca, daha öncekilerde olduğu gibi, yüzük takılı işaret parmağını fotoğrafın üzerinde üç kez tıklattı:</p>

      <p class="paragraf">“Burası Hukuk Fakültesi’nin amf<span class="char-style-override-12">i</span>si. Sol yanımda oturan sınıf arkadaşım Peykân.”</p>

      <p class="paragraf">Şirin Hanım, fotoğraftaki dimdik siyah saçlı genç adamın ismini, sanki özel bir kızgınlığı varmış gibi telaffuz etmişti. Ardından sesini normale döndürmüş, parmağını asıl işaret etmek istediği kişinin üzerine getirmişti.</p>

      <p class="paragraf">“Sağ yanımda oturan şu hanım kim biliyor musunuz?”</p>

      <p class="paragraf">Sanki bilme ihtimalim varmış gibi fotoğrafa dikkatle baktım:</p>

      <p class="paragraf">“Hayır, bilmiyorum. Kim?”</p>

      <p class="arabaslik-sol" id="toc_marker-7-4">Şık bir yemek masası…</p>

      <p class="paragraf">Ev sahibemiz, fotoğraftaki üçüncü kişiyle ilgili olarak “İzninizle, onun kim olduğunu sofrada anlatıyım…” dedi ve ayağa kalktı.</p>

      <p class="paragraf">Masanın bir ucuna Âzem, öteki ucuna Şirin Hanım oturdu. Ev sahibesi olarak sağ yanına eşimi, sol yanına beni aldı. Kızım benim yanıma geçti ve Âzem’in sağında kaldı. Böyle olunca, eşim ile Sedat yan yana gelmiş oldular.</p>

      <p class="paragraf">“Vah zavallı” diye düşündüm genç adam için. Yemeğin sonuna kadar, eşimin ardı arkası kesilmeyecek sorularına muhatap olacaktı.</p>

      <p class="paragraf">Türk ve İran mutfağının seçkin mezeleri ile sürahiden dökülen hoş bir şarap eşliğinde yemeğe başladık.</p>

      <p class="paragraf">İlk yudumun ardından, tüm cesaretimi toplayıp “Şiraz mı?” diye sordum.</p>

      <p class="paragraf">Şirin Hanım’ın gözleri iftiharla parladı ve “Evet” dedi.</p>

      <p class="paragraf">İçimi çekerek “Şarabı insanlığa Perslerin kazandırmış olması, buna karşılık şimdi kendilerinin bu güzel içeceği üretemiyor olmaları ne acı!” dedim.</p>

      <p class="paragraf">Gecenin başından itibaren neredeyse hiç konuşmamış olan Âzem, “Üretiyorlar. Şiraz’da üretilen üzümün büyük bir kısmı evlerde şaraba dönüştürülüyor.” diye karşılık verdi.</p>

      <p class="paragraf">Şirin Hanım oğlunu destekledi:</p>

      <p class="paragraf">“İran’da durum epeydir eskisi gibi değil. Yasalarda yeterli değişiklikler yapılmasa da insanlar bir yolunu buluyor, kendilerini özgürleştiriyorlar.”</p>

      <p class="paragraf">Ev sahibemize, bunu duyduğuma çok sevindiğimi söyledim. Şiraz’dan söz açılınca aklıma Yahya Kemal Beyatlı’nın “Rindlerin Ölümü” isimli şiiri gelmişti, kendimi tutamayıp iki satır okudum.</p>

      <p class="paragraf">“Gece, bülbül ağaran vakte kadar ağlarmış</p>

      <p class="paragraf">Eski Şiraz’ı hayal ettiren ahengiyle…”</p>

      <p class="paragraf">Ve ardından, “Kadehimi eski İran’a, şiirin ve sanatın şehri Şiraz’a kaldırıyorum!” dedim.</p>

      <p class="paragraf">Herkes kadehini kaldırdı ve “Şerefe” dedi.</p>

      <p class="paragraf">Şirin Hanım, kadehini masaya koyarken okuduğum şiir için teşekkür etti.</p>

      <p class="arabaslik-sol" id="toc_marker-7-5">Nobel Barış Ödülü…</p>

      <p class="paragraf">Kısa bir sessizlikten sonra, Afganilerin aile albümünde son bıraktığımız noktaya geri döndük.</p>

      <p class="paragraf">Ev sahibemiz, az önce albümde işaret ettiği fotoğrafı kastederek “Hukuk Fakültesi’nde çekilen fotoğrafta benim sol yanımda oturan hanım Şirin Ebadi’ydi” dedi ve sordu:</p>

      <p class="paragraf">“Hatırladınız mı kim olduğunu?”</p>

      <p class="paragraf">Hatırlayamamıştım. Eşim ve kızım da hatırlayamadıklarını söylediler.</p>

      <p class="paragraf">Sedat kardeşim, mahcubiyetimizin uzun sürmesini engellemek için olsa gerek “İlk sorulduğunda ben de hatırlayamamıştım…” diyerek dahil oldu konuşmaya.</p>

      <p class="paragraf">Şirin Hanım anlatmaya devam etti:</p>

      <p class="paragraf">“Arkadaşım ve adaşım Şirin Ebadi tıpkı benim gibi hukukçu oldu. Varlıklı bir ailenin, kolej okumuş kızıydı. Fakülteyi başarıyla bitirmişti. İstese herhangi bir batılı ülkede kendisine yeni bir hayat kurabilirdi. Ama yapmadı. İran’da kalıp mücadele etmeyi tercih etti. Zaman içinde insan haklarının İran’daki en güçlü savunucusu haline geldi. Eşi ve iki kızıyla birlikte çok acılar çekti. Kayınbiraderini işkencede öldürdüler, kendisini hapse attılar. Yılmadı. O günden bugüne, İran için umut ışığı oldu ve olmayı sürdürüyor. 2003 yılında Nobel Barış Ödülü’nü kazanınca pek çok İranlı gibi ben de sevinç gözyaşları döktüm.”</p>

      <p class="paragraf"><span>Etkilenmiştim. Biraz yüksek sesle, “Bravo” dedim. Der demez aklıma, sanki Şirin Ebadi’nin İran’da kalmış olmasına methiye düzmüşüm gibi anlaşılabileceğim geldi. Haklı çıktım.</span></p>

      <p class="paragraf">Bu sözümü, “Şirin Ebadi kaldı, Şirin Afgani kaçtı” diyerek yanıtladı ev sahibemiz. İran’ı terk etmiş olmaktan utanmış gibiydi.</p>

      <p class="paragraf">Az önce yaptığım gafın etkisini azaltmak için, “Ama siz mecburdunuz” dedim.</p>

      <p class="paragraf">“Herkes mecburdu ya da kimse değildi” diye karşılık verdi Şirin Hanım.</p>

      <p class="paragraf">Dilim döndüğünce, babasının özel durumunun İran’da kalıp mücadele etmesine engel olduğunu savundum. Gerçekten de öyle olduğuna inanıyordum. Çeşitli yerlerden okuduğum kadarıyla, mollalar iktidarı ele geçirince, İranlı on bin civarında kardeşimiz için zor bir dönem başlamıştı. Ülkeden ayrılmayanlardan hayatlarını kaybedenler olmuş, bazıları yaşasalar da felaketi çok büyük kayıplarla, korkunç acılar çekerek geride bırakabilmişlerdi.</p>

      <p class="paragraf">Biraz da lafı değiştirmek için, Tahran’da hukuk okumuş biri olarak Türkiye’ye geldiğinde hayata nasıl tutunduğunu sordum Şirin Hanım’a.</p>

      <p class="paragraf">İlk bir yıl Türkçeye yoğunlaştığını, ardından İstanbul Üniversitesi’nin Hukuk Fakültesi’nden de diploma aldığını anlattı. Bir hukuk bürosunda iş bulmuş, zaman içinde başarılı bir avukat olmuştu. Önce kendi başına çalışmış, oğlu da kendisi gibi avukat olunca, Afgani Afgani Hukuk Bürosu’nu kurmuşlardı.</p>

      <p class="paragraf">Dertli bir ses tonuyla sürdürdü Şirin Hanım sözlerini:</p>

      <p class="paragraf">“Zor günler geçirdim. Çalışmaktan, başarılı olmaktan başka bir yol yoktu önümde. Ben de gereğini yerine getirdim.”</p>

      <p class="paragraf">Eşim, “Neden başka bir yolunuz olmadığını söylediniz?” diye sorunca, kaldığı yerden devam etti ev sahibemiz:</p>

      <p class="paragraf">“Göçerken, ailemizden kalan ziynet eşyalarını yanımıza almayı başarmıştık. Ama küçük hazinemizin günün birinde biteceğinin farkındaydım. Babam bir işe başlayacak yaşı çoktan geride bırakmıştı. İran’daki gibi bir hayatımız hiçbir zaman olamayacaksa da en azından ona ve kendime bakabilir durumda olmam gerekiyordu.”</p>

      <p class="paragraf"><span>Anlaşılmıştı. Nedense aklıma yine Ekim Devrimi’ne dair okuduklarım geldi. Rusya’dan kaçan baronlar sinemalarda yer göstericilik, baronesler ise lokantalarda bulaşıkçılık yapmışlardı.</span></p>

      <p class="paragraf">“Hiç olmazsa, başlangıçta sizi ayakta tutmaya yetecek kadar paranız olmuş.” dedim.</p>

      <p class="paragraf">“Evet” dedi Şirin Hanım.</p>

      <p class="paragraf">Âzem, annesinin yorulduğunu düşünmüş olsa gerek, “Şaraplarımızı koltuklarımızda içmeye devam edelim mi?” diye sordu.</p>

      <p class="paragraf">Ona ilk sözlü destek, epeydir peçetesiyle oynamakta olan kızımdan geldi:</p>

      <p class="paragraf">“Gayet iyi olur.”</p>

      <p class="paragraf">“Patavatsız!” diye geçirdim içimden. Eve gidince uyarmayı, zihnimin bir köşesine not aldım.</p>

      <p class="paragraf">Ben, eşim ve Sedat kardeşim, yüzlerimizi Şirin Hanım’a çevirerek kararı ona bıraktık.</p>

      <p class="paragraf">Her haliyle otoritenin kendinde olduğunu hissettiren aristokrat kadın, peçetesini kucağından alıp tabağının sağ yanındaki boşluğa bıraktı ve ayağa kalktı.</p>

      <p class="paragraf">Sonraki saatlerin neredeyse tümünde, İran’ın eski günlerinden konuştuk.</p>

      <p class="arabaslik-sol" id="toc_marker-7-6">Âzem’in soyadı neden Afgani?</p>

      <p class="paragraf"><span>Afgani ailesinin evinden ayrılırken “Biz de sizi bekliyoruz” dedim Şirin Hanım’a.</span></p>

      <p class="paragraf"><span>Eşim benim bıraktığım yerden devam etti:</span></p>

      <p class="paragraf"><span>“Piyano çalma faslını bu akşama yetiştiremedik. Onu da bizde gerçekleştiririz.”</span></p>

      <p class="paragraf"><span>Merdivenleri inerken, aslında konuşulması gereken her şeyin konuşulmadığını düşündüm. Sormak istediğim onlarca</span> <span>soru kafamda dans ediyordu. Bunlardan en önemlileri kuşkusuz Cemaleddin Afgani ve Büyük Üstadın odasında bulunan kılıçla ile ilgili olanlardı.</span></p>

      <p class="paragraf"><span>Otomobil ile yola koyulduğumuzda kızım, “Neden Âzem’in babasıyla ilgili hiçbir şey sormadınız?” dedi.</span></p>

      <p class="paragraf"><span>Kızımın ardından eşim, “Neden Âzem’in soyadı Afgani? Babasının soyadını taşıması gerekmiyor mu?” diye sordu.</span></p>

      <p class="paragraf"><span>Neyse ki en azından bu soruların cevaplarını biliyordum. Âzem’in başvuru işlemleri sürerken her iki sorunun cevabını da öğrenmiştim.</span></p>

      <p class="paragraf"><span>Şirin Hanım’ın Türkiye’de, bir Türk’le gerçekleştirdiği evlilik bir yıl bile sürmemiş, ayrılıkla sonuçlanmıştı. Daha en başta, Âzem’in yaşamının tümünü annesiyle sürdüreceği, babasıyla bir temasının olamayacağı ortaya çıkmıştı. İlk zamanlar babasının soyadını kullanan Âzem, birkaç yıl sonra resmen Afgani soyadını almıştı.</span></p>

      <p class="paragraf"><span>Eşim, “Yeni bir evlilik yapıp başka çocukları olduysa, bu durum babasının işine gelmiş bile olabilir.” dedi.</span></p>

      <p class="paragraf"><span>Kızım, “Afgani güzel bir soyadı” diye iç geçirdi.</span></p>

      <p class="paragraf"><span>Bu sözlerin altında kalamazdım. En kıskanç halimi takınarak “Ne o prenses, benim soyadımı beğenmeyip, Âzem’e doğru bir yöneliş içine mi girdin yoksa?” diye sordum.</span></p>

      <p class="paragraf"><span>Armut dibine düşer derler. Kızım hemen ağzımın payını verdi:</span></p>

      <p class="paragraf"><span>“Bir kere ben onun hemşiresiyim. İkincisi, eğer bir yöneliş mümkün olabilecekse, öteki genç kardeşe, Demirciler’e doğru yelken açmayı tercih ederim doğrusu.”</span></p>

      <p class="paragraf"><span>Kızımla aramızda bir süre daha sürme potansiyeli taşıyan sözde itişme, eşimin sorusuyla sona erdi:</span></p>

      <p class="paragraf"><span>“Peki, diğer meseleyle ilgili ne düşünüyorsunuz?”</span></p>

      <p class="paragraf"><span>“Diğer mesele” laflarını duyunca aklıma önce Cemaleddin Afgani, ardından kılıç geldi. Neyse ki kısa sürede toparlandım. Eşim ve kızımın bu iki meseleden haberdar olmaları imkânsızdı.</span></p>

      <p class="paragraf"><span>Tabii ki soru, “Sedat’ın tercihi Âzem” konusuyla ilgiliydi.</span></p>

      <p class="paragraf"><span>Sahi ne olmuştu öteki meseleye?</span></p>

      <p class="paragraf"><span>Kızım, hemşirelerle yapılan geceden sonra söylediğini aynen tekrarladı. Görüşünde en küçük bir değişiklik olmamıştı. Ona göre, Âzem ile Sedat’ın arasında düşündüğümüz gibi bir ilişki yoktu.</span></p>

      <p class="paragraf"><span>Ona, aynı f</span><span class="char-style-override-12">i</span><span>kirde olduğumu söyledim.</span></p>

      <p class="paragraf"><span>Eşim ise ikimizden farklı düşünüyordu.</span></p>

      <p class="paragraf"><span>“Herhangi bir olumsuzluğa şahit olmadık. Çünkü bu gece Şirin Hanım’la birlikteydik. Âzem ile Sedat bu nedenle kendilerini dikkatli davranmak zorunda hissetmiş olabilirler.”</span></p>
    </div>
  </div>
</body>
</html>
