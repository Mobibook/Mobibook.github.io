<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-36.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-36.html" xml:lang="tr-TR">
    <div class="Basic-Text-Frame">
      <p class="split"/>

      <p class="anabaslik" id="toc_marker-36">ÂZEM’İN NİNNİSİ…</p>

      <p class="paragraf">Büyük Üstadın odasına, her zaman olduğu gibi önce Âzem, ardından Sedat kardeşim girdi.</p>

      <p class="paragraf">Kendilerinden, çalışma masasının karşısında bulunan sandalyeleri alarak bize katılmalarını rica ettim.</p>

      <p class="paragraf">Şirin Hanım, Âzem’i karşısında görünce önce sessiz kaldı. Bu sessizliği şaşkınlığa yordum.</p>

      <p class="paragraf">İki kardeşim sandalyelerini çekip aramıza katılınca, tam da beklediğim gibi sessizlik bozuldu.</p>

      <p class="paragraf">“Senin ne işin var burada!”</p>

      <p class="paragraf">Soru gibi ama soru cümlesi değil. Aslında Şirin Hanım, Âzem’e neden geldiğini sormuyor, orada bulunmaması gerektiğini söylüyor. Üstelik kızarak.</p>

      <p class="paragraf">Âzem annesine cevap vermedi. Belki de veremedi.</p>

      <p class="paragraf">Peykân Bey’in de yüzü düşmüş vaziyette. Şirin Hanım’dan farklı olarak o, duruma karşı hemen savaş açmak yerine belli ki daha ileriyi görüp ona göre davranmak niyetinde. Anlamaya çalışan bakışlarla, önümüzdeki dakikalarda neler olabileceğini kestirmeye çalışıyor.</p>

      <p class="paragraf">Şirin Afgani, henüz Âzem ile Sedat’ın neden Büyük Üstadın odasında olduklarını sorgulama aşamasında değil. Belki bir süre sonra o noktaya da gelecek ama öncelikle tepki veriyor:</p>

      <p class="paragraf">“Sana söylüyorum Âzem, ne işin var burada!”</p>

      <p class="paragraf">Bu da bir soru cümlesi görünmekle birlikte, değil. Gelmemen gerekirdi, kalk git, demeye getiriyor Şirin Hanım.</p>

      <p class="paragraf">Büyük Üstad araya girdi:</p>

      <p class="paragraf">“Ben davet ettim. Çözemediğimiz bir problemde, katkıda bulunmasını istedim. Biliyorsunuz, ben bir istekte bulunduğumda, çok özel bir manileri yoksa kardeşlerim yardımcı olmaya çalışırlar.”</p>

      <p class="paragraf">Bakmayın mevcut durum nedeniyle zorlanıyor olmasına, Şirin Hanım aslında son derece kıvrak bir zekâya sahip. Aynı zamanda bilgili de. Kısacası, hazır cevap olmak için gereken tüm özelliklere sahip.</p>

      <p class="paragraf">Ve, derhal verdi Büyük Üstadın cevabını:</p>

      <p class="paragraf">“Çok özel bir mani! Öyle mi? Düşünün ve bulun, daha özel bir mani ne olabilirdi acaba? Biz bir aileyiz ve siz Âzem’i, yani kendi öz çocuğumu, savunmanızı yapsın diye benim karşıma çıkartıyorsunuz. Bir de bana, çok özel bir mani yoksa teranesi okuyorsunuz. Bu ne cüret!”</p>

      <p class="arabaslik-sol" id="toc_marker-36-1">Planımız ne?</p>

      <p class="paragraf"><span>Şu andan itibaren, Büyük Üstadın ve benim sakin olmamız gerekiyor. İkimiz de bunun gayet iyi farkındayız. Bu nedenle, Şirin Hanım’ın kullandığı hakaret kokan terane, cüret gibi sözcükleri es geçiyor, duymamış gibi davranmayı tercih ediyoruz.</span></p>

      <p class="paragraf"><span>Biraz da bu nedenle, Şirin Hanım’a bakmaktan vazgeçiyor, başımı öteki tarafa çeviriyor, tekrar yeni gelen kardeşlerimi inceliyorum.</span></p>

      <p class="paragraf"><span>Âzem berbat görünüyor. Elleri, ayakları titriyor. Sanki ruhunu teslim edecek gibi bir hali var. Neyse ki Sedat kardeşimiz yanında ve kaya gibi sağlam. Sedat yanında olmasa, Âzem, kılıcın muhafızlığına soyunmak şöyle dursun, belki içeriye bile giremezdi.</span></p>

      <p class="paragraf"><span>Peykân Bey de şaşırmış vaziyette. Önceleri ne tür bir harekata maruz kaldıklarının hesabını yapıyor gibi bir hali vardı. Şimdi durumu farklı. Şaşkınlığı giderek kızgınlığa dönüşüyor gibi. Biraz gecikmeyle de olsa, ilk tepkisini vermeye hazırlanıyor. Sorularını, başını önce Büyük Üstada sonra bana ve yeniden Büyük Üstada çevirerek soruyor:</span></p>

      <p class="paragraf"><span>“Nedir planınız? Ne yapmaya çalışıyorsunuz? Ne işi var Âzem’in ve Sedat Bey’in burada?”</span></p>

      <p class="paragraf"><span>Peykân Efgani’nin, Sedat Demirciler gibi zengin biri de işin içinde olduğu için, Bonhams’ı aradan çıkartıp paranın konuşulacağı başka bir operasyon gerçekleştirmeye çalışıp çalışmadığımızı anlamaya çalıştığını tahmin etmek o kadar da zor değil.</span></p>

      <p class="paragraf"><span>Peykân Bey’in işini kolaylaştırmak için bir açıklamada bulunuyorum:</span></p>

      <p class="paragraf"><span>“Sedat sadece Âzem’i desteklemek için burada. Başka bir nedeni yok gelmesinin.”</span></p>

      <p class="paragraf"><span>Durum gerçekten de böyle. Sedat’ın orada bulunma nedenine ilişkin olarak ancak bu kadar yardımcı olabilirim konuklarımıza. Peykân Bey’in gönlü olsun diye saatlerce izahat vermem de gerekmiyor zaten.</span></p>

      <p class="paragraf"><span>“Eeee” diyor ardından Peykân Bey.</span></p>

      <p class="paragraf"><span>Neyse ki bu lafa cevap vermek zorunda kalmıyorum. Şirin Hanım benim yerime bir açıklamada bulunuyor:</span></p>

      <p class="paragraf"><span>“Eeeesi şu, karşımıza Âzem ve Sedat’ı çıkartarak kılıcı vermeyebileceklerini zannediyorlar.”</span></p>

      <p class="paragraf"><span>“Anlıyorum da ne alakası var Âzem ve Sedat Bey’in kılıçla?” diye soruyor bunun üzerine Peykân Efgani.</span></p>

      <p class="arabaslik-sol" id="toc_marker-36-2">Söz Âzem’de…</p>

      <p class="paragraf">Peykân Bey’in ısrarı üzerine Âzem konuşmaya başladı.</p>

      <p class="paragraf">“Çok alakam var. Bildiğiniz gibi ben de bir Afgani’yim. Cemaleddin Afgani’nin soyundan geliyorum. Vâlâ Bey dedemdi. Kılıç meselesi ikinizi olduğu kadar beni de ilgilendiriyor.”</p>

      <p class="paragraf">“Annen senin haklarını savunmak üzere burada ya işte!” diyerek şaşkınlığını ifade etti Peykân Bey.</p>

      <p class="paragraf">Âzem, Peykân Efgani’nin bu sözleri üzerine, odaya girdiğinden itibaren, zoraki de olsa, ilk kez gülümsedi.</p>

      <p class="paragraf">“Sorun da burada ya işte. İkiniz bir araya gelince, kılıcın kaderine sahip çıkacak biri daha gerekiyor. Hayatı boyunca bunu dedem yaptı. Şimdi de ben yapacağım. Bilmem anlatabildim mi?”</p>

      <p class="paragraf">Şirin Hanım, “Senin ne haddine...” diyecek oluyor.</p>

      <p class="paragraf">Büyük Üstad duruma müdahale ediyor:</p>

      <p class="paragraf">“Şirin Hanım lütfen! Ben, kılıcın serüveni ile sizin ve Peykân Bey’in önceki ve şimdiki beklentilerinizin neler olabileceğini, farklı bir bakışa sahip olduğunu düşündüğüm Âzem kardeşimden de dinlemek istiyorum. Müsaade eder misiniz?”</p>

      <p class="paragraf">Peykân Bey ve Şirin Hanım çaresizlik içinde birbirlerine bakıyorlar. Büyük Üstada hayır demelerinin toplantıyı bırakıp gitmek anlamına geleceğinin gayet iyi farkındalar. Böyle bir davranışın, kılıçla ilgili olarak eğer hâlâ kalmışsa, sulh yollarını tümüyle tüketmek anlamına geleceğini tahmin edebiliyorlar. Çaresizlik içinde, Âzem’in neler söyleyeceğini beklemeye koyuluyorlar.</p>

      <p class="paragraf">Âzem kardeşimiz, önceliği Peykân Bey’e veriyor. Ona dönük olarak konuşmaya başlıyor:</p>

      <p class="paragraf">“Kendimi bildim bileli bir kılıç kavgasıdır gidiyor. Siz Peykân Bey, çocukluğumda sık sık evimize gelir, dedemden kılıcı isterdiniz. Konuşmaları gayet iyi hatırlıyorum. Eminim siz de hatırlıyorsunuzdur. Her gelişinizde, Vâlâ Bey size kılıcın kendisinde değil burada, kardeşlerin elinde olduğunu söylerdi. Siz de köpürür, geri alması için ısrar eder, tehditler, bazen küfürler savurarak kapıyı çarpıp giderdiniz. Bu davranışlarınıza çocuk kulaklarımla şahit oldum. Hatırlıyor musunuz o günleri?”</p>

      <p class="paragraf">Âzem, sorduğu soruya cevap beklemeden Peykân Efgani’den annesine çevirdi bu kez başını:</p>

      <p class="paragraf">“Dedemle kılıç üzerine yaptığınız konuşmaları çok iyi hatırlıyorum anne. Çoğunlukla kendisini uyarmaya, ikna etmeye çalıştığını, arada bir küstüğünü, aylarca konuşmadığını yakından izledim. Bu konu açıldığında, ona hep yanlış bir iş yaptığını ve bu yanlıştan dönmesi gerektiğini söylerdin. Böyle durumlarda sana nasıl cevap verdiğini hatırlıyor musun? Hatırlamıyorsan hatırlatayım. Vâlâ dedem, böyle durumlarda tıpkı isminin anlamı gibi, yani yüce konuşmalar yapardı. Ağzından çıkan sözcükleri dün gibi hatırlıyorum. Ve istisnasız olarak, her konuşmasında, kılıcın sahibi değil koruyucusu olduğunu söyledi. Bırak satıp parasına sahip olmak, böyle aşağılık bir davranışta bulunmayı düşünemem bile, derdi. Dedemin bu sözlerini benim gibi senin de rahatlıkla hatırlıyor olman gerekir. O kadar çok tekrar ettirdin ki adamcağıza.”</p>

      <p class="paragraf">Âzem, dedesinin, kılıcın koruyucusu olmaya dair sözlerini tekrarlarken duygusallaştı. Göz pınarlarından iki damla yaş süzüldü.</p>

      <p class="paragraf">Şirin Hanım, Âzem’in gözlerini siliyor olmasından istifade etti:</p>

      <p class="paragraf">“Anlattıklarının içinde doğruluk payı olan kısımlar olabilir ama bu sadece ailemizi ilgilendirir. Başkalarının yanında bu tür konuşmalar yapmanı istemiyorum. Lütfen şu saçmalığa bir son ver ve buradan git.”</p>

      <p class="paragraf">Âzem, annesinin bu sözlerini dikkate almayacağını ifade eden bir tavır sergileyince, Şirin Hanım son bir kez daha denedi şansını:</p>

      <p class="paragraf">“Peykân Bey’le birlikte başlattığımız girişimin önünde durma Âzem. Sonunda, bu odada tek kaybeden sen olursun. Unutma, tek çocuğumsun. Elde edeceğim servet, benden daha çok senin işine yarayacak.”</p>

      <p class="paragraf">Şirin Hanım’ın Âzem’e karşı giriştiği psikolojik savaştan başarı ile çıkıp çıkmayacağını yakından izleyen Peykân Bey’in yüzüne, işlerin sarpa sarmakta olduğuna dair bir ifade yerleşiyor. Duruma müdahale etmesi gerektiğine karar verince, çekinerek bir Büyük Üstada bir bana bakıyor.</p>

      <p class="paragraf"/>

      <p class="paragraf para-style-override-8">İkimiz de kendisine izin alması gerekmediğini, istediği gibi araya girebileceğini hissettiriyoruz. Peykân Bey, Âzem’e yönelik olarak görüşlerini sıralamaya koyuluyor:</p>

      <p class="paragraf">“Deden, yaşlı ve duygusal bir adamdı. Onu yakından tanıyan biri olarak, kılıcı teslim ettiği yıllarda aklının başında olmadığını biliyorum. Bir hata yaptı. Bugün burada, annenle birlikte, bu hatanın telaf<span class="char-style-override-12">i</span> edilmesi için çaba sarf ediyoruz. Senin yerinde olsam, şu anda yaptığının tersine, istikbalimi göz önünde bulundurarak, annene ve bana destek olmaya çalışırım...”</p>

      <p class="paragraf"><span>Peykân Bey konuşmasını sürdürürken, onun söylediği bu sözlerden etkilenip etkilenmediğini anlamak için Âzem’e bakıyorum. Hiç de kafası karışmış gibi durmuyor. Tersine, odadan içeriye girdiğinden daha güçlü bir görüntü sergiliyor.</span></p>

      <p class="paragraf">Ona bu gücü verenin Sedat kardeşim olduğunu hissediyorum. Odaya girdiğinden bu yana tek söz etmemesine rağmen, kaya gibi bir duruş sergiliyor. Yanında duran insanın kendine güvenli hali, belli ki Âzem’e büyük güç veriyor.</p>

      <p class="paragraf">İçimden, Sedat’ın bu duruşu sürdürebilmesi ve Âzem’in üzerine düşen görevi yapabilmesi için dua ediyorum.</p>

      <p class="arabaslik-sol" id="toc_marker-36-3">Duam kabul olacak mı?</p>

      <p class="paragraf">Bu esnada şaşırtıcı bir gelişme oldu. Âzem ayağa kalktı. Hepimiz şaşkınlık içinde onu izlemeye başladık.</p>

      <p class="paragraf">Büyük Üstada döndü Âzem ve “Acaba kılıcı elime almama izin verir misiniz?” diye sordu.</p>

      <p class="paragraf">Böyle bir soruyla karşılaşacağımızı ne ben tahmin ederdim ne de Büyük Üstad. Tahmin edebilsek neye karar verirdik bilemem ama mutlaka bir plan yapardık. Büyük Üstadın nasıl bir cevap vereceğini kestiremiyorum.</p>

      <p class="paragraf">Âzem’in sorusu, benim olduğu gibi Büyük Üstadın da şaşırmasına yol açıyor.</p>

      <p class="paragraf">Sedat odaya girdiği andan itibaren ilk kez konuşuyor.</p>

      <p class="paragraf">“Büyük Üstadım, lütfen izin verin. Sizi temin ederim, Âzem hiç kimseye ve kılıç da dahil olmak üzere hiçbir şeye zarar vermeyecek. Kılıcın taşıdığı sırrı aydınlatabilmesi için, onu elinde tutması gerekiyor.”</p>

      <p class="paragraf">Sedat’ın sözleri bana, Âzem’in kılıcı neden istediğini bildiğini düşündürüyor.</p>

      <p class="paragraf">Büyük Üstad da tıpkı benim gibi düşünmüş olsa gerek, yüzünü bana doğru çeviriyor.</p>

      <p class="paragraf">Başımı biraz öne eğip gözlerimi bir kez kapatıp açarak, ne düşündüğümü ifade etmeye çalışıyorum.</p>

      <p class="paragraf">Bu arada, Peykân Bey ve Şirin Hanım da olup biteni şaşkın gözlerle izliyor.</p>

      <p class="paragraf">Odada bulunan herkes, Büyük Üstadın vereceği kararı bekliyor.</p>

      <p class="paragraf">Büyük Üstad yerinden kalkıyor, masasına doğru yürüyor. Çekmecesinden aldığı küçük anahtarla geriye dönüyor. Şirin Hanım ve Peykân Bey’in oturdukları kanepenin tam arkasında bulunan camekânın kilidini açıyor. Kılıcı bulunduğu yerden alıyor, kabzası ile namlusundan tutarak yere paralel bir biçimde Âzem’e uzatıyor.</p>

      <p class="arabaslik-sol" id="toc_marker-36-4">Kılıç, torun Afgani’nin elinde…</p>

      <p class="paragraf"><span>Şirin Hanım ve Peykân Bey, neredeyse başlarının üzerinden geçen kılıca bakakalıyorlar.</span></p>

      <p class="paragraf"><span>İkisinden birinin uzanıp kılıcı kapmasından, sağa sola saldırarak kaçmasından endişe etmiyor da değilim. Tabii ki bu sadece bir vehim. Odada aynı safta olduğunu belli eden dört, bina içinde ve dışında pek çok özel güvenlik elemanı varken, göze alınabilecek bir çılgınlık olmaz böyle bir davranış. Pekâlâ farkındayım. Yine de aklımdan geçiyor.</span></p>

      <p class="paragraf"><span>Ayakta, Büyük Üstadın karşısında, neredeyse hazır ol vaziyetinde bekleyen Âzem, henüz kılıç Büyük Üstadın elindeyken gözlerini kapatıyor.</span></p>

      <p class="paragraf"><span>Büyük Üstad, yere paralel tuttuğu kılıç elinde olmak üzere, Âzem’in karşısında kalakalıyor.</span></p>

      <p class="paragraf"><span>Birkaç saniye sonra, Âzem duruşunu bozuyor, gözleri kapalı olarak ve sanki kılıç elindeymiş gibi bir hareketle önce sağa sonra sola doğru uzatıyor kolunu.</span></p>

      <p class="paragraf"><span>Elindeki olmayan kılıçla bir sağ bir sola hamle yapan Âzem, sayıklamaya başlıyor.</span></p>

      <p class="paragraf"><span>Konuşması bize yönelik değil. Belli ki sözlerini biz duyalım diye söylemiyor.</span></p>

      <p class="paragraf"><span>Âzem, sanki başka bir âleme geçmiş gibi davranıyor.</span></p>

      <p class="paragraf"><span>“Hep annemin dışarıda olduğu zamanları seçerdin... Sırrımızı kimseyle paylaşmamızı istemezdim... Bir gün kılıç üzerine konuşmak gerektiğinde, mutlaka konuşmamı söylerdin... Bunun gerçekten hayati bir an olmasına özen göstermemi isterdin... Zamanı geldi... Ve işte şimdi sıra bende... Yardım et dedeciğim...”</span></p>

      <p class="paragraf"><span>Elinde hâlâ bir kılıç varmış gibi duruyor. Gözleri yine kapalı ve sanki tuhaf bir dansı sahneye koyar gibi hareket etmeye başlıyor Âzem.</span></p>

      <p class="paragraf"><span>Dedesine yönelik konuşmasını kesmiş durumda. Bu kez kendi kendine konuşuyor:</span></p>

      <p class="paragraf"><span>“İlkokuldayım... Annem evde değil... Onun olmadığı zamanlardan biri daha... Dedemle, sihirli kılıç oyununu sahneye koyuyoruz... İkimiz de annem evdeyken bu oyunu oynamayı sevmiyoruz... Çünkü annem kılıçla oynadığımız oyunları saçma buluyor... Gürültü ettiğimizi söylüyor... Bu nedenle dedem de ben de hep onun olmadığı zamanları seçiyoruz... Bir de sırlar var... Vâlâ dedem, kılıcın sırlarını annemin duymasını istemiyor... İkimizin arasında kalmasına çok önem veriyor... İşte şimdi yine dedemle karşı karşıyayız... Oyun başlayabilir... Sırlar ortaya dökülebilir...”</span></p>

      <p class="paragraf"><span>Âzem’in gözleri hâlâ kapalı. Hayali kılıcı elinde tutmayı sürdürüyor ve Farsça olduğunu tahmin ettiğim bir ninniyi önce mırıldanmaya, sonra söylemeye başlıyor.</span></p>

      <p class="paragraf"><span>Ardından tekrar, bu kez Türkçe söyleyince, ninni olmasa da ninni formunda bir parçayı seslendirdiğini anlıyorum.</span></p>

      <p class="paragraf"><span>“Bastır, bir kere sağa çevir bırak,</span></p>

      <p class="paragraf"><span>bastır, iki kere sağa çevir bırak,</span></p>

      <p class="paragraf"><span>bastır iki kere sola çevir bırak,</span></p>

      <p class="paragraf"><span>bastır bir kere sola çevir bırak...”</span></p>

      <p class="paragraf"><span>Beşimiz de büyülenmiş gibi izliyoruz Âzem’in ninnisini ve beraberinde sahneye koyduğu dansı.</span></p>

      <p class="paragraf"><span>Tam Âzem ninnisini tamamlarken, Sedat ayağa kalkıyor</span> <span>ve tek laf etmeden Büyük Üstadın elindeki muhteşem kılıca uzanıyor.</span></p>

      <p class="paragraf"><span>Büyük Üstad, tereddütsüz teslim ediyor Şah Cihan’a ait paha biçilmez kılıcı Sedat kardeşimin güven veren ellerine.</span></p>

      <p class="paragraf"><span>Sedat, odanın ortasında, gözleri kapalı, elinde temsili bir kılıç olarak ninisinin son kelimelerini söyleyen Âzem’e yaklaşıyor. Sihirli kılıcı, sanki kutsal bir emaneti teslim eder gibi onun ellerine bırakıyor ve “Baştan başla Âzem!” diyor, son derece yumuşak bir sesle.</span></p>

      <p class="paragraf"><span>Âzem ve Sedat böyle davranmayı acaba önceden planlamışlar mıydı? Bilemiyorum. Ne sormanın ne düşünmenin zamanı. Tıpkı Şirin Hanım, Peykân Bey ve Büyük Üstad gibi, olacakları izlemeye koyuluyorum.</span></p>

      <p class="paragraf"><span>Âzem, kılıç eline geçince bir eliyle kabzasını tutuyor, öteki eliyle kabzanın en tepesinde bulunan elmas parçalarıyla bezeli topuza bastırıyor ve yeniden Farsça’ya dönüp, ninisini tekrarlıyor...</span></p>

      <p class="paragraf"><span>“Bastır, bir kere sağa çevir bırak...”</span></p>

      <p class="paragraf"><span>Ninninin, Âzem’e yapması gerekeni tarif ettiği anlaşılıyor...</span></p>

      <p class="paragraf"><span>Ve işte şimdi, Âzem, bu kez elinde sihirli kılıç olmak üzere tam da bunu yapıyor...</span></p>

      <p class="paragraf"><span>“...bastır, iki kere sağa çevir bırak...”</span></p>
    </div>
  </div>
</body>
</html>
