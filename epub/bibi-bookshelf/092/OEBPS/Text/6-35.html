<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-35.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-35.html" xml:lang="tr-TR">
    <div class="Basic-Text-Frame">
      <p class="split"/>

      <p class="anabaslik" id="toc_marker-35">İKİ DİRHEM BİR ÇEKİRDEK…</p>

      <p class="paragraf">Şirin Hanım, bir dergi kapağından çıkıp gelmiş gibi, şık bir giriş yaptı Büyük Üstadın odasına. Çok koyu yeşil bir döpiyes giymiş, içinde beyaz gömlek var. Siyah ayakkabıları ve çantası göz alıyor. Beyaz saçlarını topuz yapmış. Hukukçudan çok iş kadını gibi. Dirayetli adımlarla yaklaşıyor ve Büyük Üstada elini uzatıyor.</p>

      <p class="paragraf">Peykân Bey’in de ondan aşağı kalır yanı yok. O da koyu füme takım elbisesi, beyaz gömleği, kravatı ve parıldayan siyah ayakkabılarıyla ziyaretini çok ciddiye aldığını gösteriyor. Onun da elinde, siyah bir evrak çantası var.</p>

      <p class="paragraf">Önce Büyük Üstad, ardından ben konuklarımıza hoş geldiniz, dedik ve hatırlarını sorduk.</p>

      <p class="paragraf">Şirin Hanım ve Peykân Bey, tam kılıcın altında bulunan kanepeye, Büyük Üstad ve ben de karşılarında bulunan iki koltuğa yerleştik.</p>

      <p class="paragraf">İkrama dair ilk sözcükleri de geride bırakır bırakmaz, Peykân Efgani buluşma nedenimize dair ilk cümleyi kurdu:</p>

      <p class="paragraf">“Her ikinize de kılıç ile ilgili bir toplantı düzenlediğiniz için teşekkür ederim.”</p>

      <p class="paragraf">İkinci cümle ise Şirin Afgani’den geldi:</p>

      <p class="paragraf">“Lütfen o tebligatı size istemeyerek gönderdiğimize inanın. Bu tür bir konuşma yolunun açık olduğunu tahmin edebilseydik, kesinlikle göndermezdik. Tahmin edersiniz ki sizi ikna etmek için uğraşmayı, hukuk yoluna gitmeye tercih ederiz.”</p>

      <p class="paragraf">Şirin Afgani’nin bu sözleri üzerine aklıma, Yeni Türkü’nün, sözleri Murathan Mungan’a ait şu parçası geldi:</p>

      <p class="paragraf">“<span class="char-style-override-13">Bu maskeli balo ve onun sahte yüzleri...</span>”</p>

      <p class="paragraf">Büyük Üstad, “Doğrusu, tebligat göndermenizi yadırgadık.” dedi, Şirin Hanım’a bakarak.</p>

      <p class="paragraf">Şirin Hanım’ın dudakları bir şey söylemek istermiş gibi kıpırdadı. Büyük Üstad devam etti:</p>

      <p class="paragraf">“Çünkü, sizinle çok özel bir hukukumuz var. Hem babanız hem de Âzem kardeşimiz üzerinden...”</p>

      <p class="paragraf">Büyük Üstadın ne demek istediği çok açık. Şirin Hanım’a hemşiremiz olduğunu hatırlatıyor ve böyle bir ilişkinin, farklı bir davranış gerektirdiği serzenişinde bulunuyor.</p>

      <p class="paragraf">Şirin Afgani, sözü Büyük Üstadın ağzından aldı:</p>

      <p class="paragraf">“Tabii, tabii! Ben de öyle düşünüyorum. Zaten geçen defa da bu özel hukuka güvenerek ziyaretinize geldim.”</p>

      <p class="arabaslik-sol" id="toc_marker-35-1">Ve bomba patlıyor…</p>

      <p class="paragraf">Bıraksam, konuşma belki bu medeni çizgide bir süre daha gidecek ama dayanamıyorum:</p>

      <p class="paragraf">“Konuşmayı, kardeşçe kafa yormayı hiç denemediniz. Belli ki kendinizi istemek ve almak üzerine kurgulamıştınız. Yanınızda Peykân Bey ve Bonhams yetkilisi Bay Michael Hope olmak üzere gelmeniz, doğrusunu söylemem gerekirse, bende böyle bir intiba uyandırdı.”</p>

      <p class="paragraf">Sözlerim odaya bomba gibi düştü. Şirin Hanım ve Peykân Bey’in yüzleri asıldı. Ama böyle. Sanki yanlış bir davranışta bulunmuşum gibi yüzlerini asmaları daha da çok canımı sıktı. Konuya devam etmek zorunda hissettim kendimi:</p>

      <p class="paragraf">“Kabul edin ki bize hiç de hak etmediğimiz bir şekilde emrivaki yaptınız Şirin Hanım!”</p>

      <p class="paragraf">Peykân Bey araya girdi ve toplantının gidişatını daha makul bir frekansa çekmeye gayret etti:</p>

      <p class="paragraf">“Haklısınız. Düşüncesizlik ettik. Önceden bilgi versek, muhabbetini yapmaya çalışsak, ardından izin istesek çok daha iyi olurdu. Eminim böyle bir durumda siz de gereken izni verirdiniz zaten.”</p>

      <p class="paragraf">Tam da içimden, “O kadar emin olmasan…” diye geçirirken, Büyük Üstad, kendisinden hiç beklemediğim bir cümle ile katıldı konuşmaya:</p>

      <p class="paragraf">“Hayır vermezdik.”</p>

      <p class="paragraf">Şirin Hanım ve Peykân Bey’i bilmiyorum ama bu sefer de ben, “Eyvah!” diyorum kendi kendime. Büyük Üstadın gemileri yaktığını, bundan böyle geri dönüşün mümkün olamayacağını, toplantının tansiyonunun bundan böyle yüksek seyredeceğini düşünüyorum.</p>

      <p class="paragraf">Kendime de kızıyorum. Patlamaya yol açan bombanın f<span class="char-style-override-12">i</span>tilini az önce ben ateşledim. Öte yandan, en sonu en başından belli bir toplantı değil mi zaten bu?</p>

      <p class="paragraf">Herkesin, çok az da olsa düşünmeye ihtiyacı var. Odaya bir sessizlik hali hâkim oluyor. Dördümüzün de kendimizi toparlamamız, yeni bir başlangıç yapmamız lazım.</p>

      <p class="arabaslik-sol" id="toc_marker-35-2">Yeni bir başlangıç…</p>

      <p class="paragraf">Doğrusunu söylemek gerekirse, bugün odada sağduyuyu temsil eden ne benim ne de Büyük Üstad. Şirin Hanım’ı kastetmediğim de çok açık.</p>

      <p class="paragraf">Evet, Peykân Bey sağduyuyu temsilen, yumuşak bir sesle, biraz da alacağı cevaptan korkar gibi bozdu sessizliği:</p>

      <p class="paragraf">“Acaba baştan başlayabilir miyiz? Bizi bugün buraya neden davet ettiniz?”</p>

      <p class="paragraf">Cevap, Büyük Üstaddan geldi: “Güzel bir soru.”</p>

      <p class="paragraf">Anladığım kadarıyla o da benim gibi kızmakla sulh yolu bulmak arasında gidip geliyor.</p>

      <p class="paragraf">Büyük Üstad soruyu beğendiğini söyledikten sonra, Peykân Bey’e, davetimizin nedenini izah etmeye çalışıyor:</p>

      <p class="paragraf">“Sizle hukuk yoluna başvurmadan önce, kılıç üzerine bir kere daha konuşalım istedik.”</p>

      <p class="paragraf">Az önce üzerimizi kaplamış olan karabulutlar dağılıyor... Hepimiz, olabilecek en dik hale getirdiğimiz omuzlarımızı indiriyor, derin birer nefes alıp sükûnete yelken açıyoruz...</p>

      <p class="paragraf">Peykân Bey, arzulanan tansiyon düzeyine inmemizi sağladıktan sonra, “Size öncelikle meseleye nasıl yaklaştığımızı açıklayabilir miyim?” diye soruyor.</p>

      <p class="paragraf">Bu adam bir harika. Muayenehaneme geldiği ilk gün, tam bir öküz olduğuna karar vermiştim. Onu izleyen birkaç buluşmamızdan sonra gerçekten çok özel biri olduğunu düşünmeye başladım.</p>

      <p class="paragraf">Hiçbir şeyin, asla göründüğü gibi olmadığına çok güzel bir örnek Peykân Efgani.</p>

      <p class="paragraf"><span>Durum nasıl gerektiriyorsa öyle konuşmayı gayet iyi becerebiliyor. Kızmış, alınmış, duygulanmış, inanmış, sevinmiş, üzülmüş gibi yapmakta, onun eline kimse su dökemez. Eminim.</span></p>

      <p class="paragraf">Büyük Üstadın, “Buyrun” diyerek meseleye nasıl yaklaşıldığını anlamak istemesi üzerine, konuşma gerçek anlamda ilk kez başlamış oldu:</p>

      <p class="paragraf">“Kılıcı İranlı kardeşlerinize teslim edeceğinizi söylüyorsunuz. Açık konuşmam gerekirse, bu tezinizi çok inandırıcı bulmuyoruz. Çünkü siz de biliyorsunuz ki, önümüzdeki yüz, hatta bin yıl içinde İran’da kardeşliğin yeniden tesis edilme ihtimali yok. Yani kimse size, haydi artık kılıcı bize teslim edin, demeyecek. Eğer böyleyse ve yasal varisleri de zamanının geldiğini düşünüp resmi olarak bir talepte bulunuyorlarsa...”</p>

      <p class="paragraf">Peykân Bey konuşmasının bu noktasında biraz durakladı, bir Büyük Üstada bir bana ne düşündüğümüzü anlamaya çalışır gibi baktı. Suskunluğumuzu sürdürdüğümüzü görünce, kaldığı yerden devam etti:</p>

      <p class="paragraf">“Evet, böyle bir durumda kılıç neden sizde dursun? Şu anda sizin duvarınızda ve bu nedenle üzerinde bazı haklarınız olduğunu söyleyebilir, taleplerde bulunabilirsiniz. Ne Şirin Hanım ne de ben bu konuda size karşı çıkmayız. Zaten bu nedenle, size ne istediğinizi bile sormadan, yüzde elli ortaklık teklif etmedik mi?”</p>

      <p class="paragraf">Peykân Bey, sözlerini tamamlarken önce benim yüzüme baktı ve sonra tekrar Büyük Üstada dönüp son cümlesini kurdu:</p>

      <p class="paragraf">“Bizim tarafımızdan bakıldığında, mesele işte böyle görünüyor.”</p>

      <p class="paragraf">Eğri oturup doğru konuşmam gerekirse, Peykân Bey ve Şirin Hanım’ın bulundukları yerden bakan biri, durumu ancak bu kadar güzel tarif edilebilirdi.</p>

      <p class="paragraf"><span>Peykân Efgani’nin mantıklı sözleri ve etkileyici cümlelerini tamamlaması üzerine, Büyük Üstad, karşılık vermek ister misin, der gibi bana baktı. Onun konuşmasının daha etkili olacağını düşündüm ve gözlerimle, lütfen siz buyurun, dedim.</span></p>

      <p class="arabaslik-sol" id="toc_marker-35-3">Bizim kavramlarımızla konuşacak olursak…</p>

      <p class="paragraf">“Biz işlerimize yüz yıl, bin yıl ya da şu kadar sayıda insan ömrü, bu kadar para gibi ölçütler kullanarak yaklaşmayız. En somut ölçme araçlarıyla, en soyut binayı inşa etmeye çalışmamızdan da belli değil mi?”</p>

      <p class="paragraf">Büyük Üstadın, mesleğimizde yeni olan kardeşlerimiz tarafından bile zor anlaşılacak bu sözleri, Peykân Bey’i doğal olarak abandone etti.</p>

      <p class="paragraf">“Bir dakika, bir dakika!” dedi ve bir soru sordu.</p>

      <p class="paragraf">“En somut ölçme araçlarıyla, en soyut binayı inşa etmek de ne demek? Türkçeyi sonradan öğrendiğim için daha önce hiç duymadığım bir atasözü mü?”</p>

      <p class="paragraf">Büyük Üstad tebessüm ederek cevapladı Peykân Bey’in sorusunu:</p>

      <p class="paragraf">“Hayır, bir atasözü değil. Şöyle izah edeyim: Cetvel, gönye, pergel, şakul gibi somut ölçüm araçlarını kullanarak eni, boyu, yüksekliği, yeri belli olmayan, yapımına ne zaman başlandığından emin olmadığımız, biteceği tarihi de kestiremediğimiz, dolayısıyla ancak soyut kavramıyla izah edebileceğim bir ülkü mabedi yapmaya çalışıyoruz.”</p>

      <p class="paragraf">Sanki anlamış gibi, “Evet!” diyor Peykân Bey.</p>

      <p class="paragraf">İçimden gülmek gelse de kendimi tutuyorum.</p>

      <p class="paragraf">Şimdi, “Yahu arkadaş, yirmili dereceleri geride bırakıp otuzlu derecelere yaklaşmakta olan, Üstad-ı Muhteremlik yapan benim bile anlamakta zorluk çektiğim, hatta elli yılını bu işe vermiş üstadlarımızın üzerinde kafa yormayı sürdürdüğü bir öğretiyi, nasıl oldu da sen bir cümlede kavradın?” diye sormak da var ama olmaz. Öğretimize aykırı düşer. Ne ben ne de başka bir kardeşim böyle davranabiliriz.</p>

      <p class="paragraf"><span>En iyisi, durumu daha anlaşılır bir hale getirmeye çalışmak:</span></p>

      <p class="paragraf">“Yani şöyle Peykân Bey: Yüz yıl ya da bin yıl içinde İran’da kardeşliğin yeniden tesis edilmesi değil bizim derdimiz. Büyük Üstadın söylediklerini...”</p>

      <p class="paragraf">Şirin Hanım dayanamıyor. Cümlemin bitmesini beklemeden müdahale ediyor:</p>

      <p class="paragraf">“Haaa, anlaşıldı, siz de babam Vâlâ Bey gibi Godot’yu bekliyorsunuz. Ve istiyorsunuz ki biz, başkaları ve tüm insanlık sizinle birlikte beklesin! Öyle mi?”</p>

      <p class="paragraf">Bu sözleriyle, Samuel Beckett’in ünlü oyununa gönderme yapmış oldu Şirin Hanım. Bir anlamda babası, hatta büyük büyük dedelerinden biri olan Cemaleddin Afgani’yi de içine alan bizi, eylemsizliği seçmiş insan topluluğu olarak niteledi.</p>

      <p class="paragraf">Fırsattan istifade, “Hemşirem öyle değil, dünyada ilerlemeye dair ne varsa, üstündeki tozu sildiğinizde altından kardeşlerimizin çıkacağını görürsünüz…” f<span class="char-style-override-12">i</span>lan diyebilirim tabii. Ama demedim. Bu tür lafları etmekten vazgeçeli epey oluyor.</p>

      <p class="paragraf">Geriye doğru baktığımda, bu tür konuları insanlarla tartıştığım zamanları hatırlıyor, donuk da olsa gülümsüyorum.</p>

      <p class="paragraf">Şirin Hanım’ın, Beckett’in oyunu <span class="char-style-override-13">Godot’yu Beklerken</span>’den hareketle, bizim kendilerini, başkalarını ve tüm insanlığı kasıtlı olarak engellediğimizi ifade etmiş olmasının da üzerinde duracak değilim.</p>

      <p class="paragraf">Bu arada itiraf edeyim, Şirin Hanım’dan beklemediğim kadar akıllıca bir benzetme bu.</p>

      <p class="paragraf">Doğru bulayım ya da bulmayayım, Şirin Hanım’ın hakkını hiç de donuk olmayan bir tebessümle teslim ediyorum.</p>

      <p class="paragraf">Bu kez de gülmemden rahatsız oluyor hemşirem. Önce bana, “Lütfen gülmeyin!” diyerek ağzımın payını veriyor. Sonra Büyük Üstada dönük olarak ama ikimize birden ateş püskürmeyi sürdürüyor:</p>

      <p class="paragraf">“Bakınız beyler, bizi davet ettiniz, geldik. Yaşım kemale erene kadar babamdan dinlediğim, ardından Âzem’e sirayet eden şu palavralardan vazgeçin artık. Ülkü mabedi f<span class="char-style-override-12">i</span>lan gibi uçukluklarınızı, bu yaştan sonra çekemem. Şu saçma ezoterik hikâyelerinize, öteki hemşirelerinizi bilmem ama benim karnım tok. Şimdi isterseniz yeniden kılıç meselesine, bu kez sizin özel kelimelerinizi değil de herkesin konuştuğu dili kullanarak geri dönelim.”</p>

      <p class="arabaslik-sol" id="toc_marker-35-4">“Normal” dünyanın lafları…</p>

      <p class="paragraf">Şirin Hanım’ın davranışı Büyük Üstadın yüzünün asılmasına yol açtı. Belli ki üzüldü.</p>

      <p class="paragraf">Anladığım kadarıyla, o da tıpkı benim gibi, teslim bayrağını çekmiş vaziyette.</p>

      <p class="paragraf">İkimizin, hatta pek çok kardeşimizin başına sıklıkla gelir bu durum. Anlaşılmamaya karşı şerbetliyizdir, kızmayız. Ama üzülürüz. Ne yapalım, olsun varsın.</p>

      <p class="paragraf">“Hadi bakalım, bizim anormal dünyamızı unutup normal olanın kavramlarıyla konuşalım o zaman.” diyerek sözlerine kaldığı yerden, yeniden başlıyor Büyük Üstad:</p>

      <p class="paragraf">“Şirin Hanım, kılıç bize babanız tarafından, kardeşlerimize teslim edilmek üzere emanet edildi. Size ya da başka bir akrabanıza verilmek üzere değil. Bu koşul sağlanmadan, buradan çıkmasına izin vermeyiz, veremeyiz.”</p>

      <p class="paragraf">Eh, gelinecek nokta da zaten buydu.</p>

      <p class="paragraf">Şirin Hanım, bir anlamda, bırak hikâye anlatmayı da verecek misin yoksa vermeyecek misin kılıcı, diye sorunca, Büyük Üstada başka çıkar yol bırakmadı. O da cevabını hiçbir ara yola sapmadan verdi.</p>

      <p class="paragraf">Gidişat yeniden sarpa sarınca, tam da beklediğim gibi, Peykân Bey duruma tekrar müdahil oldu:</p>

      <p class="paragraf">“Eğer siz, sizden sonrakiler ve onlardan sonrakiler bu kılıcı, Vâlâ Bey’in isteğini yerine getirip İranlı kardeşlere teslim edemeyecekse, bu duvarda asılı olmasıyla bir başka duvarda asılı olması arasında ne fark var?”</p>

      <p class="paragraf">Peykân Bey bu soruyu hangi kişiliği ile sordu, merak ediyorum. Eğer söyledikleri, oynadığı rollerden biriyse anlarım. Ama düşüncelerini yansıtıyorsa, gerçekten şaşırtıcı.</p>

      <p class="paragraf">Baştan itibaren akıl timsali gibi görüntü sergileyen birinin, lafı getirdiği noktaya bakar mısınız? Üzülür müsünüz, sıkılır mısınız?</p>

      <p class="paragraf">Büyük Üstad belli ki ne üzüldü ne de sıkıldı. Doğrudan kızdı…</p>

      <p class="paragraf">“Peykân Bey, kılıcın bu duvarda asılı olmasıyla bir koleksiyoncunun duvarında asılı olması sizce aynı olabilir. Ama bizce değil. Bunu size daha önce de defalarca söyledim.”</p>

      <p class="paragraf">Sanki lafı başka bir noktaya sürüklemek ister gibi bu kez de “Ya ifade ettiği maddi değer?” diye sordu Peykân Efgani.</p>

      <p class="paragraf">Büyük Üstad yutkundu. Nezaketini bozmamaya kararlıydı:</p>

      <p class="paragraf">“Mesele de bu ya Peykân Bey! Sadece çok büyük para ödeme imkânına sahip diye, kılıcın bir para babasının duvarına asılmasına izin vermek, Şirin Hanım hakkımızda ne düşünürse düşünsün, ne söylerse söylesin, bizim düşüncemize uygun gelmiyor.”</p>

      <p class="paragraf">Kendi adı da zikredilmiş olduğu için, Şirin Hanım iyice celallendi:</p>

      <p class="paragraf">“Bizi neden çağırdığınız buraya öyleyse? Bütün bu zırvaları geçen defa konuşmuştuk zaten!”</p>

      <p class="paragraf">Ses düğmesi konuşmaktan bağırmaya dönünce, Şirin Hanım’ı uyarmak zorunda kalıyorum:</p>

      <p class="paragraf">“Lütfen daha sakin konuşun. Sizi buraya kılıcı vereceğimiz taahhüdüyle davet etmedik. Esasen, neden veremeyeceğimizi bir kez daha anlatalım diye gelmenizi rica ettik.”</p>

      <p class="paragraf">Şirin Hanım karşılık vermeden Peykân Bey araya giriyor ve “O halde” diyor, “anlatın, söyleyin neden veremeyeceğinizi”…</p>

      <p class="paragraf">Şirin Hanım, kabalığından hiç ödün vermiyor ve “Ama lütfen, aynı bayat lafları tekrarlamayın!” diye uyarıda bulunuyor.</p>

      <p class="arabaslik-sol" id="toc_marker-35-5">Vâlâ Afgani’nin isteği…</p>

      <p class="paragraf">Büyük Üstadla karşılıklı olarak, keşke bu noktaya hiç gelmeseydik, der gibi bakışıyoruz. Çünkü, az sonra bu oda, hiç yaşanmamış olmasını isteyeceğimiz konuşmalara, görüntülere tanık olacak.</p>

      <p class="paragraf">Hayır, yazılmış bir senaryomuz ya da neyi nasıl söyleyeceğimize dair bir hazırlığımız yok. İleriye dönük olarak Büyük Üstadın da benim de bildiğim tek şey, bir yolunu bulup lafı Âzem kardeşimize getirmemiz ve onu içeriye almamızın gerektiği.</p>

      <p class="paragraf">Sonrasında neler olur, tabii ki bilmiyoruz. Ama ne olacaksa iyi olmayacak! Bunu hissetmek için kâhin olmak gerekmez.</p>

      <p class="paragraf">Büyük Üstad, “Şirin Hanım” diyerek başladı yeniden sözlerine.</p>

      <p class="paragraf">Şirin Afgani, Peykân Efgani ve ben kulak kesiliyoruz.</p>

      <p class="paragraf">“Cemaleddin Afgani’nin kılıcı bu odaya onun torunlarından Vâlâ Afgani tarafından getirildi. Kılıç bu binanın kapısından girerken, merdivenlerini çıkarken yanında siz de vardınız. Babanızla beraberdiniz. Belki koluna girmiştiniz. Vâlâ Bey, dönemin Büyük Üstadına kılıcı sizin yanınızda uzattı ve kimlere hangi koşullar yerine geldiğinde teslim edeceğini açık bir biçimde söyledi. Bizden, koşullar olgunlaşana kadar, kılıcın koruyucusu olmamızı istedi. Bu bir yardım talebiydi. Kardeşler birbirlerinin yardım isteklerine, genel ahlak kurallarına aykırı değilse, karşılık vermekle yükümlüdürler. Üstadımızın kılıç için çizdiği yol haritasına uygun davranmak bizim görevimiz. Dedi ki Vâlâ Afgani...”</p>

      <p class="paragraf">Şirin Hanım yine dayanamadı ve Büyük Üstadın konuşmasına müdahil oldu:</p>

      <p class="paragraf">“Dedi ki Vâlâ Afgani, dedi ki Vâlâ Afgani! Ben buradaydım o anda! Ne dediğini, ne demediğini en iyi ben biliyorum. Kaldı ki üzerine konuştuğumuz insan benim babam. Ne düşündüğünü, neden öyle davrandığını herhalde herkesten daha iyi biliyorumdur. Lütfen sadede gelin ve ne söyleyecekseniz söyleyin!”</p>

      <p class="paragraf">Toplantımız çığırından çıkmış vaziyette... Şirin Hanım neredeyse ciyak ciyak bağırıyor... Peykân Bey her üçümüze çaresiz gözlerle bakıyor...</p>

      <p class="paragraf">Birinin bir şey yapması lazım. Hemen. Şimdi.</p>

      <p class="paragraf">Büyük Üstad, “Vâlâ Bey bu odada, dönemin Büyük Üstadına kılıçla ilgili olarak ne dediyse o!” dedi ve kestirip attı.</p>

      <p class="paragraf">Bunun üzerine Peykân Bey, “Yani kalkıp gidelim mi?” diye sordu.</p>

      <p class="paragraf">“Hayır, hayır! Oturun lütfen!” diyerek ayağa kalktım, kapıya doğru yürüdüm. Bu arada konuşmamı sürdürdüm…</p>

      <p class="paragraf">“Size başka anlatmak, hatta göstermek istediklerimiz de var!”</p>

      <p class="paragraf">Şirin Hanım ve Peykân Bey peşim sıra merak içinde bakıyorlar.</p>

      <p class="paragraf">Aslında sadece onlar değil, ben de merak içindeyim.</p>
    </div>
  </div>
</body>
</html>
