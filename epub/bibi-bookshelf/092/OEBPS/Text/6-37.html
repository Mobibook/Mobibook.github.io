<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-37.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-37.html" xml:lang="tr-TR">
    <div class="Basic-Text-Frame">
      <p class="split"/>

      <p class="anabaslik" id="toc_marker-37">ÂZEM’İN DANSI…</p>

      <p class="paragraf">Âzem’in, elinde bulunan sihirli kılıçla gerçekleştirdiği dans gerçekten muhteşem.</p>

      <p class="paragraf">Bu dansı, sihirli kılıcın az sonra ortaya döküleceğini umduğum sırları kadar heyecan verici buluyorum. Şaşırtıcı ama öyle.</p>

      <p class="paragraf">Acaba bu etkiye yol açan daha çok Âzem mi yoksa kılıç mı?</p>

      <p class="paragraf">Peki ya ninniye ne demeli?</p>

      <p class="paragraf">Daha önce hiç duymadığım bu ninni, acaba bu güne kadar hiç bu kadar güzel söylendi mi? Yoksa ona etkileyiciliğini kazandıran Âzem mi?</p>

      <p class="paragraf">Âzem, elindeki kılıcı çocuğunu uyutmaya çalışan bir anne inceliğiyle tutuyor. Yüzünde, ancak annelerin ve sadece çocukları kucaklarındayken takınabilecekleri türden, saf<span class="char-style-override-12">i</span>yane bir ifade var. Sanki tutuyor gibi değil de zarar görmesinden korkuyor gibi. Tarih boyunca, bir kılıca hiç bu kadar büyük bir aşkla yaklaşılmamıştır. Bundan eminim.</p>

      <p class="paragraf">Genç kardeşim, kılıcın topuzunu nazikçe okşuyor ve ninnisini sürdürüyor.</p>

      <p class="paragraf">“... bastır iki kere sola çevir bırak...”</p>

      <p class="paragraf">Aklıma, Şirin Hanım ile Âzem’in, Bağdat Caddesi’ndeki evimizde piyano çaldıkları gece geliyor. Onlar gittikten sonra eşim ve kızımla konuşmalarımızı hatırlıyorum. Kızımın sözleri kulağımda çınlıyor.</p>

      <p class="paragraf">“Özellikle de elleri! Bugün annesiyle piyano çalarlarken yine dikkat ettim, ikisi de inanılmaz zarifler. Annesininkiler de piyanonun tuşları üzerinde çok hoş duruyordu ama Âzem’inkiler âdeta parlıyordu. Abarttığımı sakın söylemeyin. Çünkü, özellikle şimdi kuracağım cümleyi epey düşündüm. Âzem’in elleri, benimkilerden çok daha güzel...”</p>

      <p class="paragraf">Hiç de kıskanç olmayan kızımın, Âzem’in elleri karşısında girdiği bu kriz aklıma gelince, düşüncelerim daha da karmaşık bir hal alıyor. O gün gülüp geçtiğim bu sözlere, şu anda fazlasıyla hak veriyorum.</p>

      <p class="paragraf">Peykân Bey ve Şirin Hanım oturdukları yerde doğruluyorlar... Büyük Üstad ve Sedat kardeşim de koltuklarında kıpırdıyorlar... Belli ki gösterinin sonuna yaklaşılıyor... Âzem’in muhteşem ninnisi ve kılıçla olan dansı tamamlanmak üzere... Sadece bir mısra kaldı...</p>

      <p class="paragraf">“... bastır bir kere sola çevir bırak...”</p>

      <p class="arabaslik-sol" id="toc_marker-37-1">Topuz kılıçtan ayrılınca…</p>

      <p class="paragraf">Son söylenen “bırak” sözcüğüyle birlikte metalik bir ses duyuluyor ve sihirli kılıcın topuzu kılıçtan ayrılıyor. Aynı anda Âzem kendinden geçiyor.</p>

      <p class="paragraf">Sedat, Uzakdoğu sporlarından edindiği refleksle yerinden fırlıyor ve Âzem’i havada yakalıyor.</p>

      <p class="paragraf">Kılıçla olan teması, başarmaya dair endişesi, izleyenlerin oluşturduğu baskı bir araya gelince Âzem çok zorlanmış olmalı. Belli ki sonuca ulaştığını hissedince kendini daha fazla kontrol edemedi ve bıraktı.</p>

      <p class="paragraf">Sedat, etrafta yatırmaya müsait bir yer olmadığı için, Âzem de kucağında olmak üzere en yakınındaki sandalyeye oturuyor.</p>

      <p class="paragraf">Aslında az önce pek çok gelişme birlikte oldu.</p>

      <p class="paragraf">Ben de neredeyse Âzem ile birlikte fırladım ve düşerken kardeşime bir zarar vermesin diye, elinden kayan kılıcı havada yakaladım.</p>

      <p class="paragraf">Büyük Üstad benim arkamdan harekete geçti, halının üzerinde yuvarlanmaya başlamış olan kıymetli taşlarla süslü topuzu tuttu ve ceketinin cebine koydu.</p>

      <p class="paragraf">Elimde kılıç olmak üzere geriye dönüp yerime oturduğumda, Peykân Bey ve Şirin Hanım’ın, olanları bir tiyatro oyunuymuş gibi izlediklerini fark ediyorum.</p>

      <p class="paragraf">Sedat’ın kucağında bulunan Âzem, yavaşça gözlerini açıyor. Bitkin bir ifadeyle kendisini yandaki sandalyeye atıyor. “Başardım!” diyor, Sedat’a bakarak.</p>

      <p class="paragraf">Sedat gülümsüyor. “Biliyordum böyle olacağını. Büyük Üstadın odasının kapısında yakalandığımız gece de biliyordum.” diye cevaplıyor Âzem’i.</p>

      <p class="paragraf">Âzem’in bu sözleri, aklıma, kılıcın sapına bakmam gerektiğini getiriyor. Topuzun çıktığı yerde üç santim genişliğinde bir delik olduğunu fark ediyorum ve “Başardın, başardınız!” diyorum iki genç kardeşime.</p>

      <p class="paragraf">Büyük Üstad, Şirin Hanım, Peykân Bey, Sedat ve Âzem’in şaşkın bakışları arasında, kılıcı kabzası aşağıya doğru gelecek şekilde çevirip, yıllarca sakladığı sırrı ortaya döksün diye önümüzde bulunan sehpanın üzerine doğru silkeliyorum.</p>

      <p class="arabaslik-sol" id="toc_marker-37-2">Sırlar ortaya dökülüyor…</p>

      <p class="paragraf">Masanın üzerine yaklaşık üç santim kalınlığında bir rulo düşüyor.</p>

      <p class="paragraf">Şirin Hanım ve Peykân Bey de hamle ediyorlar ruloya doğru ama Sedat hepsinden atik davranıyor. Kaptığı gibi, Büyük Üstada uzatıyor.</p>

      <p class="paragraf">Sırlar şimdi onları en iyi muhafaza edebilecek, sorumluluğunu taşıyabilecek kişinin, Büyük Üstadın elinde.</p>

      <p class="paragraf">Acaba içinde neler yazıyor?</p>

      <p class="paragraf">Büyük Üstad ruloyu açmaya başlayınca, üç ayrı parça çıkıyor ortaya. Anlaşılan, dünden bugüne, üç ayrı mesaj var.</p>

      <p class="paragraf">Büyük Üstad, en küçük ruloyu iyice düzeltiyor ve ne yazdığını anlamaya çalışıyor. Ardından, Âzem’e dönüyor ve “Farsça okuyabiliyor musun?” diye soruyor.</p>

      <p class="paragraf">“Tabii ki” diyor Âzem ve “Vâlâ dedem, bir gün lazım olacağını söylemişti...” diyerek sürdürüyor sözlerini...</p>

      <p class="paragraf">Elindeki ruloyu, dikkatle Âzem’e uzatıyor Büyük Üstad.</p>

      <p class="paragraf">Genç kardeşim, ilk satırı hiç zorlanmadan okuyor.</p>

      <p class="paragraf">“Faziletin birleştirdiklerini ölüm ayıramaz!”</p>

      <p class="paragraf">İlk cümlesini tamamlayınca, görüyor musunuz, der gibi gülümseyerek bakıyor Büyük Üstada ve bana.</p>

      <p class="paragraf">Ardından Sedat’a dönüyor genç kardeşim ve “Düşündüklerim çıkıyor…” diyor.</p>

      <p class="paragraf">Âzem okumayı sürdürüyor:</p>

      <p class="paragraf">“Cemaleddin Afgani’nin yazdığı bir rulo bu. Adını soyadını yazmış. Altına bir de not düşmüş.”</p>

      <p class="paragraf">Sürmekte olan merakımız iki katına çıkıyor. Hepimiz kulak kesiliyor, Âzem’in okumasını bekliyoruz:</p>

      <p class="paragraf">“Zamanında Şah Cihan için yapılmış, tüm sahipleri tarafından şerefle taşınmış olan bu kılıç, gerçekleştirdiği reformlarla tarihe geçen Afganistan lideri Dost Muhammed Han’ın da belini süsledi. Kendisine baş vezir olarak hizmet verdiğim için gurur duyuyorum. O ölünce, yerine geçen oğlu Azam, mütevazı yararlılıklarımı ödüllendirmek için, kılıcı bana hediye etti. Dileğim, ölümümden sonra bu kılıcın, faziletin birleştirdiklerini ölümün ayıramayacağına inanan kardeşlerimce muhafaza edilmesidir.”</p>

      <p class="paragraf">Âzem’in Türkçeye çevirdiği bu cümle üzerine, Peykân Bey ve Şirin Hanım’a bakıyorum. Yüzleri allak bullak olmuş vaziyette.</p>

      <p class="paragraf">“Öteki iki rulo, onlarda neler yazıyor?” diye atılıyor Peykân Bey.”</p>

      <p class="paragraf">Şirin Hanım ise “Hem neden inanacakmışım ki senin çevirine!” diyerek ateş püskürüyor.</p>

      <p class="paragraf">Büyük Üstad, “Az sonra, birer fotokopisini alıp sizlere de vereceğim. Endişe etmeyin.” diyerek araya giriyor. Sözlerini tamamlayınca da Âzem’e dönüyor ve “Bitti mi?” diye soruyor.</p>

      <p class="paragraf">Âzem rulonun üzerinde yazılı olanların tümünü okuduğunu söyleyince, Büyük Üstad elini uzatıyor ilk ruloyu geri alırken ikinci ruloyu uzatıyor.</p>

      <p class="paragraf">Âzem elindeki ruloyu dikkatle açıyor.</p>

      <p class="paragraf">Önce, “Bu rulonun altında İran Büyük Locası’nın damgası var…” diyor ve damgayı hepimizin görebileceği bir şekilde gösteriyor.</p>

      <p class="paragraf">Sonra, metni Farsçadan Türkçeye çevirmeye girişiyor:</p>

      <p class="paragraf">“Karar: 1979 yılına kadar düzenli tutulan Büyük Loca matrikülünün mikrof<span class="char-style-override-12">i</span>lmi ve uhdemizde bulunan Cemaleddin Afgani kardeşimize ait kılıcın korunması ve geleceklerinin teminat altına alınması görevi, Büyük Hazine Emini Vâlâ Afgani kardeşe verilmiştir.”</p>

      <p class="paragraf">Büyük Üstad, “Mikrof<span class="char-style-override-12">i</span>lmler nerede?” diye soruyor Âzem okumasını bitirir bitirmez.</p>

      <p class="paragraf">Unutmuş bir şekilde elimde tuttuğum kılıcın sapına bir kez daha bakıyorum gayri ihtiyari. Kabzasını tekrar sehpaya doğru çevirip silkeliyorum. Bir başka rulo daha düşüyor kılıcın sapından.</p>

      <p class="paragraf">Büyük Üstad uzanıyor ve az önce okunan satırlarda adı geçen, matriküle dair mikrof<span class="char-style-override-12">i</span>lmi, masanın üzerinden alıyor, sağ cebine, ilk rulonun yanına yerleştiriyor.</p>

      <p class="paragraf">Şirin Hanım ve Peykân Bey, özellikle ikinci rulodan sonra, hem birbirlerine hem de bize savaş kaybetmiş komutanlar gibi bakıyor.</p>

      <p class="paragraf">Âzem işini bitirdiği ikinci ruloyu geri uzatınca, Büyük Üstad onu da tıpkı ilk rulo gibi geri alıyor ve ceketinin sağ cebine koyuyor. Ardından, bu kez de elinde bulunan son ruloyu uzatıyor Âzem’e.</p>

      <p class="paragraf">“Bu” diyor, ruloyu açar açmaz tebessüm ederek Âzem, “Vâlâ dedemin el yazısı…” Ardından hemen okumaya başlıyor.</p>

      <p class="paragraf">“Bugün, Şah Cihan için yaptırılmış, Afganistan’ın ünlü lideri Dost Muhammed Han’ın oğlu Azam tarafından dedem ve kardeşim Cemaleddin Afgani’ye hediye edilmiş ve onun da miras olarak İranlı kardeşlere bıraktığı, muhafızı olmakla iftihar ettiğim bu kılıcı, Türkiye’nin Büyük Üstadına teslim edecek, İran’da usulüne uygun olarak seçilecek kardeşler kendilerine başvuruncaya kadar, muhafazasını rica edeceğim. Bugünden itibaren, kılıç güvenli ellerde olacak. Bundan eminim. Müsterihim. Eski İran Büyük Locası’nın Son Büyük Hazine Emini Vâlâ Afgani.”</p>

      <p class="paragraf">Çevirisini tamamlarken gözlerinden yine yaşlar süzülüyor Âzem’in… Hıçkırarak, “Dedem yazdığı notun sonuna tarih koymuş, imzasını atmış…” diyor ve bize de gösteriyor.</p>

      <p class="paragraf">Sedat, oturduğu yerden kalkıp Âzem’in oturduğu sandalyenin arkasına geçiyor ve ellerini omzuna koyarak ona destek olmaya çalışıyor.</p>

      <p class="arabaslik-sol" id="toc_marker-37-3">Peki şimdi ne olacak?</p>

      <p class="paragraf"><span>Üç rulo ve mikrof</span><span class="char-style-override-12">i</span><span>lmlerden oluşan sır ortaya çıkınca, Şirin Hanım ve Peykân Bey’in cephesinde bir suskunluk oluşuyor. Her ikisi de, bundan sonrasına ilişkin olarak içten içe planlar yapıyor olmalılar. Eğer kendilerini biraz tanıdıysam, bu işin peşini bırakmazlar.</span></p>

      <p class="paragraf"><span>Büyük Üstad, Vâlâ Bey’in yazdığı son ruloyu da Âzem’den alıp cebine yerleştirir yerleştirmez ayağa kalkıyor, uzanıp elimde tutmakta olduğum kılıcı alıyor. Az önce yerden alıp cebine koymuş olduğu topuzla birlikte Âzem’e uzatıyor ve “Açtığın gibi kapat bakalım.” diyor.</span></p>

      <p class="paragraf"><span>Âzem ve Sedat kardeşlerim kılıcın topuzunu kabzasına yerleştirmek üzere kenara çekilince, Büyük Üstad bu kez Peykân Bey ve Şirin Hanım’a dönüyor. Ayakta durmaya devam ediyor ve bu kez gerçekten de son derece soğuk bir ses tonuyla konuşuyor:</span></p>

      <p class="paragraf"><span>“İran Büyük Locası’nın matrikül kayıtlarını içeren mikro</span><span>f</span><span class="char-style-override-12">i</span><span>lmler dışında kalan her türlü yazılı dokümanın bir kopyasını çıkartıp size göndereceğim. Davetime icabet ettiğiniz için teşekkür ederim. Toplantımız bitmiştir.”</span></p>

      <p class="paragraf"><span>Bu sözleri duyan Peykân Bey ve Şirin Hanım çaresiz ayağa kalkıyor. Onlarla birlikte ben de kalkıyorum. Odanın kapısını açıp misa</span><span>f</span><span class="char-style-override-12">i</span><span>rlerimize yol gösteriyorum. Bu arada, kapının dışında iki güvenlik görevlisinin bekliyor olması dikkatimi çekiyor. Anlaşılan, Büyük Üstad ne olur ne olmaz diye önceden düşünmüş, tedbir aldırmış.</span></p>

      <p class="paragraf"><span>İki misa</span><span>f</span><span class="char-style-override-12">i</span><span>rimiz, benim gösterdiğim istikamette kapıya doğru yürürken, Âzem ile Sedat topuzu kılıcın kabzasına yerleştirdiklerini söylüyorlar.</span></p>

      <p class="paragraf"><span>Peykân Bey, bu sözler üzerine kontrolünü kaybediyor ve Âzem’in üzerine hamle ediyor.</span></p>

      <p class="paragraf"><span>Onunla neredeyse aynı anda Sedat da harekete geçiyor ve doğunun dövüş tekniklerine ne kadar hâkim olduğunu gözler önüne seriyor. Hiç güç kullanmadan, Peykân Bey’in kendi gücüyle yolunu bulmasını, kapıya ulaşmasını sağlıyor.</span></p>

      <p class="paragraf"><span>Şirin Hanım’ın tek söz etmeye bile mecali kalmamış vaziyette. Odaya girerken sergilediği vakur duruştan eser yok.</span></p>

      <p class="paragraf"><span>Misa</span><span>f</span><span class="char-style-override-12">i</span><span>rlerimiz kapının dışına çıkınca, güvenlik görevlilerine, “Lütfen kendilerine kapıya kadar eşlik edin” diyorum ve konuklarımızı gözlerimle asansöre kadar izliyorum.</span></p>

      <p class="paragraf"><span>Kendisini izlemekte olduğumun farkında olan Peykân Bey, sağ elinin işaret parmağını sallayarak “Bu iş burada bitmedi. Göreceksiniz!” diye feryat ediyor.</span></p>

      <p class="paragraf"><span>Odanın kapısını kapatıp içeriye girince, Âzem ile Sedat’ın kılıcı Büyük Üstada uzattıklarını görüyorum.</span></p>

      <p class="paragraf"><span>Büyük Üstad o güne kadar tanık olmadığım bir davranışta bulunuyor. Masasının üzerinde duran küçük anahtarı Âzem ve Sedat’a veriyor:</span></p>

      <p class="paragraf"><span>“Yerine yerleştirin ve anahtarı masamın çekmecesine koyun.”</span></p>

      <p class="paragraf"><span>Sonra telefonuna hamle ediyor ve “Bize dört f</span><span class="char-style-override-12">i</span><span>ncan bitki çayı hazırlayın lütfen.” diyor.</span></p>

      <p class="paragraf"><span>Anlaşılan birer keyif çayı içebileceğiz.</span></p>

      <p class="paragraf"><span>Telefonu yerine koyarken “Büyük Üstadım vallahi alındım.” diyorum muzipçe.</span></p>

      <p class="paragraf"><span>“Neden?” diye soruyor.</span></p>

      <p class="paragraf"><span>“Bugüne kadar o küçük anahtarı bana hiç vermediniz. İstediğim zamanlarda, kılıcı yerinden çıkartıp bana uzattınız ama anahtar hep sizin elinizdeydi. Yerine koymak zamanı geldiğinde de hep büyük bir dikkatle camekânı açtınız, kılıcı yerine astınız, camekânı kilitlediniz ve küçük anahtarı masanızın çekmecesine bizzat kendiniz yerleştirdiniz. Âzem ve Sedat kardeşlerimize neden farklı davranıyorsunuz?”</span></p>

      <p class="paragraf"><span>Gülümsüyor Büyük Üstad ve “Çünkü öyle!” diye cevaplıyor sorumu.</span></p>

      <p class="paragraf"><span>Ben de gülümsüyorum.</span></p>

      <p class="paragraf"><span>Büyük Üstad, genç kardeşlerimin uzattıkları küçük anahtarı çekmecesine yerleştirdikten sonra hepimize yer gösteriyor. Günün kahramanları oldukları için, Âzem ile Sedat’a kanepeye oturmalarını işaret ediyor. Sonra biz de kanepenin karşısındaki koltuklara oturuyoruz.</span></p>

      <p class="paragraf"><span>Özel terkip bitki çayları, limon eşliğinde servis edilirken etrafa mis gibi bir koku yayılıyor. Dilimiz damağımıza yapıştığı için, hep birlikte çaylarımıza hamle ediyoruz.</span></p>

      <p class="paragraf"><span>İlk yudumdan sonra, Büyük Üstad elini ceketinin sağ cebine atıp ruloları çıkartıyor ve önümüzdeki sehpanın üzerine, “Bir, iki, üç, dört. Toplam dört parça…” diyerek koyuyor.</span></p>

      <p class="paragraf"><span>Belli ki başka söyleyecekleri de var:</span></p>

      <p class="paragraf"><span>“Bu belgeler bizim için hayati önem taşıyor. Kopyalarını çıkartalım. İşleri bitince orijinallerini ait oldukları yere, kılıcın sapına koyalım. Birer kopya, usulüne uygun olarak yazacağımız toplantı tutanağına ekleyelim. Tutanağı şu anda burada bulunan tüm kardeşlerim imzalasın.”</span></p>

      <p class="paragraf"><span>“Şirin Hanım ve Peykân Bey’e verecek miyiz birer kopya?” diye soruyorum.</span></p>

      <p class="paragraf"><span>Büyük Üstad belli ki her şeyi düşünmüş:</span></p>

      <p class="paragraf"><span>“İran Büyük Locası’nın matrikül listesine ilişkin karar metnini ve listeyi tabii ki vermeyeceğiz. Kardeşimiz olmadıkları için onların böyle bir listeyi görmeye ne hakları ne de yetkileri var. Kaldı ki, İran’da bulunan ve halen yaşamakta olan kardeşlerimizin ve ailelerinin isimlerini saklamak, koruma altında tutmak bizim için bir görev.”</span></p>

      <p class="paragraf"><span>“Anlaşıldı” diyorum ve bir soru daha soruyorum.</span></p>

      <p class="paragraf"><span>“Peki geri kalan iki ruloyu, yani Cemaleddin Afgani ve Vâlâ Afgani’ye ait olanları nasıl vereceğiz?”</span></p>

      <p class="paragraf"><span>“Tıpkı onların bize yazdığı gibi, resmi bir tebligata ek olarak göndereceğiz. Âzem kardeşimiz Avukat, bu tebligatı kaleme alır. Savaşmak istiyorlarsa, kendileri bilir. Belgelerimiz elimizde. Böylece yazabilirsin Âzem kardeşim. İstedikleri mahkemede hesaplaşırız.”</span></p>

      <p class="paragraf">“Peki” diyor bana… “Sen de bugünkü toplantının tutanağını kaleme alır mısın lütfen?”</p>

      <p class="paragraf">Az sonra, Büyük Üstadın odasından, çaylarımızı içmiş ve görev paylaşımını tamamlamış olarak ayrılıyoruz.</p>

      <p class="paragraf">Otomobilimle muayenehaneme doğru ilerlerken, kendimi yorgun hissediyorum.</p>

      <p class="paragraf">Nedense, işini tamamlamış insanlara özgü tatlı bir yorgunluk değil hissettiğim.</p>
    </div>
  </div>
</body>
</html>
