<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-10.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-10.html" xml:lang="tr-TR">
    <div class="Basic-Text-Frame">
      <p class="split"/>

      <p class="anabaslik" id="toc_marker-10">AFGANİ’NİN İZİNDE…</p>

      <p class="paragraf">Yirmi dört saat koruma altında bulunmanın katlanılabilecek bir durum olmadığını anlamam için birkaç gün yetti de arttı bile.</p>

      <p class="paragraf">Düşünsenize, evinizden çıkıp otomobilinize doğru yürüyeceksiniz, ezberlediğiniz birkaç çehreden biri sizi izliyor. Yolda benzin almanız gerekse, plakalarını, renklerini, markalarını bildiğiniz otomobillerden biri, sanki çok gerekiyormuş gibi arkanız sıra benzin istasyonuna dalıyor. Aldığınız benzinin parasını öderken, tuvalete giderken, bir hastanede hastanızı ziyaret ederken, peşinizde hep birileri var.</p>

      <p class="paragraf">Sadece kapalı mekanlarda rahatsınız. O da güvenli olduğundan yüzde yüz emin olunanlarda. Muayenehane, eviniz ve kardeşlerle bulunulan yerlerin dışındaki kapalı yerlerde bile, ensenizde hep biri oluyor.</p>

      <p class="paragraf">Bir süre sonra, özel hayatınızın kalmadığını fena halde hissetmeye başlıyorsunuz. Arkadaşlarınız, akrabalarınız, hastalarınız bilinir hale geliyor. Sinir bozucu, kâbus gibi bir durum.</p>

      <p class="paragraf">Tehlike hali bitmezse, anlaşılan bu kâbustan uyanamayacağım!</p>

      <p class="paragraf">Sonunda, bir an evvel, Peykân Bey’i tehdit olmaktan çıkartmam gerektiğine karar veriyorum.</p>

      <p class="paragraf">Peki, nasıl olacak bu? İşte onu bilmiyorum!</p>

      <p class="paragraf">Bildiğim bir şey varsa o da kendiliğinden çözülmesini beklemek yerine, üzerine gitmek ve bu saçma durumu bir an önce mesele olmaktan çıkartmak.</p>

      <p class="paragraf">Acaba mümkün mü? Bilmiyorum. Kimse de bilemez.</p>

      <p class="arabaslik-sol" id="toc_marker-10-1">Cemaleddin Afgani…</p>

      <p class="paragraf">Çözüm için kolları sıvayıp, ipuçlarını önüme koyduğumda şöyle bir tablo ile karşı karşıya kaldım.</p>

      <p class="paragraf">Soyadları Afgani olan Cemaleddin, Vâlâ, Şirin ve Âzem ile soyadını bilmediğim Peykân diye bir adam yüzünden hayatım kararmış durumda. Bunlardan sadece üçü hayatta. Tabii bir de eski sorunsuz günlerimde olmayıp da olağan üstü durumla birlikte ortaya çıkan gizemli kılıç var.</p>

      <p class="paragraf">Başlangıç noktamın Cemaleddin Afgani olmasına karar verince, biraz da kolayıma geldiği için, önüme ilk iş olarak herkese açık olan kaynaklara ulaşmayı koydum. İnterneti taradım, satın alınabilecek kitapları sipariş verdim.</p>

      <p class="paragraf">Daha ilk adımda, 1838 yılında hayata gözlerini açan Cemaleddin Bey’in, doğum yerinin bile tartışmalı olduğunu keşfettim. Hangi din, mezhep ve ırktan olduğu konusunda bir mutabakat yok. Ayrıca, düşünceleri ile ilgili olarak da her kafadan bir ses çıkmış durumda. Birileri Rus, ötekiler İngiliz, başkaları Fransız ajanı olduğunu söylüyor. Osmanlı mı onu kullanmış o mu Osmanlı’yı? Anlayabilene aşk olsun. Mısır’ın lehinde mi davranmış aleyhinde mi? Bilen varsa beri gelsin.</p>

      <p class="paragraf">Liste uzuyor da uzuyor...</p>

      <p class="paragraf">“Açık olan hiç mi bir şey yok?” diye soracak olursanız, evet var:</p>

      <p class="paragraf">Zamanında emperyalist ülkeler, bugün ise din bezirganlığı yapan softa takımı ve ulusalcılıklarını ulus devletlerin bile öncesine götüren kimi sözde aydınlar Afgani’yi hiç mi hiç sevmiyorlar.</p>

      <p class="paragraf">Ne çok sevmeyeni var değil mi?!</p>

      <p class="paragraf">Cemaleddin Afgani’nin hayat hikâyesini okuyunca neden böyle olduğu anlaşılıyor.</p>

      <p class="paragraf">Afgani, ülkeleri ve insanları Hıristiyan hegemonyasına karşı baş kaldırmaya çağırıyor. Hindistan da dahil olmak üzere bütün coğrafyalarda, toplumları emperyalistlere karşı savaşa davet ediyor. Bunun gerçekleşebilmesi için, özellikle Müslüman ülkeleri tek tek dolaşıyor, örgütlenmelere gidiyor.</p>

      <p class="paragraf">Böyle olunca, İngilizler ve öteki emperyalist ülkeler Afgani’den nefret etmeye başlıyor.</p>

      <p class="paragraf">Öteki Afgani karşıtı kesim ise, radikal İslamcıların en okuma yazması olmayanları. Bunlara göre, Cemaleddin Afgani tam bir zındık.</p>

      <p class="paragraf">Yine İslam’cı olup azıcık mürekkep yalamış olanlar, Cemaleddin Afgani’ye daha toleranslı yaklaşmayı becerebiliyorlar. Bugün kendilerinin de mensubu oldukları bir siyasal İslam varsa, bunu Afgani’ye borçlu olduklarını teslim ediyorlar. Onlar tarafından bile, Afgani öne çıkartılmak istenmeyen, bayrak yapılmaya elverişli olmayan bir eylem adamı.</p>

      <p class="paragraf">Onun ilerlemeci, medeniyeti es geçmeyen, yok saymayan tavrı, özellikle cahil ve bu nedenle sekter olan İslamcı kesimi tarifsiz derecede rahatsız ediyor. Tıpkı, Cemaleddin Bey’in İstanbul’da verdiği bir konferansta kullandığı bazı kelimeleri çarpıtarak İslam karşıtı gibi göstermeye çalışanlar gibi, her kelimesine saldırıyor, her cümlesine bela okuyorlar.</p>

      <p class="paragraf">Bir de milliyetçilerin dar görüşlü olanları hiç sevmiyor Afgani’yi. Onların derdi ise, Afgani’nin insanları ulus değil din temelinde kavgaya çağırmış olması. Henüz modern anlamda ulus devletlerin oluşmadığı, dünyanın çok ulusa hükmeden imparatorlar tarafından yönetildiği bir dönemde, (nasıl olacaksa) Afgani’yi yeterince ulusalcı davranmamış olmakla suçluyor, deyim yerindeyse yerden yere vuruyorlar.</p>

      <p class="arabaslik-sol" id="toc_marker-10-2">Sevenleri de var tabii…</p>

      <p class="paragraf">Bir de madalyonun öteki yüzü var. Gelişmeden yana, emperyalistleri ülkelerinden atmak isteyen, vatansever bir başka deyişle gerçek aydınlar, Afgani’ye hak ettiği ilgiyi yaşadığı zaman da göstermişler, bugün de gösteriyorlar.</p>

      <p class="paragraf">Araştırmalarım sürerken, fotoğrafına da rastladım kahramanımızın. Arkasında kendi el yazısı bulunan bir fotoğrafta, Afgani, tıpkı benimkiler gibi bir çift beyaz eldiven takmış olarak görünüyor.</p>

      <p class="paragraf">Bir başka kaynakta, üstadın kendini anlattığı bir şiiri çarptı gözüme:</p>

      <p class="paragraf">“İngiliz Rus olduğuma inanır</p>

      <p class="paragraf">Müslüman Zerdüşti zanneder</p>

      <p class="paragraf">Sünni’nin kanaatine göre Şii’yim</p>

      <p class="paragraf">Şii’ye göre Sedat düşmanı</p>

      <p class="paragraf">Dört mezhebin mensupları Vahabi der</p>

      <p class="paragraf">Bazı dürüst İmamilere göre Babi’yim</p>

      <p class="paragraf">Muvahidler için Materyalist</p>

      <p class="paragraf">Sofulara göre takvadan mahrum günahkâr</p>

      <p class="paragraf">Okumuşlara göre cahil</p>

      <p class="paragraf">İnançlılara göre inançsız, günahkâr</p>

      <p class="paragraf">Ne inançsız çağırır</p>

      <p class="paragraf">Ne Müslüman kabul eder</p>

      <p class="paragraf">Camiden kovuldum, tapınaktan çıkartıldım</p>

      <p class="paragraf">Kime tabii, kime karşı olacağımı şaşırdım...”</p>

      <p class="paragraf">Cemaleddin Bey’in bu minval üzere devam eden şiirini okudukça, bir yerlerimde saklı duran, haksızlığa uğrayanlara arka çıkma, sahiplenme duygum harekete geçti.</p>

      <p class="paragraf">Tabii ki onu sahiplenmem için yazdıkları kadar önemli bir başka nedenim daha var: ikimiz de aynı beyaz eldivenlerden takıyoruz.</p>

      <p class="paragraf">Sadece Edward G. Brown’un, İran Devrimi (1905-1909) isimli kitabının kapağında yer alan beyaz eldivenli resmini görmem bile, ona sevgi ve saygı ile yaklaşmam için yeterli.</p>

      <p class="paragraf">Oysa Afgani’de, şüphesiz bundan çok daha fazlası var. O, insanlara daha ileri bir uygarlığı hedef olarak göstermiş, sömürgeciliğe başkaldırmalarını öğütlemiş ve bunun için kendi hayatını yok saymış, feda etmiş bir kahraman.</p>

      <p class="arabaslik-sol" id="toc_marker-10-3">Öteki kaynaklar<span class="char-style-override-10">…</span></p>

      <p class="paragraf">Herkesin zorluk çekmeden ulaşabileceği kaynakları bir fasıl devirince, yazılanların yüzde doksana yakınının Afgani karalaması olduğunu fark ettim.</p>

      <p class="paragraf">Daha çok Afgani’nin kişiliğine ve ideallerine yakınlık duyma ihtimali olanları yanıltmak, onları bu pınardan uzak tutmak için kaleme alınmış, mesnetsiz ve saldırgan metinler bunlar.</p>

      <p class="paragraf">Okumalarımı sürdürürken, Âzem’in elindeki kaynakların neler olabileceğini merak etmeye başladım. Afgani ailesinde, bu konuda bir hayli kaynak olması gerektiğini akıl edince, telefona sarıldım.</p>

      <p class="paragraf">İlk olarak, Âzem’e konferans çalışmasının hangi aşamaya geldiğini sordum. Kardeşim, sunum tarihinin yaklaşmış olduğunu zannedip heyecandı.</p>

      <p class="paragraf">“Dur, dur, dur” dedim, heyecanlanmamasını, sadece metnini ve kullandığı kaynakları görmek istediğimi söyledim.</p>

      <p class="paragraf">“Hemen mi?” diye sordu.</p>

      <p class="paragraf">“Hayır” diye cevap verdim. Akşama, muayenehaneme gelmesini rica ettim.</p>

      <p class="paragraf">Genç kardeşim derhal, “Sedat’ı da çağırsam olur mu?” diye sordu.</p>

      <p class="paragraf">Bir an canım sıkıldı ama f<span class="char-style-override-12">i</span>krimi hemen değiştirdim.</p>

      <p class="paragraf">Peşimde olduğunu düşündüğüm Peykân’dan ve bu nedenle takiplerinde olduğum özel güvenlik görevlilerinden kurtulayım derken, kendimi iyice Cemaleddin Afgani araştırmasına kaptırmış durumdayım. Böyle olunca, üzerinde çalışmam gereken, “Sedat’ın tercihi Âzem” konusu tümüyle aklımdan çıkmış gibi.</p>

      <p class="paragraf">Aslında Sedat ve Âzem ile gerçekleştireceğim buluşma, ihmal ettiğim bu konuyu açıklığa kavuşturmam için bir vesile bile olabilir. Bir başka deyişle, bir taşla iki kuş vurabilirim.</p>

      <p class="paragraf">Telefonun öteki ucunda cevabımı bekleyen Âzem’e, “Tamam” dedim. “Sedat’ı, hazırladığın metni ve kaynaklarını alıp akşama muayenehaneme gel. Yemek işini burada hallederiz. Gelirken yiyecek bir şey getirmeyin.”</p>

      <p class="paragraf">Yeniden işime dönüp birkaç hasta baktım.</p>

      <p class="paragraf">Beklerken geçen zamanlarımda, Cemaleddin Afgani ile ilgili materyallerle boğuşmayı sürdürdüm.</p>

      <p class="paragraf">Afgani’nin, bütün gerçek devrimciler gibi muhteşem bir hayat yaşadığı hemen anlaşılıyor. Çağrılmadığı, gitmediği, kovulmadığı ülke yok gibi. Şahlar, padişahlar, imparatorlar ne onunla ne de onsuz yapabilmişler. Her türden devlet adamı onu yanında, kendisini desteklerken görmek istemiş.</p>

      <p class="paragraf">Buna karşılık, kahramanımızın tesis etmek istediği bir toplum projesi var.</p>

      <p class="paragraf">Afgani, sömürünün, aşağılamanın olmadığı, bilimin, gelişmenin hüküm sürdüğü, batı tarzı İslam ülkelerinin mümkün olduğuna inanmış ve bu düşüncesini gerçekleştirmek için azimle faaliyet göstermiş. Düşüncesini hayata geçirmek için kelimenin tam anlamıyla fırtına gibi esmiş. Sözleri, bütün coğrafyalarda ama özellikle İslam dünyasında şimşek gibi çakıp insanların kendilerine çeki düzen vermesine yol açmış.</p>

      <p class="paragraf">Etkisini iyice artırınca, daha önce de davet edildiği İstanbul’a ikinci kez çağrılmış ve bu gelişinde çıkmasına izin verilmemiş. Kahramanımız, son günlerini İstanbul Teşvikiye’de, kendisine tahsis edilen evde, zorunlu misaf<span class="char-style-override-12">i</span>r olarak geçirmiş.</p>

      <p class="paragraf">Ve, 9 Mart 1897 yılında, hayata gözlerini yummuş. Maçka Şeyhler Mezarlığında açıklanmayan bir noktaya gömülmüş.</p>

      <p class="paragraf">Yıllar sonra, 1927’de, o dönem Müzeler Müdürlüğü yapan Halil Ethem Eldem kardeşimiz tarafından kendisine bir kabir inşa edilmiş.</p>

      <p class="paragraf">Ardından 1944 yılında, Afganistan hükümeti Kabil Üniversitesi’nin bahçesinde, onun adına yapılan bir anıt mezar inşa etmiş ve gömülmek üzere kemiklerini istemiş.</p>

      <p class="paragraf">Zaman zaman kıymetini bilenler çıksa da bugün bile Cemaleddin Afgani adı geçtiğinde, daha önce bir bir saydığım siyasi ve dinsel görüşe sahip olanları çileden çıkartmayı sürdürüyor.</p>

      <p class="paragraf">Ne “hoş” bir durum ve büyük bir “başarı öyküsü” değil mi?</p>
    </div>
  </div>
</body>
</html>
