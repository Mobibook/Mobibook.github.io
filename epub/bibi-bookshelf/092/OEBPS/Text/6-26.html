<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-26.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-26.html" xml:lang="tr-TR">
    <div class="Basic-Text-Frame">
      <p class="split"/>

      <p class="anabaslik" id="toc_marker-26">PEYKÂN VE ŞİRİN…</p>

      <p class="paragraf">Sekreterim, telefonu tam da bir hasta muayenesinin ortasında, “Acilmiş!” diyerek bağladı.</p>

      <p class="paragraf">Hastamdan özür dileyip izin isterken “Bakalım bu kez neler söyleyecek?” diye düşündüm.</p>

      <p class="paragraf">Şirin Hanım, merhabalaşma faslının hemen ardından, “Peykân Bey’le birlikte gelmek üzere, bize bir randevu verebilir misiniz lütfen?” diye sordu.</p>

      <p class="paragraf">Karşımda duran hastama belli etmesem de şaşkınlığımdan ölmek üzereyim.</p>

      <p class="paragraf">Birbirinden alabildiğine nefret eden bu iki insan acaba ne oldu da barıştılar? Daha da önemlisi, ikisi birden benden ne isteyebilirler?</p>

      <p class="paragraf">Sekreterime seslenip o gün için uygun zaman aralığımın olup olmadığını soruyorum.</p>

      <p class="paragraf">Maalesef yok.</p>

      <p class="paragraf">Telefonun öbür ucunda yanıt bekleyen Şirin Hanım’a, “Ancak akşam, muayenehaneden çıktığımda olabilir.” diyorum.</p>

      <p class="paragraf">“Tamam o zaman” diyor ve ekliyor: “Peykân Bey’le birlikte, bu akşam sizi Nişantaşı civarında bir yerde yemeğe davet edelim.”</p>

      <p class="paragraf para-style-override-8"><span>Konuşma uzayıp hastamın kendisini ihmal ettiğime dair bakışları yoğunlaşmaya başlayınca, kestirmeden, “Olur” dedim ve süratle devam ettim: “Nereye gelmem gerektiğine karar verince lütfen sekreterime yazdırın. Akşama görüşürüz.”</span></p>

      <p class="paragraf">Telefonu bir anlamda yüzüne kapatmam Şirin Hanım’ı üzdü mü, kızdırdı mı bilemem. Aslında pek aldıracak durumda da değilim. Sadece karşımda bir hasta olması değil aldırmazlığımın nedeni. Biraz da içimden öyle geldiği için konuşmayı kısa kestim. Giderek daha fazla, son zamanlarda yaşadığım bunca saçmalığa birinci derecede yol açanın Şirin Hanım olduğunu düşünür oldum.</p>

      <p class="paragraf">Buna karşılık, meraklı bir kişiliğe sahip olduğumu da itiraf etmem lazım. İçinde bunca giz bulunan, âdeta esrar perdesinin arkasında saklı bir meseleyle ilgilenmemek hiç de bana uygun bir davranış olmaz. Acaba biraz da bu nedenle mi sorunları üzerime çektim? Bilmiyorum.</p>

      <p class="paragraf">Hastamı muayene ederken, tavsiyelerde bulunurken, reçetesini yazarken, bir sonraki randevu tarihini kararlaştırırken bu minval üzere düşünmeyi sürdürüyorum.</p>

      <p class="paragraf">İlerleyen dakikalarda, Şirin Hanım’la gerçekleşen telefon konuşmamıza geri dönüyorum... Sadece kısa değil soğuk bir konuşma yaptığım vehmine kapılıyor, üzülüyorum... O nasıl davranmış olursa olsun, aramızda kardeşlikten gelen bir hukuk var... Hem Vâlâ Bey ve hem de Âzem üzerinden hemşirem olan bu hanımefendinin yardım çağrısına cevap vermek, ettiğim yeminin bir gereği...</p>

      <p class="arabaslik-sol" id="toc_marker-26-1">Nereden nereye?</p>

      <p class="paragraf">Nişantaşı’nın ara sokaklarından birinde, şık bir lokantada, birbirinden zarif iki insan karşımda olmak üzere oturuyorum.</p>

      <p class="paragraf">Oysa Peykân Bey’le ilgili olarak başlangıçta ne kadar aksi düşüncelerim vardı. Biraz da yanlış anlama nedeniyle, adamı muayenehanemden kovmaktan beter etmiştim.</p>

      <p class="paragraf">Böyle davranmamda onun hiç mi rolü olmamıştı? Tabii ki olmuştu. O da üzerime, sanki evinden çalınmış bir şeyi istiyormuş ve çalan da benmişim gibi gelmişti.</p>

      <p class="paragraf">Sonunda galiba aramız düzeldi Peykân Bey’le. Gördüğünüz gibi, canciğer kuzu sarması olduk.</p>

      <p class="paragraf">Şirin Hanım’a alttan alta kızıyorsam da, belli ki o bu durumun pek farkında değil. Doğrusu, gözle görülür elle tutulur hiçbir terslik de yaşamadık zaten.</p>

      <p class="paragraf">Açılış cümlesini Şirin Hanım yaptı:</p>

      <p class="paragraf">“Efendim, sizinle konuşmak istedik çünkü bilmenizi istediğimiz yeni bir durum var: Peykân Bey ve ben aramızdaki tüm sorunları çözdük. Sizi de yanımıza alarak sonuca ulaşmak istiyoruz.”</p>

      <p class="paragraf">Sahiden şaşırttı Şirin Hanım. Şu anda yanında oturmakta olduğu Peykân Efgani ile ilgili öyle laflar etmişti ki, dirhemini yiyen köpek kudurur.</p>

      <p class="paragraf"><span>Bakalım Peykân Bey neler söyleyecek onunla ilgili olarak?</span></p>

      <p class="paragraf">“Öncelikle birimiz Afgani, diğerimiz Efgani soyadına sahip olsak da Cemaleddin Bey’in soyundan geldiğimizde anlaştık. İkimizin de elinde bu konuda kanıtlar var. Öte yandan, ne olduğunu sizin de çok iyi bildiğiniz ortak bir mirasa sahibiz. Kılıçtan söz ettiğimi anlamışsınızdır. Şu anda her ne kadar sizin elinizde bulunsa da kılıç Şirin Hanım’a ve bana kalmış bir mirastır.”</p>

      <p class="paragraf">Mesele anlaşıldı. Elli yıla yakın birbirleriyle itişerek sonuç alamadığını gören Peykân Bey ve Şirin Hanım, birlikte davranarak kılıcı elde edebileceklerini düşünmüşler.</p>

      <p class="paragraf">Peki, neden bunu bana anlatıyorlar?</p>

      <p class="paragraf">Sorumu derhal sordum. Cevap Şirin Hanım’dan geldi:</p>

      <p class="paragraf">“Acaba bize Büyük Üstaddan bu konuyu konuşmak için bir randevu alabilir misiniz?”</p>

      <p class="paragraf">“İyi de” dedim Şirin Hanım’a… “Kendiniz neden almıyorsunuz? Siz de Büyük Üstadı tanıyorsunuz. Öyle değil mi?”</p>

      <p class="paragraf">Şirin Hanım böyle bir soru soracağımı önceden düşünmüş olmalı…</p>

      <p class="paragraf">“Ben tanıyorum ama siz Peykân Bey’i de tanıdığınız için onunla ilgili gerekli bilgilendirmeyi önceden yaparsanız daha etkili olur diye düşündük.”</p>

      <p class="paragraf">Şirin Hanım’ın söylediklerinin aklıma yatmadığı yüzüme de yansımış olsa gerek, bu kez Peykân Bey dahil oluyor konuşmaya:</p>

      <p class="paragraf">“Beni, Büyük Üstadınıza sizin daha kolay takdim edeceğinizi düşündük.”</p>

      <p class="paragraf">Garsonun ne yemek istediğimizi sorması üzerine ve biraz da zaman kazanmak için menüye gömülüyor, siparişim üzerine yüksek sesle düşünmeye başlıyorum.</p>

      <p class="paragraf"><span>Karşımdakiler de biraz kendi aralarında bir hayli de garsonla konuşarak kendi siparişlerini oluşturmaya girişiyorlar.</span></p>

      <p class="arabaslik-sol" id="toc_marker-26-2">Siyah beyaz fotoğraflar…</p>

      <p class="paragraf">Siparişleri alan garson masamızdan ayrılırken, çantasını oturduğu sandalyeye asmış olan Şirin Hanım sanki aklına yeni gelmiş gibi bir hareket yapıyor. Dönüp çantasını alıyor, dizlerinin üzerine yerleştiriyor ve çıkardığı üç adet fotoğrafı önüme koyuyor.</p>

      <p class="paragraf">Aynı tarihte, değişik açılardan ve kadrajları farklı olarak çekilmiş üç siyah beyaz fotoğrafı daha iyi görebilmek için elime alıyorum. Fotoğraflarda Vâlâ Afgani, kardeşlere özgü kıyafeti giymiş, elindeki kılıcı kabza ve namlusundan tutmuş Şah Rıza Pehlevi’ye uzatıyor. Şah Rıza Pehlevi’nin üzerinde bulunan kıyafet ise daha çok törenlerde giydiklerine benziyor. Alabildiğine süslü, her tarafı nişanlarla kaplı, apoletlerinden sırmalar sarkıyor. Fotoğrafa etrafı göz önünde bulundurarak baktığımda, kardeşliği sembolize eden hiçbir işaret görmüyorum.</p>

      <p class="paragraf">Her yönüyle değerlendirdiğimde, fotoğrafın Şah Rıza Pehlevi’nin sarayına yapılmış bir ziyarette çekilmiş olduğu izlenimi ediniyorum. Belki de değil. Emin olduğum sadece iki nokta var: İlki, Vâlâ Bey kardeşlere özgü bir kıyafet giymiş olarak kılıcı Şah Rıza Pehlevi’ye uzatıyor. İkincisi, burası kesinlikle bir mabet değil.</p>

      <p class="paragraf">Yeterince baktığımı düşünüyor, “Peki” diyerek fotoğrafları Şirin Hanım’a geri uzatıyorum.</p>

      <p class="paragraf">Peykân Bey derhal, “Cemaleddin Bey’in bende bulunan beli kılıçlı fotoğrafını da unutmayın.” diyor.</p>

      <p class="arabaslik-sol" id="toc_marker-26-3">Bir hamle daha</p>

      <p class="paragraf">Biz laflamayı sürdürürken yemeklerimiz geliyor...</p>

      <p class="paragraf">Sipariş verdiğimiz kırmızı şaraptan ilk yudumlar, “Şerefe” denilerek alınır alınmaz, Peykân Bey sandalyesinin ayağına koymuş olduğu şık deri çantasına uzanıyor ve bir dosya çıkartıp önüme koyuyor.</p>

      <p class="paragraf">Kapağında Bonhams yazan dosyada ne olduğunu merak etmediğimi söylersem yalan olur. Yine de meraklı gibi davranmadım ve önce, “Nedir bu?” dercesine Şirin Hanım ile Peykân Bey’in yüzüne baktım.</p>

      <p class="paragraf">“Lütfen inceleyin” dedi buna karşılık Şirin Hanım.</p>

      <p class="paragraf">“Ve f<span class="char-style-override-12">i</span>krinizi söyleyin” diye devam etti onun bıraktığı yerden Peykân Bey.</p>

      <p class="paragraf">Dosyada bulunan, antetli kâğıda yazılmış bir sayfalık yazıyı önce kaba hatlarıyla şöyle bir inceledim.</p>

      <p class="paragraf">Saatimin tarihine baktım, mektup sadece iki gün önce yazılmış. Çabuk geldiğine göre, özel bir kurye şirketi servis etmiş olmalı. Mektubu kaleme alan ve Bonhams adına imzalayan kişinin, Orta Doğu ve Uzak Asya sanatları ile silahlar konusunda uzman olduğu anlaşılıyor.</p>

      <p class="paragraf">Genel incelememi tamamlayınca, yazıyı okumaya koyuldum.</p>

      <p class="paragraf">Bonhams’ın uzmanı, Şah Rıza Pehlevi ile Vâlâ Afgani’nin bir arada bulundukları kılıçlı fotoğrafı dikkatle incelediğini yazmış. Belinde kılıç asılı olan Cemaleddin Afgani’nin fotoğrafını da aynı şekilde dikkate değer bulmuş. Kılıcın tek başına fotoğrafları ise gözüne tek kelime ile muhteşem görünmüş. Mektubun bir yerinde, Bonhams’ın uzmanı, “Eğer her şey yolunda giderse, birlikte, dünyanın görebileceği en büyük müzayede olaylarından birine imza atabiliriz.” demiş.</p>

      <p class="paragraf">Ortadoğu ve Uzak Asya sanatları ile silahlar konusunda uzman olan yetkili, bir sonraki paragrafta, müzayedenin 20.000.000 sterlin civarında bir rakama ulaşmasının hayal olmayacağından da söz ediyor.</p>

      <p class="paragraf">“Tabii” diyor ilerleyen satırlarda… “Öncelikle kılıcın Şah Cihan’a ait olduğunu, değiştirdiği elleri, size nasıl intikal ettiğini ve satma yetkisini elinizde bulundurduğunuzu kesinliğe kavuşturmamız gerekiyor.”</p>

      <p class="paragraf">Bence, mektubun en önemli kısmı işte bu paragraf.</p>

      <p class="paragraf">Müzayede şirketinin yetkilisi, bu paragrafın ardından gelen satırlarda ise, çağrılır çağrılmaz Türkiye’ye geleceğini, kılıcı görmek için sabırsızlandığını vurguluyor.</p>

      <p class="arabaslik-sol" id="toc_marker-26-4">Ne olacak şimdi?</p>

      <p class="paragraf">Bonhams antetli kâğıdı okuduktan sonra dosyasının içine koydum ve Peykân Bey’e uzattım.</p>

      <p class="paragraf">Şirin Hanım aynı anda, “Ne diyorsunuz bu duruma?” dedi.</p>

      <p class="paragraf">“Bilmem” dedim.</p>

      <p class="paragraf">Samimiyetle söylemiştim bu kelimeyi. Gerçekten de bilmiyordum.</p>

      <p class="paragraf">Peykân Bey, kullandığım kelimeyi beğenmemiş olsa gerek, “Ama bilin!” dedi.</p>

      <p class="paragraf">Bu sözleri, ilk karşılaşmalarımızda olduğu gibi sert söylediyse de aldırmadım.</p>

      <p class="paragraf">Hatasını kendisi de anlamış olsa gerek, bir açıklamada bulundu:</p>

      <p class="paragraf">“Beyefendi, rakamları gördünüz, 20.000.000 sterlinden söz ediliyor. En azından bunun için bilmenizde yarar var. Bu paradan siz de pay alacaksınız kardeşlik teşkilatınız da...”</p>

      <p class="paragraf">Şirin Hanım onu tasdik eder gibi konuştu:</p>

      <p class="paragraf">“Bu meseleyi Büyük Üstadla masaya yatıralım. Bir protokol hazırlayalım. Bu işten herkes kârlı çıksın. Doğrusunu söylemek gerekirse, Efgani ve Afgani ailelerinin kılıcın paraya dönmesine, duvarda asılı halinden daha çok ihtiyacı var.”</p>

      <p class="paragraf">Çok güzel ifade etmişlerdi dertlerini Şirin Hanım ve Peykân Bey. Yine de ben ne yapmam gerektiğini tam olarak anlayabilmiş değildim.</p>

      <p class="paragraf">“Benden ne tür bir yardım istiyorsunuz?” diye sordum.</p>

      <p class="paragraf">Peykân Bey, “Lütfen Büyük Üstadınızdan bizim için randevu alın.” dedi.</p>

      <p class="paragraf">Şaşırmıştım. Şirin Hanım’a baktım, “Siz ne zaman isterseniz Büyük Üstad ile görüşebilirsiniz, benim yardımıma ihtiyacınız yok ki!” dedim.</p>

      <p class="paragraf"><span>“Biz” dedi Şirin Hanım, “sizden sadece randevu almanızı değil, işin kotarılması yolunda yardımcı olmanızı da istiyoruz”.</span></p>

      <p class="paragraf">Mesele anlaşılmıştı. Onlarla aynı tarafa geçip, Büyük Üstadı etkilemek için kendilerine yardımcı olmamı istiyorlardı.</p>
    </div>
  </div>
</body>
</html>
