<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-38.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-38.html" xml:lang="tr-TR">
    <div class="Basic-Text-Frame">
      <p class="split"/>

      <p class="anabaslik" id="toc_marker-38">SKANDAL, SKANDAL, SKANDAL!</p>

      <p class="paragraf">Muayenehanemden girince, Peykân Efgani’yi sekreterimin karşısındaki sandalyede oturur buluyorum. O daha ağzını açmadan, başlıyorum saydırmaya:</p>

      <p class="paragraf">“Bakın Peykân Bey, bugünlük bu kadar yeter! Bütün bir öğleden öncemi zaten sizin için harcamış durumdayım. Çok yorgunum ve üstelik yığınla işim var. Lütfen muayenehanemi terk edin!”</p>

      <p class="paragraf">“Yağma yok!” diyerek ayağa kalkıyor ve odama doğru yürümeye başlıyor.</p>

      <p class="paragraf">Çaresizlik içinde sekreterime bakıyorum.</p>

      <p class="paragraf">“Lütfen, muayene saati yaklaşmakta olan hastaları arayıp gelmelerini öteleyebilir misin?”</p>

      <p class="paragraf">Peykân Bey benden önce içeriye girmiş durumda. Ben odama girerken, o konuşmamızı nerede yapacağımıza da karar vermiş olarak, masamın karşısındaki sandalyeye yerleşiyor.</p>

      <p class="paragraf">Çantamı bir kenara bırakıyor, ceketimi çıkartarak masama oturuyorum.</p>

      <p class="paragraf">“Bakın” diyor, iki dirseğini de masama dayayarak Peykân Bey, “büyük, çok büyük bir hata yaptınız”…</p>

      <p class="paragraf">Kızgınım.</p>

      <p class="paragraf">“Ne yaptıysak yaptık. Hepsi geride kaldı. Lütfen kesin artık şu saçmalığı!”</p>

      <p class="paragraf">Peykân Efgani, masanın üzerindeki kollarını geri çekiyor.</p>

      <p class="paragraf">“Geride kalmadı. Siz öyle zannediyorsunuz. Kendinizi şaşırmaya hazırlayın doktor bey!”</p>

      <p class="paragraf">Peykân Bey geçtiğimiz günlerde ve bugün beni yeteri kadar şaşırttı. Bu nedenle olsa gerek, sıkıntılı bir gülümseme beliriyor yüzümde. Ne düşündüğümü anlıyor.</p>

      <p class="paragraf">“Bu kez öncekilerden de fazla şaşırtacağım sizi. O kadar şaşıracaksınız ki kılıcı ellerinizle getirip kucağıma koyacaksınız!”</p>

      <p class="paragraf">“Peki...” diyorum ve geriye yaslanıyorum. Bu, bir anlamda artık söyleyeceğim tek bir sözün bile kalmadığının, susup bekleme hakkımı kullanacağımın ifadesi.</p>

      <p class="paragraf">Peykân Bey ise, benim yaptığımın tersine, dirseklerini yeniden masaya dayıyor ve mümkün olduğunca yaklaşıyor bana…</p>

      <p class="arabaslik-sol" id="toc_marker-38-1">Gerçekten şaşırtıyor!</p>

      <p class="paragraf">“Eğer kılıcı derhal teslim etmezseniz, kardeş olarak aranıza aldığınız Âzem Afgani’nin bir kadın olduğunu cümle âleme ilan ederim!”</p>

      <p class="paragraf">Başlangıçta kulağıma normal gibi gelen sözler, düşününce üzerimde şok etkisi yapıyor. Gözümün kararmasına, başımın dönmesine yol açıyor.</p>

      <p class="paragraf">Şaşırdığımı gören Peykân Efgani, yangına körükle gidiyor.</p>

      <p class="paragraf">“Yarından itibaren, elimde belgelerle bütün gazeteleri, televizyonları tek tek dolaşırım. Orada bırakmam başta İngiliz Büyük Locası olmak üzere dünyada sizi tanıyan ne kadar Büyük Loca varsa hepsine yazarım. İçinde bulunduğunuz durumu, bu büyük skandalı, dünya kardeşliğinin gündemine pimi çekilmiş bir el bombası gibi fırlatırım.”</p>

      <p class="paragraf">Peykân Efgani konuşurken, Âzem’e ilişkin daha önce yaşadıklarım, düşündüklerim bir f<span class="char-style-override-12">i</span>lm şeridi gibi geçiyor aklımdan.</p>

      <p class="paragraf">Saniyeler içinde, altı aydır tamamlayamadığım yapbozun parçaları yerli yerine oturuyor.</p>

      <p class="paragraf">“Ya rabbim” diye düşünüyorum… “Ne kadar aptalım!”</p>

      <p class="paragraf">Evet, aylardır aradığım sorunun cevabı bu!</p>

      <p class="paragraf">Düştüğüm durumu anladığı için olsa gerek, gergin bir çehreyle başladığı konuşmayı, pişmiş kelle gibi sırıtarak sürdürüyor Peykân Bey.</p>

      <p class="paragraf">Suratı değişmiş, âdeta çakala dönüşmüş olarak, “Bu işi hallet!” doktor diyor.</p>

      <p class="paragraf">Büyük Üstadın odasında, Âzem ruloları tercüme ederken paldır küldür içine yuvarlandığı kuyudan yukarı tırmanmış durumda.</p>

      <p class="paragraf">“Bu işi hallet doktor!” diye tekrarlıyor.</p>

      <p class="paragraf">Sessiz kalıp içime döndüğümü anlayınca sözlerini sürdürüyor:</p>

      <p class="paragraf">“Beni kötülük yapmak zorunda bırakma!”</p>

      <p class="paragraf">Acınacak haldeyim.</p>

      <p class="paragraf">Bir ara merakıma yenik düşüp “Nereden biliyorsun Âzem’in kadın olduğunu?” diye soruyorum.</p>

      <p class="arabaslik-sol" id="toc_marker-38-2">“Kim benden daha iyi bilebilir ki!”</p>

      <p class="paragraf"><span>Deli gibi bir kahkaha atıyor Peykân Bey bu soruma karşılık.</span></p>

      <p class="paragraf">Sanki bugüne kadar ona çektirdiklerimin intikamını alır gibi, gülerek bakıyor suratıma. Neredeyse, uzanıp yanağımdan makas alacak.</p>

      <p class="paragraf">“Afgani ailesini, bir Efgani ailesi mensubundan daha iyi kim tanıyabilir dünyada doktor? Onların cemaziyelevvelini bilirim. İran’da Şirin’le hukuk fakültesini birlikte okuduk ve bitirdik. Kılıcın peşinde, bir ömrü Vâlâ Bey’in nefes alışını izleyerek geçirdim. İstanbul’a bile geldim onun peşinden. Şirin’in yoluna bin kere çıkıp, biraz da beni kendisinden uzak tutmak için gerçekleştirdiği o saçma evliliğe engel olmaya çalıştım. Yürümeyen evlilikten sonra ortada kalan çocuğuna baba olmayı bile teklif ettim. Şimdi sen söyle bakalım bana, bilmez miyim sevgili kardeşiniz Âzem’in, kız olarak mı yoksa erkek olarak mı dünyaya geldiğini?”</p>

      <p class="paragraf">Ardı ardına sıraladığı, bir kısmını Şirin Hanım’dan da duyduğum bunca laftan sonra, Peykân Bey’e inanmamak artık elimden gelmiyor.</p>

      <p class="paragraf">Söylediklerine inandığım için düşüncelere daldığımı hissedince, konuşmasını sürdürüyor:</p>

      <p class="paragraf">“Sekiz ay öncesine kadar hanım hanımcık bir genç kadındı Âzem. Beğenirdim, takdir ederdim. Bu sabah karşıma bir şeytan gibi dikileceğini hiç tahmin etmezdim...”</p>

      <p class="paragraf">Peykân Bey belli ki Âzem’in sabahki davranışlarına çok kızmış. Konuştukça konuşuyor:</p>

      <p class="paragraf">“Bilmende yarar var, Âzem ismi İran’da, Türkiye’de olduğu gibi sadece erkek çocuklarına verilmez. Hem kız hem de erkek çocuklarına verilir. Anlamı ulu, yüce demektir. Tıpkı Vâlâ gibi. Sizi yanıltan nedenlerden biri de buydu...”</p>

      <p class="paragraf">Haklı olabilir. Çünkü, bugüne kadar hiç Âzem isimli bir kadına rast gelmedim. Aslında, sekiz ay öncesine kadar, tanıdığım tek Âzem, Yılmaz Güney’di. Yazdığı, yönettiği ve yapımcılığını üstlendiği <span class="char-style-override-13">Arkadaş</span> isimli f<span class="char-style-override-12">i</span>lmde duymuştum ilk kez bu ismi. Hatta f<span class="char-style-override-12">i</span>lm boyunca defalarca, bu isimle ilgili olarak “A’nın üzerinde şapka var” diye uyarıda da bulunmuştu. Sonra, bir daha hiç duymadım Âzem ismini. Ne kadında ne de erkekte…</p>

      <p class="paragraf">Peykân Bey anlatadursun, geriye dönüp düşünmeye başladım.</p>

      <p class="paragraf">Aramıza katılması gündeme gelince, kardeşlerim onunla ilgili üç kaynaktan görüş almışlardı. Büyük Üstad, annesi Şirin Hanım ve ortağı olduğu Afgani Afgani Hukuk Bürosu çevresi.</p>

      <p class="paragraf">Referansları çok kuvvetli olunca, derinine inmeye çok da gerek kalmamış ve tam da bu nedenle, üstelik fena halde tongaya basmıştık!</p>

      <p class="paragraf">Zekâsı ve hinliğinden zerrece kuşkum olmayan Şirin Afgani, mükemmel bir plan yapmış ve sahte nüfus ve öteki belgeleri de hazırlayarak planını çalıştırmıştı. Bunda, çalışma prensiplerimizi biliyor olmasının da rolü vardı kuşkusuz. Amacı kılıcı ele geçirmekti ve kızını ustaca içimize kadar sokmuştu.</p>

      <p class="paragraf">Karşımda oturan Peykân Bey de olsa, kızgınlığım daha çok Şirin ile Âzem Afgani’ye yönelmeye başlıyordu. Ne yapacağımı bilemez durumdaydım.</p>

      <p class="paragraf">“Bana birkaç saat verin lütfen…” dedim son derece isteksiz bir tonlamayla Peykân Bey’e.</p>

      <p class="paragraf">Ayağa kalktı ve “Emrin olur doktor!” diyerek dönüp odamın kapısına doğru yürüdü. Çıkmadan önce dönüp bir uyarıda bulunmayı da ihmal etmedi.</p>

      <p class="paragraf">“Size yarın sabaha kadar müsaade doktor bey. Yarın sabah, kılıç da yanınızda olmak üzere of<span class="char-style-override-12">i</span>sime gelin. Gelmezseniz yarım günde hazırlıklarımı tamamlar, öğle saatlerinde düğmeye basarım. Ve böylece tüm dünya, kardeşlik zincirinize bir kadını eklediğinizi öğrenir.”</p>

      <p class="paragraf">Peykân Efgani’nin son cümlesi, sırtımdan aşağıya doğru buz gibi bir ter damlasının yuvarlanmasına yol açtı.</p>

      <p class="arabaslik-sol" id="toc_marker-38-3">Kolları sıvıyorum…</p>

      <p class="paragraf">Hemen bir şeyler yapmam gerekiyordu.</p>

      <p class="paragraf">Peykân Bey odamın kapısını arkasından kapatır kapatmaz telefonu elime aldım ve Âzem’i aradım.</p>

      <p class="paragraf">“Derhal muayenehaneme gel!”</p>

      <p class="paragraf">Ardından sekreterimi arayıp o günkü tüm hasta randevularımı iptal etmesini istedim.</p>

      <p class="paragraf">Yarım saat sonra, tam da beklediğim gibi, önce Âzem ardından Sedat odamdan içeriye girdiler.</p>

      <p class="paragraf">Kardeşlerim muayenehaneme geldiğinde, eğer hastam yoksa mutlaka kapıya kadar gider, yanaklarından üç kez öperek karşılarım.</p>

      <p class="paragraf">Doğal olarak, bu kez içimden gelmedi.</p>

      <p class="paragraf">Bırakın yanaklarından öpmeyi, Âzem ile Sedat içeriye girdiklerinde, “Hoş geldiniz” bile demedim.</p>

      <p class="paragraf">Şaşkın yüzlerle masama yaklaştılar. Karşımda duran iki sandalyeye oturdular.</p>

      <p class="paragraf">Sedat kardeşim “Hayrola Üstad-ı Muhterem” dedi endişeli bir ses tonuyla.</p>

      <p class="paragraf">Sedat’ı en sert sesimle, “Biliyordun!” diye azarladım.</p>

      <p class="paragraf"><span>Eminim, onunla daha önce hiç kimse böyle konuşmamıştır.</span></p>

      <p class="paragraf">Kıpkırmızı oldu. Hiç yan yola sapmadan cevapladı sorumu.</p>

      <p class="paragraf">“Evet, biliyordum.”</p>

      <p class="paragraf">“Neyi biliyordun?” diye test ettim aynı konu üzerine konuşup konuşmadığımızı anlamak için.</p>

      <p class="paragraf">“Âzem’in kadın olduğunu” dedi büyük bir açıklıkla.</p>

      <p class="paragraf">İtiraf etmeliyim ki tam anlamıyla ilk kez o anda inandım Peykân Efgani’nin söylediklerine.</p>

      <p class="paragraf">“Demek ki” diye düşündüm, “beynimin bir köşesi, duyduklarımın yalan olmasını ummayı sürdürüyormuş”…</p>

      <p class="paragraf">Sedat’ın sözleri üzerine, başımı bu kez Âzem’e çevirdim ve “Neden yaptın bunu?” diye sordum. Ses tonum, içine düşmüş olduğum hayal kırıklığını yansıtmış olmalıydı.</p>

      <p class="paragraf">Belki biraz da bu nedenle, başını önüne eğdi.</p>

      <p class="paragraf">“Şirin Hanım’la tanıştınız. Nasıl bir baskı altında bulunduğumu anlayacağınızı tahmin ediyorum. Buna karşılık, son kertede neye hizmet edeceğimi gayet iyi biliyordum...”</p>

      <p class="paragraf">Sustum ve dinlemeyi sürdürdüm.</p>

      <p class="paragraf">Âzem uzun uzun dedesine olan bağlılığından ve asıl amacının kılıcı korumak olduğundan söz etti.</p>

      <p class="paragraf">O konuşurken yüzünü ve ellerini inceledim. O kadar barizdi ki karşımda bir kadının oturduğu. Kısa kesilmiş saçlar, bir şekilde yok edilmiş göğüsler... Yine de her şeyiyle bir kadındı karşımdaki.</p>

      <p class="paragraf">Ya rabbim, nasıl da fark edememiştim? Nasıl da fark edememiştik!</p>

      <p class="paragraf">Kızımın, hemşirelerle birlikte gerçekleştirdiğimiz geceden sonra, otomobilimizle evimize doğru dönerken söylediği sözler birden şimşek gibi çaktı beynimde. Tam olarak şöyle demişti o gece:</p>

      <p class="paragraf">“Vallahi kıskandım Âzem’i. İnsan bu kadar mı güzel olur! Dikkat et, yakışıklı demiyorum, güzel diyorum. Bir genç kız olarak, hasetten çatladım. O ne muhteşem yüz ve vücut hatları öyle. Tek eksiği göğüsleri.”</p>

      <p class="paragraf">Bizi asıl aldatan, Âzem’in göğüslerinin olmamasıydı!</p>

      <p class="paragraf">Kendi kendime konuşur gibi “Peki nasıl oluyor?” dedim.</p>

      <p class="paragraf">Âzem ile Sedat’ın ne dediğimi anlamamaları üzerine, derdimi tam olarak anlatmaya karar verdim.</p>

      <p class="paragraf">Ellerimle de işaret ederek “Göğüslerin yok!” dedim.</p>

      <p class="paragraf">Son derece mahcup bir ses tonuyla “Çünkü, sekiz aydır bedenimin üst kısmına korse takıyorum” dedi Âzem.</p>

      <p class="paragraf">Elini kazağının altına soktu, bedeninin üst kısmını sarmalayan korseyi aşağıya, beline doğru çekti. Bu arada bir de açıklamada bulundu:</p>

      <p class="paragraf">“Zaten kayda değer büyüklükte değillerdir.”</p>

      <p class="paragraf">Korse göğsünden beline inince rahatlamış olmalıydı. Tüm kızgınlığıma karşın, çektiği sıkıntıya üzüldüm.</p>

      <p class="paragraf">Farkında bile olmadan, zihnimin bir köşesinde Şirin Hanım için açmış olduğum olumsuzluklar listesine, zalimliği de ekledim. İnsan nasıl yapabilirdi kızına bunu?</p>

      <p class="paragraf">“Sen” dedim bu kez Sedat’a dönüp “nasıl izin verdin buna? Neden uyarmadın beni”…</p>

      <p class="paragraf">Samimiyetle konuşmaya başladı Sedat:</p>

      <p class="paragraf">“İlk birkaç toplantıdan sonra, Âzem’in durumunu anladığınızdan neredeyse emin hale gelmiştim. Kendiliğinizden müdahale edersiniz diye bekledim. Sonra, aslında sizi rahatsız edenin iki erkeğin birbirine ilgisi olduğunu keşfettim. Bu rahatsızlığınızı hep birlikte olduğumuz alanlarda sergilediğim davranışlarımı değiştirerek giderebilirdim ve giderdim de. Bu arada Âzem’le ilişkimiz başlamış, kılıç konusu gündeme gelmişti. Yaptığı planı benimle paylaştı. Onun, Şirin Hanım’ın değil de kardeşliğin çıkarlarını koruyacağından emin olmuştum. Ardından birlikte Hindistan ve Tibet’e gittik. Orada evlendik. Ardından, Büyük Üstadın odasının önünde yakalandık. Bunun üzerine, Şirin Hanım’ı köşeye sıkıştırdım. Yanlış bir iş yapmakta olduğuna ikna etmeye çalıştım. Tabii ki şiddetli tepki gösterdi. Giderek, tıpkı Âzem gibi düşünür oldum. Eğer işin içinde olmazsak, annesi ve Peykân Bey’in kılıcı ele geçirebileceklerinden korkmaya başladım. Size gerçekleri açıklamam halinde Âzem’i uzaklaştırırsınız, kılıç korumasız kalır diye endişe ettim. Bu nedenle, sizinle konuşmayı, kılıç meselesi sonuçlanıncaya kadar erteledim.”</p>

      <p class="paragraf">Anlattıkları inandırıcıydı. Yine de kızgınlığım sürüyordu. Şiddetle payladım Sedat’ı:</p>

      <p class="paragraf">“Biraz daha zorlasan, sizi, tam da bu konuyu konuşmak için bana doğru yola çıkarken çağırdığımı söyleyeceksin!”</p>

      <p class="paragraf">Sedat’ı azarladığımı gören Âzem dayanamadı, müdahale etti:</p>

      <p class="paragraf">“Evet, aynen söylediğiniz gibi. Siz bizi aramasaydınız, biz sizi arayacaktık.”</p>

      <p class="paragraf">Sesi inandırıcıydı. Ona inanmaya başladığımı hissetmiş olsa gerek, konuşmasını sürdürdü:</p>

      <p class="paragraf">“Bugün, yalanla geçen günlerimizin sonuncusuydu. Büyük sorun çözülmüş, kılıç ait olduğu yerde kalmıştı. Bana verdiği emeğin karşılığını ödemiş, dedeme verdiğim sözü tutmuştum. Artık normale dönmemizin zamanı gelmişti. Az önce siz aradığınızda, birkaç sokak ötede, yaklaşık altı aydır birlikte oturduğumuz evimizdeydik. İnanın bana, sizi üzmeden nasıl konuşacağımızı düşünüyor, planlar yapıyorduk.”</p>

      <p class="paragraf">Dönüp, eşinin söylediklerini dikkatle dinleyen Sedat’a baktım:</p>

      <p class="paragraf">“İnanın ona Üstad-ı Muhterem” dedi içtenlikle. Derin bir nefes aldı ve “Söylediklerinin hepsi doğru. Siz bizi aramasaydınız, biz sizi arayacaktık…” diye devam etti.</p>

      <p class="paragraf">“Keşke” dedim, çok dertli bir ses tonuyla, “benim inanmam yetse”…</p>

      <p class="paragraf">Tasarlamadan, içimden gelerek söylemiştim bu sözleri. Başka söyleyeceklerim de vardı.</p>

      <p class="paragraf">“Ben size inanınca, bütün sorunlar sihirli bir değnekle dokunmuş gibi hallolmuyor maalesef.”</p>

      <p class="paragraf">“Sizin inanmanız bize yeter…” dedi Âzem ısrarla.</p>

      <p class="paragraf">Sedat, “Gerçekten de yeter…” diye onayladı eşini.</p>

      <p class="paragraf">“Keşke yetseydi” diye tekrar ettim. Neden yetmeyeceğini dilim döndüğünce açıklamaya çalıştım:</p>

      <p class="paragraf">“İkinizde biliyorsunuz ki kadınları kardeşlik zincirimize katamayız. Katmamız, dünya üzerindeki milyonlarca kardeşimizle yollarımızı ayırmamız anlamına gelir. Çünkü yüzlerce yıldır ortaklaşa sürdürdüğümüz geleneğe aykırı davranmış oluruz. Bilmem anlatabildim mi neden sadece benim inanmamın yetmeyeceğini?”</p>

      <p class="paragraf">Cevabı içinde olan sorum, Âzem ile Sedat’ın mahcup olmasına yol açtı. Önce birbirlerine sonra önlerine baktılar.</p>

      <p class="paragraf">Az sonra Sedat başını kaldırdı ve “Derhal istifa etmemizi ister misiniz Üstad-ı Muhterem?” diye sordu.</p>

      <p class="paragraf">“Bir işe yarar mı?” dedim.</p>

      <p class="paragraf">Gerçekten de bir işe yaramazdı. İstifa etmiş olurlardı o kadar. Neden işe yaramayacağını anlatmam gerektiğini düşündüm:</p>

      <p class="paragraf">“Âzem’i aramıza alırken hangi aşamalardan geçildiğini artık siz de benim kadar biliyorsunuz. Bütün bunların sonunda, Âzem kapımızdan içeriye girdi ve görmemesi gereken bir dünyayı gördü. O dünyaya ait konuşmaları dinledi. Bunları olmamış sayabilir miyiz? Sizin istifa etmenizle, ortalık dikensiz gül bahçesine döner diye düşünüyorsanız, yanılıyorsunuz.”</p>

      <p class="paragraf">Söylediklerimi dikkatle dinleyen Âzem, üzgün bir ses tonuyla, “Anlıyorum. Emin olun, o dünyaya ait tüm sırlar benimle birlikte mezara gidecek.” dedi.</p>

      <p class="paragraf">Sedat, onun sözünün altına, “Başınıza büyük bir iş açtık ama bu konuda Âzem’e güvenebilirsiniz.” diyerek kendi imzasını da koydu.</p>

      <p class="paragraf">Sesi berbat çıkmıştı ama söyledikleri doğruydu.</p>

      <p class="paragraf">“Aynen öyle. Büyük, başa çıkılması imkânsız bir iş açtınız…” diyerek, cümlesinin en azından ilk kısmına katıldığımı ifade ettim.</p>

      <p class="paragraf">Gerçekten de başımıza çok büyük bir iş açılmıştı!</p>

      <p class="paragraf">Üstesinden nasıl geleceğimizi bilemediğim devasa bir sorunla karşı karşıyaydım.</p>

      <p class="paragraf">Telefonu elime aldım ve Büyük Üstadı aradım.</p>

      <p class="paragraf">“Büyük Üstadım, sizinle konuşmam gerekiyor. Mümkünse şimdi.”</p>

      <p class="paragraf">Büyük Üstad, “Hemen gel!” deyince masamdan kalktım. Âzem ile Sedat’a veda bile etmedim.</p>
    </div>
  </div>
</body>
</html>
