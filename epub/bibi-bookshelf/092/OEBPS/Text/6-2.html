<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-2.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-2.html" xml:lang="tr-TR">
    <div class="Basic-Text-Frame">
      <p class="split"/>

      <p class="anabaslik" id="toc_marker-2">TUHAFLIKLAR BÖYLE BAŞLADI…</p>

      <p class="paragraf">Güzel bir Eylül akşamı aramıza katılan Âzem ile Sedat kardeşlerimiz, kışın kendisini iyice hissettirmeye başladığı bu günlerde, yabancılığı üzerlerinden iyice atmış görünüyorlar.</p>

      <p class="paragraf">Bu konuyu özel olarak kendileriyle konuşmuş değilim ama kardeşlikte geçirdiğim bunca zamandan sonra, sanıyorum böyle bir tahminde bulunabilirim ve pek de yanlış çıkmaz.</p>

      <p class="paragraf">Kardeşlik zincirine daha önce katılmış olanlarımızın desteğiyle, iki kardeşimiz mabet ve kardeş sofrasında sürekli olarak kendilerini geliştirdiler. Böyle olunca, öğretimize her geçen gün yakınlaştılar ve kendilerini daha fazla bizden hissetmeye başladılar.</p>

      <p class="paragraf">Örneğin, kardeşlerden yemek parası toplamak onların sorumluluğunda yürüyor. Böylece hem bir görevi yerine getiriyor hem de öteki kardeşlerle iletişimlerini geliştirmiş oluyorlar. Âzem ile Sedat kardeşlerimiz, zincirimize katıldıkları günden bu yana, bu görevi burun kıvırmadan, ciddiyetle yürüttüler.</p>

      <p class="paragraf">Özellikle, ülkenin en zengin insanlarından biri olan Sedat’ın, kardeşlerden tek tek para toplaması, sonra bir masaya oturup bunları sayması, çoğunlukla hesabı tutturamaması, Âzem kardeşten yardım istemesi seyirlik bir durum.</p>

      <p class="paragraf">Dışarıdaki dünyada ne kadar varlıklı, ünlü, etkin olursak olalım, kapı kapanıp iç dünyamıza çekildiğimizde kendi kurallarımızın geçerli olduğunun, en zenginimizle en fakirimiz arasında küçücük bir fark bile kalmadığının somut ifadesidir kardeş sofralarımız.</p>

      <p class="paragraf">Sadece kardeş sofrası ile ilgili görevlerden değil, öteki görevlerden de hiçbirimiz, şu ya da bu nedenle muaf olamayız.</p>

      <p class="paragraf">Gösterişli yaşamlara, unvanlara ya da başka tür sıradışı özelliklere sahip olmayanlarımızın yanı sıra zengin, sanatçı, bilim adamı gibi özel niteliklere sahip kardeşlerimiz de bu çatının altında gurur, böbürlenme, tepeden bakma gibi insana dair olumsuz davranışları geride bırakma şansı elde ettiler. Köşeleri alındı, törpülendiler.</p>

      <p class="arabaslik-sol" id="toc_marker-2-1">“Neyse” dedirten bir durum…</p>

      <p class="paragraf">Sonbahardan kışa kadar gerçekleştirdiğimiz birkaç toplantıda, Âzem ile Sedat’ın birbirlerine daha yakın durmaya başladıklarını gözlemliyorum.</p>

      <p class="paragraf">Bu durum gerçekten hoşuma gidiyor. Mabette ve kardeş sofrasında yan yana oturuyor, her konuda birbirlerine yardımcı olmaya çalışıyorlar. Ziyadesiyle memnunum. Çünkü, kardeşlerin birbirlerine kardeşçe davranmaları öğretimizin en önemli parçası.</p>

      <p class="paragraf">Ayrıca rehberleri, vermelerini istediğim konferans çalışmalarıyla ilgili olarak övücü sözler söylüyorlar.</p>

      <p class="paragraf">Sedat kardeşimin Doğu felsefesi üzerine yaptığı çalışmanın bir hayli ilerlediği ifade ediliyor. Âzem kardeşimin de soyundan geldiği Cemaleddin Afgani ile ilgili mükemmel bir konferans hazırlamakta olduğu anlatılıyor.</p>

      <p class="paragraf">O akşam, mabetten kardeş sofrasına doğru yürürken, ikisine birden çalışmalarının nasıl gittiğini soruyorum.</p>

      <p class="paragraf">Aynı anda, “Müsait olduğunuz bir zaman sizinle bu konuda konuşmak istiyoruz.” diyorlar. Derhal bir duvar dibi işaret ediyorum.</p>

      <p class="paragraf"><span>Âzem ve Sedat’la konuşurken, kendilerine uzun bir zaman tanımış olmama rağmen, çalışmalarının neredeyse sonuçlanmak üzere olduğunu keşfediyorum. Programın çok ilerisinde olduklarını, hazırladıkları konferansları ancak altı ay sonra verebileceklerini söylüyorum. Üzülmüyor, tersine seviniyorlar. Çalışmak için daha fazla zamanlarının olması hoşlarına gidiyor.</span></p>

      <p class="paragraf">Konuşma sürürken, birbirlerinin konularına alabildiğine vakıf olduklarını anlıyorum.</p>

      <p class="paragraf">“Ben sizden birer konferans hazırlamanızı istemiştim. Gördüğüm kadarıyla ikiniz birden, iki konferans hazırlıyorsunuz. Yanılıyor muyum?”</p>

      <p class="paragraf">Haklı olduğumu söylüyorlar.</p>

      <p class="paragraf">“Neyse” diyorum kendi kendime.</p>

      <p class="paragraf">Böyle olmasının hiçbir sakıncası yok. Hatta faydası bile var. Bu sayede yakınlaşmış, aynı zamanda birbirinden çok farklı iki konuda, ikisi birden bilgilenmiş olacak.</p>

      <p class="arabaslik-sol" id="toc_marker-2-2">Kardeş sofrasında…</p>

      <p class="paragraf">Kar yağma ihtimalinin iyice fazlalaştığı o akşam, kardeş sofrasında, görevi devraldığım ve geleneksel olarak yanımda oturan selef<span class="char-style-override-12">i</span>m kulağıma eğilerek “Âzem ile Sedat kardeşlerimiz hakkında ne düşünüyorsun?” diye fısıldıyor.</p>

      <p class="paragraf">Ben de onun kulağına eğiliyor ve “İyi çocuklar” diyorum.</p>

      <p class="paragraf">Gülümsüyor.</p>

      <p class="paragraf">“Sence de birbirlerine gerekenden fazla yakın davranmıyorlar mı?”</p>

      <p class="paragraf">Başımdan aşağıya bir tas soğuk su dökülmüş gibi oluyor. Şaşırmadığımı söylersem yalan olur.</p>

      <p class="paragraf">Bilinçaltım, geçen süre zarfında öğüttüklerini kusmaya başlıyor...</p>

      <p class="paragraf">Geçmişe dair bazı sahneler gözümün önünden bir f<span class="char-style-override-12">i</span>lm şeridi gibi geçiyor...</p>

      <p class="paragraf">Belli ki beynim bana fark ettirmeden bu konu üzerine epey çalışmış, hafızam, düşündüğümden de çok enstantane kaydetmiş.</p>

      <p class="paragraf">Bütün sahneler, bir bir geri geliyor...</p>

      <p class="paragraf"><span>Hepimizin zaman zaman başına gelir. Adını koyamayız ama bir şeyler biriktiririz ve ortaya bir laf atıldığında, “Haaa!” deriz… Parçalar, işte tam o anda yerine oturur, büyük resim görünür.</span></p>

      <p class="paragraf">İşte tam da şimdi, böyle bir duygu seli içindeyim!</p>

      <p class="paragraf">Az önce, konferans konusunda kendileriyle yaptığım kısa konuşma süresince hissettiklerim de az önce sözünü ettiğim o parçalardan biri değil mi zaten?</p>

      <p class="paragraf">Evet, öyle!</p>

      <p class="paragraf">Düşüncelerimle halleştikten sonra selef<span class="char-style-override-12">i</span>me dönüyor, ne düşünüyorsa net bir şekilde anlatmasını rica ediyorum.</p>

      <p class="paragraf">Sağ olsun, her zamanki gibi açık, hatta gereğinden açık konuşuyor:</p>

      <p class="paragraf">“Tabii ki kardeşlerin birbirlerine yakın olmaları gerekir. Onlar ne kadar yakın olursa, biz görevimizi o kadar iyi yaptığımızı düşünür, mutlu oluruz. Ama Âzem ile Sedat’ınkinde biraz farklı bir yakınlaşmanın kokusunu alıyorum. Doğrusunu söylemem gerekirse, Sedat’ın kolunu Âzem’in omzuna atış, Âzem’in elini Sedat’ın beline dolayış şeklini hiç mi hiç beğenmiyorum...”</p>

      <p class="paragraf">Sayıp sevdiğim, sözlerine değer verdiğim selef<span class="char-style-override-12">i</span>min düşünceleri, biraz da duymak istemediğim cinsten olduğu için canımı fazlasıyla sıkıyor. Kısa kesmesi için dua ediyorum.</p>

      <p class="paragraf">Düşüncelerim yüzüme de yansımış olsa gerek ki “İşte böyle!” diyor ve susuyor.</p>

      <p class="paragraf">Bir yanlış anlamaya yol açmamak için, kendisine saygı duyduğumu ve çeşitli zamanlarda yaptığı uyarılardan çok yararlandığımı tam da burada ve hemen söyleyeyim.</p>

      <p class="paragraf">Rahatsızlığımın asıl nedeni, kesinlikle onun kullandığı kelimeler ya da kurduğu cümleler değil. Beni rahatsız eden, meselenin bizatihi kendisi!</p>

      <p class="paragraf">Ve daha da önemlisi, bu tatsızlığa çözüm bulmak tümüyle benim sorumluluğumda. Görmezlikten gelemem, arkamı dönüp gidemem...</p>

      <p class="paragraf">İçim içimi yemeye başlıyor!</p>

      <p class="paragraf">Yemek süresince, selef<span class="char-style-override-12">i</span>min düşüncelerinde ne kadar haklı olabileceğinin, onun ve benim bazı yakınlaşmaları yanlış değerlendirme ihtimalimizin olup olmadığının muhasebesini yapıyorum.</p>

      <p class="paragraf">Geçmiş deneyimlerimden biliyorum ki, hiçbir şey göründüğü gibi değildir! Bu nedenle meselelere soğukkanlılıkla, derinlemesine bakmak, görünenin arkasını okumaya çalışmak gerekir.</p>

      <p class="paragraf">Öyleyse gözümü dört açmam, şu saçma durum açıklık kazanana ve çözüme ulaşana kadar gözümü Âzem ile Sedat’tan ayırmamam gerekiyor.</p>

      <p class="paragraf">Yemek süresince bir gözümü yeni kardeşlerimin üzerinde tutuyorum. Bu arada dikkat çekmemek için de çaba sarf ediyorum.</p>

      <p class="paragraf">Atıştıran karın eşliğinde evime doğru giderken, malum konu bütün ağırlığıyla düşüncelerimi işgal ediyor.</p>

      <p class="paragraf">Ayakkabılarımı çıkartırken, pijamalarımı giyerken, yatağa girerken ve uyumak için gözlerimi kapatırken de hep bu konuyu düşünüyorum.</p>
    </div>
  </div>
</body>
</html>
