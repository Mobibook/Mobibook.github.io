<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-29.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-29.html" xml:lang="tr-TR">
    <div class="Basic-Text-Frame">
      <p class="split"/>

      <p class="anabaslik" id="toc_marker-29">BONHAMS TEMSİLCİSİ KARŞIMIZDA…</p>

      <p class="paragraf">Birkaç gün sonra, kararlaştırdığımız zamandan on beş dakika kadar önce Büyük Üstadın odasında oldum.</p>

      <p class="paragraf">Masasından kalkarken “Büyük gün ha!” dedi Büyük Üstad, durumla dalga geçerek.</p>

      <p class="paragraf">Birbirimizin yanaklarından üç kere öperken “Evet” dedim ve her zaman oturduğum kanepeye doğru ilerledim. Yerime oturmadan, bir suçluyu işaret eder gibi duvarda asılı kılıcı gösterdim ve söylendim:</p>

      <p class="paragraf">“Her şeyin sorumlusu o!”</p>

      <p class="paragraf"><span>Kılıç, her zamanki asalet ve albenisiyle, kilitli olduğu camekânın arkasından, sözlerime inat parıldamayı sürdürüyor.</span></p>

      <p class="paragraf">Büyük Üstad, otlardan oluşan içeceğinden ikimiz için de sipariş verdikten sonra, sorusu hazır olarak karşıma oturdu:</p>

      <p class="paragraf">“Şimdi, resmen isteyecekler mi yani kılıcı bizden?”</p>

      <p class="paragraf">Sorusunu sorarkenki hali bana endişeli olduğunu düşündürdü.</p>

      <p class="paragraf">Geçen bunca yıldan sonra onu çok iyi tanıdığımı düşünüyorum. İnsanlarla münakaşaya girmeyi, kırıcı sözler etmeyi sevmez. Buna karşılık, doğru bildiği yoldan da ayrılmaz.</p>

      <p class="paragraf">Böyle bir kişiliğe sahip kim olsa yorulur. Özellikle, kardeşliğin en kritik görevi olan Büyük Üstadlığı devraldığından bu yana ne kadar yorulduğunu çok yakından biliyorum.</p>

      <p class="paragraf">Bazı görevler, etrafınızda sizinle sorumluluğu paylaşmaya hazır dünya kadar insan olsa da sadece size bakarlar.</p>

      <p class="paragraf">Tıpkı az sonra gerçekleşecek “kılıç savaşı” gibi.</p>

      <p class="paragraf"><span>Son kararı verme ve tebliğ etme yetkisi tamamen onda olsa da, yardımına koşmaya hazır olduğumu hissetmesini istedim:</span></p>

      <p class="paragraf">“Kendini yorma Büyük Üstadım. Her şeyi, bütün açıklığıyla söylemeye, bu savaşı gerekirse tek başıma omuzlamaya hazırım.”</p>

      <p class="paragraf">Ne demeye çalıştığımı gayet iyi anladı:</p>

      <p class="paragraf">“Sen de omuzlarsın ben de. Ama keşke böyle saçma bir durumla hiç karşı karşıya kalmasaydık. Öyle değil mi?”</p>

      <p class="paragraf">Sözlerinin anlamı gayet açık. Şirin Afgani ve Peykân Efgani’nin başımızı ağrıtmasından, vakit kaybettirmesinden, gerginlik yaratmasından mustarip.</p>

      <p class="paragraf">Bitki çaylarımızı getiren sekreter, konuklarımızın asansörde olduğunu, az sonra bulunduğumuz kata ulaşacaklarını haber veriyor ve “Hemen içeriye almamı ister misiniz?” diye soruyor.</p>

      <p class="paragraf">Saatim, Şirin Hanım ve Peykân Bey’in beş dakika kadar erken gelmiş olduklarını söylüyor.</p>

      <p class="paragraf">Büyük Üstad, “Bekletmeyin, hemen alın içeriye!” diyor sekreterine.</p>

      <p class="arabaslik-sol" id="toc_marker-29-1">İki değil üç kişi<span class="char-style-override-10">…</span></p>

      <p class="paragraf"><span>Biz sadece iki kişi beklerken, kapıdan üç kişi girdi. Peykân Bey ve Şirin Hanım’ın yanlarında İngiliz olduğu bakar bakmaz anlaşılan biri daha var. O da tıpkı Şirin Hanım ve Peykân Bey gibi, kılığına kıyafetine çok önem vermiş.</span></p>

      <p class="paragraf"><span>Şirin Hanım Michael Hope’u önce Büyük Üstada ardından bana takdim etti ve neden kendileriyle birlikte geldiğini, İngilizce olarak açıklamaya girişti:</span></p>

      <p class="paragraf"><span>“Bay Hope, Bonhams’ı temsilen burada bulunuyor. Bonhams, dünyanın en ünlü birkaç müzayede şirketinden biri. Daha önce Londra’da, Şah Cihan’a ait bir hançeri rekor f</span><span class="char-style-override-12">i</span><span>yata satmışlardı...”</span></p>

      <p class="paragraf"><span>Şirin Hanım lafı uzattıkça Büyük Üstadın yüzü asılıyor.</span></p>

      <p class="paragraf"><span>Tanışma sırası bana gelince, misaf</span><span class="char-style-override-12">i</span><span>rimizin elini durumdan pek de hoşnut olmadığımı ifade eder tarzda sıkıyorum.</span></p>

      <p class="paragraf"><span>Michael Hope’la bütün konuşmaları İngilizce gerçekleştirmekten başka çaremizin olmaması da işin öteki can sıkıcı yönü.</span></p>

      <p class="paragraf"><span>Bonhams’ın temsilcisi Bay Hope, odaya girdiği andan itibaren, tüm hoş geldin beş gittin konuşmalarını bir gözü kılıçta olmak üzere yapıyor. Çok geçmeden ayağa kalkıyor, gözlüğünü çıkartıyor ve burnunu neredeyse koruyucu camdan içeriye sokarak incelemesini sürdürüyor.</span></p>

      <p class="paragraf"><span>Bay Hope, camekânın dışından da olsa incelemesini sürdürürken, Peykân Bey çantasından, daha önce Şirin Hanım’ın da bulunduğu yemekte bana gösterdiği mektubu çıkartıyor ve Büyük Üstada uzatıyor.</span></p>

      <p class="paragraf"><span>Büyük Üstad, kendisini haberdar ettiğim mektubu dikkatle okuyor.</span></p>

      <p class="paragraf"><span>Okumasını tamamlayıp mektubu Peykân Bey’e geri verirken, Şirin Hanım meraktan ölürcesine ama bu kez Türkçe olarak “Ne diyorsunuz?” diye soruyor.</span></p>

      <p class="paragraf"><span>Bu kadın, sahiden şeytan gibi akıllı. Böyle davranmasının</span> <span>nedeni gayet açık: Büyük Üstad eğer olumsuz bir cevap verecek olursa, bunu Bay Hope’un anlamasını engellemeye çalışıyor.</span></p>

      <p class="paragraf"><span>Şirin Hanım sorusunu Türkçe sorunca, Büyük Üstad da doğal olarak cevabını Türkçe veriyor:</span></p>

      <p class="paragraf"><span>“Mektupta telaffuz edilen para gerçekten büyük.”</span></p>

      <p class="paragraf"><span>“Peki” diyor Şirin Hanım.</span></p>

      <p class="paragraf"><span>Peki, sözcüğünün yanında tabii ki bir de soru işareti var. Misa</span><span>f</span><span class="char-style-override-12">i</span><span>rimiz bu sözcüğe öyle bir vurgu yapıyor ki, “Alıp gidebilir miyiz yani kılıcı?” der gibi bir anlam çıkıyor.</span></p>

      <p class="arabaslik-sol" id="toc_marker-29-2">Kavga başlıyor…</p>

      <p class="paragraf"><span>Büyük Üstad, başını Şirin Hanım’dan bana doğru çeviriyor ve konuşmasının geri kalan kısmını Türkçe olarak ve sadece benim yüzüme bakarak sürdürüyor:</span></p>

      <p class="paragraf"><span>“Anladığım kadarıyla, konuklarımız senin açıklamalarını yeterli bulmamış. Kılıcı hiçbir koşulda kimseye veremeyeceğimizi, satamayacağımızı, emanet edemeyeceğimizi ya da benzeri başka bir davranışta bulunmayacağımızı bir kez de benden duymak istiyorlar.”</span></p>

      <p class="paragraf"><span>Michael Hope, burnunu camekâna dayamış olarak kılıcı incelemeyi sürdüredursun, Büyük Üstadın sözlerine yoğunlaşmış olan Peykân Bey’in dengesi bozuluyor.</span></p>

      <p class="paragraf"><span>“Ne demek şimdi bu?”</span></p>

      <p class="paragraf"><span>Bu tonlamayı gayet iyi biliyorum. Her ne kadar beyefendi bir kişiliğe sahipse de Peykân Efgani kızdığı zamanlarda dengesini yitirenlerden. Ya da tersini mi söylemek lazım, kestiremiyorum. Aslında terbiyesiz ama beyefendiliği gayet iyi oynuyor, desem acaba daha mı doğru olurdu? Karar vermek zor.</span></p>

      <p class="paragraf"><span>Öyle ya da böyle, Peykân Bey muayenehaneme ilk geldiği, ardından kendisini of</span><span class="char-style-override-12">i</span><span>sinde ziyaret ettiğim ve muhtelif başka zamanlarda duyduğum tarzda, sert bir şekilde dile getirmiş oluyor sorusunu.</span></p>

      <p class="paragraf"><span>Sadece ikimiz olsak beğenmesem de kabullenebileceğim bu tavrını ama Büyük Üstada yönelik olarak sürdürmesine asla izin vermem!</span></p>

      <p class="paragraf"><span>Neden mi?</span></p>

      <p class="paragraf"><span>Çünkü Büyük Üstadın kişiliğine yapılmış bir saldırıyı tüm kardeşlere yapılmış sayarım da onun için.</span></p>

      <p class="paragraf"><span>Hemen müdahale ediyorum:</span></p>

      <p class="paragraf"><span>“Sakin olun Peykân Bey, benim mazur görüp yer yer kullanmanıza izin verdiğim bu ses tonunu, bu odada, bir daha asla kullanmayın. Yoksa konuşmamızı başlamadan bitirmiş olursunuz.”</span></p>

      <p class="paragraf"><span>Peykân Bey mesajımı alıyor. Sözlerim, Şirin Hanım’ın da toparlanmasına yol açıyor.</span></p>

      <p class="paragraf"><span>Bu arada Bonhams’ın temsilcisi Michael Hope, başını önünde bulunduğu camekândan bize doğru çeviriyor, gözlüklerini takıyor ve neler olduğunu anlamaya çalışır gibi bakıyor.</span></p>

      <p class="paragraf"><span>Sözlerim odaya bomba gibi düşmüş durumda!</span></p>

      <p class="paragraf"><span>Neler konuşulduğunu tam anlayamamış olan Bonhams temsilcisi gülümseyerek geliyor ve yerine oturuyor.</span></p>

      <p class="arabaslik-sol" id="toc_marker-29-3">“Kesinlikle olmaz Bay Hope!”</p>

      <p class="paragraf">Kimse konuşmayınca, odada hüküm süren kısa süreli sessizliği Bay Hope bozuyor:</p>

      <p class="paragraf">“Kılıcı elime alabilir miyim?”</p>

      <p class="paragraf">Büyük Üstad “Kesinlikle olmaz Bay Hope!” diyor ve ekliyor: “Lütfen bu soruyu bir kez daha sormayın!”</p>

      <p class="paragraf">Michael Hope’un doğuştan pembeye kaçan yüzü, kırmızıya dönüyor.</p>

      <p class="paragraf">İngiliz misaf<span class="char-style-override-12">i</span>rimiz önce Peykân Bey’e, ardından Şirin Hanım’a “Ne oluyor burada?” diye soruyor.</p>

      <p class="paragraf">Onlardan bir cevap çıkmayınca, ben her ikisine birden ve Türkçe olarak “Keşke” diye müdahale ediyorum… “Konuğunuzu getirmeden önce Büyük Üstadla yalnız görüşseydiniz. Onu buraya kadar boşuna yormamış, kendinizi zor duruma düşürmemiş, bizi de kaba davranmak zorunda bırakmamış olurdunuz.”</p>

      <p class="paragraf">Bonhams’ın temsilcisi şaşırmış gözlerle her harf<span class="char-style-override-12">i</span> gerginlik kokan, tek kelimesini bile anlamadığından emin olduğum Türkçe konuşmalarımızı, bir şey anlayabilme umuduyla pür dikkat izliyor.</p>

      <p class="paragraf">Zavallı adam, yakaladığı ilk fırsatta, kendisini Türkiye’ye davet eden Şirin Hanım ve Peykân Bey’in yardımına, uzun bir İngilizce açıklamayla koşmaya çalışıyor:</p>

      <p class="paragraf">“Henüz tam olarak inceleyemesem de çok sıradışı bir durumla karşı karşıya olduğumu söylemeliyim. Her şey yolunda giderse, hep birlikte, dünya müzayedecilik tarihine geçecek bir olayda birinci dereceden rol almış olacağız. Üstelik hepimizin çok ama çok kârlı çıkacağımız bir durum bu.”</p>

      <p class="paragraf">Bay Hope İngilizce konuşunca, Şirin Hanım onun bıraktığı yerden İngilizce olarak devam ediyor ve 20.000.000 sterlinin çok büyük bir rakam olduğunu söylüyor.</p>

      <p class="paragraf">Benden ve Büyük Üstaddan bir cevap ya da itiraz gelmeyince, Şirin Afgani bu kez Türkçe olarak ayrıntıya girmeye başlıyor:</p>

      <p class="paragraf">“Peykân Bey ve ben bu 20.000.000’u, yani 70.000.000 Türk Lirası civarında parayı sizinle yarı yarıya paylaşmaya hazırız. Babam da zamanında büyük hazine eminliği yaptığı için, sizin tabirinizle ifade edeceğim, kılıcın satışıyla kardeşliğinizin hazinesine 10.000.000 sterlin girecek. Düşünebiliyor musunuz? İçinde oturduğunuz köhne binayı bir sürü kez satın alacak bir para bu. Ayrıca sizler de tıpkı Bonhams ve Bay Hope gibi katkılarınızdan dolayı yüklü komisyonlar alacaksınız. Düşünsenize, her birinize en az 1.000.000 sterlin düştüğünü… Kısacası, hepimiz açısından çok kârlı bir alışveriş olacak.”</p>

      <p class="paragraf">Şirin Hanım’ın konuşmasının bu kısmına, özellikle de rakamsal açıdan gayet iyi hazırlandığı anlaşılıyor. Büyük rakamları ardı ardına sıralaması ve aralara bol sıfırlı komisyonları sıkıştırması bunu gösteriyor.</p>

      <p class="paragraf">Paranın büyüklüğüne yaptığı vurgu ve nasıl paylaşılacağına dair sözlerini tamamlayınca, bu kez İngilizceye dönüyor Şirin Hanım ve “Ne diyorsunuz?” diye soruyor Büyük Üstada.</p>

      <p class="paragraf">Peykân Bey, az önce tarafımdan azarlanmış olmanın etkilerini üzerinden belli ki henüz tam atabilmiş değil.</p>

      <p class="paragraf">Bay Hope, Şirin Hanım’ın az önce söylediklerini tam olarak anlamasa da arada kullanılan “sterlin” lafı nedeniyle, Büyük Üstada umutla bakmaya başlıyor.</p>

      <p class="paragraf">Büyük Üstad, Şirin Hanım’ın sorusunu, Bonhams temsilcisinin de anlayabilmesi için İngilizce cevaplıyor:</p>

      <p class="paragraf">“Şirin Hanım, sizin izbe dediğiniz bu yapının içinde bizim mabetlerimiz var. Bu nedenle, her çivisi bizim için büyük önem taşıyor. Başka birisi söyleseydi dert etmezdim belki ama, sizin gibi babası ve oğlu kardeşimiz olan bir hanımefendiden bu sözleri duymak bilmenizi isterim ki beni yaraladı. Sorunuzun cevabına gelince: Biz sizden farklı olarak, kılıcın duvarımızda asılı durmasından memnuniyet duyuyoruz. Bu durumdan manevi olarak aldığımız haz, ister inanın ister inanmayın ama telaffuz ettiğiniz rakamların çok üzerinde anlam ifade ediyor. Neden böyle söylediğimi aslında en iyi sizin biliyor olacağınızı tahmin ederdim. Ne yazık, bilmiyormuşsunuz.”</p>

      <p class="paragraf">Büyük Üstad, bir es verse de araya kimseyi sokmadan, konuşmasını üç ziyaretçiye yönelik olarak sürdürüyor:</p>

      <p class="paragraf">“Bay Hope, Şirin Hanım ve Peykân Bey, bizimle ilgili olarak bilmediğinizi hissettiğim önemli bazı yanlarımız var. Size ya da başkalarına hiçbir şey ifade etmeme ihtimali büyük olan bu özellikleri, biz çok önemsiyoruz. Öğrenmeniz halinde, neden size karşı uzlaşmaz bir tavır aldığımı anlayacağınızı umut ediyorum. Bu nedenle, müsaadenizle onlardan kısaca söz edeceğim. Biz, öncelikle parayla, kârla, alma ya da satmayla uzaktan ya da yakından ilgili olmayan bir kuruluşuz. Çok paramız yok. Buna karşılık, çok paraya ihtiyaç da duymuyoruz. Maddi meselelere kafa yormaktan daha önemli işlerimiz olduğunu düşünüyoruz. Kendimizi geliştirerek insanlığa faydalı olmak gibi, bugünün dünyasında pek de itibar görmeyen, hatta kimilerine saçma gelen özellikler bunlar...”</p>

      <p class="paragraf">Büyük Üstad son derece sakin bir ses tonuyla, neden kılıca satma ya da alma temelinde yaklaşamayacağımızı anlaşılır bir şekilde, uzun boylu izah ediyor ve konuşmasını, “Bilmem anlatabildim mi?” diyerek sonlandırıyor.</p>

      <p class="arabaslik-sol" id="toc_marker-29-4">Ne olacak şimdi?</p>

      <p class="paragraf">Büyük Üstadın yaptığı uzun açıklamanın üç konuğun hoşuna gitmeyeceğini biliyorum. Buna karşılık, Şirin Hanım’a tüm asaletini ve nezaketini bir kenara bıraktıracak kadar ağır olduğunu da düşünmüyorum.</p>

      <p class="paragraf">Bay Hope, söylediklerini anlamasın diye mi yoksa kendisini daha iyi ifade edeceğini düşündüğü için mi bilmem, Şirin Hanım az önce ağız dalaşına dönüştürmüş olduğu konuşmasına bu kez Türkçe devam ediyor:</p>

      <p class="paragraf">“O kılıç benim babamın malı, anladınız mı!” diyor gözlerini açıp.</p>

      <p class="paragraf">“Size ait olsa tamam satmayın, turşusunu kurun. Ama bana ait olan bir şeyi nasıl alıkoyarsınız?”</p>

      <p class="paragraf">Yer yer suçlayıcı konuşmasını, çantasından çıkardığı üç fotoğrafı Büyük Üstadın önüne koyarken de sürdüren Şirin Afgani, “Bakın!” diye bağırıyor ve giderek dengesini iyice yitiriyor… “Bakın! Bu benim babamın fotoğrafı. Karşısında Şah Rıza Pehlevi var ve kılıç babamın elinde. Anlaşıldı mı?”</p>

      <p class="paragraf">Konuşmasının tam bu noktasında, aile yadigârı yüzüğünün takılı olduğu sağ elinin işaret parmağını önce fotoğrafa vuruyor, sonra kılıca doğru çeviriyor:</p>

      <p class="paragraf">“Şu, sizin duvarınızda asılı olan kılıç bu! Geçici olarak, sadece göz kulak olmanız için emanet ettiğimiz kılıcı, hemen şimdi geri istiyorum. Seçin. Karar sizin. Ya ortak olarak kılıcı hemen müzayedeye çıkartırız ya da yarından tezi yok mahkeme yoluna başvurur, onu sizden söke söke alırız.”</p>

      <p class="paragraf">Şirin Hanım dinlenmek için biraz susunca, bu kez Peykân Bey giriyor devreye. O da elinde, daha önce gördüğüm ve Büyük Üstada sözünü ettiğim fotoğrafı tutuyor:</p>

      <p class="paragraf">“Bakın. Bu Cemaleddin Efgani’nin (Afgani demiyor Efgani diyor yine) fotoğrafı.”</p>

      <p class="paragraf">O da işaret parmağıyla duvarda asılı olan kılıcı gösteriyor:</p>

      <p class="paragraf">“Belinde, tam da sizin duvarınızda asılı olan kılıç var. Kendisi benim atalarımdan ve kılıç zamanında ona aitti. Sizin duvarınızda ne arıyor? Yaptığınız düpedüz hırsızlık. Onu derhal istiyorum. Şirin Hanım’ın söylediği gibi ya siz de bize katılırsınız ve kılıcı satar parasını paylaşırız ya da kendinizi hırsızlık suçlamasıyla hâkimin karşısına çıkmaya hazırlarsınız.”</p>

      <p class="paragraf">Şirin Hanım ve Peykân Bey, iş çığırından çıkınca iyice bayağı, küstah bir tavır takınıyorlar.</p>

      <p class="paragraf">Bonhams yetkilisi Michael Hope’un önünde gerçekleşen bu tek taraflı kavganın bir şekilde sona ermesi gerektiğini düşünüyorum.</p>

      <p class="paragraf">Acaba Büyük Üstad da benimle aynı f<span class="char-style-override-12">i</span>kirde mi?</p>

      <p class="paragraf">Belli belirsiz, “Ne yapalım?” diye soran bakışlarımı, “Alalım o zaman kardeşlerimizi içeri…” diye yanıtlıyor Büyük Üstad. Önündeki telefona hamle ediyor, sekreterinden iki genç kardeşimizi içeriye almalarını istiyor.</p>
    </div>
  </div>
</body>
</html>
