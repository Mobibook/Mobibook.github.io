<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-34.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-34.html" xml:lang="tr-TR">
    <div class="Basic-Text-Frame">
      <p class="split"/>

      <p class="anabaslik" id="toc_marker-34">SIFIRLARIN SAYISI ARTARKEN…</p>

      <p class="paragraf">Eşim kahvaltı masasında acele etmediğimi görünce, “Doğrudan muayenehaneye gitmeyeceksin anlaşılan.” diyor.</p>

      <p class="paragraf">Annesinin bu sözleri üzerine, kızım, “Nereye gideceksin baba?” diye soruyor merak içinde.</p>

      <p class="paragraf">Derhal gözlerimi kısıyor, senin ne haddine benim nereye gideceğimi sorgulamak, şeklinde anlaşılması gereken bakışlarımdan birini gönderiyorum.</p>

      <p class="paragraf">Bu davranışım üzerine çay bardağını masanın üzerine koyuyor, iki elini iki dizinin üzerine yerleştiriyor, çok utanmış gibi başını önüne eğiyor. Sesine, eski Türk f<span class="char-style-override-12">i</span>lmlerinde kullanılan mahcubiyet tonlamasını yerleştiriyor:</p>

      <p class="paragraf">“Beni yanlış anladınız babacığım. Biraz daha oyalanırsanız ben de sizinle gelebilirim. Acaba otomobilinize beni de alır mısınız?”</p>

      <p class="paragraf">Bayılıyorum prensesin şu taklitlerine.</p>

      <p class="paragraf">“Uzatma!” diyorum kötü adam sesiyle.</p>

      <p class="paragraf">Sonra normale dönüp “Acelem yok, bekleyebilirim.” diyor ve ben de gülerek tamamlıyorum sözlerimi…</p>

      <p class="paragraf">“Tamam o halde” diyerek hazırlıklarını tamamlamak için masadan kalkıyor.</p>

      <p class="paragraf">“Sana bir kahve yapayım.” diyor eşim.</p>

      <p class="paragraf">Güne iyi başlamak ne güzel! Ne yazık ki iyi devam edemeyecek. Peykân’lı Şirin’li bir günün iyi geçmesi ne mümkün! Üstelik, tam da dananın kuyruğu kopacakken...</p>

      <p class="paragraf">O halde, “carpe diem”. Bol köpüklü, sade kahvemin mis gibi kokusunu içime çekip okkalı bir yudum alıyor, “Benim!” olduğu cümle âlem tarafından kabul görmüş koltuğuma biraz daha gömülüyorum.</p>

      <p class="paragraf">Kahvemi içerken, bir kere de eşim soruyor nereye gideceğimi. Anlaşıldı, söyleyip kurtulmaktan başka çarem yok:</p>

      <p class="paragraf">“Büyük Üstad ile görüşmem gerekiyor.”</p>

      <p class="paragraf">“Sahi” diyor eşim, Büyük Üstad lafını duyunca… “Epeydir soracağım unutuyorum, Âzem ile Sedat’tan ne haber? Şirin Hanım’la da epeydir görüşmedik.”</p>

      <p class="paragraf">İçine mi doğuyor ne!</p>

      <p class="paragraf">Kardeşliğimizin, zaman zaman can sıkıcı olabilen yanlarını evde konuşmamayı tercih ederim. Eşim ve kızımın bir saadet denizinde bulunduğumu düşünmesi hoşuma gider. Sadece tanık oldukları bazı olumsuzluklar üzerine, o da saklıyormuş gibi görünmemek için, ucundan kıyısından bilgi veririm.</p>

      <p class="paragraf">Âzem ile Sedat meselesi, işte o tanık olduklarından biri. Bu nedenle, biraz da olsa bilgi vermem lazım:</p>

      <p class="paragraf para-style-override-8">“Âzem ve Sedat gayet iyiler…” diyerek, konuyu açmadan kapatıyorum.</p>

      <p class="paragraf">O gün Şirin Hanım’ı da göreceğim ama ne için olduğunu söyleyemeyeceğimden, sözünü etmiyorum.</p>

      <p class="paragraf">Ayrıca, eşimin Büyük Üstadı asıl neden göreceğimi bilmesinin ne gereği ne de manası var.</p>

      <p class="paragraf">“Kahvaltıdan sonra birkaç dakika oturmak iyi geldi.” diyerek kahvemden, içinde biraz telve de bulunan son bir okkalı yudum alıyorum.</p>

      <p class="paragraf">Kızım, hazırlıklarını tamamlamış olarak bekliyor.</p>

      <p class="paragraf">Kılıcın kaderini belirlemek üzere yola çıkabilirim.</p>

      <p class="paragraf">“Haydi prenses, düş önüme.”</p>

      <p class="arabaslik-sol" id="toc_marker-34-1">Büyük Üstadın odasında…</p>

      <p class="paragraf">Kızıma, “Seni nerede bırakmamı istersin?” diye sorup tam istediği yerde indirdikten sonra, rotamı Büyük Üstada çeviriyorum.</p>

      <p class="paragraf">Kapıdan girdiğimde, bitki çayı servisi yapıldığını görüyorum.</p>

      <p class="paragraf">“Siz ne içersiniz? Kahve mi çay mı?” diye soruyor sekreter.</p>

      <p class="paragraf">Evde içtiklerimle çay ve kahveden yana istiap haddimi doldurmuş vaziyetteyim. Ama milyon çeşit ottan oluşan bir bitki çayına asla itirazım olmaz.</p>

      <p class="paragraf">Büyük Üstad, karşısına oturur oturmaz, masasının üzerindeki sarı büyük zarfı önüme doğru itiyor.</p>

      <p class="paragraf">“Peykân Bey’in of<span class="char-style-override-12">i</span>sinde gördüğümün aynısı” diyorum.</p>

      <p class="paragraf">“Onlara da mı gitmiş?” diye soruyor şaşırarak.</p>

      <p class="paragraf">“Evet, onlara da gitmiş. Acaba içindekiler de aynı mı?”</p>

      <p class="paragraf">“Bir göz at bakalım…” diyor Büyük Üstad.</p>

      <p class="paragraf">Saatime bakıyorum. Şirin Hanım ve Peykân Bey’in gelmesine daha epey vakit var. Bu durumda, zarf muhteviyatını rahatlıkla inceleyebilirim.</p>

      <p class="paragraf">Öncelikle, en üstte duran Bonhams antetli kâğıda yazılmış mektubu alıyor, geri kalanları önümdeki sehpaya bırakıyorum.</p>

      <p class="paragraf">Tahmin ettiğim gibi, mektup Michael Hope imzalı.</p>

      <p class="paragraf">Çabucak göz gezdiriyorum. Peykân Efgani’ye gönderilmiş olandan epey farklı.</p>

      <p class="paragraf">Bay Hope öncelikle, özel olarak davet edilmeden ziyarette bulunduğu için Büyük Üstaddan özür diliyor. Ziyaretinin bir oldubittiye getirilmiş olmasından kendisinin de rahatsızlık duyduğunu ifade ediyor.</p>

      <p class="paragraf">İlerleyen satırlarda sadede geliyor Bonhams’ın temsilci ve şunları söylüyor:</p>

      <p class="paragraf">“Camekânın arkasından da görmüş olsam, duvarınızda asılı olan kılıcın son derece sıra dışı bir parça olduğunu söylemem gerekiyor. Bu kılıcın Bayan Afgani ve Bay Efgani tarafından gönderilen resimlerini, Londra’daki merkezimizde bulunan uzman arkadaşlarımla birlikte, dikkatle inceledik. Çeşitli üniversitelerde, doğu sanatları, savaş tarihi gibi konularda ders veren bazı akademisyen dostlarımızın da f<span class="char-style-override-12">i</span>kirlerini aldık. Doğunun eski dillerini okuyan dostlarımız, kılıcın üzerinde bulunan altın yazılardan hareketle, kılıcın Şah Cihan’a ait olduğuna karar verdiler. Bu, gerçekten çok özel bir durum. Size ilişikte, Şah Cihan’a ait, hiçbir süslemeye sahip olmayan hançerle ilgili müzayede haberinin kupürlerini gönderdim. Şu anda duvarınızı süslemekte olan parçayla sözünü ettiğim hançeri karşılaştırdığınızda, aradaki farkı ve bu farkın maddi olarak ifade edeceği değeri gayet iyi anlayacağınızdan eminim...”</p>

      <p class="paragraf">İtiraf etmeliyim ki Bay Hope’un beş sayfalık mektubunun her satırı önemli bilgiler içeriyor. Ve hepsi de şu anda karşımda asılı duran kılıçla ilgili.</p>

      <p class="paragraf">Michael Hope, mektubunda bir ara kılıçtan uzaklaşıp dünyanın en büyük müzayedelerinden bahis açıyor. Picasso ve benzeri ressamların resimlerinde yüz milyonların telaffuz edildiğinden, bu rakamlara bir kılıçla ilk kez ulaşılabileceğinden söz ediyor.</p>

      <p class="paragraf">“Yüz milyon sterlinden söz ediyor!” diyorum, mektuptan başımı kaldırarak.</p>

      <p class="paragraf">“Evet, yaklaşık üç yüz elli milyon Türk Lirası!” diye yanıtlıyor Büyük Üstad sözlerimi.</p>

      <p class="paragraf">İnanılır gibi değil!</p>

      <p class="paragraf">Sözü edilen meblağ ile Boğaziçi’nde yalılar satın alınabilir.</p>

      <p class="paragraf">Böyle olunca, Şirin Hanım ile Peykân Bey’in gözlerini bürüyen hırsı, gerçekten de anlayışla karşılamam gerekiyor. Düşüncelerimi Büyük Üstadla da paylaşıyorum.</p>

      <p class="paragraf">“Onların yerinde olsak, belki biz de aynı şekilde davranırdık.” diye cevaplıyor sözlerimi.</p>

      <p class="paragraf">“Vâlâ Afgani neden davranmadı peki?” diye soruyorum.</p>

      <p class="paragraf">Gülümsüyor ve “Bilmem. Onun yerinde olsak belki biz de öyle davranırdık.” diye devam ettiriyor az önceki düşüncesini.</p>

      <p class="paragraf">Sözleri ilk bakışta bir ikilem gibi görünse de aslında değil. Biraz düşününce, Büyük Üstadın yerden göğe kadar haklı olduğuna karar veriyorum.</p>

      <p class="paragraf">Kendimizi başka insanların yerine koyarak kararlar vermemiz kolaydır. Onların içinde bulunduğu durum bizim başımıza gelse, hiç de onlar gibi davranmayıp birer ahlak abidesine dönüşeceğimizden hep eminizdir. Ama kazın ayağı hiç de öyle değildir. Her birimiz, en büyük ahlaksızlıkların en çok “ahlak” lafı edenler tarafından yapıldığına ne çok şahit olmuşuzdur.</p>

      <p class="paragraf">Aklımdan geçenleri Büyük Üstadla da paylaşıyorum:</p>

      <p class="paragraf">“Az önce söylediklerine katılıyorum Büyük Üstadım. Ötekileri sınamak, yaptıkları hatalardan dolayı yargılamak çok kolay. Zor olan, böylesi bir durumla karşılaştığımızda kendimizin ne yapacağı.”</p>

      <p class="paragraf">Başını sallıyor ve “Aynen öyle” diyor.</p>

      <p class="arabaslik-sol" id="toc_marker-34-2">Napolyon’un kılıcı…</p>

      <p class="paragraf">Mektubu masaya koyduktan sonra, birkaç kupürün arasından Napolyon’un kılıcı ile ilgili olanı çıkartıyorum bu kez.</p>

      <p class="paragraf">Kılıcın, Memluklulardan itibaren elden ele geçerek Napolyon Bonapart’a kadar geliş öyküsünü bir kez daha okuyorum. Ardından Büyük Üstada, Napolyon Bonapart’ın kılıcıyla ilgili kupürü inceleyip incelemediğini soruyorum.</p>

      <p class="paragraf">Onu da, ötekileri de dikkatle incelediğini söylüyor.</p>

      <p class="paragraf">“Ne rakamlar ama değil mi!” diyor, az önce kaldığı yerden devam eder gibi.</p>

      <p class="paragraf">“Öyle” diye cevaplıyorum.</p>

      <p class="paragraf">Biraz daha düşündükten sonra, “Neden satmayı hiç düşünmedik şu kılıcı?” diye soruyorum ilahi bir ışıkla aydınlanmış gibi.</p>

      <p class="paragraf">Gülüyor Büyük Üstad…</p>

      <p class="paragraf">“Satabilsek, Peykân Bey ve Şirin Hanım kadar, kardeşliğimizin hazinesi açısından da son derece yararlı bir iş yapmış olurduk kuşkusuz.”</p>

      <p class="paragraf">“Eeee” diyorum.</p>

      <p class="paragraf">“Eeeesi bu!”</p>

      <p class="paragraf">Biraz düşününce Büyük Üstada hak veriyorum. Bazı kararları, elinizden gelse, gücünüz yetse bile veremezsiniz. Çünkü, beyninizin içinde bulunan gizli bir el sizi tutar, engeller, hareket edemez hale getirir. Bazen ahlak, vicdan ya da başka bir kavramı yakıştırırsınız beyninizdeki bu görünmez ele. Ama hiçbiri tam anlamıyla karşılayamaz. Birçok faktör bir araya gelmiş, beyninizi durdurmuş, hareket etmenizi engellemiştir. Dilenciye uzatılacak beş kuruş ya da Boğaziçi’nde on tane yalı alabilecek büyüklükte para... Fark etmez! Parmağınızı kıpırdatamayacak hale gelmişsinizdir. Birinde vermek, ötekinde almaktır sözkonusu olan. Ama siz, her iki halde de elinizi uzatamayacak durumdasınızdır.</p>

      <p class="arabaslik-sol" id="toc_marker-34-3">Biraz geriye dönünce…</p>

      <p class="paragraf">Büyük Üstad ile yaptığımız bu küçük değerlendirme, Peykân Efgani ile Narmanlı Apartımanı’nda bulunan of<span class="char-style-override-12">i</span>sinde yaptığımız konuşmayı hatırlatıyor...</p>

      <p class="paragraf">Aslında söylenecek ne çok laf vardı orada!</p>

      <p class="paragraf">“Köhne” kavramı üzerine mesela...</p>

      <p class="paragraf">Acaba anlar mıydı ya da anlamak ister miydi Peykân Bey?</p>

      <p class="paragraf">Kılıç örneğinden hareketle, satmamak ile satamamak ya da satmak istememek ile satmak isteyememek gibi sözcüklerin aralarındaki farklar üzerine konuşabilir miydik mesela?</p>

      <p class="paragraf">Meselenin sadece “güç kullanmak” olmadığını, az sonra Şirin Hanım’a anlatmak mümkün olabilecek mi peki?</p>

      <p class="paragraf">Yeterli vaktimiz olduğu için, düşüncelerimle de harmanlayarak, Peykân Bey’le gerçekleşen konuşmamızı Büyük Üstada aktarıyorum.</p>

      <p class="paragraf">Sözlerim kısa sürede bir tür karşılıklı iç dökmeye dönüşüyor. Daha çok da Peykân Efgani’nin ettiği, içime oturmuş olan “köhnemiş öğreti” lafı üzerine yoğunlaşıyoruz.</p>

      <p class="paragraf">Büyük Üstad az sonra yüz yüze geleceği Peykân Bey’in ettiği laf ve benim dile getirdiğim düşüncelerden hareketle üç kelimelik bir yorumda bulunuyor.</p>

      <p class="paragraf">“Köhnemiş öğreti olmaz!”</p>

      <p class="paragraf">Belli ki bu konuyu epey düşünmüş.</p>

      <p class="paragraf">“Neden olmaz?” diye soruyorum f<span class="char-style-override-12">i</span>kirlerini açıklama imkânı vermek için.</p>

      <p class="paragraf">“Yanlışı ya da doğrusu, eskisi ya da yenisi olur ama köhnesi olmaz öğretinin.”</p>

      <p class="paragraf">“İyi de niçin?” diyorum ısrarla.</p>

      <p class="paragraf">“Öğreti, oluşturulmuş bir düşünce sistematiğidir. İki anahtar kelimesi vardır: Zaman ve çalışma. Bir düşünce sistematiği oluşturulurken, f<span class="char-style-override-12">i</span>kir üretme, geriye alma, yeniden düşünme ve tekrar ifade etme gibi zaman içinde geliştirilen, yani sürece dair bir çalışmadan söz edilir. Beğenin ya da beğenmeyin, doğru ya da yanlış, hatta zararlı bulun, önünüzde çalışılarak sistemleştirilmiş bir f<span class="char-style-override-12">i</span>kirler manzumesi vardır. En azından, harcanan zaman ve enerji nedeniyle bile, her öğreti saygıyı hak eder. Köhne, içinde hoyratlık barındıran bir kavramdır. Saygı ile hoyratlık bir arada olmaz.”</p>

      <p class="paragraf">Büyük Üstadın söylediklerine katılmamak elde değil.</p>

      <p class="paragraf">Buna karşılık, sadece bizimki için değil başka pek çok “düşünme biçimi” için de düşünmeye dakikalar ayırmamış insanların, üstelik hoyratça “köhne” deyivermesi ne kadar şaşırtıcı, üzücü...</p>

      <p class="paragraf">İçime döndüğümü anlayan Büyük Üstad, sanırım biraz da konuşmanın devam etmesini sağlamak için bir soru soruyor.</p>

      <p class="paragraf">“Hırsızlık, yalancılık, istismarcılık gibi kavramlar eskir mi?”</p>

      <p class="paragraf">“Bilmem. Eskir mi?”</p>

      <p class="paragraf">“Eskimez. Zaman içinde belki icra ediliş tarzlarında değişiklikler olur ama hırsızlık hep hırsızlık, hırsız ise hep hırsızdır. Belki levye kullanmaktan vazgeçer ama bu sefer de dijital şifreleri kırarak açar kapını...”</p>

      <p class="paragraf">Büyük Üstad hırsızlıktan yalancılığa, ondan istismarcılığa geçerek örnekler vermeyi sürdürüyor. Asıl önemli cümlesini en sona saklıyor.</p>

      <p class="paragraf">“Söylediklerin işlerine gelmeyince, eski laflar ettiğini, düşüncelerinin köhnemiş olduğunu söylerler. Onların dilinden ama içine ahlak faktörünü yerleştirerek konuşursan, bu kez de toy olduğundan dem vururlar. Hep bir bahaneleri vardır ve onlar haklıdır anlayacağın.”</p>

      <p class="paragraf">Biraz kafamın karıştığı, daha çok da üzerine konuştuğumuz konunun tam olarak ortaya çıkması için, “Kim onlar?” diye soruyorum.</p>

      <p class="paragraf">Gülüyor ve “Ahlaksızlar!” diyor, Büyük Üstad.</p>

      <p class="paragraf">Ve tam o anda kapı tıklatılıyor.</p>

      <p class="paragraf">“Geldiler!” diyorum.</p>

      <p class="paragraf">İki kelime birbirini takip ederek “Ahlaksızlar! Geldiler!” şeklinde söylenince gülüşüyoruz.</p>

      <p class="paragraf">Büyük Üstadın sekreteri kapıyı açıp içeriye giriyor ve “Misaf<span class="char-style-override-12">i</span>rleriniz kapıdan giriş yaptılar, asansördeler. Hemen içeriye almamı ister misiniz yoksa bekleteyim mi?” diye soruyor.</p>

      <p class="paragraf">Saatime bakıyorum, Şirin Afgani ve Peykân Efgani tam zamanında geldiler.</p>

      <p class="paragraf">Büyük Üstad, “Hemen alın” diye cevaplıyor sekreterini. Sekreter dışarıya çıkınca, “Büyük buluşma başlıyor…” diyor göz kırparak.</p>

      <p class="paragraf">“Doğru söylüyorsunuz, onlar için de bizim için de zor bir zaman olacak. ”</p>

      <p class="paragraf">Başını sallıyor, çok kritik bir soru soruyor: “Âzem’e ne kadar güveniyorsun?”</p>

      <p class="paragraf">Bu soruyu daha önce de defalarca sormuştu. Elindeki kozun güvenilirliğini test etmek istediği belli.</p>

      <p class="paragraf">“Merak etmeyin Büyük Üstadım. Âzem kardeşimiz üzerine düşen görevi layıkıyla yerine getirecek ve bizi bu çıkmazdan kurtaracak.”</p>
    </div>
  </div>
</body>
</html>
