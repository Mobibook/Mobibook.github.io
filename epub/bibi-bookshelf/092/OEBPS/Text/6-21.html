<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-21.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-21.html" xml:lang="tr-TR">
    <div class="Basic-Text-Frame">
      <p class="split"/>

      <p class="anabaslik" id="toc_marker-21">DİKKAT HIRSIZ VAR!</p>

      <p class="paragraf">Gecenin saat üçünde evimin telefonu acı acı çalıyor. Yatağımdan fırlayıp salona koşuyorum.</p>

      <p class="paragraf">Arayan Büyük Üstad.</p>

      <p class="paragraf">“Hemen binamıza gelmen gerekiyor.”</p>

      <p class="paragraf">“Ne oldu?” diye soramadan telefonu kapatıyor.</p>

      <p class="paragraf">Gecenin en olmayacak saatinde çalan telefon eşimi de uyandırıyor. Arkamda bekliyor.</p>

      <p class="paragraf">“Ne olmuş?”</p>

      <p class="paragraf">Panik içinde sorduğu bu soruyu, “Bilmiyorum” diyerek cevaplıyorum.</p>

      <p class="paragraf">Daha fazlasını bekler gibi bakmaya devam edince, Büyük Üstadın çağırdığını söylüyorum. Şaşırıyor…</p>

      <p class="paragraf">“Daha önce hiç olmamıştı böyle bir şey.”</p>

      <p class="paragraf">Giyinmeye çalışırken, eşim tekrar tekrar, “Hayırdır inşallah” diyor. Bir ara, “Büyük bir terslik olmalı. Bir hastalık meselesi mi acaba?” diye soruyor.</p>

      <p class="paragraf">“Hayır” diyorum, “hastalık olmadığından eminim”.</p>

      <p class="paragraf">Eminim, çünkü acil müdahalelerde bulunulacak bir branştan değilim.</p>

      <p class="paragraf">Peki acaba ne oldu? Büyük Üstad, gecenin bir yarısında acaba beni niye çağırdı?</p>

      <p class="arabaslik-sol" id="toc_marker-21-1">Anlamanın tek yolu…</p>

      <p class="paragraf">Ne olduğunu anlamamın tek yolu, olabilecek en süratli şekilde binamıza gitmek.</p>

      <p class="paragraf">Acelem nedeniyle bir tersliğe yol açmamak için yakınımızdaki taksi durağına koştum ve gideceğim yeri söyledim.</p>

      <p class="paragraf">Gecenin bir yarısı olduğu için, Bağdat Caddesi ve köprüyü lahzada geride bıraktık.</p>

      <p class="paragraf">Yarım saatten kısa bir süre içinde taksiden indim ve derhal binamıza baktım.</p>

      <p class="paragraf">Yangın da dahil olmak üzere aklımdan binlerce olumsuzluk geçtiği için olsa gerek, olağan dışı bir durum olmadığını görüp kısmen de olsa rahatladım.</p>

      <p class="paragraf">Kapı, daha ben çalmadan açıldı</p>

      <p class="paragraf">Yakından tanıdığım güvenlik görevlisi, “Büyük Üstad odasında, sizi bekliyor.” dedi.</p>

      <p class="paragraf">Asansörü kullanmak aklıma bile gelmedi, merdivenleri ikişer ikişer çıktım.</p>

      <p class="paragraf">Büyük Üstad ve daha önce defalarca bir araya geldiğimiz güvenlik şirketi sahibi kardeşimizi, odada beni bekler vaziyette buldum.</p>

      <p class="paragraf">Nefes nefese, kendimi bir koltuğa attım.</p>

      <p class="paragraf">Daha ben, “Hayrola” demeden ikisi birden başladı anlatmaya...</p>

      <p class="paragraf">Dinledikçe sırtımdan belime doğru sicim gibi ter aktığını hissettim.</p>

      <p class="paragraf">“Neredeler peki şimdi?” diye sordum.</p>

      <p class="paragraf">Sorumu güvenlikçi kardeşim cevapladı:</p>

      <p class="paragraf"/>

      <p class="paragraf">“Büyük Üstad Yardımcısı’nın odasındalar ve yanlarında iki güvenlikçi kardeşimiz bulunuyor.”</p>

      <p class="paragraf">“Görebilir miyim kendilerini?” diye sordum.</p>

      <p class="paragraf">Büyük Üstad, “Zaten seni bunun için çağırdım” dedi ve ekledi: “Ne yapacağımıza, sen onlarla konuşup düşüncelerini bize aktardıktan sonra hep birlikte karar vereceğiz.”</p>

      <p class="arabaslik-sol" id="toc_marker-21-2">Sedat ve Âzem’le…</p>

      <p class="paragraf">Büyük Üstad Yardımcısı’nın odasına girdiğimde, Sedat ve Âzem’i korkmuş bir şekilde yan yana oturur buluyorum.</p>

      <p class="paragraf">İki güvenlik görevlisi herhangi bir davranışta bulunmaları ihtimaline karşı ayakta, hazır bekliyor.</p>

      <p class="paragraf">Gözaltı gibi bir durum sözkonusu.</p>

      <p class="paragraf">Güvenlik görevlilerinin ikisi de tanıdığım, selamlaştığım gençler. Biraz buyurgan bir edayla, yalnız kalmak istediğimizi söylüyorum.</p>

      <p class="paragraf">Büyük bir saygıyla kapıyı çekip çıkıyorlar.</p>

      <p class="paragraf">Kapının önünde bekliyor olacaklarından eminim.</p>

      <p class="paragraf">Derhal, “Neler oluyor?” diye soruyorum.</p>

      <p class="paragraf">Sedat ve Âzem birbirlerine bakıp susuyorlar.</p>

      <p class="paragraf">Yeterli zamanı tanımış olduğumu düşünüp “Neler olduğunu anlatmayacak mısınız?” diyerek isteğimi tekrarlıyorum.</p>

      <p class="paragraf">Yine ses çıkartmıyorlar.</p>

      <p class="paragraf">“Kardeşlerim, gecenin iki buçuğunda binamızın alarmı çalmış. Güvenlik görevlileri sizin, Büyük Üstadın odasının kapısını zorladığınızı söylemişler. Buna karşılık bir savunmanız yok mu?”</p>

      <p class="paragraf">“Var” dedi bu sözlerimin üzerine Âzem ve ekledi:</p>

      <p class="paragraf">“Bütün suç benim. Sedat’ı bana yardımcı olması için zorladım. Bırakın o gitsin ve ben size ne için orada bulunduğumuzu detaylarıyla anlatayım.”</p>

      <p class="paragraf">“Olmaz. Ne yaptıysak birlikte yaptık!” dedi bunun üzerine Sedat ve başladı konuşmaya:</p>

      <p class="paragraf">“Sadece bakacaktık. Umarım alıp gideceğimizi düşünmemişsinizdir.”</p>

      <p class="paragraf">“Neye bakacaktınız?” diye sordum.</p>

      <p class="paragraf">Sorumu, Sedat’tan önce Âzem üzerine alındı ve hemen cevaplamaya girişti:</p>

      <p class="paragraf">“Kılıca. Cemaleddin Afgani’nin kılıcına. Dedem Vâlâ Bey’in İran’dan getirdiği kılıca…” dedi Âzem, bir hayli utangaç ses tonuyla.</p>

      <p class="paragraf">Merak içinde, “Nesine bakacaktınız?” dedim.</p>

      <p class="paragraf">Asıl söylemem gerekenler, soruyu sorduktan sonra geldi aklıma. Az önceki sorumun cevabını beklemeden onları da sıraladım:</p>

      <p class="paragraf">“Gecenin bu saatinde mi? Bakmak istiyoruz dediniz de size hayır diyen mi oldu? Binada saklanıp herkes gittikten sonra ortaya çıkıp kapıyı kurcalamak da neyin nesi? Siz bu camianın mensubu değil misiniz? Bana söyleseniz ya da doğrudan Büyük Üstadın kapısını çalsanız, size hayır mı denirdi?”</p>

      <p class="paragraf">Makineli tüfek gibi soru soruyor olmak hiç hoşuma gitmiyor.</p>

      <p class="paragraf">Durup soluklanınca, soru sormaktan ziyade azarlamak şeklinde ilerlediğimi fark ediyorum. İyice canım sıkılıyor.</p>

      <p class="paragraf">Sedat fırsattan istifade etti:</p>

      <p class="paragraf">“Hindistan gezimizde Şah Cihan’dan çok söz ettik. Ben Londra’da tanık olduğum, kardeş sofrasında da sözünü ettiğim müzayedeyi anlattım. Bunun üzerine Âzem, Şah Cihan’a ait, burada bulunan kılıçtan söz etti. Ailesine nasıl intikal ettiğini anlattı.”</p>

      <p class="paragraf">Laf yine dönüp dolaşmış Şah Cihan ve kılıca gelmişti.</p>

      <p class="paragraf">İçimden, “Nefret ediyorum şu lanet kılıçtan!” diye feryat etmek geldiyse de kendimi tuttum. Karşımda gencecik iki kardeşimin oturduğunu unutmamam gerekiyordu.</p>

      <p class="paragraf">Sorumu, bu kez mümkün olduğunca yumuşak ve meraklı bir şekilde sordum:</p>

      <p class="paragraf">“Nasıl intikal etmiş kılıç Âzem’in ailesine?”</p>

      <p class="paragraf">Bu sorumun cevabını Âzem verdi:</p>

      <p class="paragraf">“Cemaleddin Afgani, Afganistan’ın ünlü lideri Dost Muhammed Han’ın hizmetinde vezirlik görevinde bulunmuş. O ölünce de yerine geçen oğlu Azam’ı desteklemiş ve baş veziri olmuş. Azam, babasından kalan Şah Cihan’a ait kılıcı, dostluğunun bir nişanesi olarak Cemaleddin Afgani’ye hediye etmiş.”</p>

      <p class="paragraf">Böylece anlamıştım Şah Cihan’ın kılıcının Afgani ailesinde neden bulunduğunu.</p>

      <p class="paragraf">Aslında, zihnimi epeydir kurcalayan bu sorunun cevabını pekâlâ çok önce de alabilirdim. Şirin Hanım’la birlikte yediğimiz iki yemek esnasında tam da bu konuyu defalarca konuşmaya çalışmış, itinayla püskürtülmüştüm.</p>

      <p class="paragraf">“Demek her şeyin bir zamanı varmış” diye söylendim kendi kendime.</p>

      <p class="paragraf">Sedat ve Âzem aynı zamanda, “Efendim!” dediler.</p>

      <p class="paragraf">Onları, “Kendi kendime konuştum.” diye cevapladım ve asıl konuya geri dönmeye karar verdim.</p>

      <p class="paragraf">Söyleyeceklerimin asıl muhatabının Âzem olduğunu düşünsem de, Sedat’a dönük konuşmam daha doğru olacaktı:</p>

      <p class="paragraf">“Âzem sana kılıçtan söz etti ve gecenin bir yarısında, Büyük Üstadın odasında bulunan bu kılıcı görme isteği duydunuz öyle mi?”</p>

      <p class="paragraf">Sorumu, ikna olmadığımı belli eden bir ses tonuyla sormuştum.</p>

      <p class="paragraf">Âzem söylediklerimi doğal olarak üzerine alındı:</p>

      <p class="paragraf">“Tam olarak böyle.”</p>

      <p class="paragraf">Sedat da başını sallayarak onun sözlerini tasdik etti…</p>

      <p class="paragraf">Sedat’ın ve Âzem’in hırsızlık yapabileceklerine ihtimal veremezdim. Anlattıkları belki de doğruydu. Her ikisi de kardeşliğimizde henüz yolun başındaydılar. Pekâlâ, Büyük Üstada kılıcı görmek istediklerini söyleyebileceklerini anlayamamış, benden destek isteyebileceklerini düşünememiş, bu nedenle dolambaçlı bir yola sapmış olabilirlerdi.</p>

      <p class="paragraf">Öte yandan, Peykân Efgani’nin, Şah Cihan’a ait bir hançerin Londra’da 1.700.000 sterline satıldığını söyledikten sonra kurduğu şu cümle, kulaklarımda çınlamayı sürdürüyordu:</p>

      <p class="paragraf">“Üstelik, 1.700.000 sterline müşteri bulan bu hançer, sizdeki kılıcın sivri ucu bile olamaz.”</p>
    </div>
  </div>
</body>
</html>
