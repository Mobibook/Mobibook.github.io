<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-30.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-30.html" xml:lang="tr-TR">
    <div class="Basic-Text-Frame">
      <p class="split"/>

      <p class="anabaslik" id="toc_marker-30">ÂZEM İLE SEDAT’IN SÜRPRİZİ…</p>

      <p class="paragraf">Büyük Üstadın sekreteri kapıyı açıp Âzem ile Sedat kardeşlerimizin içeriye girmesini sağlayınca, Şirin Hanım ve Peykân Bey çok şaşırdı. Bonhams temsilcisi Michael Hope ise neler olduğunu anlamak için dikkat kesildi.</p>

      <p class="paragraf">Genç kardeşlerim başta Büyük Üstad olmak üzere tek tek herkesin elini sıktı ve ilk kez karşılaştıkları için Bay Hope’a kendilerini tanıttılar.</p>

      <p class="paragraf">Michael Hope, Âzem’in soyadından hareketle Şirin Hanım’a, “Akraba mısınız?” diye sordu.</p>

      <p class="paragraf">“Evet” diye cevapladı soruyu çok isteksiz bir tonlamayla Şirin Hanım.</p>

      <p class="paragraf">Herkes oturunca, Büyük Üstad bana döndü ve “Genç kardeşlerimiz için durumu özetler misin lütfen?” dedi.</p>

      <p class="paragraf">“Memnuniyetle” diye cevapladım ve Bay Hope da anlasın diye İngilizce olarak, Büyük Üstadın isteğini yerine getirmek üzere sözlerime başladım:</p>

      <p class="paragraf">“Şirin Hanım ve Peykân Bey, duvarda asılı olan kılıcın kendilerine ait olduğunu iddia ederek geri istiyorlar. Bay Hope burada, Londra kökenli bir müzayede şirketi olan Bonhams’ın temsilcisi olarak bulunuyor. Bizimle Şirin Hanım ve Peykân Bey arasında var olan sorun halledilirse, kılıcın müzayedeyle satılmasını sağlayacak. Biz, kılıcın duvarımızda asılı kalmasından yanayız. Âzem kardeşim, sizi buraya annenizi ikna etmeniz için, bize yardımcı olmanız amacıyla davet ettik.”</p>

      <p class="paragraf"><span>Durumun çok kısa ifadesi bu. Ama Şirin Hanım’ın ne duruma ne de nasıl ifade edildiğine bakacak hali yok. Âzem odaya girerken sesini çıkartmasa da benim yaptığım küçük konuşmadan sonra duruma hayli yüksek perdeden müdahil oldu.</span></p>

      <p class="paragraf">Önce İngilizce, “Senin ne işin var burada!” diyerek azarladı Âzem’i.</p>

      <p class="paragraf">Ardından Türkçeye döndü ve ne yapıyorsam aslında senin için yapıyorum, mealinde ama tonunu giderek düşürdüğü bir konuşma ile sözlerini sürdürdü:</p>

      <p class="paragraf">“Âzem, seninle konuşmamış mıydık bu konuyu? Anlayamıyorum ne yapmaya çalıştığını. Sedat’ı da al ve derhal gidin. Saçmalıklarının hesabını evde verirsin, şimdi rica ediyorum hemen terk et burayı!”</p>

      <p class="paragraf">Şirin Hanım’ın neler söylediğini anlayamayan Bonhams temsilcisi için, yanında oturan Sedat kardeşimizin konuşmayı kısık bir sesle İngilizceye çevirmesi, Şirin Hanım’ı bir kez daha çileden çıkardı.</p>

      <p class="arabaslik-sol" id="toc_marker-30-1">“Sen neden buradasın?!”</p>

      <p class="paragraf"><span>“Sana ne oluyor Sedat! Sen neden buradasın! Üstüne vazife olmadığı halde neden benim konuşmamı çeviriyorsun. İstesem derdimi İngilizce olarak da anlatabileceğimin farkında değil misin? Benden sözlerimi çevirmek için izin aldın mı?”</span></p>

      <p class="paragraf">Sedat’ın hayatı boyunca bu tonda azarlanmış olmadığı derhal anlaşılıyor. Elleri, dudakları titremeye başlamış durumda. Yine de iyi aile çocukluğundan ödün vermeyecek gibi görünüyor. Susuyor. Tek kelime söylemiyor.</p>

      <p class="paragraf">Şirin Afgani, Sedat’ın susmasını sağladığı için olsa gerek, Büyük Üstada ve bana zafer kazanmış bir komutan gibi baktı. Yetmiyormuş gibi, yaptığı kabalığı da bize yüklemeye çalıştı:</p>

      <p class="paragraf">“Görüyor musunuz genç bir insana ne yaptığınızı? Onu buraya davet etmeseydiniz, bu biçimde konuşmak zorunda kalmazdım.”</p>

      <p class="paragraf">Şirin Hanım’a ilk tepki Âzem’den geldi:</p>

      <p class="paragraf">“Sedat’ı buraya ben davet ettim anne. Desteğine ihtiyaç duyabileceğimi düşündüm. Pek de haksız sayılmazmışım. Ama anladığım kadarıyla, Sedat da ben de bu kadarını beklemiyorduk doğrusu...”</p>

      <p class="paragraf">Annesine yönelik cümlesini tamamlayamadı genç kardeşim. Kelimeleri giderek söyleyemez hale geldi.</p>

      <p class="paragraf">Kısa bir sessizlikten sonra bu kez ayağa kalktı. Doğrudan ve sadece Büyük Üstada dönük olarak konuşmaya başladı:</p>

      <p class="paragraf">“Şartlar ne olursa olsun yanınızdayım. Dedem Vâlâ Afgani ile çocukluğumda ve ilk gençlik yıllarımda bu kılıç üzerine çok konuştuk. Başta bir çocuğa, sonra yetişmekte olan bir genç insana göre, İranlı kardeşlerinizin kılıcı kendisine emanet edişlerinin öyküsünü ve nedenlerini anlattı. Ölmeden önce, Peykân Bey’in ve öz kızı Şirin’in baskılarından bunaldığı için kılıcı buraya getirdiğini, dönemin Büyük Üstadından bu nedenle yardım istediğini söyledi. İranlı kardeşleriniz kılıcı almaya hazır oluncaya kadar, ona gözünüz gibi bakacağınızdan emin olarak son nefesini verdi. Bu nedenle, eğer annem ve Peykân Bey kavga çıkartmaya çalışıyorlarsa, lütfen bu kavgaya girin Büyük Üstadım. Cemaleddin Afgani, İranlı kardeşleriniz ve dedesinin ruhunu rahat ettirmekten başka bir isteği olmayan benim için girin bu kavgaya. Kazanacağınızdan emin olun. Bırakın hukuk yoluna gitsinler ve görsünler bakalım Âzem’in elinde ne varmış, ne yokmuş!”</p>

      <p class="paragraf">Sonra Sedat’a döndü Âzem Afgani ve “Çıkalım mı?” diye sordu.</p>

      <p class="paragraf">Sedat, kendisinin intikamının da alınmasından mutlu olduğunu ifade edercesine cevapladı Âzem’i. Sonra kapıyı açıp önce Âzem’in çıkmasını sağladı, ardından kendisi çıktı.</p>

      <p class="paragraf">Onlar çıkınca, odada sessizlik hâkim oldu.</p>

      <p class="arabaslik-sol" id="toc_marker-30-2">İki genç kardeş gidince…</p>

      <p class="paragraf">İki genç kardeşim odadan çıkınca, Peykân Bey, gerginlik içinde geçen dakikaları sona erdirip taze bir başlangıca ihtiyaç varmış gibi başlıyor konuşmaya. O da az önce Şirin Hanım’ın yaptığı gibi Türkçe konuşmayı seçiyor. Böyle olunca, en azından ben, Bay Hope’un anlamasını istemediği için böyle davrandığını düşünüyorum:</p>

      <p class="paragraf">“Büyük Üstad, Âzem henüz çocuk. Düşünsenize otuzunda bile değil. Hangi aklı başında insan, kendi hakkına düşen 10.000.000 sterlini teper! Âzem, bildiğiniz gibi Şirin Hanım’ın tek çocuğu. Allah gecinden versin, o bugün hayata gözlerini yumsa, tüm varlığı Âzem’e kalacak. Takdir edersiniz ki böyle davranmasına gençliği yol açıyor.”</p>

      <p class="paragraf">Bir nefes alıyor Peykân Bey. Söyleyeceklerini tasarlıyor. Yanlış anlaşılmaktan korkar gibi konuşmasını sürdürüyor:</p>

      <p class="paragraf">“Aslında sizin, Âzem’i gözetmek gibi de bir göreviniz olduğunu düşünüyorum. Hatta konumunuz, kendinizi benim çocuklarımdan bile sorumlu hissetmenizi gerektiriyor. Neden böyle düşündüğümü tahmin ediyorsunuzdur. Yine de söyleyeyim: Çünkü siz, her fırsatta insanların iyi olmasını istediğinizi ve bunun için çaba gösterdiğinizi söylüyorsunuz. Öyle değil mi? Yanılıyor muyum?”</p>

      <p class="paragraf">Büyük Üstad, Peykân Bey’in söylediklerini donuk bir ifade ile dinliyor. Onu gayet iyi tanıyorum. Karşısındaki adamın duygu sömürüsü yapmaya çalıştığını, ilk kelimesinde anlayacak kadar akıllı ve zekidir.</p>

      <p class="paragraf">Bu arada Peykân Bey devam ediyor konuşmaya:</p>

      <p class="paragraf">“Bir aile mirası sözkonusu ve iyi niyetle bile olsa, siz onu burada alıkoymuş durumdasınız. Böyle olunca, hadi geçelim beni ve Şirin Hanım’ı, kendilerine karşı sorumluluk taşıdığımız çocuklarımızın geleceğini bile yok saymış olmuyor musunuz? Yanılıyor muyum?”</p>

      <p class="paragraf">Üzerimize yüklenmeyen bir tek çoluk çocuğun vebali kalmıştı. O da oldu. Peykân Bey bunu da söyledi.</p>

      <p class="paragraf">Ardı ardına sorulan bu iki soruya Büyük Üstadın ne cevap vereceğini cidden merak ediyorum.</p>

      <p class="paragraf">Bu arada Bonhams temsilcisi etrafa şaşkınlık içinde bakmayı sürdürüyor. Peykân’ın dertlenir gibi sözünü ettiği, varlıklarından bile emin olamadığım çocuklarından daha çok, etrafa yok mu konuşulanları bana anlatacak biri, der gibi bakan Bay Hope’a üzülüyorum. Şu anda bunu yapamam. Şirin Hanım’ın bayramlık ağzını bir kez daha açtırmak istemiyorum. Bir de tabii, Peykân Beyin alacağı cevabı fazlasıyla merak ediyorum. Kısacası, kulağım Büyük Üstadda:</p>

      <p class="paragraf">“İsteğiniz Vâlâ Bey’in vasiyeti ile çakışsa, bir dakika bile düşünmez, kılıcı size teslim ederdim. Tabii ki kimsenin, özellikle de çocuklarınızın bizim yüzümüzden zor durumda kalmasını istemem. Ama, bu konuyu dönemin Büyük Üstadı ile yüz yüze konuşma imkânı buldum. Yani karşılıklı durumumuza birinci elden vakıfım. Bana anlattığına göre, Vâlâ Bey bu odaya yanında kızı Şirin Hanım olmak üzere gelmiş. Macerasını anlattıktan sonra, kılıcın, usulünce isteyecek kardeşler başvuruncaya kadar muhafaza edilmesini istemiş.”</p>

      <p class="paragraf">Büyük Üstad, konuşmasının bu noktasında duraklıyor ve Peykân Bey ile Şirin Hanım’ın gözlerine, söylediklerinin bir tesirinin olup olmadığını anlamak istermiş gibi bakıyor. Sonra yine sükûnet içinde devam ediyor:</p>

      <p class="paragraf">“Vâlâ Bey, dönemin Büyük Üstadından, ailesinden başvuranlara bu kılıcı vermelerini istemiş olsaydı, emin olun bir dakika dahi tereddüt etmez, kılıcı derhal size teslim ederdim...”</p>

      <p class="paragraf">Dayanma gücünü tüketmiş olsa gerek, Şirin Hanım Büyük Üstadın sözünü azarlarcasına kesiyor:</p>

      <p class="paragraf"><span>“O konuşmayı siz hikâye olarak dinlediniz. Ben ise buradaydım. Babam, Büyük Üstadınıza, bir gün benim buraya geleceğimi ve kılıcı isteyeceğimi söyledi. Muhafaza ettiğiniz için teşekkür ederim. Şimdi bana ait olan kılıcı geri istiyorum.”</span></p>

      <p class="paragraf">Eski Büyük Üstadlarımızdan birinin sözleri mi yoksa Şirin Afgani’ninkiler mi?</p>

      <p class="paragraf">Tanıştığımızdan bu yana başımdan geçenleri yaşamamış bile olsam, bir Büyük Üstad sözkonusuysa tabii ki onun söylediklerini doğru bulurum. Kaldı ki Şirin Hanım bende bulunan kredisini çoktan doldurmuş durumda.</p>

      <p class="paragraf">İşte bu huyumu hiç sevmiyorum. İnsanlarla karşılaştığımda derhal temiz bir sayfa açıyor, yüz üzerinden yüz kredi veriyorum. Sonra duruma göre, kredi notlarını bazen yavaş bazen hızlı düşürüyorum.</p>

      <p class="paragraf">Şirin Hanım’ın hanesinde ne yazık ki not kalmamış durumda.</p>

      <p class="paragraf">Ne kötü değil mi?</p>

      <p class="arabaslik-sol" id="toc_marker-30-3">Sil baştan mı?</p>

      <p class="paragraf">Şirin Hanım’ın son sözleriyle birlikte, sanki her şeye yeniden başlamış gibi oluyoruz.</p>

      <p class="paragraf"><span>Doğrusunu söylemek gerekirse, kendi adıma, tekrar başa dönmeye ne takatim var ne de tahammülüm. Büyük Üstadın ne cevap vereceğini beklemeden, duruma müdahale ediyorum.</span></p>

      <p class="paragraf">“Şirin Hanım, şu dakikaya kadar gerçekleşen bütün konuşmaları yapılmamış saymamızı mı istiyorsunuz?”</p>

      <p class="paragraf">Saf<span class="char-style-override-12">i</span>yane duygularla konuştuğum çok açık. Yine de çok rahatsız oluyor muhatabım:</p>

      <p class="paragraf">“Siz karışmayın lütfen! Rica ediyorum müdahil olmayın! Ben Büyük Üstad ile konuşuyorum!”</p>

      <p class="paragraf">Tanrım, ne kadar da yanlış düşünmüşüm Şirin Afgani ile ilgili olarak. Gerçekten de hiçbir şey göründüğü gibi olmuyormuş.</p>

      <p class="paragraf">Hemşireli toplantıdaki duruşu... Ailemi evine davet edişi... Evinde ağırlandığımızda sergilediği nezaket, sahip olduğunu zannettiğim bilgelik, aile geleneği olduğunu hissettiğim görgü... Yemek masasında gerçekleştirdiğimiz hoş sohbet... Evimize davet ettiğimizde sıra dışı bir konuk olarak hepimize verdiği haz... Güzel piyano seansı...</p>

      <p class="paragraf">Bütün bu güzel anlar bir f<span class="char-style-override-12">i</span>lm şeridi gibi geçiyor gözlerimin önünden.</p>

      <p class="paragraf">İstediğiniz kadar çok yaşamış olun, karşılaştığınız insanlar birbirinden farklı olsun, girdiğiniz ortamlar değişik nitelikler arz etsin, insan sarrafı olmak galiba mümkün değil. Ya da en azından benim, zayıf olduğum yönüm bu. Şirin Hanım örneğinden hareketle, insanlarla ilgili doğru analizlerde bulunamadığımı rahatlıkla söyleyebilirim. Neyse, onun bana öğrettiği de bu olsun.</p>

      <p class="paragraf">Büyük Üstad, suskunluğumdan bir iç hesaplaşma yaşamakta olduğumu anlıyor ve biraz bana, daha çok da Şirin Hanım’a yönelik olarak alabildiğine kesin konuşuyor:</p>

      <p class="paragraf">“Ben de başa dönmek ve söylediklerimi tekrar etmek istemiyorum.”</p>

      <p class="paragraf">“Kolay…” diye cevaplıyor Büyük Üstadın bu sözlerini Şirin Hanım ve biraz duraklayıp şöyle devam ediyor:</p>

      <p class="paragraf">“Kolay tabii sizin için böyle konuşmak. İç edilen sizin 20.000.000 sterlininiz değil!”</p>

      <p class="paragraf">Bu sözleriyle, anlaşmazlığımızı zorla alıkoyma noktasına kadar taşımış bulunuyor. Az önce kızma noktasını geçmiş olduğumu düşünmekle birlikte, kızıyorum.</p>

      <p class="paragraf">“Biraz zorlarsanız, hırsız diyeceksiniz!” diyorum inanamadığımı ifade eden bir ses tonuyla.</p>

      <p class="paragraf">“Evet!” diye haykırıyor konuğumuz.</p>

      <p class="paragraf">Kapımızdan içeriye girdiğinden bu yana bağırmadan konuştuğu çok az oldu. Aynı şekilde devam ediyor:</p>

      <p class="paragraf">“Evet! Bana ait bir şeyi geri vermiyorsunuz. Siz ne derseniz deyin, ben bunun adına hırsızlık diyorum. Verin hemen çaldığınız kılıcı!”</p>

      <p class="paragraf">Vah yazık! Dengesini iyice yitirmiş durumda.</p>

      <p class="paragraf">Bay Hope’un farkında olup olmadığını bilmiyorum ama işin giderek sarpa sardığını fark eden Peykân Bey’in duruma müdahil olması lazım. Gözüm onda. Ne diyeceğini merak ediyorum.</p>

      <p class="paragraf">Sorgularcasına kendisine baktığımı fark etmiş olsa gerek, bu kez o devralıyor Şirin Hanım’ın bıraktığı yerden. Doğrudan bana yönelik olarak, bu kez Peykân Bey başlıyor bağırmaya:</p>

      <p class="paragraf">“Bana hiç öyle bakmayın. Şirin Hanım yerden göğe kadar haklı. Bugüne kadar sizin yüzünüzden satılamadı kılıç. Ailemizin geleceğiyle oynadınız...”</p>

      <p class="paragraf">Yok, yapılacak bir şey kalmadı. Büyük Üstada bakışlarımla ve başımla ne yapmamız gerektiğini soruyorum. Onun açısından da bir çıkış yolu kalmadığını anlayınca, ayağa kalkıyorum.</p>

      <p class="paragraf">Bundan sonraki konuşmalarımı mümkün olduğunca yumuşak bir ses tonuyla yapacağım. Kararlıyım…</p>

      <p class="paragraf">“Şirin Hanım ve Peykân Bey, lütfen konuğunuzu da alarak Büyük Üstadın of<span class="char-style-override-12">i</span>sini terk edin!”</p>

      <p class="paragraf">Sözlerimi tamamlar tamamlamaz bu kez İngiliz konuğa dönüyorum ve aynı sözleri ona da tekrarlıyorum.</p>

      <p class="paragraf">Kendisine ek olarak, ziyareti için teşekkür ettiğimizi ama kılıcı müzayedeye koymak niyetinde olmadığımızı, gerekirse Şirin Hanım ve Peykân Bey ile adli makamlar önünde hesaplaşmaktan çekinmeyeceğimizi anlatıyorum.</p>

      <p class="paragraf">Ardından kapıya doğru yürüyorum, açıyorum ve kolumla üç konuğumuza çıkış yönünü işaret ediyorum.</p>
    </div>
  </div>
</body>
</html>
