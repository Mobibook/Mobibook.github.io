<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-6.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-6.html" xml:lang="tr-TR">
    <div class="Basic-Text-Frame">
      <p class="split"/>

      <p class="anabaslik" id="toc_marker-6">KILIÇ MESELESİ…</p>

      <p class="paragraf">Hemşireli gecemizden birkaç gün sonra, yine havanın güzel olduğu bir gün, Büyük Üstadın davetine icabet ettim.</p>

      <p class="paragraf">Aşağı yukarı aynı yaşlardayız, birbirimizi yaklaşık yirmi yıldır tanıdığımız için, karşılıklı olarak teşrifata pek gerek görmeyiz.</p>

      <p class="paragraf">Davranışta olduğu gibi giyim kuşamda da çok çelebidir Büyük Üstad. Geçen yirmi yıllık süre içinde, onu iki dirhem bir çekirdek gördüğümü hiç hatırlamıyorum. Birkaç takım siyah elbisesi vardır ve döndürerek onları giyer. Taktığı kravatlar da toplasam beşi geçmez. Kardeşliğimizi simgeleyen motiflerle bezelidir kravatları. Ayrıca, ne kardeşlikle bağlantılı rozet takar ne de kravat iğnesi.</p>

      <p class="paragraf">Herkese karşı sevgi doludur. Kimi görürse görsün, sanki yüz yıldır görüşmüyormuş gibi hasretle yanaklarından öper. Gözlerine bakınca, bu ilgisinin içten gelme olduğunu derhal anlarsınız.</p>

      <p class="paragraf">Seçilmeden önce de böyleydi, şimdi de böyle. Kimse onun, Büyük Üstad seçilmesinin davranışlarında en küçük bir farklılığa yol açtığını söyleyemez.</p>

      <p class="paragraf">Büyük Üstad seçildiği gün çok sevinmiş, “Hak etti” diye düşünmüştüm ve hâlâ da öyle düşünüyorum.</p>

      <p class="arabaslik-sol" id="toc_marker-6-1">Bitki çayı…</p>

      <p class="paragraf">Öpüşmemiz tamamlanınca, bu kez elimden tutup “Otur, otur, otur…” diyerek kanepede yer gösterdi.</p>

      <p class="paragraf">Belli ki her zaman olduğu gibi karşımdaki koltuğa oturacak.</p>

      <p class="paragraf">Ondan önce, çok önemli bir işi yerine getirmesi gerekiyormuş gibi masasına gitti, telefonu kaldırıp meraklısı olduğu ada çayı, ıhlamur ve bir sürü ot daha karıştırılmış özel içeceğinden ikimiz için sipariş verdi.</p>

      <p class="paragraf">Sonra gelip, tahmin ettiğim gibi tam karşıma oturdu.</p>

      <p class="paragraf">Önce hemşireli gecemizin başarısını övdü. Özellikle konferansı çok beğenmiş. Ayrıca, başarılı bir dönem geçirdiğimiz için de tebrik etti.</p>

      <p class="paragraf">Sonra laf Âzem Afgani’ye geldi:</p>

      <p class="paragraf">“Şirin Hanım da geldi gecenize, bahaneyle onu da görmüş oldum. Çok sevindim.”</p>

      <p class="paragraf">Başımı sallayınca, “Ne kadar hanımefendi bir kadın değil mi?” diyerek düşüncesini ifade etti.</p>

      <p class="paragraf">Aynı düşüncede olduğumu söyleyerek mukabele ettim.</p>

      <p class="paragraf">Sonra yine hemşireli geceye gönderme yaparak “Vâlâ Afgani tarafından bize emanet edilen kılıcı sahiden görmedin mi?” diye sordu.</p>

      <p class="paragraf">Aynı anda, arkamdaki duvarda bulunan camekânda asılı birkaç kılıçtan ortadakini işaret etti.</p>

      <p class="paragraf">Camekânı ve içindeki kılıçları tabii ki biliyorum. O odaya daha önceki Büyük Üstadların dönemlerinde de değişik vesilelerle girmiş, etrafa alıcı gözüyle bakmıştım. Çeşitli ülkelerden hediye olarak gelmiş kılıçların hikâyelerini ise, denk gelmediği için olsa gerek, daha önce kimseden dinlememiştim.</p>

      <p class="paragraf">“Ben bu kılıcın hikâyesini, dönemin Büyük Üstadından dinlemiştim…” dedi ve anlatmaya koyuldu.</p>

      <p class="arabaslik-sol" id="toc_marker-6-2">Büyük Üstadın anlattıkları…</p>

      <p class="paragraf">İran Devrimi gerçekleştikten epey sonraymış. Bir gün sekreteri, dönemin Büyük Üstadına, İranlı bir kardeşimizin kendisiyle görüşmek için randevu istediğini söylemiş. Büyük Üstad istenen randevuyu vermiş.</p>

      <p class="paragraf">İranlı kardeşimiz söylenilen gün ve saatte Büyük Üstadın kapısını çalmış ve kendisini şöyle tanıtmış:</p>

      <p class="paragraf">“Ben Vâlâ Afgani’yim. Soyum, kardeşimiz olan Cemaleddin Afgani’ye dayanır. İranlıyım. Kısa bir süre öncesine kadar Şah Rıza Pehlevi’nin sağ kolu, kardeşlik teşkilatının Büyük Hazine Emini’ydim. Şimdi burada, ülkenizde bir sığınmacı olarak bulunuyorum.”</p>

      <p class="paragraf">Büyük Üstadımız bu girişi doğal olarak çok etkileyici bulmuş. Defalarca anlattığını hatırlıyorum.</p>

      <p class="paragraf">Vâlâ Afgani’nin yanında kızı da varmış. Şirin Afgani’den söz ediyorum. Otuz beş yaş kadar genç halinden tabii ki. Şu anda yetmiş yaşlarında olsa, o zamanlar otuzlu yaşlarında genç bir hanımmış.</p>

      <p class="paragraf"><span>Vâlâ Afgani konuşmasını, “Size İranlı kardeşlerinizin saygı ve sevgilerini getirdim” diyerek sürdürmüş. Ülkesinde neler olduğunu, kardeşlerimizin başlarından geçenleri ve halihazırda içinde bulundukları berbat durumu uzun uzun anlatmış. Anlattıkları hüzün verici, can sıkıcı, korkutucuymuş.</span></p>

      <p class="paragraf">Daha sonra, kızının da yardımıyla, elindeki ince uzun paketi dikkatle açmaya koyulmuş Vâlâ Bey. Çeşitli katmanlardan oluşan ambalajın en son katmanı kadife bir kılıfmış. Ve sonunda ortaya, bu kılıç çıkmış.</p>

      <p class="paragraf">Bundan sonraki dakikalar ritüelik bir faaliyet havasında geçmiş. Kardeşimiz, kabzası yüzlerce değerli taşla süslü, namlusu altın yazılarla bezeli kılıcı iki eliyle yere paralel tutmuş, Büyük Üstada uzatmış ve şunları söylemiş:</p>

      <p class="paragraf">“Bu kılıç ülkemde yaşayan kardeşlerinizin size emanetidir. Lütfen onu gözünüz gibi koruyun. Dilerim, yeniden usulünce yetki kazanacak kardeşlerimiz bir gün size başvurup, manevi değeri çok yüksek bu kılıcı geri isteyebilsinler.”</p>

      <p class="paragraf">Büyük Üstadımız da kılıcı alırken “Dilerim öyle olsun…” demiş.</p>

      <p class="paragraf">Vâlâ Bey kılıçla ilgili teslim törenini tamamlayınca, bir bilgi daha vermesi gerektiğini söylemiş ve bu kez sıkıntılı bir sesle şöyle devam etmiş:</p>

      <p class="paragraf">“Binanızın kapısına kadar, tanıdığım bir İranlı tarafından takip edildik. Kızım Şirin de çok iyi tanır. İran’da mollalar iktidara gelene kadar bir zararının dokunamayacağından emin olduğumuz için çok dikkate almazdık. Rejim değişince, başımıza bela oldu. Şimdi burada, İstanbul’da da karşımıza çıktı. Adı Peykân. Şirin ile hukuk fakültesinde okumuş, birlikte asistan olmuşlardı. Kızıma evlenme teklif etmiş, ret cevabı alınca çok kızmıştı. Bizim, yani Afganilerin soyundan olduğunu iddia ediyor. Buna güvenerek kardeşimiz olmak için de başvurdu ama engel oldum. Devrim günlerinde, galip geleceklerini anladığı için rotasını mollalara çevirdi. Tahran’da, binamıza saldırılmadan birkaç gün önce, kızımı telefonla aradı, başımızın derde girmek üzere olduğunu söyledi. Şirin tabii ki durumdan beni haberdar etti. Kulak asmadım. Ama doğru çıktı. Binamız basıldı kardeşlerimizin bir kısmı hapse atıldı. Sonra bir gece, aniden evimizin kapısına dayandı. Önce saçma sapan nedenler ileri sürerek ama güzellikle, sonra tehditle kılıcı istedi. Tabii ki vermedim. O akşam, İran’da daha fazla yaşayamayacağımız belli olmuştu. Yükte haf<span class="char-style-override-12">i</span>f pahada ağır birkaç parça eşyamızı ve paha biçilemeyecek değerde bu kılıcı alıp, İstanbul’a ulaştık.”</p>

      <p class="paragraf">Büyük Üstadın, çok eski bir Büyük Üstadımızdan aktardığı hikâye bu kadar değildi. Bir sürü bitkiden oluşan içeceğimiz geldiği için konuşmasına ara verdi ve ilk yudumlarımızı alır almaz anlatmayı sürdürdü.</p>

      <p class="paragraf">Peykân, Vâlâ Bey ile Şirin Hanım’ın karşısına İstanbul’da da çıkmıştı. İran Konsolosluğunda çalışmaya başladığını söylemiş, kardeşliğe ait kılıcı istemeyi ısrarla sürdürmüş, olur olmaz yerlerde rahatsızlık vermeyi âdet haline getirmişti.</p>

      <p class="paragraf">Konuşmanın bu noktasında Büyük Üstadın sözünü kesip “Anlaşılan Vâlâ Bey, kılıcın geleceğinden endişe ettiği için İstanbul’daki kardeşlere emanet etmek istemiş” dedim.</p>

      <p class="paragraf">Büyük Üstad, “Öyle” diye cevap verdi.</p>

      <p class="paragraf">Eski Büyük Üstadımızın anlattığına göre, Vâlâ Bey arada bir binamıza gelip gitmeye devam etmiş, birkaç yıl önce sonsuz doğuya göç edince, ziyaretleri kızı Şirin Hanım devralmış.</p>

      <p class="paragraf">Şirin Hanım son ziyaretini Âzem ile gerçekleştirmiş ve şimdiki Büyük Üstaddan, çocuğunun kardeşlik teşkilatına kabulünü rica etmiş.</p>

      <p class="paragraf">Sonrasını biliyordum. Büyük Üstad kendisine yakın hissettiği için olsa gerek, Âzem’in katılım işlemlerini sürdürme görevini bana vermişti.</p>

      <p class="paragraf">“Vay canına, ne macera!” dedim, konuşmamız tamamlanınca.</p>

      <p class="paragraf">Yerimden kalktım, kanepenin arkasına geçip camekâna yaklaştım ve dünyanın başka yerlerinden gelmiş birkaç kılıcın ortasında parıldayan şahesere alıcı gözüyle baktım. Kabzası zümrüt, yakut ve pırlantalarla bezenmiş, namlusu bilmediğim bir dilde yazılarla kaplı gerçek bir şaheserle karşı karşıyaydım. Uzun uzun seyrettim.</p>

      <p class="paragraf">Saat çabuk ilerlemiş, kardeşlerimle yapacağım toplantının zamanı yaklaşmıştı. İzin isteyip Büyük Üstadın odasından ayrıldım.</p>

      <p class="paragraf">Asansörde, az önce Sedat’tan hiç bahsetmediğimiz geldi aklıma. Ayrıca, “Sedat’ın tercihi Âzem” başlıklı haber üzerine de konuşmamıştık.</p>

      <p class="paragraf">“Ne güzel” dedim kendi kendime, “ne kadar az konuşulursa o kadar iyi olur”…</p>

      <p class="arabaslik-sol" id="toc_marker-6-3">Mabetten önce…</p>

      <p class="paragraf">Her toplantıdan önce, görevliler olarak bir araya gelir, akşamleyin gerçekleştireceğimiz çalışmayı, ileride neler yapacağımızı ve başka birçok meseleyi konuşuruz.</p>

      <p class="paragraf">O akşam da öyle yaptık. Âzem ile Sedat’ın üzerlerine aldıkları iki konferansı programda nereye koymamız gerektiği üzerine uzun uzun tartıştık.</p>

      <p class="paragraf">Kardeşlerim, programda pek çok uygun yer olduğu halde her iki konferansı da ötelemekte ısrar etmemin, onların yerine daha az hazır olanları hızlandırmak istememin nedenini tabii ki anlamadılar. Direncimi kıramayacaklarını hissedince, çaresiz teslim oldular.</p>

      <p class="paragraf">Onlara, Âzem ile Sedat kardeşler hakkında canımı sıkan bir durum olduğundan tabii ki bahsedemezdim. Hepsinin de iki genç kardeşimizin birbirlerine gösterdikleri yakınlığı hoş karşıladığından emindim.</p>

      <p class="paragraf">Gazete kupürünü görenlerin sayısının fazla olduğunu sanmıyordum. Neredeyse hepsi üst düzey yönetici olan ve birbirinden cazip hobilere sahip bu insanların, gazetelerin dedikodu köşelerini okuyacak, bunu kafalarında taşıyacak, yetmiyormuş gibi dedikodusunu yapacak vakitleri tabii ki yoktu.</p>

      <p class="paragraf">Herhangi biri konuyu gündeme getirseydi ne yapardım bilemiyorum. Muhtemelen üzerinde çalıştığımı söyler, vakit kazanırdım. Tabii ki bu konuda konuşmak zorunda kalmamayı tercih ederdim ve böyle olması çok da hoşuma gitmişti.</p>

      <p class="paragraf">Toplantının sonlarına doğru, odanın kapısında Âzem ile Sedat göründü. Yapmaları gereken birkaç iş vardı, onun için gelmişlerdi. İsterlerse bize katılabileceklerini, konuşmaları dinleyebileceklerini söyledim. Memnun oldular. Masanın en ucundaki iki sandalyeye oturdular ve dinlemeye koyuldular.</p>

      <p class="paragraf">Toplantı bitip mabede doğru yürürken, Âzem yanıma geldi ve çok kısık sesle, “Annem hemşireli gecede sizi ve eşinizi yemeğe davet etmiş. Ne zaman geleceğinizi sormamı istedi” dedi.</p>

      <p class="paragraf">Doğru söylüyordu. Şirin Hanım ile aramızda böyle bir konuşma geçmişti ama ne ben ne de eşim bu konuyu sonradan hiç konuşmamıştık. İkimiz de nezaketen yapılmış bir davet olduğunu düşünmüş, geçip gitmiştik anlaşılan.</p>

      <p class="paragraf">Bu konuyu evde henüz konuşmadığımızı Âzem kardeşime tabii ki söyleyemezdim. Biraz daha vakit kazanmak için, “Ne zaman gelelim?” diye sordum.</p>

      <p class="paragraf">“Ne zaman isterseniz” diye karşılık verdi genç kardeşim.</p>

      <p class="paragraf">Ben de ona, eşimle konuşacağımı ve en kısa zamanda kendisine haber vereceğimi söyledim.</p>

      <p class="paragraf">Gece boyunca, kafamda Şirin Hanım’ın evinde verilecek yemek davetini evirip çevirdim. Aslında bu yemek benim için büyük bir fırsat olabilirdi. Âzem’i evinde görmek, üzerinde kafa yorduğum meseleyle ilgili mesafe kat etmemi sağlayabilirdi. Ayrıca, Vâlâ Bey’in emanet ettiği kılıcın hikâyesini bir de Şirin Hanım’dan dinlemek hoşuma gidecekti.</p>

      <p class="paragraf">Kardeş sofrası tamamlanıp merdivenlerden inerken önce selef<span class="char-style-override-12">i</span>m, ardından muhafazakâr üstadım kulağıma eğilip “Bir gelişme var mı Âzem ile Sedat meselesinde?” diye sordular.</p>

      <p class="paragraf">Her ikisine de henüz bir gelişme kaydedemediğimi ama işin üzerinde olduğumu, bir gelişme halinde f<span class="char-style-override-12">i</span>kir almak ya da bilgi vermek için kendilerini arayacağımı söyledim.</p>
    </div>
  </div>
</body>
</html>
