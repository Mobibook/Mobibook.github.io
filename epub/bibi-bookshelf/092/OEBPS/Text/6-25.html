<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-25.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-25.html" xml:lang="tr-TR">
    <div class="Basic-Text-Frame">
      <p class="split"/>

      <p class="anabaslik" id="toc_marker-25">BÜYÜK ÜSTAD ÇAĞIRINCA…</p>

      <p class="paragraf">Daha, “Alo” derken, görüşmek isteyeceğini anladım.</p>

      <p class="paragraf">Salim kafayla düşündükten sonra, konuşmamız gerektiğine karar vermiş olmalı. Yine de önce iyi olup olmadığımı, eşimi, kızımı soruyor. Sonra tahmin ettiğim gibi, “Ne zaman müsait olursan gel, konuşalım.” diyor.</p>

      <p class="paragraf">Öğleden sonra odasında olacağımı söylüyor, telefonu kapatıyorum.</p>

      <p class="paragraf">Gece yarısı çağrıldığımda nedenini anlamak için kahine kesinlikle ihtiyacım vardı ama bu kez yok. Tek neden, Âzem ile Sedat’ın, Büyük Üstadın kapısını zorlamış olmaları. Bundan eminim.</p>

      <p class="paragraf">Beynim o saçma geceden beri neredeyse tamamen bu konuyla haşır neşir.</p>

      <p class="paragraf">Öte yanda, Şirin Hanım’ın bin dereden su getirerek yaptığı konuşmalar ve Peykân Bey’in derdini tam olarak anlamama yetmeyen garip cümleleri...</p>

      <p class="paragraf">Düşündüğümde, bütün yolların Roma’ya çıkması misali, aklımı kurcalayan ne varsa, Şah Cihan’ın “gizemli kılıç”ına çıkıyor. Buna karşılık, ne yapmam gerektiğine dair hiçbir f<span class="char-style-override-12">i</span>krim, neler olabileceğiyle ilgili en ufak bir öngörüm yok.</p>

      <p class="paragraf">Bir de, Sedat’ın tercihi Âzem meselesinin, gizemli kılıç yüzünden mi söndüğü yoksa gerçekten mi yok olduğunu anlayamıyorum.</p>

      <p class="paragraf"><span>Acaba Hindistan ve Tibet’ten gelen fotoğrafları benim gözümle inceleyen başkaları da oldu mu? Olduysa ne düşündüler?</span></p>

      <p class="paragraf">Bilmiyorum ve kimseye de sormak istemiyorum.</p>

      <p class="paragraf">Hasılı, tam da eski bir şarkıda söylendiği gibi, bir kördüğüm ki içim, çözdükçe dolaşıyor!</p>

      <p class="arabaslik-sol" id="toc_marker-25-1">Öteki kördüğüm…</p>

      <p class="paragraf">Büyük Üstadla konuşmayı hangi sınırlar dahilinde tutacağıma bir türlü karar verememiş olmam ise, bir başka kördüğüm.</p>

      <p class="paragraf">Sadece kapının kurcalanması meselesini konuşmam yeterli mi? Yoksa Şirin Hanım faktörünü ve işin Peykân Efgani yönünü de gündeme getirmeli miyim?</p>

      <p class="paragraf">Kesinlikle bilemiyorum!</p>

      <p class="paragraf">Henüz, Sedat’ın tercihi Âzem meselesinden de haberdar değil Büyük Üstadımız. Ya da ben olmadığını zannediyorum. Oysa, “İki kişinin bildiği sır değildir” özdeyişinin doğruluğunu test ederek öğrenmiş olanlardan ve en çok kullananlardan biriyim.</p>

      <p class="paragraf">Sedat’ın tercihi Âzem ve Peykân ile Şirin meselelerini Büyük Üstadla ya da başka birileriyle konuşmamayı seçmiş olmamın sadece bir nedeni var: Ortalığı karıştırmamak!</p>

      <p class="paragraf">Bir başka deyişle, suyu bulandırmaktan kaçınıyorum. Az kişiyle bile çözülmesi yeterince zor olan bu problemi, içinden çıkılamaz hale getirmek istemiyorum.</p>

      <p class="paragraf">Tek isteğim, usulet ve suhuletle düzlüğe çıkmak. Sonunda, herkes gemiyi limana ulaştırıp ulaştıramadığıma bakacak, ne kadar yüksek dalgalarla boğuştuğuma değil.</p>

      <p class="paragraf"><span>Bakalım fırtınadan çıkmanın bir yolunu bulabilecek miyim?</span></p>

      <p class="paragraf">Umuyorum, diliyorum...</p>

      <p class="paragraf">Buna karşılık, Büyük Üstadın günün birinde, “Bütün bunları bana neden anlatmadın?” demesinden de korkmuyor değilim.</p>

      <p class="paragraf"><span>Büyük Üstad ile aramızdaki ilişki o kadar değerli ki küçücük bir incinmeye bile maruz kalmasını, en azından ben, hiç mi hiç istemem. Onun da aynı şekilde düşündüğünden eminim.</span></p>

      <p class="paragraf">On yıllara yayılmış bir kardeşliği, ne Sedat’ın tercihi Âzem konusunun konuşulup konuşmamasına ve sonuçlarına ne de milyonlarca sterlin değerinde bir kılıca değişirim.</p>

      <p class="paragraf">Kılıç gizemli bile olsa!</p>

      <p class="arabaslik-sol" id="toc_marker-25-2">Kılıcın gizemi…</p>

      <p class="paragraf"><span>Birden, en azından kendi başıma kaldığım zamanlarda, kılıçla ilgili “gizemli” sözcüğünü kullanmaya başladığımı fark ediyorum.</span></p>

      <p class="paragraf"><span>Ve şimdi ilk kez, “Neden gizemli olsun?” diye soruyorum kendime.</span></p>

      <p class="paragraf"><span>Tamam, Şah Cihan’a ait olduğu için, bir müzayede salonunda ifade edeceği maddi değer çok yüksek olabilir.</span></p>

      <p class="paragraf"><span>Evet, Cemaleddin Afgani gibi bir üstadımıza, gösterdiği yararlılıklar nedeniyle bir kral tarafından hediye edilmiş olduğu için, bizim açımızdan çok özel bir anlam ifade edebilir.</span></p>

      <p class="paragraf"><span>Ve elbette, İranlı kardeşlerimiz tarafından, muhafızlığını yapmak için seçilmiş olmamızın da büyük bir manevi değeri vardır.</span></p>

      <p class="paragraf"><span>Ama, neden gizemli olsun?</span></p>

      <p class="paragraf"><span>Bilmiyorum! Bu sorunun, verebileceğim bir cevabı henüz yok. Ama duygularım, nedense ona böyle bir anlam yüklüyor. Günün birinde, sakladığı sırrı ortaya dökeceğini hissediyorum. Belki de bir vehim. Ama böyle.</span></p>

      <p class="paragraf"><span>Büyük Üstadın daveti, ifade ettiğim bu nedenle de heyecanlanmama yol açıyor.</span></p>

      <p class="paragraf"><span>Kılıcı tekrar elime almak isteyeceğim ve biraz daha dikkatli inceleyeceğim.</span></p>

      <p class="paragraf"><span>Ayrıca, kılıç elimdeyken düşünmek hoşuma gidecek.</span></p>

      <p class="arabaslik-sol" id="toc_marker-25-3">Üç kardeşin incelemesi<span class="char-style-override-10">…</span></p>

      <p class="paragraf"><span>“Büyük Üstad az sonra gelecek” diyerek odasına aldı sekreteri.</span></p>

      <p class="paragraf"><span>Yağmurluğumu alelacele asıp çantamı bir kenara koyduktan sonra, kılıcın karşısına geçtim. Gerçekten çok sıra dışı. İki yanında asılı olan kılıçların arasında bir başka parlıyor. Onu ötekilerin yanında ışıtan, parıldamasını sağlayan, kuşkusuz öncelikle süslemeleri. Kabzasındaki değerli taşlar ve namlusuna altın kullanılarak yazılmış yazılar o kadar güzel ki...</span></p>

      <p class="paragraf"><span>Ama sanki biraz da ötesi var gibi...</span></p>

      <p class="paragraf"><span>Ne bileyim, belki de bana öyle gelmeye başladı...</span></p>

      <p class="paragraf"><span>Kılıç, aklımı alma yolunda hızla ilerliyor...</span></p>

      <p class="paragraf"><span>Büyük Üstad odaya girince, cam vitrine doğru bakmayı kesiyor, ona doğru dönüyor, kendisini kardeşliğimize özgü selamlarımızdan biriyle selamlıyorum.</span></p>

      <p class="paragraf"><span>Âdeti olduğu üzere sarılıyor, uzun zamandır görüşmemişiz gibi yanaklarımdan üç kez hasretle öpüyor. Oysa son görüşmemizin üzerinden on iki saat bile geçmedi.</span></p>

      <p class="paragraf"><span>Odaya girdiğinde dikkatle kılıca bakarken gördüğü için olsa gerek, lafa üç kardeşimizden görüş aldığını söyleyerek girdi. Önce toparlayamadım ama sonra kastının ne olduğunu anladım.</span></p>

      <p class="paragraf"><span>“Peki ne dediler?”</span></p>

      <p class="paragraf"><span>“Dikkatle incelediler. Üzerinde kardeşliğimizle ilgili hiçbir sembol yok. Sağına soluna dikkatle baktılar, ipucu olabilecek hiçbir emareye rastlamadılar.”</span></p>

      <p class="paragraf"><span>“Ya yazı?”</span></p>

      <p class="paragraf"><span>“Okuttum. Şah Cihan için yapıldığı yazılmış.”</span></p>

      <p class="paragraf"><span>“Yani, sıfıra sıfır elde var sıfır” dedim.</span></p>

      <p class="paragraf"><span>“Öyle” diye cevapladı Büyük Üstad.</span></p>

      <p class="paragraf"><span>Oturmadan telefonuna hamle etti ve ikimiz için bir sürü ottan oluşan özel çayından istedi. Ardından, kılıçların asılı olduğu camekânın altında kanepeyi işaret ederek oturmamı istedi. Kendisi de karşımdaki koltuğa geçti.</span></p>

      <p class="paragraf"><span>Doğrusu, tersini tercih ederdim. Böylece kılıca biraz daha fazla bakmam mümkün olabilirdi.</span></p>

      <p class="arabaslik-sol" id="toc_marker-25-4">Âzem ve Sedat üzerine…</p>

      <p class="paragraf"><span>Büyük Üstad, “Ne diyorsun olup bitenlere, üzerinden biraz zaman geçtikten sonra?” diyerek açılışı yaptı.</span></p>

      <p class="paragraf"><span>“Ne diyeceğimi bilmiyorum Büyük Üstadım.” diyerek zaman kazanmaya çalıştım.</span></p>

      <p class="paragraf"><span>Biraz onun konuşmasını dinlemek iyi gelecek. Belki konuşmakla konuşmamak arasında gidip geldiğim öteki konularda nasıl davranacağıma da bu sayede karar verebilirim.</span></p>

      <p class="paragraf"><span>Büyük Üstad lafa, “Âzem’i kardeşimiz olarak kabul etmekle hata mı yaptık?” diye başladı. Sanki kendisine kızar gibi bir hali var.</span></p>

      <p class="paragraf"><span>Âzem’in işlemlerini yapmamı benden bizzat kendisi istemişti. Belli ki bütün bu olup bitenlerden kendisini sorumlu tutuyordu. Sessizliğimi koruyunca, konuşmaya devam etti:</span></p>

      <p class="paragraf"><span>“Annesi getirdi. Dedesi çok muteber bir kardeşimiz. Soyu yine kardeşimiz olan Cemaleddin Afgani’ye kadar uzanıyor. Ama ne bileyim...”</span></p>

      <p class="paragraf"><span>Büyük Üstad tekrar durdu. Uzun uzun düşündü.</span></p>

      <p class="paragraf"><span>Konuşsam, “Kardeşimiz kapınızı zorladı, bundan daha rahatsız edici bir şey olur mu?” diyeceğim. Ve tabii ki bir kardeşimle ilgili böyle konuşmak hiç hoşuma gitmeyecek. Bu nedenle susmayı sürdürdüm.</span></p>

      <p class="paragraf"><span>Ben konuşmayınca, Büyük Üstad tam da benim düşüncelerimin tersi istikamette yol almaya başladı, içini döktü:</span></p>

      <p class="paragraf"><span>“Mesele kapıyı kurcalamaları değil. Sedat’ın içinde olacağı bir kapı kurcalamanın arkasında maddiyat olmasını ihtimal dahilinde görmem. Dünya ölçeğinde çok yüksek bir servete sahip olacaksınız, yaşadığınız ülkenin en zengin insanlarından biri sayılacaksınız ve hırsızlık yapmak amacıyla kapı kurcalayacaksınız. Böyle düşünmemiz akıllıca olmaz. Böyle durumlara ancak</span> <span>f</span><span class="char-style-override-12">i</span><span>lmlerde, romanlarda rastlanır. Gerçek hayatta, hangi zengin hobi olsun diye hırsızlık yapmaya kalkar? Haksız mıyım?”</span></p>

      <p class="paragraf"><span>Söyledikleri çok makul. Âzem’i bilmem ama ben de Sedat’ın bir hırsızlığa karışmasına akıl erdiremem. Bonhams ya da Christie’s ya da Sotheby’s gibi ünlü şirketlerden birinde yapılacak bir müzayedede bu kılıcı en yüksek f</span><span class="char-style-override-12">i</span><span>yatı vererek rahatlıkla satın alabilecek kadar büyük servete sahip biri, neden başını derde sokup adını lekelesin. Üstelik, alacağı risk tüm ailesini de zor durumda bırakacaksa.</span></p>

      <p class="paragraf"><span>“Peki, hırsızlık olmadığını düşünüyorsanız sizi rahatsız eden ne?”</span></p>

      <p class="paragraf"><span>Sorum, yüzünü ekşitmesine yol açtı. İsteksiz bir ses tonuyla, biraz dertleşir gibi konuştu:</span></p>

      <p class="paragraf"><span>“Annesiyle geldiğinde de Âzem’in tuhafıma giden bir yanı olduğunu düşünmüştüm... Sonra, sizin hemşirelerle birlikte gerçekleştirdiğiniz gece de bu düşünceler aklımdan geçti... Ve o akşam, kıyamet koparken de aynı tuhaf mevzu aklıma geldi...”</span></p>

      <p class="paragraf"><span>Büyük Üstad kesik kesik, duraklayarak, isteksiz, sanki canını sıkan bir durum varmış gibi konuşuyor. Sözleri yeterince açık değil. Oysa ne düşündüğünü öğrenmeye, beni de ilgilendiren bu çok özel durumun ona nasıl göründüğünü bilmeye ihtiyacım var.</span></p>

      <p class="paragraf"><span>“Ne gibi?” diye üstelesem de Büyük Üstad konuşmaktan vazgeçti.</span></p>

      <p class="paragraf"><span>O da sanki, daha çok benim konuşmamı ister gibi.</span></p>

      <p class="paragraf"><span>Acaba hemen şimdi, gazetede yayımlanan “Sedat’ın tercihi Âzem” başlıklı haberden ve sonrasında bazı kardeşlerimle bu konuda yaptığım konuşmalardan söz etmeli miyim? Yine, acaba hayatıma Âzem ile birlikte ve bodoslamadan girmiş olan Peykân ve Şirin faktörlerini de hemen şu anda masaya yatırmalı mıyım?</span></p>

      <p class="paragraf"><span>Ne diyeceğimi bilmiyorum. Bir türlü karar veremiyorum.</span></p>

      <p class="paragraf"><span>Sessizlik halini daha fazla uzatmamam gerekiyor.</span></p>

      <p class="paragraf"><span>En azından şimdilik, dikkati başka bir konuya çekemez miyim?</span></p>

      <p class="paragraf"><span>“Büyük Üstadım, şu kılıcı elime bir kez daha alabilir miyim?”</span></p>

      <p class="paragraf"><span>“Tabii” diyor, yerinden kalkıp çekmecesinden aldığı minik anahtarla camekânın kilidini açıyor, kılıcı asılı olduğu yerden çıkartıp uzatıyor.</span></p>

      <p class="paragraf"><span>Benim gizem de yüklediğim şaheser kılıç elimde. Şah Cihan’a ait hançerin fotoğrafını zihnimde canlandırıp, elimde tuttuğum kılıçla yan yana hayal ediyorum. Karşılaştırılmaları mümkün bile değil. Üzerinde neredeyse hiçbir süsleme olmayan, kıymetli taş da bulunmayan hançerin, 2008 Nisan’ında Londra’da 1.700.000 sterline satıldığı geliyor aklıma. Aynı anda, Peykân Efgani’nin sözleri çınlıyor kulağımda:</span></p>

      <p class="paragraf"><span>“Hançer, sizdeki kılıcın sivri ucu bile olamaz. Düşünün artık gerisini.”</span></p>

      <p class="paragraf"><span>Gerçekten düşünmeye değer.</span></p>

      <p class="paragraf"><span>Mesela, kaç kat daha pahalı olabilir bu kılıç, dünyanın en ünlü müzayede şirketlerinden biri olan Bonhams’da satılmış olan hançerden?</span></p>

      <p class="paragraf"><span>On kat mı? Yirmi kat mı?</span></p>

      <p class="paragraf"><span>Mütevazı davranalım ve diyelim ki on kat daha pahalı olsun... 17.000.000 sterlin değerinde mi yani?</span></p>

      <p class="paragraf"><span>“Aman yarabbi!” diye düşünüyorum.</span></p>

      <p class="paragraf"><span>Her köşesini bir kez daha ve dikkatle inceledikten sonra, kılıcı Büyük Üstada uzatırken, Peykân Bey’le aramızda geçen konuşmalardan söz edip etmemek üzerine tekrar düşünüyorum.</span></p>

      <p class="paragraf"><span>“Büyük Üstadım, bu kılıçla ilgili size anlatmak istediklerim var.”</span></p>

      <p class="paragraf"><span>Büyük Üstad kılıcı yerine asmış, camekânı kilitlemiş, küçük anahtarı çekmecesinin gözüne koymuş olarak karşıma oturuyor ve “Seni dinliyorum.” diyor.</span></p>

      <p class="paragraf"><span>En baştan başlıyorum anlatmaya...</span></p>
    </div>
  </div>
</body>
</html>
