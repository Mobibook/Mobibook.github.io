<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-16.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-16.html" xml:lang="tr-TR">
    <div class="Basic-Text-Frame">
      <p class="split"/>

      <p class="anabaslik" id="toc_marker-16">PEYKÂN KAPIYI ÇALINCA…</p>

      <p class="paragraf">Peykân, korumaların uzaklaşmasından sadece üç gün sonra muayenehaneme gelince, “Bu kadar da olmaz!” dedim kendi kendime.</p>

      <p class="paragraf">Nasıl haberdar olmuştu kapıda kimsenin beklemediğinden? Yoksa tümüyle tesadüf müydü?</p>

      <p class="paragraf">Çalışma masamın karşısında duran sandalyeye oturdu ve “Bir hayli iyi korundunuz.” dedi tebessüm ederek.</p>

      <p class="paragraf">Anlaşılmıştı. Korumalar onu beklerken, belli ki defalarca kapımın önünden geçip gitmiş ya da bu iş için birini memur etmişti.</p>

      <p class="paragraf">“Üstad” dedi sırıtarak, “tehlike geçmiş değil”…</p>

      <p class="paragraf">Oturduğum yerden fırlayıp boğazına sarılmak gibi bir istek duyduysam da hemen vazgeçtim.</p>

      <p class="paragraf">Aslında benim arzum da ona ulaşmak ve sorularıma cevap aramak değil miydi? Hemen konuya girdim.</p>

      <p class="paragraf">“Peykân Bey, ne istiyorsunuz benden? Şirin Hanım ve Âzem Bey’le bir alıp veremediğiniz olduğunun farkındayım. Anlamak istediğim, benden ne istediğiniz. Size nasıl yardımcı olabilirim?”</p>

      <p class="paragraf">Ses tonumu mümkün olduğunca yumuşak tutmaya gayret etmiştim. Öte yandan, korkuyormuş gibi bir izlenim uyandırmak da istemiyordum.</p>

      <p class="paragraf">Ziyaretçim, “Şirin ve Âzem’in anlattıklarından başlayabilirsiniz, eğer bana ve kendinize yardımcı olmak istiyorsanız…” dedi.</p>

      <p class="paragraf">İsteğinin çok anlaşılmaz, hatta saçma olduğunu söylemem gerekirken, içimden üçe kadar saydım, vazgeçtim ve kendimden hiç beklemediğim bir davranışta bulundum.</p>

      <p class="paragraf">“Neden istiyorsunuz bunu?” diye sordum. İlginç bir cevap verdi:</p>

      <p class="paragraf">“Söyleyeceklerinizden hareketle, sizi bu meselenin içine çekmeye çalışıp çalışmadıklarını anlamaya çalışacağım.”</p>

      <p class="paragraf">Deli olmak işten değildi:</p>

      <p class="paragraf">“Ne meselesi?” dedim gayri ihtiyari?</p>

      <p class="paragraf"><span>Kızar gibi, “En başa mı dönelim” diye âdeta azarladı ve tam “Üstad” diye tekrar lafa başlayacakken “Bir dakika” dedim.</span></p>

      <p class="paragraf">“Ben sizin üstadınız f<span class="char-style-override-12">i</span>lan değilim. Mensubu olmadığınız bir dünyaya ait kelimelerle konuşmayın. İsterseniz doktor deyin, isterseniz adımı söyleyin. Buna karşılık, aramızda, Üstad gibi kelimeleri kullanabileceğiniz bir hukuk olmadığını lütfen bilin.”</p>

      <p class="paragraf">Böyle fevri yanlarımı hiç sevmiyorum. Ama olan olmuştu. Adamı paylamıştım işte.</p>

      <p class="paragraf">Neyse ki alınganlık göstermedi, “Peki doktor” diyerek konuşmasını sürdürdü:</p>

      <p class="paragraf">“Şirin ve Âzem doğruları söylemiyorlarsa, bilin ki sizi hiç de hoş sonuçlanmayabilecek bir oyunun içine çekiyorlardır. Bunu bilme hakkına sahip olduğunuzu düşünüyorum.”</p>

      <p class="paragraf">“Haydi bakalım, gel de çık işin içinden…” dedim kendi kendime.</p>

      <p class="paragraf">Acaba, ağzımdan laf alabilmek için ucuz bir oyun oynuyor olabilir miydi? Öte yandan Şirin Hanım ve Âzem’e ne kadar güvenebilirdim? Tamam Âzem kardeşimiz olmuştu ama camiamızdaki geçmişi yıllar değil sadece aylarla ölçülebilecek kadardı. Annesine gelince, bir kardeşimizin kızıydı bu nedenle bizim için tabii ki büyük önemi vardı ama hakkında daha fazla ne biliyordum ki? Ailecek sadece iki kez görüşmüştük.</p>

      <p class="paragraf">Ziyaretçim, düşüncelere daldığımı anlayınca sessiz kalmayı tercih etti.</p>

      <p class="arabaslik-sol" id="toc_marker-16-1">Peykân doğru mu söylüyor?</p>

      <p class="paragraf">“Bana yalan söylediniz!” diyerek başladım konuşmaya. Kastımın tam da ağzımdan çıktığı gibi olduğunu vurgulamak için, “Evet siz bir yalancısınız!” diyerek tekrar ettim.</p>

      <p class="paragraf">Davetsiz misaf<span class="char-style-override-12">i</span>rimin dik beyaz saçları daha da dikleşti. Yüzünden siyah bir bulutun geçtiğini hissettim. Kendisine zor hâkim oluyor gibiydi.</p>

      <p class="paragraf">“Geçen gelişinizde bana İran’ı temsil ettiğinizi, konsolosluğun siyasi ve hukuk işlerini yürüttüğünüzü söylemiştiniz. Külliyen yalanmış!”</p>

      <p class="paragraf">Bir insanı yalancılıkla suçlamak kolay bir iş değildir. Elimde güvenilir bilgiler olmasa, tabii ki bu kadar kesin konuşmazdım.</p>

      <p class="paragraf">Peykân Bey’in az önce kızgınlıktan kararan yüzü şimdi beyaza dönmüş gibiydi.</p>

      <p class="paragraf">“Araştırma yapmışsınız” dedi.</p>

      <p class="paragraf">“Evet. Selamsız sabahsız işyerime geliyorsunuz, tehditler savuruyorsunuz, ne bekliyordunuz?”</p>

      <p class="paragraf">“Kapınıza güvenlik görevlileri dikeceğinizi beklemiyordum mesela” dedi sanki korktuğuma vurgu yapar gibi.</p>

      <p class="paragraf">“Ne yalan söyleyeyim, korkmuştum. Ama artık korkmuyorum. Ne İran Konsolosluğunda çalışıyorsunuz ne de ülkenizi temsilen buradasınız. Palavracının birisiniz!”</p>

      <p class="paragraf">Ağzımdan yine istemediğim bir sürü laf çıkmıştı. Köprüleri atmak istemiyorsam dikkatli konuşmalıydım. Ama insanın böyle durumlarda kendisine hâkim olması zor oluyor.</p>

      <p class="paragraf">Neyse ki karşımda bulunan kişi öyle “Küstüm, gidiyorum” diyecek cinsten biri değildi.</p>

      <p class="paragraf"><span>“Buraya kadar olan birinci eldi ve sen kazandın doktor.” dedi.</span></p>

      <p class="paragraf">Ne eliydi, hangi kazanmadan söz ediyordu bu adam. En azından bu sefer Üstad değil, doktor demişti. Acaba bunu bir kazanç olarak değerlendirebilir miydim?</p>

      <p class="paragraf"><span>“Bakın doktor, Cemaleddin Afgani Vâlâ Bey’in, Şirin Hanım’ın, Âzem kardeşinizin olduğu kadar benim de atam. Soyadı açısından bakacak olursanız, benimki ona daha yakın.”</span></p>

      <p class="paragraf">Altüst olduğumu düşündüm.</p>

      <p class="paragraf">Suratımdaki kargaşadan anlamış olsa gerek, “Şaşırdınız değil mi?” dedi ve “Bizim taraflarda ona Cemaleddin Efgani denir. Afgani değil.” diye devam etti.</p>

      <p class="paragraf">Bu sözleri söylerken cebine hamle yaptı ve Türkiye Cumhuriyeti vatandaşlarına ait nüfus kâğıdını çıkartıp önüme koydu. Nüfus kâğıdını elime almama, uzun uzun incelememe ses çıkartmadı. Gerçekten de üzerinde Peykân Efgani yazıyordu.</p>

      <p class="paragraf">Cemaleddin Afgani ile ilgili kaynaklar birer birer aklımdan geçti. Gerçekten de bazılarında Efgani yazıyordu.</p>

      <p class="paragraf">Masamın üzeri, çeşitli ilaç f<span class="char-style-override-12">i</span>rmalarının gönderdiği kalemlerle doludur. Fütursuzca bir tanesini aldım, sanki çok doğal bir davranışmış gibi önümdeki kâğıda, Peykân Efgani’nin TC kimlik numarasını kaydettim. Nüfus kâğıdını geri uzatırken “Bir sakıncası yoktur herhalde” dedim.</p>

      <p class="paragraf">“Hayır yok doktor. Karşınızda gerçek bir insan oturuyor.”</p>

      <p class="paragraf">Nüfus kâğıdını cebine yerleştirirken cüzdanını çıkardı ve bir kartvizit uzattı. Üzerinde, “Peykân Efgani - Avukat” yazıyordu.</p>

      <p class="paragraf">“İstanbul Barosu’na bağlı bir avukatım. Gerektikçe konsolosluğa hukuk danışmanlığı da yaparım ama asıl işim Türkiye ile İran arasında gerçekleşen ticaret davalarına bakmaktır. Şirin gibi ben de İstanbul’a gelir gelmez Hukuk Fakültesi’ne devam ettim. Fark derslerini verdim ve denklik aldım. O gün bugündür de avukatlık yapıyorum. Tıpkı ‘Afgani Afgani’ bürosu gibi bir hukuk bürosuna sahibim.”</p>

      <p class="paragraf">Az önce laflarının arasına Cemaleddin Afgani ile olan yakınlığını ustaca sıkıştırmış olan Peykân Efgani, şimdi de Şirin ve Âzem’in hukuk bürosundan söz ederek onlarla ilgili her şeyi bildiğini gösteriyordu.</p>

      <p class="paragraf">“Şimdi” dedim, kartına baktıktan sonra, “sizi ciddiye alıp daha dikkatli dinleyebilirim”.</p>

      <p class="paragraf">“Sevindim. Keşke geçen geldiğimde de böyle davransaydınız. Size bir kartvizitimi bırakacak kadar bile yakınlık göstermediniz.” diye cevapladı sözlerimi.</p>

      <p class="paragraf">Ayağa kalktı. Rencide olmuş gibiydi.</p>

      <p class="paragraf">“İsterseniz bugünlük bu kadarla yetinelim. Siz kimliğimi araştırıp gerçek olup olmadığını kontrol edin. Sonra daha müsait bir zamanda yeniden konuşuruz. Olmaz mı?”</p>

      <p class="paragraf">“Hayır olmaz! Otur oturduğun yerde ve hemen şimdi anlat bana meselenin ne olduğunu!” diyecek halim yoktu.</p>

      <p class="arabaslik-sol" id="toc_marker-16-2">Büyük Üstadı ziyaret…</p>

      <p class="paragraf">Peykân Bey odadan çıkar çıkmaz, sekreterimden Büyük Üstadı bağlamasını istedim.</p>

      <p class="paragraf">Beklediğim gibi, “Hemen bana gel, güvenlikçi kardeşi de çağıracağım.” dedi.</p>

      <p class="paragraf">Bir saat sonra Büyük Üstadın odasında toplanmıştık.</p>

      <p class="paragraf">Anlattıklarım Büyük Üstadın şaşırmasına, elinde Avukat Peykân Efgani’nin kartvizitini evirip çevirmekte olan güvenlikçi kardeşimin ise üzülmesine yol açtı.</p>

      <p class="paragraf">“Yani” dedi… “Arkadaşlarım senin güvenliğini sağlarken sürekli olarak gözetlenmişler ve bundan haberleri olmamış mı?”</p>

      <p class="paragraf">Böylesi bir duruma sanki ihtimal vermezmiş gibi konuşmuştu.</p>

      <p class="paragraf">“Bende uyandırdığı izlenim böyle” dedim çok da üzerinde durmazmış gibi.</p>

      <p class="paragraf">“Acaba” diye düşündü yüksek sesle Büyük Üstad, “kendisi değil de başka birileri mi kontrol ediyordu korunup korunmadığını?”</p>

      <p class="paragraf">Güvenlikçi kardeşimiz iyice rahatsız oldu Büyük Üstadın sözlerinden:</p>

      <p class="paragraf">“Korumayı sağlayanlara Peykân Efgani’nin eşkâlini vermiştik. O gelmiş olsaydı mutlaka fark ederlerdi. Planımızda başka birileri tarafından gözetlenme yoktu. Yine de devamlı geçen, kapıya bakan, peşe takılan birileri olsaydı mutlaka fark ederlerdi.”</p>

      <p class="paragraf">Son kelimeler ağzından, söylediklerine kendisi de inanmaz gibi çıkınca, konuşmanın yönünün değiştirilmesi gerektiğini düşündüm:</p>

      <p class="paragraf">“Benim asıl merak ettiğim ne biliyor musunuz? Eğer terslememiş olsaydım, Peykân Efgani’nin neler söyleyecek olduğu…”</p>

      <p class="paragraf">Büyük Üstad, başını sallayarak benim bıraktığım yerden devam etti:</p>

      <p class="paragraf">“Aslında ne söyleyeceğini biliyoruz. Adam kılıcın peşinde. Şirin Hemşiremiz ve Âzem kardeşimiz ile de belli ki bu nedenle kavgalı. Vâlâ Bey kılıcı bize teslim ettiği için, kendisine muhatap olarak bizi görüyor anlaşılan. Ama neden şimdi? Ve neden onun harekete geçmesiyle Âzem kardeşimizin aramıza katılması aşağı yukarı aynı zamana rastladı?”</p>

      <p class="paragraf">Güvenlikçi kardeşimizle birlikte başımızı salladık.</p>

      <p class="paragraf">Ben, “Evet!” dedim ve sustum.</p>

      <p class="paragraf">Güvenlikçi kardeşimiz, “İsterseniz şimdi de bu soruların cevaplarına nasıl ulaşabileceğimizi konuşalım…” diyerek konuşmamıza yeni bir yön verdi.</p>
    </div>
  </div>
</body>
</html>
