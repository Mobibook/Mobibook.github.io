<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-20.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-20.html" xml:lang="tr-TR">
    <div class="Basic-Text-Frame">
      <p class="split"/>

      <p class="anabaslik" id="toc_marker-20">PEYKÂN BEY KARŞIMDA…</p>

      <p class="paragraf">Misaf<span class="char-style-override-12">i</span>rimi beklerken, internetten isminin anlamını araştırıyorum. Okun sivri, demirden yapılmış ucu anlamına geliyormuş.</p>

      <p class="paragraf">Ardından onu ziyaret ettiğim günü hatırlıyorum. Ne demişti?</p>

      <p class="paragraf">“Doktor, sizde bana ait bir şey var!”</p>

      <p class="paragraf">“Ne var?” deyince de yapıştırmıştı cevabını:</p>

      <p class="paragraf">“Kılıç! Cemaleddin Efgani’nin kılıcı.”</p>

      <p class="paragraf">Bu kez, umarım yine kılıcı istemez!</p>

      <p class="paragraf">Sanmıyorum. O gün yaptığımız konuşmada, çok açık bir şekilde muhatabının ben olmadığımı, gitmesi gereken adresi, yine sonuç alamazsa hukuk yoluna başvurması gerektiğini söylemiştim.</p>

      <p class="paragraf">Arada bir saçmalıyor gibi görünse de karşımda bir deli olmadığını artık biliyorum.</p>

      <p class="paragraf">İlk karşılaşmamızda, karşımda aklını yitirmiş gibi bir adam görmüştüm. Buna karşılık şu anda Peykân Efgani’nin ne istediğini gayet iyi biliyorum ve kendine göre gerekçelerinin olduğunu düşünüyorum.</p>

      <p class="paragraf">Öte yandan, sabırlı ve inatçı bir adam olduğunun da farkındayım.</p>

      <p class="paragraf">Kılıcın peşine düşüp İstanbul’a gelmesi çılgınlık gibi görünse de, geçen kırk yıla yakın süre zarfında hiçbir aşırılığa başvurmaması, aklını kullanmayı bilen biriyle karşı karşıya olduğumu gösteriyor.</p>

      <p class="arabaslik-sol" id="toc_marker-20-1">Kararlı Peykân Bey</p>

      <p class="paragraf">Misaf<span class="char-style-override-12">i</span>rimi ne kadar beklediğimi bilmiyorum. Of<span class="char-style-override-12">i</span>sinin muayenehaneme uzaklığı yürüyerek on dakikadan fazla olmadığına göre, bir çeyrek saat kadar olmalı.</p>

      <p class="paragraf">Peykân Bey, sekreterimin açtığı kapıdan içeriye kendinden çok emin bir yüz ifadesiyle giriyor ve kararlı adımlarla bana doğru yürüyüp elini uzatıyor.</p>

      <p class="paragraf">Kendisini görmekten çok mutlu olmadığım yüzüme de yansımış olsa gerek, “Dişçi koltuğuna oturuyor gibi oturdunuz koltuğunuza” diyor, karşımdaki sandalyede yerini alırken.</p>

      <p class="paragraf">Sadede gelmesini sağlamak için biraz soğuk bir ifade takınıyor, dirseklerimi masama dayıyor ve ona doğru eğiliyorum:</p>

      <p class="paragraf">“Buyurun, sizi dinliyorum.”</p>

      <p class="paragraf">Peykân Efgani’nin ses tonu önceki karşılaşmalarımızdan epey farklı. Sanki anlaşmanın yolunu aramaya niyetli gibi:</p>

      <p class="paragraf">“Geçen gün için özür dilerim. Arkanızdan, gereksiz yere sert davrandığımı düşündüm.”</p>

      <p class="paragraf">Konuşurken, sözlerinden ne kadar etkilenmiş olduğumu anlamak için yüzüme dikkatle bakıyor.</p>

      <p class="paragraf">Nedense, kozlar benim elimdeymiş gibi hissediyorum ve bu üstünlüğü kaybetmemem gerektiğini düşünüyorum:</p>

      <p class="paragraf"><span>“Evet öyleydi” diye cevaplıyorum, unutalım gitsin, der gibi.</span></p>

      <p class="arabaslik-sol" id="toc_marker-20-2">Bir fotoğraf ve öyküsü…</p>

      <p class="paragraf"><span>Peykân Efgani, giriş konuşmasını tamamladıktan sonra ceketinin iç cebinden bir fotoğraf çıkartıyor ve önüme koyuyor.</span></p>

      <p class="paragraf">Dikkatle bakıyorum. Ağır bir perdenin önünde, Cemaleddin Afgani ayakta beline takılı bir kılıçla görülüyor. Bir asker elbisesi giymediği için olsa gerek, sanki kılıç belinde biraz eğreti duruyor gibi.</p>

      <p class="paragraf">“Ne görüyorsunuz?” diye soruyor Peykân Bey resmi incelemem sürerken.</p>

      <p class="paragraf">“Cemaleddin Afgani” diyorum.</p>

      <p class="paragraf">“Başka” diyor.</p>

      <p class="paragraf">“Daha önce görmediğim bir fotoğraf. Bu da gazete, dergi ya da bir kitapta yer almadığını gösteriyor. Her zamanki gibi sakallı, ayakkabıları cilalı…”</p>

      <p class="paragraf">Biraz daha düşünüyorum. Karşımdakinin canını sıkmama niyetim halen sürüyor:</p>

      <p class="paragraf">“Bir de kılıç var belinde.”</p>

      <p class="paragraf">Gülümsüyor Peykân Bey ve “Sizde bulunan kılıç mı?” diye soruyor.</p>

      <p class="paragraf">Dikkatle bakıyorum. Evet o. Büyük Üstadın duvarında asılı olan kılıçla resimdekinin aynı olduğuna kalıbımı basarım. Peki bunu Peykân Bey’e söylemeli miyim? Uzun uzun düşündükten sonra bir ara yol buluyorum:</p>

      <p class="paragraf">“Benziyor.”</p>

      <p class="paragraf">Az önce de söylediğim gibi, iyi çalışan bir beyne sahip Peykân Efgani…</p>

      <p class="paragraf">“Cevabınız benim için evet, anlamına geliyor. Aksi takdirde, derhal ve çok emin bir şekilde hayır, derdiniz.”</p>

      <p class="paragraf">Misaf<span class="char-style-override-12">i</span>rim hiç ara vermeden, konuşacak daha çok konumuz var, der gibi, “Çay içebilir miyiz?” diye soruyor.</p>

      <p class="arabaslik-sol" id="toc_marker-20-3">Teklif…</p>

      <p class="paragraf">Sekreterim çaylarımızı masanın üzerine yerleştirirken, Peykân Bey şık çantasını açıp bir dergi çıkartıyor ve kucağına koyuyor. Ne olduğunu merak etsem de aldırmıyormuş gibi davranıyorum.</p>

      <p class="paragraf">İlk yudumlarımızı aldıktan sonra, “Biraz iş konuşalım mı?” diye soruyor.</p>

      <p class="paragraf">Şaşırsam da belli etmiyorum. Pişkin davranmayı bilen sadece o değil. Yeri geldiğinde bunu ondan daha iyi yapabileceğimi göstermem gerekiyor.</p>

      <p class="paragraf">“Avukatla konuşmamı gerektiren herhangi bir işim yok. Siz de hasta gibi görünmüyorsunuz.”</p>

      <p class="paragraf">Sözlerim tesirini gösteriyor. Peykân Efgani, kendisini haf<span class="char-style-override-12">i</span>fe almaya çalıştığımı hissediyor ve elindeki dergiyi masanın üzerine koyup bana doğru itiyor:</p>

      <p class="paragraf">“Eğlenilemeyecek kadar büyük bir işten bahsediyorum.”</p>

      <p class="paragraf"><span>Önüme doğru ittiği nesneyi elime alıyorum. Kapağında hançer fotoğrafı var. Sayfalarını çevirmeye başlıyorum. İlk birkaç sayfadan sonra, dergi zannettiğimin aslında bir katalog olduğunu anlıyorum. Üzerinde kocaman harflerle “Bonhams” yazıyor. Bu ismi sanki daha önce de bir yerde duymuş gibiyim.</span></p>

      <p class="paragraf">“İşaretli sayfayı açın.” diyor ziyaretçim.</p>

      <p class="paragraf">Araya kâğıt konulmuş sayfayı açıyorum.</p>

      <p class="paragraf"><span>Bir hançerin çeşitli açılardan çekilmiş fotoğrafları var karşımda. Altında Şah Cihan’a ait olduğu yazılı. Obje ile ilgili ayrıntılı bilgi ve bir de başlangıç</span> f<span class="char-style-override-12">i</span><span>yatı konulmuş: 500.000 sterlin.</span></p>

      <p class="paragraf">Gözlerime inanamıyorum. Derhal başımı kaldırıp “Her halde satılamamıştır” diyorum.</p>

      <p class="paragraf">“Satıldı” diyor Peykân.</p>

      <p class="paragraf">Merakıma yenik düşüp “Kaça?” diye soruyorum.</p>

      <p class="paragraf">“1.700.000 sterline.”</p>

      <p class="paragraf">Daha dikkatli inceliyorum bu kez hançerin kapakta da yer alan fotoğraflarını. Aklıma doğal olarak Büyük Üstadın odasında asılı olan kılıç geliyor.</p>

      <p class="paragraf">Aynı anda, misaf<span class="char-style-override-12">i</span>rim konuşmaya başlıyor. Konuşmasa, tam da onun söyleyeceklerini düşüneceğim:</p>

      <p class="paragraf">“Evet, bu hançer sizde bulunan kılıcın sivri ucu bile olamaz. Düşünün artık gerisini.”</p>

      <p class="paragraf">Önümdeki kataloğun kapağına tekrar bakıyorum. Aklıma, Bonhams kelimesini daha önce nerede duyduğum geliyor. İlk kez kardeş sofrasında Sedat’tan duymuştum bu kelimeyi. Şah Cihan’dan bahsederken, bir hançerinin rekor f<span class="char-style-override-12">i</span>yata satıldığından söz etmişti. Demek sözünü ettiği hançer ve onu satan müzayede şirketi buymuş. Sedat kardeşim, Şah Cihan ve hançerinden söz ederken, Âzem’in yüzü asılmıştı. Kardeş sofrasında cereyan eden bütün konuşmalar ve sahneler, net bir şekilde geliyor gözümün önüne.</p>

      <p class="paragraf"><span>Düşünürken, ziyaretçimin dikkatle beni izlediğini fark ediyorum. Aklımdan herhangi bir kötülük geçmediğini bilmesi için, konuşmayı sürdürmem gerektiğine karar veriyorum:</span></p>

      <p class="paragraf">“Peki, ne istiyorsunuz benden?”</p>

      <p class="paragraf">Peykân Efgani tam da bu noktada, böyle bir durum için tasarladığından emin olduğum ve şimdi de kullanmaya karar verdiği kelimeyi söylüyor.</p>

      <p class="paragraf">“İşbirliği!”</p>

      <p class="paragraf">Misaf<span class="char-style-override-12">i</span>rimin cüretkâr bir şekilde seçmiş ve kullanmış olduğu “işbirliği” sözcüğü şaşırmama yol açıyor. Duygularımın yüzüme yansıdığını hissediyorum.</p>

      <p class="paragraf">Durumu düzeltmek için verdiğim karşılık, yaşadığım tedirginliği daha da fazla ele veriyor.</p>

      <p class="paragraf">“Nasıl bir işbirliği?”</p>

      <p class="paragraf">Amacına ulaşmış durumda Peykân Efgani. Yüzüne hain bir gülümseme yayılıyor. Ellerini iki yana açıp, laubaliliğe kaçan bir samimiyetle konuşuyor.</p>

      <p class="paragraf">“Bilmiyorum.”</p>

      <p class="paragraf">Az önceki tedirginliğim doğal olarak yok oluyor. Sinirlerim tepeme çıkmış bir şekilde, “Siz bilmiyorsanız ben nereden bileceğim!” diyorum.</p>

      <p class="paragraf">Oysa ne kadar güzel başlamıştı konuşmamız. İlk defa itişmemiş, konuşmuştuk.</p>

      <p class="paragraf">Neyse ki azarlarcasına konuşmamdan rahatsız olmuyor.</p>

      <p class="paragraf">“Doğru. Ben bilmezsem siz nereden bileceksiniz” diye tekrarlıyor söylediklerimi.</p>

      <p class="paragraf">Bir süre sessiz kalıyoruz. Az sonra, Peykân Bey uzanıp önümdeki Bonhams kataloğunu alıyor, çantasına koyuyor.</p>

      <p class="paragraf">Gitmek üzere olduğunu anlayınca ondan önce davranıp ayağa kalkıyorum. Bu kez yabanilik yapmıyor, elimi uzatıyorum.</p>

      <p class="paragraf">Peykân Efgani odamın kapısından çıkarken “İkimiz de düşünelim makul bir süre” diyor.</p>
    </div>
  </div>
</body>
</html>
