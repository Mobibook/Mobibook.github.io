<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-4.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-4.html" xml:lang="tr-TR">
    <div class="Basic-Text-Frame">
      <p class="split"/>

      <p class="anabaslik" id="toc_marker-4">ÜÇ TELEFON BİR KARAR…</p>

      <p class="paragraf">Sekreterimin ilk bağladığı telefon, tesadüfen en özgürlükçü olduğunu düşündüğüm kardeşiminkiydi…</p>

      <p class="paragraf">Önce, erimeye başlayan karın ardında bıraktığı pislikten konuştuk. Sonra, gazeteyi görüp görmediğini sordum.</p>

      <p class="paragraf">“Hangi gazeteyi?” deyince, görmediğini anladım.</p>

      <p class="paragraf">Telefonumla haberin resmini çektim ve gönderdim. Alıp almadığını kontrol ettim. Almıştı. O haberi okurken, sekreterime soğumuş çayımı tazelemesi için seslendim.</p>

      <p class="paragraf">Kardeşim az sonra, haberi dikkatle okuyup fotoğrafı ve başlığı dikkatle incelediğini söyledi. Tabii ki bu kadarla yetinmedi:</p>

      <p class="paragraf">“Bu haberi ciddiye almak senin mi aklına geldi, yoksa birisi ya da birileri mi dikkatini çekti?”</p>

      <p class="paragraf">Neden konuşmaya doğrudan böyle bir soruyla başladığını merak ettiğimi söyleyince, kardeşim düşüncelerini büyük bir açıklıkla dile getirdi:</p>

      <p class="paragraf">“Türkiye’nin en iyi okullarında okumuş, Amerika’da ilim irfan öğrenmiş bir doktorsun. Dünyanın her yerinde, medyanın gözünün zengin insanların üzerinde olduğunu gayet iyi bilirsin. Tanıdığım kadarıyla, dürtülmemiş olsan, böyle bir konuya kafa yoracağını sanmam.”</p>

      <p class="paragraf">Haklıydı. Eğer kızım, eşim ve selef<span class="char-style-override-12">i</span>m tarafından uyarılmasam, o haberi büyük bir ihtimalle görmeyecek, tesadüfen fark etsem de burun kıvırıp geçecektim.</p>

      <p class="paragraf">Suskunluğumdan haklı olduğu izlenimini edinmiş olsa gerek, kardeşim konuşmaya, “Ne var Allah aşkına Üstad-ı Muhterem bu haberde!” diyerek devam etti:</p>

      <p class="paragraf">“İki kardeşimiz bir yere eğlenmeye gitmişler, biri kolunu ötekinin omzuna koymuş. Ben senin omzuna kolumu yüz kere koyunca bir şey olmuyor. Sen kolunu benim belime doladığında kardeşçe olduğu düşünülüyor. Buna karşılık, biri ultra zengin iki genç ve yakışıklı insan bizim gibi davrandıklarında suç oluyor. Akıllıca bir durum mu bu?”</p>

      <p class="paragraf">Üniversite yıllarından itibaren özgürlükçülüğü şiar edinmiş kardeşimin söyledikleri, az önceki karamsarlığımı üzerimden atmama yol açmıştı. Genel anlamda doğru söylüyordu. Ama beni bu hale getiren, sadece bir gazetecinin kullandığı “tercih” lafı değildi ki!</p>

      <p class="paragraf">“Dur bir dakika!” dedim ve sözü önceki kardeş sofrasına getirdim. Selef<span class="char-style-override-12">i</span>min söylediklerini, tam da onun dile getirdiği gibi aktardım.</p>

      <p class="paragraf">Özgürlükçü kardeşim, biraz kırık bir ses tonuyla cevap verdi:</p>

      <p class="paragraf">“Bazen çok şaşırıyorum. Hangi dünyada yaşıyoruz! İki insanın birbirlerine yakınlık göstermelerinden hareketle onları hemen yatağa sokuveriyoruz. Yakışıyor mu bize? Kaldı ki öyle olsa kime ne! İnsanların kişisel tercihleri üzerine vaziyet etmeye ne hakkımız var? Bana kalırsa, konuşuyor olmamız bile ayıp.”</p>

      <p class="paragraf">“Eyvah” diye düşündüm. Konuşma, kesinlikle istemediğim bir yöne doğru gidiyordu! Kardeşim devam etti:</p>

      <p class="paragraf">“Bütün insanlar gibi, kardeşlerimiz de kendilerini ilgilendiren konularda istedikleri kararları verme, istedikleri gibi davranma hakkına sahip değiller mi? Ergenlik yaşını çoktan geçtiklerini, istedikleri şekilde yaşamak hakkına sahip olduklarını sen de ben de cümle âlem de biliyorken üstelik. Bana soracak olursan, böyle düşünüp konuşarak ve başkalarının hayatlarına dair planlar yaparak, asıl ahlaksızlık bataklığına biz saplanıyoruz.”</p>

      <p class="paragraf"><span>Nereden nereye gelmiştik! Üç cümlede kendimi, üzerine söz söylemeyi asla tercih etmeyeceğim yatak, cinsel tercih gibi kelimelerin kullanıldığı bir konuşmanın içinde bulmuştum.</span></p>

      <p class="paragraf">“Dur, dur, dur…” dedim ve “Nasıl geldik bu noktaya?” diye sordum.</p>

      <p class="paragraf">Kardeşim en yumuşak sesiyle, “Senin ya da sana bu soruları sorman gerektiğini aklına sokanların sayesinde…” dedi.</p>

      <p class="paragraf">Yüz yüze konuşuyor olsak şüphesiz, “O kadar da değil!” derdim. Telefonla konuşuyor olmanın dezavantajının bir kırgınlığa yol açmaması için, konuşmayı bir şekilde durdurmam gerektiğine karar verdim:</p>

      <p class="paragraf">“Beni yanlış anladın. İstersen bu konuyu müsait bir ortamda, daha geniş ele alalım.” diyerek konuşmayı nihayetlendirdim.</p>

      <p class="paragraf">Özgürlükçü kardeşim, burnumda olan canımın, onun söyledikleriyle daha da sıkıldığını anladı mı bilmiyorum.</p>

      <p class="paragraf">Her şeye rağmen, telefonu kapatmadan önce, “Lütfen bu konuştuklarımız aramızda kalsın.” demeyi ihmal etmedim.</p>

      <p class="arabaslik-sol" id="toc_marker-4-1">İkinci telefon…</p>

      <p class="paragraf">Sekreterim, ikinci telefonu en muhafazakâr kardeşimize bağlamıştı. “Ne pis bir hava değil mi?” diyerek başladım konuşmaya yine.</p>

      <p class="paragraf">Lafı fazla dolandırmadan, gazetedeki haberi ve fotoğrafı görüp görmediğini sordum.</p>

      <p class="paragraf">Görmüştü. Ben onu aramasam, o beni arayacaktı. Sabahın köründe aramak istememiş, zamanın biraz geçmesini beklemişti. Daha sormadan, ne düşündüğünü anlatmaya başladı:</p>

      <p class="paragraf">“Yakışmıyor azizim bize. Nedir böyle el ele kol kola, gece hayatları f<span class="char-style-override-12">i</span>lan. Bir düşünsene bu durumun öteki kardeşleri nasıl etkileyeceğini. Hemşirelerimizin bize hangi gözle bakacaklarını...”</p>

      <p class="paragraf">Konuştu, konuştu, konuştu...</p>

      <p class="paragraf">Sağ olsun, 1700’lere geri dönüp Anderson Nizamname-leri’nden girdi, yazılı olmayan kurallarımızdan çıktı.</p>

      <p class="paragraf">Böyle olunca, “Gerçekten bu kadar derin bir meseleden mi bahsediyoruz Üstad?” diye sorma gafletinde bulundum.</p>

      <p class="paragraf">Sıkı bir, “Elbette!” yapıştırdı.</p>

      <p class="paragraf">“Anladım Üstad” diyerek teşekkür ettim ve telefonu kapattım.</p>

      <p class="paragraf">Yeniden, odamın içinde dört dönmeye başladım.</p>

      <p class="paragraf">Yer yer hak vermiyor da değildim muhafazakâr üstadımın söylediklerine. Eğer kardeşliğimiz yüzyıllar boyunca muhtelif zorluklara karşı koyma kabiliyeti göstermiş, her yönden gelen birbirinden kuvvetli saldırılar karşısında bile yok olmamışsa, bunu prensiplerimize borçluyduk. Pek çok kardeşlik kuruluşu tarih sahnesinden silinip giderken, bizim devamlılığımızı sağlayan, sıkı sıkıya bağlı olduğumuz kurallarımızdan başkası değildi.</p>

      <p class="paragraf">Mesela, mabetlerde din ve siyaset konuşmayan bir gelenekten geliyorduk.</p>

      <p class="paragraf">Bu, tabii ki kardeşlerimizin din konusunu es geçtikleri ya da siyaseti kulak ardı ettikleri anlamına gelmiyordu. Her birimiz, gündelik hayatımızda dini de tartışabilirdik siyasetle de ilgilenebilirdik. Bu tür konulara mabetlerimizde ve kardeş sofralarımızda girmemekle, esasen kendimizi dışarıdan gelebilecek saldırılara ve içerde çıkabilecek anlaşmazlıklara kapatmış oluyorduk o kadar.</p>

      <p class="paragraf">Sadece erkeklere açık bir kurum olmamızın da pek çok haklı gerekçesi vardı.</p>

      <p class="paragraf">Büyük ölçüde bu nedenle, hiçbirimizin eşi ne nereye gittiğimizi ne de gittiğimiz yerde ne yaptığımızı sorgulamıyordu. Sonuç olarak erkek erkeğe bir araya geliyor, ucu bucağı olmayan, bizim ezoterizm, sembolizma dediğimiz ama onların felsefe olduğunu düşündükleri konuşmalar yapıyorduk.</p>

      <p class="paragraf">Böylesi bir durumdan ne kendilerine ne de ailemize bir zarar gelirdi. Bir başka deyişle, içinde kadınlar olmadığı için, kuşku duyulacak ve korkulacak bir davranışta bulunamazdık. Ötekileri bilmem ama en azından ben, bu durumun da dayanıklılığımızı artıran faktörlerden biri olduğunu düşünüyorum.</p>

      <p class="paragraf">Kadınlarla ilgili başka tabulara da sahibiz. Bir kardeşin eşi, annesi ve kızlarını hemşirelerimiz sayıyoruz. Bu geleneğin de kardeşliğimizi büyük bir koruma altına aldığını yaşayarak görüyoruz. Epeydir bu çatının altındayım, tek bir kardeşimizin bile bir başka kardeşimizin eşine, kızına yan gözle baktığına tanık olmadım. Durmaksızın ahlak edebiyatı yapanlardan değilim ama bu geleneğimizin de kardeşliğimize kuvvet verdiğini söylemeden geçmemem lazım.</p>

      <p class="arabaslik-sol" id="toc_marker-4-2">Peki ya şu “cinsel tercih” meselesi…</p>

      <p class="paragraf">Camiamızda daha önce bu konuda bir tek kelime bile konuşulduğunu duymadım. Şimdiye kadar kimsenin aklına gelmiş olmadığından mı, yoksa hiç gerekmediğinden mi bilmiyorum. Kimbilir, belki de düşünülmüş ve konuşulmuştur da ben haberdar olmamışımdır.</p>

      <p class="paragraf">Muayenehanemi bin bir konuyu kafamda evirip çevirerek fır dönerken, kendimi bir ara, “Evrenin Ulu Mimarı, bula bula beni mi buldun!” diye söylenirken yakalıyorum.</p>

      <p class="paragraf">Ne tatsız bir durum!</p>

      <p class="arabaslik-sol" id="toc_marker-4-3">Üçüncü telefon</p>

      <p class="paragraf"><span>Masamın üzerindeki telefon çalmasa, dolap beygiri gibi dönmeyi bir süre daha sürdürür, yazılı ve yazılı olmayan tüm kurallarımızı az önce de söylediğim gibi baştan sona bir kez daha hatırlar, her birinin üzerinde kafa yorardım.</span></p>

      <p class="paragraf"><span>Neden mi anlatıyorum bütün bunları? Tabii ki ruh durumumu daha iyice anlamanız için!</span></p>

      <p class="paragraf"><span>Neyse ki telefon çalıyor ve ben, kapıldığım girdaptan kurtulmak için bir cankurtaran simidine atlar gibi, önümdeki ahizeye hamle ediyorum.</span></p>

      <p class="paragraf"><span>“Ne hava!” diye açıyor telefonu kardeşim. Onunla da karın ardında bırakmaya başladığı pislikten söz ediyoruz. Bugün İstanbul’da, kim kiminle hangi konuda konuşacak olursak olsun, eminim öncelikle karın ardında bıraktığı pislikten söz edecektir.</span></p>

      <p class="paragraf"><span>Daha önce de önemli konularda verdiğim kararlarda, bu kardeşimden aldığım</span> <span>f</span><span class="char-style-override-12">i</span><span>kirlerin yararı olmuştu. Bu sefer de öyle olacağından eminim. Abartıya kaçmaz, tarafsız kalabilir, düşüncelerini duygularından arındırmayı gayet iyi becerir. Desteklediği siyasi partiyi, bayıldığı yazarı, tuttuğu takımı bile gerektiğinde yerden yere vurur. En kızdığı politikacı bile olumlu bir davranışta bulunsa, önünde selam durur.</span></p>

      <p class="paragraf"><span>“Üstad” dedim, kar çamur faslını tamamlar tamamlamaz… “Sağduyuna ihtiyacım var.”</span></p>

      <p class="paragraf"><span>“Estağfurullah” diye cevap verdi utangaç bir ses tonuyla.</span></p>

      <p class="paragraf"><span>Bu tür insanların çoğalması lazım. Neredeyse herkes, dünyaya ifrat ile tefrit noktalarından bakarken, sayıları çok az olan bu dengeli insanlar, aslında hepimiz için çok değerli birer emniyet sübabı.</span></p>

      <p class="paragraf"><span>Kardeşim, “Estağfurullah” demiş ve dinlemeye geçmişti. Derhal derdimi anlatmaya giriştim. Kendisinden önce konuştuklarımın neler söylediklerinden de söz ettikten sonra, tavsiyesini istediğimi belirttim.</span></p>

      <p class="paragraf"><span>Dalgın bir ses tonuyla, “Estağfurullah” diye tekrarladı. Sonra uzunca bir süre sustu. Belli ki düşünüyordu. Ardından tane tane konuştu.</span></p>

      <p class="paragraf"><span>“Lafa homofobik olmadığımı söyleyerek başlamam, umarım seni rahatsız etmez. Senin ve kardeşlerimin çok büyük bir kısmının da böyle olmadığından eminim.”</span></p>

      <p class="paragraf"><span>“Tabii ki değilim!” dedim korku içinde.</span></p>

      <p class="paragraf"><span>Gerçekten de değilim. Hangi konuda olursa olsun nefret, korku, hoşnutsuzluk gibi kavramlardan hep uzak durmaya çalıştım. Kimseden benim gibi düşünmesini, davranmasını, yaşamasını istemem ve beklemem. Benim gibi düşünmüyor ya da yaşamıyor diye kimseden nefret etmem, korkmam, onlara karşı hoşnutsuz bir davranış içine girmem.</span></p>

      <p class="paragraf"><span>Kardeşim de bunun farkındaydı ki, “Senin de olmadığından eminim.” demişti. Konuşmaya devam etti:</span></p>

      <p class="paragraf"><span>“Bu konunun, seni, bulunduğun konum nedeniyle ilgilendirdiğini biliyorum. Hak da veriyorum. Bir terslik yaşanmadan, tatsızlık oluşmadan önlemler geliştirmen gerektiğini düşünüyorsun. Öncelikle zamana ihtiyacın var. Sen de farkındasındır, acele etmeden yaklaşmak zorunda olduğun bir meseleyle karşı karşıyasın. En ufak bir dikkatsizliğin, tatsız sonuçlara, kırgınlıklara yol açabilir.”</span></p>

      <p class="paragraf"><span>Doğru söylüyordu. En çok ortaya çıkabilecek bir tatsızlıktan endişe ediyordum. Ben düşünürken o devam etti:</span></p>

      <p class="paragraf"><span>“İyi yönetmen gereken, alabildiğine hassas bir durum. Eminim sen de bütün bu söylediklerimin farkındasındır.”</span></p>

      <p class="paragraf"><span>Kardeşimi can kulağıyla dinliyordum. Ama sustu.</span></p>

      <p class="paragraf"><span>Devam edeceğini umarak kendisine hak verdiğimi söyledim ve konuşmasını sürdürür umuduyla bekledim.</span></p>

      <p class="paragraf"><span>Konuşmaya devam etmeyeceğini anlayınca, “Peki ne yapmalıyım?” diye sordum.</span></p>

      <p class="paragraf"><span>Bilmediğini söyledi.</span></p>

      <p class="paragraf"><span>Birisi ne yapılması gerektiğini bilmediğini söyleyince, sizi bilmem ama ben çok şaşırıyorum. Zaten böyle bir durumla o kadar az karşılaşıyorum ki!</span></p>

      <p class="paragraf"><span>Söyler misiniz bana, herkes, her şeyin, nasıl yapılması gerektiğini bu kadar iyi bilebilir mi?</span></p>

      <p class="paragraf"><span>Bana kalırsa herkes, her şeyi bildiğini sanıyor.</span></p>

      <p class="paragraf"><span>Ne vahim bir durum değil mi?</span></p>

      <p class="paragraf"><span>Düşünceye dalıp konuşmadan koptuğumu fark etmiş olsa gerek, yavaşça, “Gözle” dedi sağduyulu kardeşim ve yardım vaat etti:</span></p>

      <p class="paragraf"><span>“Ben de gözleyeceğim. Aklıma bir şey gelirse söylerim.”</span></p>

      <p class="paragraf"><span>Üç telefon konuşması yapıp, üç ayrı görüş aldım. Birincisi Âzem ile Sedat’ı rahat bırakmamı, ikincisi her ikisinin de gırtlaklarını derhal sıkmamı, üçüncüsü ise dikkatle gözleyip durumu akıllıca yönetmemi tavsiye etmişti.</span></p>

      <p class="paragraf"><span>Üçüncü tavsiyeyi daha fazla dikkate almam gerektiğine karar verdim.</span></p>
    </div>
  </div>
</body>
</html>
