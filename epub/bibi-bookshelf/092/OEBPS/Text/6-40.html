<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-40.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-40.html" xml:lang="tr-TR">
    <div class="Basic-Text-Frame">
      <p class="split"/>

      <p class="anabaslik" id="toc_marker-40">AŞK VE KILIÇ</p>

      <p class="paragraf">“Kardeşlerim, tek gündem maddesiyle toplanmış bulunuyoruz...”</p>

      <p class="paragraf">Beklediğim an geldi!</p>

      <p class="paragraf">Geçen birkaç gün içinde, benden önce Üstad-ı Muhteremlik yapmış kardeşlerimi tek tek dolaştım. Bazılarının kısmen tanık ya da f<span class="char-style-override-12">i</span>kir sahibi olduğu, çoğunluğunu Büyük Üstadın yardımıyla göğüslediğim serüveni, en ince ayrıntılarına kadar anlattım.</p>

      <p class="paragraf"><span>Böylesine hassas bir konuyu, kendileriyle neredeyse hiç istişare etmeden halletmeye çalışmamı onaylamayanlar da oldu krizi soğukkanlılıkla yönetmiş olduğumu söyleyenler de.</span></p>

      <p class="paragraf">Neredeyse tüm adımlarımı Büyük Üstadın kontrolü altında atmış olmam, hepsinin takdirini kazandı.</p>

      <p class="paragraf">Daha önce Üstad-ı Muhteremlik yapmış olan kardeşlerime olan ziyaretlerimi tamamlayınca, sıra Üstad-ı Muhteremlik yapmamış ama çatımızın altında uzun yıllar geçirmiş, tecrübeli ve bilgili kardeşlerimi bilgilendirmeye geldi. Onları da ikişer üçer bir araya getirdim, nelerin olup bittiğini ve şu anda hangi noktada olduğumuzu anlattım.</p>

      <p class="paragraf">Her iki kesime de nasıl bir sonuç istediğimin, krizi nasıl aşmayı planladığımın bilgisini, dilim döndüğünce vermeye çalıştım. Laflarımın arasına, Büyük Üstadın görüşlerinin de bu yönde olduğunu ustaca sıkıştırdım.</p>

      <p class="paragraf">Daha açık konuşacak olursam, “Kardeşlerim, tek gündem maddesiyle toplanmış bulunuyoruz.” dediğim anda, aslında çalışmayı başlatmıyor, son saymaya geçiyordum.</p>

      <p class="arabaslik-sol" id="toc_marker-40-1">Sona yaklaşırken...</p>

      <p class="paragraf">Şimdi yapmam gereken, meseleyi hazırladığım plan dahilinde tüm kardeşlerle paylaşmak ve mümkünse bu krizi bir daha başımıza gelmemesini dileyerek sonlandırmak.</p>

      <p class="paragraf">Notlarım önümde. Yazılsa roman çıkacak koca maceraya ilişkin konuşma başlıklarımı bir sayfaya sığdırmış bulunuyorum.</p>

      <p class="paragraf">Daha önce birkaç kez saat tutarak yaptığım provalardan edindiğim izlenim, on beş dakika içinde sözlerimi tamamlayabildiğim…</p>

      <p class="paragraf">Baştan itibaren, bu konuşmanın ölümcül uzunlukta olmaması gerektiğinin farkındayım. Ayrıntılarla boğuşmak, neyin doğru neyin yanlış olduğunu tartışmak ya da tartıştırmak gibi bir niyetim yok.</p>

      <p class="paragraf">Becerebilirsem, yüz yılda bir karşılaşacağımız türden ve her açısında tehlikeli bir köşe bulunan bu krizden, kardeşlerimi ve kendimi çok hasar almadan çıkartmaya çalışacağım.</p>

      <p class="paragraf">Ağzımdan çıkan “tek gündem maddesi” sözleri üzerine kardeşlerim dikkat kesilmiş ne söyleyeceğimi bekliyorlar. Özellikle konuyu hiç bilmeyen kardeşlerimin merakının giderek arttığını görüyorum.</p>

      <p class="paragraf">Aldığım notlara bakıyorum ve konuşmaya başlıyorum...</p>

      <p class="paragraf">Konuşmamı sürdürürken, meseleyi ilk kez şimdi duyan kardeşlerimin çok şaşırdıklarını hissediyorum. Birbirlerine bakıyor, ardından, neler söylediğimi kaçırma endişesiyle derhal bana dönüyor ve can kulağıyla dinlemeyi sürdürüyorlar.</p>

      <p class="arabaslik-sol" id="toc_marker-40-2">İsmi geçenler…</p>

      <p class="paragraf">Konuşmamda doğal olarak Âzem ile Sedat’ın adı çok geçiyor.</p>

      <p class="paragraf">Bir de tabii bol bol Şirin Hanım ve Peykân Bey’in kulaklarını çınlatıyorum.</p>

      <p class="paragraf">Birkaç kez Şah Cihan ile hançerinden ve Bonhams’ın 20.000.000 sterlin alıcı bulacağını tahmin ettiği, Büyük Üstadın odasında asılı olan göz alıcı kılıçtan söz ediyorum.</p>

      <p class="paragraf">Bu kılıcın, kardeşimiz Cemaleddin Afgani’ye vezirliği sırasında gösterdiği yararlılıklar nedeniyle hediye edildiğini anlatıyorum. Ayrıca, bu kardeşimizin muhteşem hayatından da başlıklar halinde bahsediyorum.</p>

      <p class="paragraf">Ardından, sözü İran Devrimi’nin sonuçlarına, Vâlâ kardeşimizin Türkiye’ye geliş öyküsüne getiriyorum.</p>

      <p class="paragraf">Konuşurken kardeşlerimin yüzlerini tek tek inceliyorum. Anlattıklarımı bir yaşam öyküsü gibi değil, hayali bir macera gibi dinlediklerinden eminim. Doğrusunu söylemek gerekirse, geçen sekiz aya yakın süre içinde yaşadıklarımın hayal değil de gerçek olduğuna inanmakta, bugün ben bile zorluk çekiyorum.</p>

      <p class="paragraf">Oysa, maceranın iki ismi aramızda. Kanlı canlı karşımızda oturuyor.</p>

      <p class="paragraf">Âzem ile Sedat ben konuşurken, özellikle de isimleri geçtikçe, kızarıyor bozarıyorlar...</p>

      <p class="paragraf">“Evet kardeşlerim” diyorum bir ara ve şaşkın bakışlar arasında, konuşmamın bilgi vermeye dönük kısmını sonlandırma aşamasına doğru ilerliyorum:</p>

      <p class="paragraf">“Türkiye’de ilk kez karşılaştığımız, sık olmamakla birlikte dünyanın çeşitli yerlerinde de karşılaşılmış, sıra dışı bir durumla yüz yüze bulunuyoruz. Ben de sizler de ileride üzerine yazılar yazılacak, tezler üretilecek, davranış biçimleri geliştirilecek, romanlara, f<span class="char-style-override-12">i</span>lmlere konu olacak, ama bugün çözüm bekleyen bir meseleyle karşı karşıyayız...”</p>

      <p class="paragraf">Bu noktada biraz dünya örneklerinden söz etmemin yararlı olacağının farkındayım. Özellikle yeni kardeşlerimden bilmeyenler olabilir diye İrlanda, Macaristan ve ABD örneklerini veriyorum.</p>

      <p class="paragraf">Bir ara lafı kadın papa seçilmesine bile getiriyorum...</p>

      <p class="paragraf">Delikli sandalyeye ilişkin söylediklerim, konudan haberdar olmayan kardeşlerimin gülümsemesine yol açıyor.</p>

      <p class="paragraf">Bütün bunlardan söz etmemin nedeni, yaşadığımız sarsıcı olayın etkisini mümkün olduğunca azaltmak, yıkıcı bir tesirde bulunmasını engellemeye çalışmak.</p>

      <p class="paragraf">Planım yürüyecek mi bilmiyorum?</p>

      <p class="paragraf">Açık konuşmam gerekirse ilk kez, kardeşlerimi ikna edip edemediğimi hissedemiyorum.</p>

      <p class="paragraf">Bakalım bu özel gündemle gerçekleşen toplantının sonu da tıpkı daha öncekiler gibi istediğim biçimde gelecek mi?</p>

      <p class="arabaslik-sol" id="toc_marker-40-3">Söz Âzem’de…</p>

      <p class="paragraf">“Şimdi” diyorum konuşmamın sonunda, “sözü, kendisini savunması için Âzem’e bırakıyorum”…</p>

      <p class="paragraf">Acaba kardeşlerim, “Âzem kardeşim” değil de sadece “Âzem” dediğimi fark etmişler midir?</p>

      <p class="paragraf">Tahmin ediyorum ki evet.</p>

      <p class="paragraf">Âzem, kardeşlere özgü kıyafetinin içinde ayağa kalkıyor. Yüzü bembeyaz. Sesi titreyerek konuşuyor:</p>

      <p class="paragraf">“Üstad-ı Muhterem, nasıl göründüğünü ama aslında ne olduğunu, nedenleriyle birlikte uzun uzun anlattınız. Benim hepinizden istediğim, halisane niyetlerle burada bulunuyor olduğumu bilmeniz. Aranıza katılırken de sonrasında da kılıcı korumaktan başka bir düşüncemin olmadığına inanmanız tek dileğimdir...”</p>

      <p class="paragraf">Âzem kısa bir konuşma yapacakmış gibi başlasa da öyle devam etmiyor. Aslında onu gayet iyi anlıyorum. Karşılarında belki de son defa bulunduğu, kendisini kardeş olarak bağrına basmış, sırlarını paylaşmış insanlara hesap vermesi gerektiğini düşünüyor. Kendilerini aslında kandırmak istemediğini, böyle davranmak zorunda kaldığını ifade etmesi lazım. Kendisine sevgiyle kucak açmış bu insanlara vefa borcu var ve bunu ödemesi gerektiğinin farkında.</p>

      <p class="paragraf">Âzem Afgani, konuşmasının bazı yerlerinde benim söylediklerimi tekrarlıyor, yer yer de beni tanık olarak gösteriyor. Böyle zamanlarda konuşmasına müdahil olmadan ama başımı sallayarak söylediklerine destek oluyorum.</p>

      <p class="paragraf">Lafı kardeşimiz olan dedesine getirdiğinde, sona yaklaştığını hissediyorum. Vâlâ Bey’le geliştirdiği çok özel ilişkiden söz ederken gözlerinin dolduğunu fark ediyorum.</p>

      <p class="paragraf">Sonunda konuşamayacak hale geliyor Âzem ve şu cümleyle konuşmasına noktayı koyuyor:</p>

      <p class="paragraf">“Aranıza hırsız gibi katılmamın tek nedeni, aile geleneğimiz olan kılıç muhafızlığını sürdürmektir...”</p>

      <p class="paragraf">Cümlesini tamamlayamıyor... Yardım ister gibi bana doğru bakıyor...</p>

      <p class="paragraf">Çekicimi vuruyorum!</p>

      <p class="paragraf">O anda, mabette yere bir iğne düşse duyulabilir. Ölüm sessizliği denilen şey bu olmalı.</p>

      <p class="paragraf">Herkesin gözü bende. Kardeşlerimin, ne söyleyeceğimi çok merak ettiklerini biliyorum.</p>

      <p class="paragraf">Çekiç sesinin etkisi sürerken ilgili kardeşimden, önlüğünü ve eldivenlerini alarak Âzem’i mabet dışına çıkartmasını istiyorum.</p>

      <p class="paragraf">Âzem, mabetten çıkarken dönüp bir kez daha bakıyor...</p>

      <p class="paragraf">O anda yüzünde oluşan ifadeyi tarif edebilmem de unutmam da mümkün değil.</p>

      <p class="paragraf">Geçen süre zarfında kıpırdanmalar, yer yer konuşmalar oluyor.</p>

      <p class="paragraf">Kapı kapanır kapanmaz, yeniden çekicimi vuruyorum.</p>

      <p class="arabaslik-sol" id="toc_marker-40-4">Söz Sedat kardeşimde…</p>

      <p class="paragraf">“Şimdi de Sedat kardeşimize söz vereceğim. Buyurun Sedat kardeşim...”</p>

      <p class="paragraf">Kardeşlerimin, Âzem’den farklı olarak Sedat’a “kardeşim” diye hitap ettiğimi fark ettiklerinden eminim.</p>

      <p class="paragraf">Sedat konuşmaya, tıpkı of<span class="char-style-override-12">i</span>simdeki yüzleşme anında olduğu gibi alabildiğine sakin bir ses tonuyla başlıyor. Konuşmasını tamamlayana kadar bu ses tonunu koruyacağını tahmin ediyorum.</p>

      <p class="paragraf">Genç kardeşim, çok değil sekiz ay kadar önce Âzem ile mabette ilk adım attıkları güne geri dönüyor. Bizlerle ve onunla ilk karşılaşmasını anlatıyor. İlerleyen birkaç gün içinde Âzem’in kadın olduğunu keşfettiğini söylüyor. Tibet gezisi esnasında evlenmelerinden söz ediyor. Sonra bir önemli noktaya şöyle dikkat çekiyor:</p>

      <p class="paragraf">“Size karşı dürüst olmam gerektiğinin tabii ki farkındaydım. Öte yandan, resmen görevlendirilmiş olmasam da çok önemli bir sorumluluk taşıdığımı düşünmeye başlamıştım. Kılıcın, kardeşliğimizin elinden kayıp gitmesi an meselesiydi.”</p>

      <p class="paragraf">Konuşmasının bu noktasında nefes alıyor Sedat kardeşimiz. Etrafa, şimdi söyleyeceklerime lütfen inanın, der gibi bakıyor:</p>

      <p class="paragraf">“Âzem’in kadın olduğunu, kendisinin dışında bilen tek kişiydim. Bunu mutlaka sizinle paylaşmam gerektiğini biliyordum. Öte yandan, bu özel durumu kavradığım andan itibaren, bir anlamda kılıç muhafızlığım da başlamış oldu. Bu görevden kaçamazdım. Tekrar olacak ama birkaç örnekle ne demek istediğimi anlatmaya çalışacağım.”</p>

      <p class="paragraf">Doğrusu, Sedat kardeşimin tekrara girmesini istemezdim ama ona mani olmanın doğru olmayacağının da farkındaydım. Öteki kardeşlerim gibi dinlemeye koyuldum:</p>

      <p class="paragraf">“Az önce, Büyük Üstadın odasının önünde yakalanmamızı, Şirin Hanım ve Peykân Bey’le başımızdan geçenleri Üstad-ı Muhterem’den dinlediniz. Yakında, bu iki insanla aramızda belki yıllarca sürecek bir hukuk savaşı başlayacak. Şu anda tüm dikkatler kılıcın üzerine çekilmiş durumda. Bugün kesinlikle kılıcın bana ihtiyacı yok. Oysa özellikle son birkaç aydır, ben ve eşim Âzem, kılıçla yattık kılıçla kalktık. Takdir edersiniz ki kılıcın maddi değeri akıllara durgunluk verecek yükseklikte. Manevi değerine ise paha biçmemiz mümkün değil. Bütün bunları, ne kadar hassas bir durumla karşı karşıya olduğumuzu bilmeniz ve suskunluğumu mazur görmenizi sağlamak için anlattım.”</p>

      <p class="paragraf">Dinlerken, Sedat kardeşimin aslında tekrar yapmadığını, bazı gelişmelerin kendi bakış açısından nasıl göründüğüne dikkat çektiğini anlıyorum.</p>

      <p class="paragraf">Ayrıca, genç kardeşimin yaptığı kendine güvenli konuşmayla herkesin kalbini kazandığını da hissediyorum.</p>

      <p class="paragraf">Benim de arzum bu.</p>

      <p class="paragraf">Sedat sözlerini tamamlarken, konuşması süresince sesine hâkim olan sükûnet kayboluyor.</p>

      <p class="paragraf">Az sonra bunun nedenini anlayacağım. Belli ki son bir cümle daha söyleyecek.</p>

      <p class="paragraf">Bana yönelik olarak söyleyeceği bu son sözler, ses tonunu sükûnetten acıya dönüştürmesine yol açmış durumda:</p>

      <p class="paragraf">“Mabetten çıkartılmaya hazırım Üstad-ı Muhterem!”</p>

      <p class="paragraf">Bu cümle üzerine, mabette yeniden bir kaynaşma oluyor. Herkes birbiriyle konuşmaya başlıyor. Yüzler asılıyor.</p>

      <p class="paragraf">Kardeşimiz, kurduğu son cümleyle herkesin yüreğini dağlamış durumda.</p>

      <p class="paragraf">Bir çekiç darbesiyle uğultuyu sonlandırıyorum.</p>

      <p class="paragraf">Dışarıya çıkartılacağını tahmin ederek ayakta bekleyen Sedat’a dönüyorum ve “Lütfen yerinize oturun kardeşim!” diyorum.</p>

      <p class="paragraf">O yerine oturur oturmaz sözlerimi sürdürüyorum:</p>

      <p class="paragraf">“Sedat kardeşim, şimdi beni iyi dinleyin!”</p>

      <p class="paragraf">Mabette yeniden ölüm sessizliği hâkim oluyor…</p>

      <p class="paragraf">“Size, kardeşliği koruyucu davranışlarınız için teşekkür ederim. Aynı teşekkürü, eşiniz Âzem hemşiremize de borçlu olduğumuzu bilmenizi istiyorum. Elbette, uygun bir ortamda, bunu kendisine de ifade edeceğim. Evet, kardeşlik zincirimizde hepimizin bildiği bir nedenle bugün bir azalma oldu. Üzüntü duymamamız elde değil. Buna karşılık, bir ‘hemşire’ kazandık ve mutluyuz...”</p>

      <p class="paragraf">Son bir çekiç darbesiyle, “aşk ve kılıç”a dair bu çok özel toplantıyı sona erdiriyorum.</p>
    </div>
  </div>
</body>
</html>
