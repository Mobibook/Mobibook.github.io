<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-23.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-23.html" xml:lang="tr-TR">
    <div class="Basic-Text-Frame">
      <p class="split"/>

      <p class="anabaslik" id="toc_marker-23">ŞİRİN HANIM’IN İŞLERİ…</p>

      <p class="paragraf">Şirin Hanım, ilk kez geldiği muayenehanemi dikkatle inceliyor. Yüzündeki ifadeden beğenip beğenmediğini anlamaya çalışsam da başarılı olamıyorum.</p>

      <p class="paragraf">Gösterdiğim koltuğa otururken “Randevu almadan geldiğim için özür dilerim. Çok vaktinizi almayacağım.” diyor ve hemen konuya giriyor:</p>

      <p class="paragraf">“Âzem ve Sedat gereksiz bir davranışta bulunmuşlar ve siz de kendilerini anlayışla karşılamış, çok iyi davranmışsınız. Bunun için size teşekkür etmeye geldim.”</p>

      <p class="paragraf"><span>Misaf</span><span class="char-style-override-12">i</span><span>rimin geliş nedenini yadırgasam da hissettirmemeye çalışıyorum. İki yetişkin için, üstelik kendisini ilgilendirmeyen bir konuda özür dilemeye gelmiş olması tuhaf bir durum.</span></p>

      <p class="paragraf">Ne diyeceğimi bilmiyorum. Gelişigüzel birkaç laf etmekten başka çarem yok:</p>

      <p class="paragraf">“Fazladan bir şey yapmadım. Genç insanların bazen neyi, neden yaptıklarını anlamak zor oluyor.”</p>

      <p class="paragraf">Onun benimle ilgili düşüncelerini tabii ki bilemem ama ben karşımdaki hanımefendinin son derece zeki olduğunun farkındayım. Bu ziyaretin sadece oğlu ve oğlunun arkadaşıyla ilgili olmadığını düşünüyorum.</p>

      <p class="paragraf">Şirin Hanım lafı acaba nereye getirecek? Merak içinde bekliyorum.</p>

      <p class="paragraf">Birkaç usulen edilmiş laf daha ediyor ziyaretçim. Sonra, usturuplu bir yol izleyerek sadede geliyor:</p>

      <p class="paragraf">“Peykân Bey’le görüşmüşsünüz...”</p>

      <p class="arabaslik-sol" id="toc_marker-23-1">“Ona inanmayın bana inanın!”</p>

      <p class="paragraf">Şirin Hanım’ın ziyaret nedeni, Büyük Üstadın odasının kilidinin kurcalanması değil. Asıl üzerine konuşmak istediği konu, Peykân Bey’in beni ziyaret etmiş olması.</p>

      <p class="paragraf">Ailecek yediğimiz önceki iki yemekten farklı olarak, bu kez ipler benim elimde. O buluşmalarda, sorularıma cevap vermekten itinayla kaçınırken bana çektirdiği zorluğun aynısını, şimdi ben ona çektireceğim.</p>

      <p class="paragraf">“Peykân Bey’le görüşmüşsünüz...” diyerek bıraktığı noktada kalmasını sağlıyorum konuşmanın.</p>

      <p class="paragraf">Normal koşullarda onun bıraktığı yerden alıp, ziyaretçimle yaptığımız konuşmayı bütün ayrıntılarıyla anlatırım. Ama Şirin Hanım böyle bir davranışı kesinlikle hak etmiyor.</p>

      <p class="paragraf">Bu nedenle, “Peykân Bey’le görüşmüşsünüz...” sözlerine karşılık, sadece “Evet” diye yanıt verdim ve sustum.</p>

      <p class="paragraf">Ağzımdan laf çıkmayacağını anlayan Şirin Hanım’ın, doğrudan doğruya, “Neler konuştunuz?” diye sormayacağını tabii ki tahmin edebiliyorum.</p>

      <p class="paragraf">Buna karşılık, “Ona inanmayın!” diyeceği hiç aklıma gelmiyor ama diyor… Şu insanlar ne garip, sadece iki kez konuştukları birisinin karşısına geçip “ona inanmayın”, bir başka deyişle, “bana inanın” deyiveriyorlar.</p>

      <p class="paragraf">Karşılık olarak “Kime inanıp kime inanmayacağıma ben karar veririm.” demedim tabii ki.</p>

      <p class="paragraf">Karşımda yetmişine yaklaşmış bir hemşirem oturuyor olmasa, lafımı hiç sakınmaz, “Emriniz olur, ona inanmam, size inanırım.” derim.</p>

      <p class="paragraf">Ama durum farklı. Şirin Hanım asla kırmak istemeyeceğim bir hanımefendi. Kardeşlikten gelen çok özel bir hukukumuz var. Onu bilmem ama ben öyle olduğunu düşünüyorum.</p>

      <p class="paragraf">Sıkıntılı bir ses tonuyla, “Hangi konuda Peykân Bey’e inanmayayım Şirin Hanım?” diye sordum. Alın size bir şaşırtıcı cevap daha:</p>

      <p class="paragraf">“Hiçbir konuda!”</p>

      <p class="paragraf">Zeki, akıllı, deneyimli, usturuplu konuşmasını bilen bir kadınla karşı karşıya olduğumu zannederken, birdenbire, “Ona hiçbir konuda inanmayın. Bana inanın!” diyen biriyle konuşuyor olmak çok şaşırtıcı.</p>

      <p class="paragraf">İçimden az önce olduğu gibi yine, “Emriniz olur!” demek geçse de kendimi tuttum. Konuşmamızı makul bir f<span class="char-style-override-12">i</span>kir alış verişi çerçevesine çekmem lazım. Çünkü karşımdaki insan, hem babası hem de oğlu kardeşimiz olduğu için hemşirem.</p>

      <p class="paragraf">Yine de, istediğini istediği biçimde soramayacağını ya da üzerimde baskı kuramayacağını bilmesi lazım. Bir başka deyişle, sorusunu sorup cevabını alacağı, ardından, “Hadi bana eyvallah” diyerek çekip gideceği biri değil karşısındaki.</p>

      <p class="paragraf">Evet, bunu bir şekilde ifade etmem gerekiyor!</p>

      <p class="paragraf">“Şirin Hanım, sizce Peykân Bey beni neden ziyaret etmiş olabilir?”</p>

      <p class="paragraf">Sorum, misaf<span class="char-style-override-12">i</span>rimin yüzünün allak bullak olmasına yol açıyor ve bu durum hiç mi hiç hoşuna gitmiyor.</p>

      <p class="paragraf">“Nereden bileyim ben!”</p>

      <p class="paragraf">Aksi ses tonu canımı sıkıyor ama tavrımı değiştirmeyeceğim. Olabilecek en hoşgörülü halimle, konuşmanın sürmesini sağlamaya çalışacağım…</p>

      <p class="paragraf">“Sizle tanışmadan önce Peykân Bey’in adını bile bilmezdim. Beni hasta olduğu için de ziyaret etmedi.”</p>

      <p class="paragraf">Daha fazla devam etmeme gerek yok. Ne demek istediğim açık. Misaf<span class="char-style-override-12">i</span>rim, Peykân Bey’le hangi konularda, neler konuştuğumuzu bilmek istemişti. Hemen, bu isteğinin yerine gelmeyeceğini ifade ettim ve noktayı koydum.</p>

      <p class="paragraf">Hiç olmazsa bir kez, benim merak ettiğim konuların da konuşulmasını istemek hakkım olmalı. Öyle değil mi?</p>

      <p class="paragraf">Suskunluğum Şirin Hanım’ı tedirgin ediyor.</p>

      <p class="arabaslik-sol" id="toc_marker-23-2">Kim kazanacak?</p>

      <p class="paragraf">Şirin Hanım’la karşılıklı olarak bir sinir harbine girmiş durumdayız. Bakalım sonunda kim kazanacak? Hamle sırası onda:</p>

      <p class="paragraf">“Bir sürü yalan söylemiştir size. Eminim.”</p>

      <p class="paragraf">Doğru yolda olduğumu hissediyorum. O halde, böyle devam etmem gerekiyor. Daha çok onu konuşturmam lazım. Bir zarf daha atıyorum:</p>

      <p class="paragraf">“Hangi konularda?”</p>

      <p class="paragraf">Çok kızıyor misaf<span class="char-style-override-12">i</span>rim:</p>

      <p class="paragraf">“Nereden bileyim ben canım! Dünyanın en yalancı insanlarından biridir Peykân. Kimbilir neler söylemiştir size?”</p>

      <p class="paragraf">Maalesef, f<span class="char-style-override-12">i</span>krimi tekrar değiştirmek zorundayım.</p>

      <p class="paragraf">Önce zeki, akıllı, usturuplu konuşan, deneyimli biri diye düşünmüş, sonra vazgeçmiştim ya hani… Şimdi yeniden en başa dönüyorum.</p>

      <p class="paragraf">Bakar mısınız, ağzından zırnık laf çıkartmadan, ne konuştuğumuzu öğrenmek için nasıl da çabalıyor. Oltaya gelmeye hiç niyetim yok. Hiçbir şey söylemeden bir şey söylemiş gibi yapma sırası bende:</p>

      <p class="paragraf"><span>“Peykân Bey’le hangi konularda konuştuğumuzu bile bilmiyorsunuz. Yalan söylemiş olduğunu nasıl düşünüyorsunuz?”</span></p>

      <p class="paragraf">Omzunu silkerek cevaplıyor Şirin Hanım sorumu:</p>

      <p class="paragraf">“Öyle. Çünkü yalancının biridir o!”</p>

      <p class="paragraf">Peykân Efgani ile akraba olduğunu açıklıkla ifade etmezse, bizzat kendi ağzıyla Peykân Bey’in Cemaleddin Afgani’nin kılıcında hak iddia ettiğini söylemezse, neler konuştuğumuza dair tek kelime bile etmeyeceğim. Kararım kesin. Bugünün galibi, Şirin Hanım değil ben olacağım.</p>

      <p class="paragraf">Misaf<span class="char-style-override-12">i</span>rim aniden, hiç ummadığım bir açıklamada bulunuyor:</p>

      <p class="paragraf">“Peykân bana evlenme teklif etmişti, reddetmiştim. Biliyor musunuz?”</p>

      <p class="paragraf">“Öyle mi?” diyerek şaşırmış gibi davranıyorum.</p>

      <p class="paragraf">Aslında biliyorum böyle olduğunu. Şirin Hanım’ın babası Vâlâ Bey, önceki Büyük Üstada kılıcı teslim ederken vermiş bu bilgiyi. Şimdiki Büyük Üstad geçenlerde anlatmıştı. Misaf<span class="char-style-override-12">i</span>rim söyleyince hatırlıyorum ama bilmiyormuş gibi davranıyorum.</p>

      <p class="paragraf">“Öyle mi?” dedikten sonra suskunluğumu sürdürünce, misaf<span class="char-style-override-12">i</span>rim konuşmaya devam ediyor:</p>

      <p class="paragraf">“Bize geldiğinizde size bir fotoğraf göstermiştim. İçinde Şirin Ebadi’nin de olduğu üç kişilik fotoğraf vardı ya, işte oradaki genç adam. Siyah saçları dik ve fırça gibi olan. Bir arkadaşımız fakültede, sınıfta çekmişti. Fotoğraftaki o erkek, Peykân. İkimiz sınıf arkadaşıydık.”</p>

      <p class="paragraf">Siyah beyaz fotoğrafı gayet iyi hatırlıyorum. Konuşmanın devam etmesini sağlayabilmek için bir açıklamada bulunuyorum:</p>

      <p class="paragraf">“Evet, saçları tamamen beyazlamış ama hâlâ fırça gibi dimdik duruyor.”</p>

      <p class="paragraf">Şirin Hanım, gözlerinden ateş saçarak ve kendisinden hiç beklemediğim bir üslupla yanıtlıyor sözlerimi:</p>

      <p class="paragraf">“Saçları batsın!”</p>

      <p class="paragraf">Bir insanın bir başka insana bu kadar kızgın olması için, aralarında gerçekten büyük bir mesele olması lazım.</p>

      <p class="paragraf">Acaba gayret etsem, hemşiremin özel hayatına girebilir miyim?</p>

      <p class="paragraf">Yaptığımın doğru olup olmadığına aldırmadan, bu kez patavatsızlığı ben ele alıyorum:</p>

      <p class="paragraf">“Sizi evlenmek isteyecek kadar seven bir insanın hakkında çok sert konuşmuyor musunuz?”</p>

      <p class="paragraf">Sorum, Şirin Hanım’ın canını sıkıyor. Neyse ki kızdığı ben değilim:</p>

      <p class="paragraf"><span>“Beyefendi, evlilik iki tarafın istemesi ve sevmesiyle olur. Dokuz tane gönlüm olsa, Peykân’ı ne ister ne sever. Onun gözünün de bende olduğunu sanmıyorum. İlgilendiğinin daha çok babamın konumu olduğunu düşünüyorum. Bir de tabii, Cemaleddin Afgani’nin kılıcı var evlilik isteğinin arkasında. Onun zoru, hiçbir zaman beni elde etmek olmadı. Tek derdi kılıcı ele geçirmekti. Babam, beni istediği günlerde ya da daha sonra İstanbul’daki sıkıştırmalarında istediğini yapıp kılıcı vermiş olsaydı, emin olun ardına bile bakmadan giderdi...”</span></p>

      <p class="paragraf">Şirin Hanım anlattıkça anlatıyor. Ok yaydan çıkmış durumda.</p>

      <p class="paragraf">Karşımda oturuyor olmasa, ayağa fırlayıp “Zafer!” diye bağıracağım.</p>

      <p class="paragraf">Sevincimden kendimi zor tutuyorum ve söylediklerini zihnimin bir kenarına yazıyorum.</p>

      <p class="paragraf">Yine de es geçtiği noktalar var Şirin Hanım’ın. Onlardan bir tanesi çok önemli. Ağzından duymadan rahat etmem imkânsız. Soluklandığı bir an araya girip soruyorum zehir zemberek sorumu:</p>

      <p class="paragraf">“Peykân Bey, tıpkı sizin gibi Cemaleddin Afgani’nin soyundan geldiğini söyledi. Bu doğru mu?”</p>

      <p class="arabaslik-sol" id="toc_marker-23-3">Kanıtlar üzerine…</p>

      <p class="paragraf">Misaf<span class="char-style-override-12">i</span>rimin yüzü kıpkırmızı oluyor. Sinirden dudakları titremeye başlıyor. Etajerin üzerinde bulunan bardak ve sürahiyi işaret ediyor. Kalkıp kendisine bir bardak su getiriyorum.</p>

      <p class="paragraf">Suyunu içtikten sonra, son derece ciddi bir yüz ifadesiyle, “Bir kanıtı var mıymış peki?” diye soruyor.</p>

      <p class="paragraf">“Kartvizitinde Efgani yazıyor. İstanbul Barosu’na bağlı bir avukat. Bir de Cemaleddin Afgani’nin kılıçlı bir fotoğrafını gösterdi. İddiasına göre, fotoğrafın arkasındaki yazıyı Cemaleddin Bey’in kendisi yazmış ve kılıcın kısa bir hikâyesiymiş. Tek olduğunu söylüyor. Kimde varsa çıkartsın diyor. Kılıcın sahibi olduğuna dair önemli bir kanıtmış bu.”</p>

      <p class="paragraf">Böylece, bildiklerimin hepsini söylemiş oluyorum Şirin Hanım’a.</p>

      <p class="paragraf">“Bu kadar mı?” diye soruyor misaf<span class="char-style-override-12">i</span>rim.</p>

      <p class="paragraf">“Evet” cevabını alınca rahatlıyor ve konuşuyor Şirin Hanım:</p>

      <p class="paragraf">“Beyefendiciğim fotoğraf bulmak, foto montaj yapmak, bunları çoğaltmak, bir yazıyı eskiymiş gibi göstermek artık dünyanın en kolay işi. Elinde böyle bir fotoğraf varmış ve kanıt sayılırmış da neden göğsünü gererek dava açmamış bize karşı. Ne İran’da ne de İstanbul’da yapabildi bunu. Ayrıca, üşenmezseniz gidin İran, Afganistan ve Hindistan’a, açın telefon f<span class="char-style-override-12">i</span>hristlerini, binlerce Efgani, Afgani soyadına rastlarsınız. Şimdi soruyorum size, bu durum, hepsinin Cemaleddin Afgani’nin torunları olduğu anlamına mı gelir?”</p>

      <p class="paragraf">Şirin Hanım’ın sözleri pekâlâ doğru olabilir. Benim soyadımdan da yüzlerce var.</p>

      <p class="paragraf">Öte yandan, hangi deli ortalarda, “Ben Cemaleddin Efendi’nin soyundan geliyorum.” diye elli yıl dolanır?</p>

      <p class="paragraf">Düşüncelerimi misaf<span class="char-style-override-12">i</span>rime lisanı münasiple anlatıyorum.</p>

      <p class="paragraf">Canı sıkılıyor. Gitmek zorunda olduğunu ifade ediyor ve kalkıyor.</p>

      <p class="paragraf">Kapıdan çıkarken yine şaşırtıyor Şirin Hanım. Söylediği sözleri kulaklarımla duymasam inanmam:</p>

      <p class="paragraf">“Âzem ve Sedat’a gösterdiğiniz hoşgörü için teşekkür etmek amacıyla gelmiştim, söz nerelere geldi.”</p>

      <p class="paragraf">Bir tek, “İyi ki davet ettiniz de konuştuk.” demiyor.</p>

      <p class="paragraf">Yaşlı cin, bir de yüzüme söylediklerine inanmamı bekler gibi bakmaz mı! Deli olmak işten değil.</p>

      <p class="paragraf">Böyle olunca, kendimi tutamayıp gülümsüyorum Şirin Hanım’a. Davranışımın arkasında ne olduğunu anlıyorsa da anlamamış gibi gülümsüyor.</p>

      <p class="paragraf">İkimiz de beni neden ziyaret ettiğini gayet iyi biliyoruz. Kaldı ki istediğini elde etmiş olarak ayrılıyor muayenehanemden.</p>

      <p class="paragraf">Bana gelince, bu kez ben de fena yol kat etmiş sayılmam. İranlı iki hasım aile olan Efgani ve Afganilerin, birbirlerini yakından tanıdıklarından ve takip ettiklerinden artık eminim.</p>

      <p class="paragraf">Nedeni ise malum. Bir zamanlar Şah Cihan’ın belini süsleyen, son derece değerli olduğuna inandığım, şu anda Büyük Üstadın duvarında asılı duran, çok değerli taşlarla süslü muhteşem kılıç.</p>
    </div>
  </div>
</body>
</html>
