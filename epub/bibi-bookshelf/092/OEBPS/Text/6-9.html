<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-9.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-9.html" xml:lang="tr-TR">
    <div class="Basic-Text-Frame">
      <p class="split"/>

      <p class="anabaslik" id="toc_marker-9">BÜYÜK ÜSTAD İLE…</p>

      <p class="paragraf">Peykân Bey muayenehanemden çıkar çıkmaz sekreterimi çağırdım, randevu listesini birlikte gözden geçirdik. Neyse ki zamanı değiştirilemeyecek hastam yoktu.</p>

      <p class="paragraf">Telefona sarılıp Büyük Üstadı aradım, önemli bir durum olduğunu ve telefonda konuşmak istemediğimi söyledim.</p>

      <p class="paragraf">“Hemen gel!” dedi.</p>

      <p class="paragraf">Konuşmamızın üzerinden yarım saat bile geçmeden odasındaydım.</p>

      <p class="paragraf">İçeri girer girmez, “Hayrola, yüzün allak bullak” dedi Büyük Üstad.</p>

      <p class="paragraf">Hiç zamanı olmasa da “Hep şurada asılı olan kılıç yüzünden” dedim sözde biraz espri katarak.</p>

      <p class="paragraf">Geçen süre zarfında ayağa kalkan Büyük Üstad yağmurluğumu asmama yardımcı oldu, yanaklarımdan öpüp her zamanki yerime oturttu. Durumun karışıklığından olsa gerek, malum içeceğinden sipariş vermeyi unutup karşıma oturdu.</p>

      <p class="paragraf">Bir gün öncesinden alarak, her şeyi neredeyse yaşandığı gibi anlattım.</p>

      <p class="paragraf"><span>Büyük Üstad, uzunca bir süre sustu. Sonra, “Herhalde, konuşmaya Cemaleddin Afgani’den başlamamız lazım.” dedi.</span></p>

      <p class="paragraf">“Önce” dedim... “Bütün konu onun etrafında döndüğüne göre, şu kılıca bir kez de alıcı gözüyle bakabilir miyim?”</p>

      <p class="paragraf">Büyük Üstad, masasından çıkardığı bir anahtarla camekânı açtı, tıpkı diğerleri gibi özel bir aparatla arkasındaki ahşap zemine tutturulmuş kılıcı yerinden aldı. Büyük bir dikkatle uzattı.</p>

      <p class="paragraf">“Bu kadar kolay mı?” dedim.</p>

      <p class="paragraf">Anlamamış gibi bakınca, sorumu, “Yani bu kılıca ulaşmak için ihtiyaç olan küçücük bir anahtar mı?” diye değiştirerek sordum.</p>

      <p class="paragraf">Büyük Üstad şaşırmıştı…</p>

      <p class="paragraf">“Daha ne olsun? Camekân kilitli. Odamın kapısı geceleri kilitli kalıyor. Binanın içinde ve dışında özel güvenlik var. Bir de aramızda kalsın, bu kata geceleri çalışan şifreli bir alarm sistemi kuruluyor. Elindeki kılıç, Topkapı Sarayı’nda sergilense daha mı fazla güvende olurdu zannediyorsun?”</p>

      <p class="paragraf">Haklıydı.</p>

      <p class="paragraf">Müzelik bir parça olan kılıcı incelemeye koyuldum. Camekânın arkasından baktığımda da fark ettiğim gibi, kabzası son derece ince bir işçilikle, pırlanta, yakut gibi kıymetli taşlar kullanılarak donatılmıştı. Namlusunda, dilini çözemediğim, Farsça olduğunu tahmin ettiğim altın yazılar vardı.</p>

      <p class="paragraf">Büyük Üstada, kılıcın üzerindeki yazıların anlamını bilip bilmediğini sordum.</p>

      <p class="paragraf">Bilmediğini söyledi.</p>

      <p class="paragraf">“Peki” dedim. “Yazıların resmini çekip birilerine okutmamızın bir sakıncası olabilir mi?”</p>

      <p class="paragraf">Tam soruyu sorarken aklıma gelen bir çekinceyi, Büyük Üstad dillendirdi:</p>

      <p class="paragraf">“Ya okutacağımız kimsenin bilmemesi gereken bir sır yazılı ise kılıcın namlusunda!”</p>

      <p class="paragraf">Zor bir durumla karşı karşıyaydık. Peki, acaba yazıyı Âzem ya da Şirin Hanım’a okutamaz mıydık?</p>

      <p class="paragraf">Büyük Üstad uzun süre düşündü bu teklif<span class="char-style-override-12">i</span>mi. Belli ki bu düşüncemi çeşitli açılardan ölçüp biçiyordu. Sonunda düşüncesini açıkladı:</p>

      <p class="paragraf">“Kılıcı buraya babasıyla birlikte getirdiğine göre, Şirin Hanım’ın üzerinde yazılandan haberdar olması ihtimal dahilinde. Vâlâ Bey kılıcı kadife koruyucusundan, sadece eski Büyük Üstadımızın yanında çıkartmış ve kızının okumasına imkân vermemiş de olabilir. Eğer ona okutursak, belki de bilinmemesi gereken bir bilgiyi Şirin Hanım’la paylaşmış oluruz. Bir de tabii, kılıcın sırrı acaba üzerinde yazanlardan mı ibaret? Biz görmüyor olabiliriz ama başka sırları da barındırıyor olamaz mı?”</p>

      <p class="paragraf">Büyük Üstad haklıydı. Elimde tuttuğum kılıç Cemaleddin Afgani’ye aitti, Vâlâ Bey tarafından getirilmişti. İkisinin de kardeşimiz olduğu düşünüldüğünde, işin içine pekâlâ sırlar, şifreler girmiş olabilirdi ve bu da işlerin beklediğimizden de karışık olması anlamına gelebilirdi.</p>

      <p class="paragraf">Bir an için bile olsa, öğretisini semboller kullanarak nesilden nesile aktaran bir kuruluş olduğumuzu göz ardı etmiştim. Büyük Üstadın dediği gibi, kılıç pekâlâ ilk bakışta görülmeyecek pek çok bilgiyle bezenmiş olabilirdi. Eğer varsa, bu şifrelerin neler olduğunu, kendi başımıza çözmemiz gerekiyordu. Şirin Hanım’dan destek isteyemezdik.</p>

      <p class="paragraf">Cemaleddin Afgani’nin soyundan gelen, Vâlâ Bey’in torunu olan Âzem kardeşimiz olmuştu olmasına ama henüz işin başındaydı. En azından şimdilik, bu tür konularda onu da yok saymamız gerekirdi.</p>

      <p class="paragraf">Büyük Üstad, “Kaderin cilvesine bakar mısın!” dedi gülümseyerek… “Meselenin birinci dereceden tarafı olmalarına rağmen, en azından şimdilik, bu iki Afgani’yi işin dışında bırakmamız zorunlu.”</p>

      <p class="paragraf">Doğru söylüyordu. Böylesine kritik bir durumda, göbeğimizi kendimiz kesmek zorundaydık.</p>

      <p class="paragraf">“Ne yapacağız peki?” dedim sıkıntı ve merak içinde.</p>

      <p class="paragraf">Büyük Üstad, ne yapmamız gerektiğine çoktan karar vermişti bile:</p>

      <p class="paragraf">“Bilgisine güvendiğim üç kardeşime, üzerinde bize ait sembol bulunup bulunmadığını anlamak üzere kılıcı incelettireceğim. Bakalım bir şey keşfedebilecekler mi?”</p>

      <p class="paragraf">Yerinde bir karardı. Aslında en iyi bildiğimiz konunun bu olduğunu söylesem abartmış sayılmam. Başka bir yerde uzmanlık, bilirkişilik gerektiren bir durumla karşı karşıya kalınsa, bize başvurup uzman isteyecekleri kadar vakıf olduğumuz bir konudur semboller.</p>

      <p class="paragraf">Çatımızın altında semboller ile ilgili binlerce konferans verilmiş, yüzlerce dergi yazısı yazılmış, makale yayımlanmıştır. Hatta benim bile bu konuda çalışmalarım vardır.</p>

      <p class="paragraf">Böyle düşünmeye başlayınca, konuşmanın başından itibaren elimde tuttuğum kılıcı bir kez daha ve dikkatle inceledim. Ne sembol görmüştüm ne de bir emare.</p>

      <p class="paragraf">Kılıcı dikkatle incelediğimi gören Büyük Üstad gülümsedi:</p>

      <p class="paragraf">“Üzerinde ne yazdığını bilmiyorum ama kılıç bu odada olduğu için semboller açısından defalarca baktım. Acaba bizi ilgilendiren bir işaret görebilir miyim diye dikkatle inceledim. Hatta bir keresinde, kılıçlar üzerine dergimizde yazı yazmak isteyen bir kardeşimle birlikte mercek altına bile aldık. Herhangi bir sembol, ne onun ne de benim dikkatimi çekti. Yazıyı okutmak ise aklıma gelmedi. Farsça diye düşünüp geçtim.”</p>

      <p class="paragraf">“Neyse” dedim Büyük Üstadın bu sözleri üzerine ve “belki üç kardeşimiz bir şeyler bulurlar” diyerek kılıcı uzattım.</p>

      <p class="paragraf">Kılıcı yerine astı, masasının üzerine koymuş olduğu küçük anahtarla camekânı kilitledi ve “Şimdi meselenin öteki kısmına geleceğiz ama önce bana bir saniye müsaade et” diyerek ahizeyi eline aldı.</p>

      <p class="arabaslik-sol" id="toc_marker-9-1">Öteki fasıl...</p>

      <p class="paragraf">Büyük Üstad sekreterini arayıp otlardan oluşan ünlü içeceğinden sipariş verdi, karşıma oturdu ve öteki konuyla ilgili düşüncelerini art arda sıralamaya koyuldu:</p>

      <p class="paragraf">“Otuz beş yıl kadar önce, Vâlâ Bey ve Şirin Hanım kılıç da yanlarında olmak üzere İstanbul’a göçtüklerinde, kılıcın peşinde olan biri tarafından izleniyor. Bunu biliyoruz, çünkü eski Büyük Üstadımıza Vâlâ Bey bizzat söylemişti... Yine eski Büyük Üstadımızdan bize intikal eden bilgilere göre, Vâlâ Bey, Cemaleddin Afgani’nin ailesinden geliyor...”</p>

      <p class="paragraf"><span>Art arda sıraladığımız bu eski bilgilere eklenebilecek tek yeni gelişme, Âzem’in kardeşlik zincirimize katılmış olmasıydı.</span></p>

      <p class="paragraf">“Bilgilerimiz bunlardan ibaret. Elimizde, yeni ve sıra dışı hiçbir şey yok.” dedi Büyük Üstad.</p>

      <p class="paragraf">“Bir dakika” dedim onun bu sözleri üzerine:</p>

      <p class="paragraf">“Ailemle birlikte Afgani ailesini ziyaretimde, az önce üzerine konuştuğumuz kişinin isminin Peykân olduğunu öğrendim. Ayrıca, dediğim gibi, bu adam beni of<span class="char-style-override-12">i</span>simde ziyaret etti ve tehditler savurdu. Bunlar hem yeni hem de sıra dışı bilgiler değil mi?”</p>

      <p class="paragraf">Büyük Üstad, “Doğru” dedi.</p>

      <p class="paragraf">Kaldı ki İranlı ziyaretçim iki de önemli mesaj vermişti. Birincisi, kılıcın kendisine teslim edilmesi gerektiğini söylemişti. İkincisi ise Afgani ailesiyle hesabının görülmemiş olduğuna dikkat çekmişti.</p>

      <p class="paragraf">Büyük Üstad, söylediklerimi dikkatle dinledikten ve üzerine yüksek sesle bir hayli f<span class="char-style-override-12">i</span>kir yürüttükten sonra, Afgani ailesinin ve benim, hem tehdit hem de izleme altında olmamızdan hoşlanmadığına karar vermişti.</p>

      <p class="paragraf">Buna karşılık, ne yapmamız gerektiği hususunda henüz bir arpa boyu bile yol katedememiştik.</p>

      <p class="paragraf">İranlı kardeşlerimiz tarafından bize emanet edilmiş ve kardeşlikleri usulüne uygun olarak yeniden tesis edilene kadar gözümüz gibi bakmamız gereken maddi ve manevi değeri çok yüksek kılıcı, sadece paşa gönlü istiyor diye Peykân adlı bir adama teslim etmemiz tabii ki sözkonusu olamazdı.</p>

      <p class="paragraf">Öte yandan, bu adamın üzerine ileri geri konuştuğu kişilerden biri bendim. Diğerleri ise, bir kardeşimizin kızı olan Şirin Afgani ve yeni bile olsa kardeşimiz olma hakkını kazanmış Âzem’di.</p>

      <p class="arabaslik-sol" id="toc_marker-9-2">Büyük Üstadın kararı…</p>

      <p class="paragraf">“Düşünüp, bir çıkış yolu bulacağız” dedi Büyük Üstad ve “seni, kısa bir süre için bile olsa koruma altına almamızda yarar görüyorum” diye devam etti.</p>

      <p class="paragraf">Cümlesini tamamlar tamamlamaz, bana hiçbir soru sormadan telefonunu kaldırdı, sekreterinden bir kardeşimizi bağlamasını istedi. Sonra dönüp bilgi verdi:</p>

      <p class="paragraf">“Aradığım kardeşimizin işi güvenlik. Özel bir güvenlik şirketinin ortaklarından. Binamızı ona emanet ettik ve şimdiye kadar herhangi bir sorunla karşı karşıya kalmadık. Hem f<span class="char-style-override-12">i</span>krini alırız hem de korunmanı sağlarız.”</p>

      <p class="paragraf">“Ne yani” dedim “omzuma ancak yetişebilecek bir adam tarafından tehdit edildim diye, peşimde korumalarla mı dolaşacağım?”</p>

      <p class="paragraf">“Gerekiyorsa evet” diye kestirip attı Büyük Üstad.</p>

      <p class="paragraf">Nadiren de olsa, taşımakta olduğu çekicin gücüne başvurur, birinci adam olduğunu hissettirirdi.</p>

      <p class="paragraf">Bir Üstad-ı Muhterem olarak, birlikte çalıştığım kardeşlerim için ben ne ifade ediyorsam, bütün kardeşlerimiz için o aynı anlamı ifade eder.</p>

      <p class="paragraf">En kısa biçimde ifade edecek olursam, gerekli gördüğünde sayıları on beş bini geçen kardeşimiz adına, “Ben böyle karar verdim!” deme yetkisini, gönül rahatlığı içinde teslim ettiğimiz yegâne adamdır Büyük Üstad.</p>

      <p class="paragraf">Bu yetkiyi kazanabilmek hiç de kolay değildir!</p>

      <p class="paragraf">Bir kere, yıllarınızı kardeşlikle yatıp kardeşlikle kalkarak geçirmeniz ve bu esnada herkesin güvenini kazanmanız gerekir. Ayrıca, Üstad-ı Muhteremlik dahil olmak üzere, çeşitli kademelerde başarıyla hizmet etmiş olmanız lazımdır. Ve son olarak, sizinle birlikte seçime giren kardeşleriniz arasından en yüksek oyu almalısınızdır.</p>

      <p class="paragraf">Ancak böyle olursa onun oturduğu koltuğa oturur, taşıdığı çekici elinize alır ve her biri gerçekten çok özel niteliklere sahip binlerce insan adına, “Ben buna karar verdim!” deme yetkisi kazanırsınız.</p>

      <p class="arabaslik-sol" id="toc_marker-9-3">Güvenlikçi kardeşim gelince…</p>

      <p class="paragraf"><span>Çok geçmeden, Büyük Üstadın çağırtmış olduğu güvenlikçi kardeşimiz de bize katıldı. İşinin ehli gibi görünüyordu. Oturur oturmaz, durumu bütün açıklığıyla anlatmamızı istedi.</span></p>

      <p class="paragraf">Büyük Üstad ve ben, birbirimizi tamamlayarak, başımızdan geçenleri güvenlikçi kardeşimize aktardık.</p>

      <p class="paragraf">Dikkatle dinledikten sonra, “Benden sadece güvenlik mi istiyorsunuz yoksa sorunu tümüyle çözmemi mi?” diye sordu.</p>

      <p class="paragraf">Ne kadar iddialı bir laftı bu böyle. Gayri ihtiyari Büyük Üstadla birbirimize baktık.</p>

      <p class="paragraf">“Doğrusu, nasıl çözmeyi düşündüğünüzü merak ettim…” dedim ve neden böyle düşündüğümü anlatmaya çalıştım:</p>

      <p class="paragraf">“Bize emanet edilmiş kılıcı isteyen İranlı bir adam var. Anladığımız kadarıyla aynı adam kırk yıla yakın bir süredir, kılıcı bize teslim etmiş olan aileyi taciz ediyor. Buna karşılık, geçen süre zarfında, ne şahsi ne de resmi olarak, ne bize ne de Afgani ailesine karşı hukuk yoluna gitmiş değil. Bana kalırsa, bir manyağın kurusıkı tehdidiyle bile karşı karşıya olabiliriz.”</p>

      <p class="paragraf">Söylediklerim özel güvenlikçi kardeşimize ilginç görünmüş olsa gerek, üzerine bir süre düşündü. Sonra, “Şöyle yapabilir miyiz acaba?” diyerek birkaç aşamalı bir plan önerdi:</p>

      <p class="paragraf">“Önce Peykân denilen adamla konuşuruz. Duruma göre İran Konsolosluğuna başvurur onunla ilgili ayrıntılı bilgi almaya çalışırız. Yine olmazsa, konuyu devletin güvenlik ve yargı organlarına taşırız.”</p>

      <p class="paragraf">Güvenlikçi kardeşimizin yaptığı plan üzerine Büyük Üstad ile birbirimize baktık.</p>

      <p class="paragraf">İlk konuşan Büyük Üstad oldu:</p>

      <p class="paragraf">“Acele kararlar almayalım. Gelişmelere göre davranmamızın daha yerinde olacağını düşünüyorum.”</p>

      <p class="paragraf">Ben de aynı f<span class="char-style-override-12">i</span>kirde olduğumu söyleyince, özel güvenlik f<span class="char-style-override-12">i</span>rması sahibi kardeşimiz, “Peki” demek zorunda kaldı.</p>

      <p class="paragraf">“O halde lütfen, Peykân’ın nasıl biri olduğunu bana detaylı olarak anlatabilir misiniz?”</p>

      <p class="paragraf">Hafızasına güveniyor olsa gerek, ben konuşurken hiç not almadı. Hemen, o andan itibaren izlenmeye başlayacağımı söyledi ve nelere dikkat etmem gerektiği konusunda beş dakika süreyle bilgi verdi.</p>

      <p class="paragraf">Konuşmasını tamamlayınca, öğrenmek istediğimiz bir şey olup olmadığını sordu.</p>

      <p class="paragraf">Olmadığını anlayınca, “Bana müsaade” diyerek ayağa kalktı ve beni Büyük Üstadla baş başa bıraktı.</p>
    </div>
  </div>
</body>
</html>
