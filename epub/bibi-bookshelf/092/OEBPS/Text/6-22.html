<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-22.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-22.html" xml:lang="tr-TR">
    <div class="Basic-Text-Frame">
      <p class="split"/>

      <p class="anabaslik" id="toc_marker-22">ZAMANA İHTİYACIMIZ VAR…</p>

      <p class="paragraf">Âzem ve Sedat kardeşlerimi başlarında iki güvenlik görevlisi olmak üzere tutuldukları yerde bıraktım, Büyük Üstadın odasına gitmek üzere kapıyı ardımdan kapattım.</p>

      <p class="paragraf">Fırsattan istifade eşimi arayıp “Önemli bir şey yok, binadaki güvenlikçilerden birinin bir sağlık sorunu olmuş, akıllarına beni aramak gelmiş…” diyerek onun rahatlamasını sağladım, yatıp uyumasını tavsiye ettim.</p>

      <p class="paragraf">Büyük Üstadımız güvenlik şirketinin ortağı olan kardeşimizle birlikte, merak ve heyecan içinde beni bekliyorlardı. İki kardeşimle yaptığım konuşmayı kelimesi kelimesine kendilerine anlattım. Büyük Üstadın yüzünde bir rahatlama ifadesi belirdi.</p>

      <p class="paragraf">Konuşmamın sonuna gelip susunca, Büyük Üstad güvenlikçi kardeşimize döndü, “Ben ikna oldum, sen ne diyorsun?” diye sordu.</p>

      <p class="paragraf">Güvenlikçi kardeşimiz onu, “Ben ikna olmadım ama yapabileceğimiz bir şey yok.” diye cevapladı.</p>

      <p class="paragraf">“Nasıl yani?” dedim Büyük Üstaddan bile önce.</p>

      <p class="paragraf">Güvenlikçi kardeşimiz bu soruyu hangi duygular içinde sorduğumu derhal fark etti. Bu kez zincirimize yeni katılmış iki genç kardeşimin benim için taşıdığı önemi göz önünde bulundurarak konuştu. Ama düşüncelerinden de ödün vermedi:</p>

      <p class="paragraf">“Yirmili yaşlarının sonlarına yaklaşan, yüksek eğitimli, iş güç sahibi, biri neredeyse ülkenin en zengin ailesinden gelen iki kardeşimizden söz ediyoruz. Bu düzeye ulaşmış insanların, bu tür davranışları düşüncesizlik nedeniyle gösterdiklerine inanmam. Belki biraz da mesleğim böyle davranmamı öğütlediği için, arkasında daha az saf<span class="char-style-override-12">i</span>yane nedenler ararım. Buna karşılık size de hak vermiyor değilim. Doğal olarak kardeşlerinizi korumak istiyorsunuz.”</p>

      <p class="paragraf">Güvenlikçi kardeşimiz biraz durakladı. Kırıcı olup olmadığını anlamaya çalışır gibi bir hali vardı. Ardından sözlerini şöyle sürdürdü:</p>

      <p class="paragraf"><span>“Öte yandan, hiçbir şey yapamayacağımız ender durumlardan biriyle karşı karşıyayız. Çünkü bir sonraki adım, polis çağırıp, gereğinin yapılması için kardeşlerimizi onlara teslim etmek. Bir başka deyişle, kendi kardeşlerimizi derdest edip polise teslim etmek ve haklarında şikâyetçi olmak… Böyle bir davranışta bulunmayı hiçbirimiz istemeyiz. Haksız mıyım?”</span></p>

      <p class="paragraf">Büyük Üstad, derhal başını iki yana salladı ve “Tabii ki istemeyiz” dedi.</p>

      <p class="paragraf">Ben de aynı f<span class="char-style-override-12">i</span>kirde olduğumu söyledim ve “Peki şimdi ne yapacağız?” diye sordum.</p>

      <p class="paragraf">Noktayı Büyük Üstad, bana dönük olarak söyleyeceği sözlerle koydu:</p>

      <p class="paragraf">“Söyle Sedat ve Âzem kardeşlerimize, bir müsait zamanlarında gelip kılıcı görsünler. Kapımın onlara ve tüm kardeşlerime her zaman açık olduğunu bilmelerini istiyorum.”</p>

      <p class="arabaslik-sol" id="toc_marker-22-1">Biraz konuşmamız lazım…</p>

      <p class="paragraf">Otomobiliniz var mı diye sordum Sedat ve Âzem’e hep birlikte kapıdan çıkarken.</p>

      <p class="paragraf">İkisi de aynı anda, “Var” dediler.</p>

      <p class="paragraf">“Beni de evime bırakın o halde…” diyeceğimi sandıkları için, “İyi o halde, hadi birlikte güneşin doğuşunu seyredebileceğimiz bir yere gidelim.” deyince şaşırdılar.</p>

      <p class="paragraf">Âzem’in otomobilinde, Boğaziçi’nden Sarıyer istikametinde ilerliyoruz...</p>

      <p class="paragraf">Sedat beni öne, Âzem’in yanına oturttuğu için sağ pencereden Boğaz’ı seyrediyorum.</p>

      <p class="paragraf">Eşimi önceden arayıp merak etmemesini, yatıp uyumasını söylediğim için rahatım.</p>

      <p class="paragraf">Âzem, “Sarıyer’de mi otursak acaba?” diye soruyor Ortaköy’ü geçerken.</p>

      <p class="paragraf">Şafak sökmek üzere. Dükkanların açılmasına ise daha epey var.</p>

      <p class="paragraf">Zihnimde, sormam farz olan sorular birbirini itekliyor. Bunları, ancak iki genç kardeşimle baş başa kaldığımızdan emin olduğumda sorabilirim. Yüksek sesle düşünmeye koyuluyorum:</p>

      <p class="paragraf">“Sarıyer iyi olur. Börekçisi meşhurdur, açılana kadar otomobilde takılır, sonra gider karnımızı doyururuz.”</p>

      <p class="paragraf">Bu sözlerim Sedat’ın aklına Rumeli Hisarı’nda kıyıda durabileceğimizi getiriyor:</p>

      <p class="paragraf"><span>“Sabaha kadar çay servisi var. Birer çay üçümüze de iyi gelir.”</span></p>

      <p class="paragraf">Genç kardeşimin sözlerini değerlendiriyorum:</p>

      <p class="paragraf">“Gerçekten de öyle... Birer çay üçümüze de iyi gelir...”</p>

      <p class="arabaslik-sol" id="toc_marker-22-2">Ser verip sır veriyorlar…</p>

      <p class="paragraf">Çaylarımızı alır almaz, “Bu gece olanlarla ilgili, biraz ahbaplık etmek isterseniz sizi dinlerim.” dedim, aklımda cevap bekleyen onlarca soru yokmuş gibi.</p>

      <p class="paragraf">Sözlerim, otomobilin içinde büyük bir sessizliğe yol açtı:</p>

      <p class="paragraf">Sanki, “Bana anlatmanız gereken ama anlatmadığınız bir şeyler var.” demişim gibi bir hal oluştu.</p>

      <p class="paragraf">Hiç sevmediğim bir durumla karşı karşıyayım. Durmaksızın soru soran, yargılar gibi konuşan, merakına yenik düşen insanlardan hiç haz etmem. Kendimi onlardan biri gibi hissetmek hoşuma gitmiyor.</p>

      <p class="paragraf">Öte yandan, Âzem ile Sedat, eğer sorulmazsa dertlerini, düşüncelerini paylaşacak gibi görünmüyorlar.</p>

      <p class="paragraf">“Şu kılıç çok pahalı bir nesne olsa gerek…” dedim istemeyerek de olsa.</p>

      <p class="paragraf">“Öyle olmalı” dedi Sedat isteksiz bir ses tonuyla.</p>

      <p class="paragraf">Âzem, “Bence de” deyip kestirip attı.</p>

      <p class="paragraf">Belli ki ikisi de bu konuda konuşmak istemiyorlar.</p>

      <p class="paragraf">Börekçi faslı da dahil olmak üzere, o gece, ne Büyük Üstadın kapısının zorlanması ne de kılıç üzerine kayda değer tek kelime edemiyoruz.</p>
    </div>
  </div>
</body>
</html>
