<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-8.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-8.html" xml:lang="tr-TR">
    <div class="Basic-Text-Frame">
      <p class="split"/>

      <p class="anabaslik" id="toc_marker-8">DAVETSİZ MİSAFİR…</p>

      <p class="paragraf">Afgani ailesinin davetinin hemen ertesi günü, muayenehaneme ulaşır ulaşmaz, bir bekleyenim olduğunu öğrendim.</p>

      <p class="paragraf">Sık karşılaşmasam da başıma gelmemiş bir durum değildir. Hastalarım, özellikle ilk defa göreceksem bazen randevusuz da gelirler. Bekleme odasındaki şahsın onlardan biri olduğunu düşündüm ve sekreterimden önce bir çay getirmesini, ardından hastayı içeriye almasını istedim.</p>

      <p class="paragraf">Yetmiş yaşları civarında, orta boylu, tıknaz, gür ve dik beyaz saçları neredeyse dipten kesilmiş, küçük siyah gözleri yuvalarında fıldır fıldır dönen, sinek kaydı traşlı, kravatlı, iyi giyimli bir adamla karşı karşıyaydım. Hemen kendini tanıttı.</p>

      <p class="paragraf">“Adım Peykân, resmen olmasa da İran İslam Devleti’ni temsilen buradayım. Konsoloslukta siyaset ve hukuk işleri uzmanı olarak görev yapıyorum...”</p>

      <p class="paragraf">Ziyaretçim konuşurken, parçalar yerine oturmaya başlamıştı.</p>

      <p class="paragraf">Karşımdaki adam, akşam yemeğinden hemen önce Şirin Hanım’ın gösterdiği albümde karşılaştığım simalardan biriydi.</p>

      <p class="paragraf">Hafızamdan, göreli henüz yirmi dört saat bile geçmemiş olan üç kişilik fotoğrafı geri çağırdım. Şirin Hanım’ın ortada, Peykân Bey’in sol, Nobel ödüllü yazar Şirin Ebadi’nin sağ yanda olduğu siyah beyaz fotoğraf, net bir şekilde gözlerimin önünde belirdi.</p>

      <p class="paragraf">Karşımda oturan adama alıcı gözüyle bir kez daha bakıp, hafızamdaki resimle yan yana koydum. Aynı kişilerdi.</p>

      <p class="paragraf">Geçen zaman Peykân Bey’i çok değiştirmişti. Kırk yıldan fazla süre kimi değiştirmez ki!</p>

      <p class="paragraf">Ben düşünürken, Peykân Bey muayenehanemle ilgili iltifatlarda bulundu. Belli ki konuşmasının ikinci kısmına nasıl geçmesi gerektiğini düşünüyordu.</p>

      <p class="paragraf">Yardımcı olmak için, “Ziyaret sebebiniz nedir?” diye sordum.</p>

      <p class="paragraf">Üzerinden büyük bir yük kalkmış gibiydi. Randevu bile almadan karşıma dikilen sanki o değilmiş gibi, “Merak ettiğinize göre anlatayım…” dedi.</p>

      <p class="paragraf">Yeni tanıdığım insanları kırmamaya aşırı önem veririm. Öte yandan, küstah insanları oldum olası sevmem.</p>

      <p class="paragraf">“Hayır, merak ettiğimden değil.” dedim.</p>

      <p class="paragraf">Böylece, lisanı münasiple randevu f<span class="char-style-override-12">i</span>lan almadan ziyaretime geldiğine göre, konuşmak istediği önemli bir konunun olması gerektiğini ima etmiş oldum.</p>

      <p class="paragraf">“Açık konuşmamı ister misiniz?” dedi.</p>

      <p class="paragraf">Tepem atmak üzereydi. Sıkıldığımı belli edecek bir tonlamayla, “Lütfen!” dedim ve can kulağıyla dinlemeye koyuldum:</p>

      <p class="paragraf">“Burada ülkem adına bulunuyorum. Yine de söyleyeceklerimin hiçbiri resmi değil. Bu durum, aramızdaki konu başka bir boyuta taşınmadıkça geçerliliğini sürdürecektir. En azından şu an için, meselenin sadece Peykân ile Afgani ailesi arasında olduğunu düşünürseniz sevinirim.”</p>

      <p class="paragraf">Karşımda, Türkçeyi mükemmel kullanan biri vardı. Ayrıca ilk uyandırdığı izlenimin aksine, Peykân Bey diplomasinin incelikli diline de gayet vakıftı.</p>

      <p class="paragraf">Önümde iki yol olduğunu düşündüm. Ya planladığı gibi konuşması için serbest bırakacaktım ya da araya girip dengesini bozacak, söylemek istediklerini değil, öğrenmek istediklerimi almaya çalışacaktım. Kararımı verdim.</p>

      <p class="paragraf">“Peykân Bey, bugün bana gelmenizin nedeni, dün akşam Afgani ailesini ziyaret etmiş olmam mı?”</p>

      <p class="paragraf">Muhatabım, beklentimin tersine, sorumdan hiç etkilenmedi.</p>

      <p class="paragraf">“Süreci hızlandırdı diyelim.”</p>

      <p class="paragraf">Peykân Bey’inkini bozmayı planlarken, kendi dengeme zarar vermiştim. Kalp atışımın hızlandığını, avuçlarımın terlemeye başladığını hissettim.</p>

      <p class="paragraf">“Önünde sonunda gelecektiniz yani bana.”</p>

      <p class="paragraf">“Evet. Çünkü Âzem Afgani’yle kurduğunuz çok özel dostluk yollarımızın kesişmesine sebep oldu.”</p>

      <p class="paragraf">Normal koşullarda, “Sana ne be adam, manyak mısın nesin! Sana ne benim kiminle, ne tür ilişki kurduğumdan!” diye şarlamam gerekirken, kendimi de şaşırtıp “Anlayamadım…” demekle yetindim.</p>

      <p class="paragraf">Bu sözlerimin üzerine, “Bana oyun oynamayın!” demez mi!</p>

      <p class="paragraf">Dengem iyice bozulmuştu. Ani bir kararla, konuşmaya ayakta devam etmeye karar verdim:</p>

      <p class="paragraf">“Kamera şakası f<span class="char-style-override-12">i</span>lan mı yapıyorsunuz Peykân Bey? Kiminle ne tür temas kuracağımı size mi soracağım? Derhal terk edin of<span class="char-style-override-12">i</span>simi!”</p>

      <p class="paragraf">Boyum bosum fena sayılmaz. Zamanında basketbol oynamıştım. Şimdi de egzersizlerimi hiç aksatmadan sürdürüyorum. Atletik bir yapıya sahip olduğumu iddia edemem ama hımbılın biri de değilimdir. Genellikle gerekmez ama lazım geldiğinde ağzımı bozmayı da kendimi savunmayı da gayet iyi beceririm.</p>

      <p class="paragraf">Ayağa kalkmam, ziyaretçimin hareketlenmesine yol açmadı. Pek korkmuş gibi görünmüyordu. Anlaşılan, of<span class="char-style-override-12">i</span>simi terk etmeye niyeti yoktu…</p>

      <p class="paragraf">“Henüz söyleyeceklerim bitmedi.”</p>

      <p class="paragraf">Adamı kolundan tutup atıp dışarıya atacak değildim. Öte yandan, daha ayağa kalkarken pek çok konunun muğlak kaldığını düşünmeye başlamıştım. Peykân Bey sözlerime alınıp giderse, konuşmasına izin vermemiş olduğum için kendime kızacaktım. Neyse ki son sözleri manevra yapmama imkân vermişti.</p>

      <p class="paragraf">“O zaman laflarınızı seçin” dedim, yerime oturdum ve “Sizi dinliyorum…” diyerek topu yeniden ona attım.</p>

      <p class="arabaslik-sol" id="toc_marker-8-1">Çaylarımızı içerken<span class="char-style-override-10">…</span></p>

      <p class="paragraf">Peykân Bey, belki biraz da zaman kazanmak için, “Acaba bir çay alabilir miyim?” diye sordu.</p>

      <p class="paragraf">Benim de dilim damağım kurumuştu. Telefonu kaldırıp sekreterimden iki çay istedim.</p>

      <p class="paragraf">Çaylarımız gelene kadar ikimiz de sessizliğimizi muhafaza ettik.</p>

      <p class="paragraf">Geçen süre zarfında, aramıza yeni katılan Âzem kardeşimizin başıma ne işler açmış olduğunu düşündüm. Dünya kadar meseleyle boğuşurken, bir de Peykân’ım olmuştu.</p>

      <p class="paragraf">Ziyaretçim çayından ilk yudumu alıp teşekkür ettikten sonra, en sakin ses tonuyla devam etti:</p>

      <p class="paragraf">“Afgani ailesini ne kadar tanıdığınızı bilemem. Âzem’i aranıza almakla başınıza büyük bir bela açmış oldunuz.”</p>

      <p class="paragraf">Sanki içimden geçenleri okumuş gibi konuşmuştu. Kalp atışlarım yeniden hızlanmaya başladı. Ama bu kez temkinli davranmaya kararlıydım. Adamı yaka paça of<span class="char-style-override-12">i</span>simden atmakla hiçbir şey kazanmazdım.</p>

      <p class="paragraf">“Sizin yerinizde olsam, önce dedesi Vâlâ Bey ile ilgili bir araştırma yapardım. Buraya İran’daki rejimden kaçarak geldiğini bilmiyorsunuz her halde...”</p>

      <p class="paragraf">Kendimi tutamadım.</p>

      <p class="paragraf">“Vâlâ Bey’i tanımam. Bir kez bile karşılaşmadım. Kaldı ki bizim kıstaslarımız sizinkilerden farklı olabilir. Öyle değil mi? İran’daki rejimi savunmanız bile ne kadar farklı düşüncelere sahip olduğumuzu göstermeye yetiyor da artıyor bile.”</p>

      <p class="paragraf">Çenemi tutmaya karar vermiş olmama karşın aklımdakileri söylemiş, böylece en azından ruhumu kurtarmıştım.</p>

      <p class="paragraf">Ziyaretçimin yüzü iyice karardı. Bu hale gelmesine, acaba İran’daki rejime sempati duymamam mı neden olmuştu?</p>

      <p class="paragraf">Elinin tersiyle yarısı bile içilmemiş çay bardağını itti, ayağa kalktı.</p>

      <p class="paragraf">O daha kalkarken, herhangi bir saldırıya karşı koltuğumda dikleşerek kendimi karşılık vermeye hazır hale geldim. Bir saygı ifadesi gibi algılamasın diye, ayağa kalkmamayı tercih ettim.</p>

      <p class="paragraf">“Bak doktor bey” dedi küçümser bir ses tonuyla. Başka söyleyecekleri de vardı:</p>

      <p class="paragraf">“Afgani ailesi ile görülecek şahsi bir hesabım var. Nedenini kendileri gayet iyi biliyorlar. Ama o ayrı mesele. Buraya asıl geliş nedenim, sizin sakladığınızdan emin olduğum, ülkeme ait kılıcın derhal iade edilmesini istemek. Bunu, şimdilik sadece söylemekle yetiniyorum.”</p>

      <p class="paragraf">Peykân Bey cümlesini tamamlayınca, “Allaha ısmarladık” bile demeden arkasını döndü, odamdan çıktı.</p>

      <p class="paragraf">Kendimi dayak yemiş gibi hissettim.</p>
    </div>
  </div>
</body>
</html>
