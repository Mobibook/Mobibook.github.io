<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-15.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-15.html" xml:lang="tr-TR">
    <div class="Basic-Text-Frame">
      <p class="split"/>

      <p class="anabaslik" id="toc_marker-15">DOĞU’DAN GELEN FOTOĞRAFLAR…</p>

      <p class="paragraf">Elektronik posta adresime düşen ilk fotoğraf Yeşilköy’de Atatürk Havalimanı’nda çekilmişti. Âzem ile Sedat, Hindistan ve Tibet yolundaydılar.</p>

      <p class="paragraf">Sedat vereceği konferans için zamanında birlikte çalıştığı gurularla konuşmak istemiş, bunun için Hindistan ve Tibet’e gitmeye karar vermişti. Âzem de bu seyahatte ona eşlik ediyordu.</p>

      <p class="paragraf">İkinci fotoğraf Hindistan’ın başkenti Yeni Delhi’den gelmişti. Âzem ile Sedat’ı bu kez Hintlilerin giydiği kıyafetler içinde görüyorduk. Şah Cihan tarafından yaptırılan Jama Mescit’in kapısında çekilmiş olan fotoğrafın altında, “Babür mimarisinden güzel bir örnek” yazıyordu. UNESCO’nun koruma listesinde de bulunan yapıtın önünde çekilmiş olan resimde, kardeşlerimiz küçücük görünüyorlardı. İkisi aynı fotoğraf karesinde olduklarına göre, fotoğrafı birinden ricada bulunarak çektirmiş olmalıydılar.</p>

      <p class="paragraf">Sonra iki kardeşimizden bir süre ses soluk çıkmadı. Tibet’e ulaşmış olduklarını düşündüm. Yaptıkları plandan haberdardım. Önce Yeni Delhi’ye gidecekler, oradan Tibet’e geçecekler, sonra Tac Mahal’in bulunduğu Agra kentine uğrayıp geri döneceklerdi.</p>

      <p class="paragraf">Derken fotoğraflı bir mail daha geldi. Gönderen Âzem’di. Otel gibi bir yerde, bir şeyler yazıyordu. Belli ki fotoğrafı Âzem’in telefonunu kullanarak Sedat çekmişti. Şunları yazmıştı Âzem açıklama olarak:</p>

      <p class="paragraf">“Dharmsala’da bir oteldeyiz. Sedat konferansı için gurularıyla konuşurken ben Dalay Lama’nın birkaç dersine katılacağım. Fotoğrafta, katılım formumu dolduruyorum. Derslere katılmam için iki vesikalık fotoğrafım ile birlikte bu formu doldurmam yetiyormuş. Dalay Lama derslerini Tibet dilinde veriyor. Kulaklık vasıtasıyla çeşitli dillerde dinlenebiliyor. Eğitim esnasında dağıtılan çaydan içebilmek için, masanın üzerinde gördüğünüz bardağı aldım. Formu doldururken dikkatimi çeken bir notu sizin için çeviriyorum: Lütfen tapınağa girerken ayakkabılarınızı ayaklarınızdan çıkartmayınız. Elinizde taşıyacağınız ayakkabılar, oturan insanların yüzlerinin hizasına denk geleceği için rahatsızlık verir.”</p>

      <p class="paragraf">Tibet’te, yerel üsluba uygun döşenmiş otelde, Âzem’in keyf<span class="char-style-override-12">i</span> yerinde görünüyordu.</p>

      <p class="paragraf">“Anlaşılan” diye düşündüm… “Âzem ile Sedat, Hindistan’da olduğu gibi Tibet’te de iyi vakit geçiriyorlar…”</p>

      <p class="arabaslik-sol" id="toc_marker-15-1">Birkaç gün sonra…</p>

      <p class="paragraf">Grubumuza üçüncü posta yine Hindistan’dan geldi. Böylece kardeşlerimizin Tibet gezisini tamamlamış olduklarını anladık. Gönderi Agra kentinden, ünlü Tac Mahal’in önünden geliyordu. Bu fotoğrafta da her iki kardeşimiz birden görünüyordu.</p>

      <p class="paragraf">Sedat’ın posta adresinden gelen fotoğrafın altında şunlar yazılıydı:</p>

      <p class="paragraf">“Son durağımız Tac Mahal. Bu ünlü yapının en azından fotoğrafını görmemiş olan kimse yoktur, diye düşünüyoruz. Ama emin olun şimdi baktığınız, daha önce gördüklerinizin hepsinden farklı, çünkü önünde biz varız. :) Tac Mahal’in 2007 yılında dünyanın yeni yedi harikasından biri olarak seçildiğini biliyor muydunuz? Daha önce ziyaret ettiğimiz Jama Mescit gibi, bu ünlü eser de Şah Cihan tarafından yaptırıldı. Az sonra Âzem ile birlikte gezeceğiz. Hoşça kalın.”</p>

      <p class="paragraf">Tabii ki Tac Mahal’i de hikâyesini de biliyordum. Birkaç yıl önce eşim ve kızımla yaptığımız uzun Hindistan gezisine hazırlanırken, hakkında dünya kadar yazı okumuştum. Şah Cihan Tac Mahal’i, çocuğunu doğururken ölen eşi Mümtaz Mahal’in anısına yaptırmıştı.</p>

      <p class="paragraf">Tam bu ünlü yapıtın Mimar Sinan’ın öğrencileri tarafından inşa edilmiş olduğu aklıma gelmişken, aniden geriye döndüm. Sedat’ın yazdığı satırlara bir daha göz attım. Sedat, Âzem kardeşten sadece “Âzem” olarak bahsediyordu. Kafamda bir şimşek çaktı. Daha önce Âzem kardeşimiz tarafından gönderilmiş olan elektronik postayı buldum, tekrar okudum. O da aynı şekilde, “Sedat” diyor geçiyordu.</p>

      <p class="paragraf">Kardeşlerimiz, birbirlerinin isimlerini, arkalarına “kardeşim” sözcüğünü koyarak kullanırlar. Bu geleneklerimizden biridir. Herhangi bir arkadaş grubu olmadığımız, birbirimize dostluktan öte bağlarla bağlı olduğumuzun güzel bir ifadesidir bu.</p>

      <p class="paragraf">Her iki postayı birkaç kez daha okuyunca, Sedat’ın Âzem’den, Âzem’in de Sedat’tan “kardeşim” lafını ihmal ederek bahsetmelerinin tesiri azaldı.</p>

      <p class="paragraf">Giderek, bu tür detayları mesele haline getirip hayatı kendime zindan ettiğimi bile düşünmeye başladım.</p>

      <p class="arabaslik-sol" id="toc_marker-15-2">İlginç bir ziyaret…</p>

      <p class="paragraf">Tam da o gün, güvenlikçi kardeşimin çat kapı muayenehaneme gelmesini, karmakarışık olan kafamın daha da karışacağının bir işareti olarak yorumladım.</p>

      <p class="paragraf">Üstelik kardeşimiz lafa, “Üstad, İran Konsolosluğundan geliyorum.” diye başlamaz mı!</p>

      <p class="paragraf">Bir süredir, Büyük Üstaddan peşimdeki güvenlikçileri çekmesini isteyip duruyordum, anlaşılan güvenlikçi kardeşimizle konuşmuş ve gıyabımda bir karara varmışlar.</p>

      <p class="paragraf">Güvenlikçi kardeşim, uzunca bir konuşma yapacağını belli edecek şekilde derin bir soluk aldı ve anlatmaya başladı:</p>

      <p class="paragraf">“Büyük Üstadla şu Peykân denilen adamın kim olduğunu tam olarak anlamadan korumalarının kaldırılmasının doğru olmayacağına karar verdik. Bunun üzerine ileri bir adım atıp, adamı bulmaya çalıştım. Yerini yurdunu bilirsek elimizde koz olur umuduyla bugün İran Konsolosluğuna gittim. Adını verdim ve senin bana anlattığın şekilde tarif<span class="char-style-override-12">i</span>ni yaptım. Ardından, 1979’dan bu yana onlar adına bazı resmi görevlerde bulunduğunu söyledim. Her lafımdan sonra, biraz daha fazla uzaydan gelmişim gibi baktılar. Ne şu anda ne de daha önce böyle bir görevlilerinin olmadığını söylediler. İnanmaz gibi görününce, eski kayıtlarını açtılar. Anlayacağınız üstadım, Peykân isimli biri İran Konsolosluğunda hiçbir zaman görev yapmamış.”</p>

      <p class="paragraf">Güvenlikçi kardeşimin verdiği bilgi şaşırtıcıydı:</p>

      <p class="paragraf">“Peki neden kendisini sanki resmi ya da en azından yarı resmi bir görev ifa ediyormuş gibi tanıttı?” diye sordum.</p>

      <p class="paragraf">Kardeşim bilemeyeceğini, pek çok nedeninin olabileceğini söyledi. Sıraladığı nedenler arasında manyak olma ihtimalinden hedef şaşırtmaya kadar, kırk yıl düşünsem aklıma gelmeyecek olanlar bile vardı.</p>

      <p class="paragraf">Uzunca bir süre lafladıktan sonra, “Yine de şu koruma işinden kurtulmak istiyorum.” dedim.</p>

      <p class="paragraf">“Olur” dedi güvenlikçi kardeşim hiç beklemediğim kadar uysal bir ses tonuyla. Büyük Üstadın da “Çok gerekmiyorsa artık korumayı kaldıralım.” dediğini söyledi.</p>

      <p class="paragraf">Konuşmamız tamamlanınca, “Şu andan itibaren korumasızsın Üstad…” diyerek ayağa kalktı, elimi sıktı ve gitti.</p>
    </div>
  </div>
</body>
</html>
