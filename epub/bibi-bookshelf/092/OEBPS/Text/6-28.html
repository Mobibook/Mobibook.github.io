<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-28.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-28.html" xml:lang="tr-TR">
    <div class="Basic-Text-Frame">
      <p class="split"/>

      <p class="anabaslik" id="toc_marker-28">KARDEŞLİK SİHRİ…</p>

      <p class="paragraf">Başkalarını bilmem ama ben, kardeşliğin sihirli olduğuna inanırım.</p>

      <p class="paragraf">Mensubu olmakla pek de iftihar edemeyeceğimiz insan türü, ayakta kalabilmek için, beşikten mezara yumrukları sıkılı seyahat eder. İlk günden itibaren nasıl savaşacağı, daha fazla paraya hangi yollarla ulaşacağı, kimleri nasıl geride bırakacağını öğrenir ve öğretir.</p>

      <p class="paragraf">Kardeşliğe adımını atmış olanlar, aynı türden gelmiş olmalarına karşın farklıdır.</p>

      <p class="paragraf"><span>Hepsi değilse de çok büyük bir kısmı, kardeşlik zincirine dahil oldukları gün sihirli bir değnekle dokunulmuş gibi değişir. Daha önce karşısında yumruğu sıkılı durduğu türdaşlarının karşısında durmaktan vazgeçer, yanına geçer, elini tutar.</span></p>

      <p class="paragraf">Böyle olabilmesinin sayılamayacak kadar çok nedeni vardır. Bence bunlardan en önemlisi, kardeşliğin bir fazilet öğretisi olmasıdır.</p>

      <p class="paragraf">Zincirimiz, en başta da dediğim gibi, kapısından girme fırsatı bulanlara iyi insan olmanın sırlarını verir. Bu sırlar vasıtasıyla önlerine çıkabilecek kilitleri nasıl açacağını öğretir.</p>

      <p class="paragraf">Lafı Âzem ve Sedat kardeşlerime getireceğimi anlamışsınızdır.</p>

      <p class="arabaslik-sol" id="toc_marker-28-1">Tuhaf bir telefon…</p>

      <p class="paragraf">Şirin Hanım ve Peykân Bey ile telefon konuşmalarımı tamamlar tamamlamaz, sekreterim bir telefon daha bağlıyor. Karşımda Âzem var.</p>

      <p class="paragraf">“Hayrola Âzem kardeşim, sabahın bu vaktinde…” deyince, erken aradığını söylemeye çalıştığımı zannediyor ve savunmaya geçiyor.</p>

      <p class="paragraf">“Üstad-ı Muhterem, emin olun çok önemli olmasa bu saatte aramazdım. Ne kadar erken ararsam o kadar iyi olacağını düşündüm. Aslında gece aramayı...”</p>

      <p class="paragraf">Âzem’in özür dilemekten arama nedenini unuttuğunu görünce, araya girmem gerektiğini hissediyorum:</p>

      <p class="paragraf">“Önemli değil kardeşim, ne zaman istersen arayabilirsin. Araman lazım. Sadece, erken arayınca acaba kötü bir şey mi oldu diye korktum. Az önceki lafları onun için ettim.”</p>

      <p class="paragraf">Konuşmam, genç kardeşimin rahatlamasını sağlıyor:</p>

      <p class="paragraf">“Annem ve Peykân Bey ile buluşmuşsunuz. Sizden Büyük Üstadla görüşmek için randevu almanızı rica etmişler. Kılıcı isteyeceklerinin farkında mısınız bilmiyorum. Bu konuda sizinle mutlaka yüz yüze konuşmam lazım. Müsaitseniz hemen gelebilir miyim?”</p>

      <p class="paragraf">Âzem’in kelimeleri acelesi varmış gibi söyleşinden ve sesindeki telaştan, önemli bir durumla karşı karşıya olduğumu anlıyorum. “Bir saniye” deyip sekreterimden o gün bakacağım randevulu hasta listesini istiyorum. Sekreterim randevu defterini getirip önüme koyuyor.</p>

      <p class="paragraf">“Gelebilirsin Âzem kardeşim. Yarım saat içinde gelirsen, bir saat kadar vaktimiz olur.”</p>

      <p class="paragraf">Genç kardeşim, “Hemen geliyorum.” diyerek telefonu kapatıyor.</p>

      <p class="arabaslik-sol" id="toc_marker-28-2">İkisi birden gelince…</p>

      <p class="paragraf">Az sonra sekreterim, Âzem ve Sedat’ı birlikte içeriye alıyor.</p>

      <p class="paragraf">“Siz her yere, her zaman, hep birlikte mi gidersiniz?” diyorum, ikisini birden görünce şaşırmış bir ses tonuyla</p>

      <p class="paragraf">Sorum ikisinin de canını sıkıyor. Âzem açıklama yapmaya çalışıyor:</p>

      <p class="paragraf">“Ben sizi ararken, Sedat ile birlikteydik. Biliyorsunuz şu tatsız kılıç konusunda bana yardımcı oluyor.”</p>

      <p class="paragraf">“Ama” diyorum şaşkınlığımı muhafaza ederek. “Cemaleddin Afgani tezini yazarken de Sedat sana yardımcı oluyor. Tibet’e de birlikte gidiyorsunuz. Büyük Üstadın odasının...”</p>

      <p class="paragraf">Devam etmiyorum sözlerime.</p>

      <p class="paragraf">Söylediklerim Sedat’ın da canını sıkmış olsa gerek, bu kez o müdahil oluyor konuşmaya:</p>

      <p class="paragraf">“Âzem çok sinir bozucu bir dönemden geçiyor. Tatsız durumlarla karşı karşıya. Mümkün olduğunca yanında olmam gerektiğini düşünüyorum...”</p>

      <p class="paragraf">Sedat kardeşimi bıraksam lafı uzatacak. Bu nedenle, epeydir kafama takılan bir meseleye dikkat çekmek için araya girip düzeltme yapıyorum:</p>

      <p class="paragraf">“Âzem değil” diyorum ve ekliyorum, “Âzem kardeş”!</p>

      <p class="paragraf">Uyarır uyarmaz da üzülüyorum. Hem de fazlasıyla.</p>

      <p class="paragraf">Kardeşliğin bu tür kavramları sık kullanarak tesis edilmediğinin, edilemeyeceğinin tabii ki farkındayım. Bu tür sözcüklerin ağız alışkanlığıyla ya da mecbur hissedilerek değil, ancak içten gelerek kullanıldığında anlam ifade ettiğini gayet iyi biliyorum.</p>

      <p class="paragraf">Âzem ile Sedat’a sert davranmamın, olumsuz tavır almamın nedeni malum. Uzunca bir süredir, onlardan kaynaklandığını düşündüğüm birçok problemle boğuşuyorum. Asıl bu nedenle ikisinin birlikte gelmelerine takılmış durumdayım.</p>

      <p class="paragraf">Bir de galiba, durmadan onlardan kaynaklandığını düşündüğüm meseleler nedeniyle sinirlerim iyice bozulmaya başladı, kontrol mekanizmalarım laçkalaşıyor.</p>

      <p class="paragraf">Yine de sözümü geri almak ya da yumuşatmak gibi bir niyetim yok. Susarak, konuşmalarını sürdürmelerini istiyorum…</p>

      <p class="paragraf">“Âzem kardeş” diye başlıyor konuşmasına bu kez Sedat… “Şirin Hanım ve Peykân Bey’in Büyük Üstadı ziyaret edeceğini haber almış. İşler çığırından çıkmadan, bilmeniz gereken bazı önemli hususlar olduğunu düşünüyor. İkimizin, üzerinde epeydir konuştuğumuz, f<span class="char-style-override-12">i</span>kir yürüttüğümüz bir konu bu. Dün gece, kılıç meselesini önünüzdeki randevudan önce açıklıkla konuşmamız gerektiğine karar verdik. Bir anlamda, bunun sorumluluğunu taşıdığımızı düşündük.”</p>

      <p class="arabaslik-sol" id="toc_marker-28-3">Ne sorumluluğu?</p>

      <p class="paragraf">Sedat kardeşimin yaptığı bu açıklamayla, sürmekte olan konuşmamızın ilginç bir noktaya evrildiğini hissediyorum. Ne yalan söyleyeyim, epeydir kafa yorduğum şu kılıç meselesiyle ilgili bilmediğim bir ayrıntının kalmış olabileceğini pek düşünmemiştim.</p>

      <p class="paragraf"><span>“Öyle mi?” diyorum ve dönüp Âzem kardeşime bakıyorum.</span></p>

      <p class="paragraf">Âzem, “Sağ olsun, Sedat olmasa ne yapardım bilmiyorum. Bu konuda bana çok destek oldu.” diyerek başlıyor konuşmasına.</p>

      <p class="paragraf">İçimden, “Sedat değil, Sedat kardeş” diye geçirsem de söylemiyorum. Ne kadar çabuk sadede gelirse, o kadar hoşuma gidecek. Zaten az önceki kaba davranışım, bir ukde gibi içime oturmuş durumda.</p>

      <p class="paragraf">Ben bu minval üzere iç geçirirken, Âzem konuşmasına devam ediyor:</p>

      <p class="paragraf">“En baştan başlamamda yarar var. Öncelikle, annemin beni elimden tutarak Büyük Üstada götürmesinin ardında halisane nedenler aramamanızı söylemem lazım. Onun derdi, kesinlikle beni kardeşliğe katmak f<span class="char-style-override-12">i</span>lan değildi. Şirin Hanım böyle ulvi meselelerle ilgilenmez.”</p>

      <p class="paragraf">Genç kardeşim, gerçekten de o güne kadar aklımdan bile geçmeyen sözler ediyor. Şu söyledikleri mesela, daha önce hiç aklımdan geçmemişti.</p>

      <p class="paragraf">“Şirin Afgani felsefeden, şiirden, müzikten, resimden f<span class="char-style-override-12">i</span>lan hazzetmez. Bütün bunlardan haberdar değil midir? Tabii ki hepsini tanıdığınız pek çok insandan daha iyi bilir. Gayet iyi piyano çalar. Ressamları ve resimlerini tanır. Onunla her türlü felsef<span class="char-style-override-12">i</span> akım üzerine konuşabilir, hatta tartışabilirsiniz. Öte yandan çok dünyevidir annem. Kardeşliği de bu nedenle saçma bulur. Dedemin bu işte çok zaman ve para kaybettiği kanaatindedir.”</p>

      <p class="paragraf">Annesi hakkında olumsuz konuşmak hoşuna gitmemiş olsa gerek, arada bir, “Lütfen beni yanlış anlamayın.” der gibi bakıyor:</p>

      <p class="paragraf">“Yaşarken Vâlâ Bey’e söylemedi tabii ki bunları. Onu kaybettikten sonra ise, evimizdeki tek konunun bu olduğunu rahatlıkla söyleyebilirim. Ama dedem, onun nasıl bir bakışa sahip olduğunu hissetmişti. Kızının ağzından çıkanlar değil, kafasının arkasındakileri gayet iyi okumuştu. Ölümünden sonra neler olacağının farkındaydı...”</p>

      <p class="arabaslik-sol" id="toc_marker-28-4">Âzem’in geriye dönüşü…</p>

      <p class="paragraf">Âzem konuşurken, bir anlamda geçmişine doğru seyahate çıkıyor. Annesinin ve özellikle de kendisinin, dedesiyle olan ilişkisini uzun uzun anlatıyor.</p>

      <p class="paragraf">Bir yolunu bulup, “Peki, annen neden istedi senin bize katılmanı?” diye soruyorum.</p>

      <p class="paragraf">Yüzünde acı bir tebessüm beliriyor. Sanki, meselenin en önemli noktası da bu, der gibi bakıyor…</p>

      <p class="paragraf">“Size katılmamı değil, kılıca yakın olmamı istedi Şirin Afgani. Onun isteği, bir punduna getirip Büyük Üstadın duvarından kılıcı almamdı. Kendisine söylememekle beraber, ben hiç de onun gibi düşünmüyordum. Benim derdim, kılıca yakın olarak onu koruma altında tutmaktı. Bunu, bir tür dede vasiyeti olarak kabul ediyordum.”</p>

      <p class="paragraf">“Korumak mı?” dedim gayri ihtiyari.</p>

      <p class="paragraf">Bizim binamızda, Büyük Üstadın duvarında asılı bulunan bir kılıcı, kimden ve neden korusundu ki Âzem?</p>

      <p class="paragraf">Sorumun dile getirmediğim kısmından haberdar olmadığı için, tek kelimelik sorumu tek kelimeyle cevapladı genç kardeşim.</p>

      <p class="paragraf">“Evet!”</p>

      <p class="paragraf">Anlayamadığımı ifade eden gözlerle gözlerinin içine bakmayı sürdürdüm.</p>

      <p class="paragraf">Bir “Oh” çekti ve “hikâyem uzun” diyerek taze bir başlangıç yaptı:</p>

      <p class="paragraf">“Dedemin, Peykân Bey’den korunması için kılıcı kardeşlere teslim etmesini hiç mi hiç istememiş annem. Daha o zamanlar, yani İran’dan Türkiye’ye göçtüğümüzün hemen ertesinde, bir an önce satılarak elden çıkartılmasından yana olduğunu açık açık söylemiş. Annemin bu davranışı, haklı olarak Vâlâ Bey’i çok kızdırmış. Sahibi değil, koruyucusu olduğu bir nesneyi satmak, dedem gibi insanlar için onurlarını satmak gibidir.”</p>

      <p class="paragraf">“Onur” sözcüğüne özel olarak bir vurguda bulunuyor kardeşim.</p>

      <p class="paragraf">İçinde, sahibi değil de koruyucusu olmak, ifadesinin geçtiği son cümlesini çok beğendiğimi, bir kenara kaydettiğimi ifade etmeliyim.</p>

      <p class="paragraf">Bakalım konuşmasının devamını nasıl getirecek?</p>

      <p class="paragraf">“Vâlâ Bey, kendisi gibi düşünmeyen kızını fena halde püskürtmüş ve aldığı kararı uygulamak için kolları sıvamış. Hemen dönemin Büyük Üstadından randevu almış ve kılıç da yanında olmak üzere, kapısını çalmış.”</p>

      <p class="paragraf">Âzem’in hikâyesinin sonrasını biliyorum. Öncesini de öğrenince, kılıçla ilgili düşüncelerim iyice berraklaşmış oluyor.</p>

      <p class="paragraf"><span>Dost Muhammed Han’ın oğlu Azam Han tarafından Cemaleddin Afgani’ye hediye edilen, Şah Cihan için yapılmış, büyük bir tarihi ve estetik değer taşıyan kılıç, şu anda bir koleksiyoncunun vitrininde değil de layık olduğu yerde ise, anlaşılan bunu tek başına Vâlâ kardeşimiz gerçekleştirmiş.</span></p>

      <p class="paragraf">Öte yandan, bir de kılıcın taşıdığı misyon var kuşkusuz. Bu misyon da, Şirin Hanım ve Peykân Bey nedeniyle baştan itibaren arka yüzüne baktığımız madalyonun, ön yüzü.</p>

      <p class="paragraf">Ne mi yazıyor madalyonun ön yüzünde?</p>

      <p class="paragraf">Bir gün usulünce görev almış kardeşler gelecek, yeni bir başlangıç için “sihirli kılıç”ı bizden isteyecek.</p>

      <p class="paragraf">Ne çok sevineceğiz o gün!</p>

      <p class="paragraf">Vâlâ kardeşimizin hayatı pahasına sakladığı, çeşitli zorlukları aşarak, bir başka ulustan güvendiği kardeşlerine emanet ettiği kılıç, o gün, bulunduğu yerden sevinç içinde alınacak ve ait olduğu ellere teslim edilecek.</p>

      <p class="paragraf">Madalyonun öteki tarafında, işte tam olarak bunlar yazılı.</p>

      <p class="paragraf"><span>Âzem ve Sedat kardeşlerim, yüzüme yansıyan tebessümden hareketle neler düşündüğümü sorgular gibi bakıyorlar. Birkaç kelimeyle, ne düşündüğümü şöyle özetliyorum:</span></p>

      <p class="paragraf">“Vâlâ Bey, Şirin Hanım ve Peykân Bey’e rağmen misyonunu layıkıyla yerine getirmiş.”</p>

      <p class="paragraf">Her ikisinin de hoşuna gidiyor sözlerim. Bu arada saatime bir kez daha bakıyorum.</p>

      <p class="arabaslik-sol" id="toc_marker-28-5">Korkutan düşünceler…</p>

      <p class="paragraf">Âzem’in o ana kadar söyledikleri çok ilgimi çekmişti.</p>

      <p class="paragraf">Normal zamanlarda bütün gün dinleyebileceğim türden bir maceraydı anlattığı. Ama zamanım dardı. Bir hastanın kapıma dayanıp, dinlediğim macerayı olmadık bir noktada kesme ihtimaline karşı, az önce de göz attığım saatimi işaret edip “Zaman daralıyor. Başka neler anlatacaksın bana Âzem?” dedim.</p>

      <p class="paragraf">Âzem, Sedat’a sanki yardıma ihtiyacı varmış gibi baktı. Sedat’ın gözlerinde, Âzem’e güç veren bir ışıltı gördüm.</p>

      <p class="paragraf">Yeniden konuşmaya başladı genç kardeşim:</p>

      <p class="paragraf">“Annem ve Peykân Bey, baştan bu yana ayrı yönlerde ilerliyorlardı. Annem, babasıyla birlikte kardeşliğe teslim ettiği kılıcı, bulunduğu yerden kimseye söylemeden alabileceğini, bir başka deyişle çalabileceğini düşünüyordu. Bu yolda beni kullanmayı bile göze almıştı. Peykân Bey ise hukuk yoluna başvurmaktan yanaydı. Ellerindeki fotoğrafları kanıt olarak kullanarak kılıcı istemeyi savunuyordu. Peykân Bey son dönemlerde zıvanadan çıkmış gibiydi. Evimize gelip, kılıcı alamadan geberip gideceğiz, diye dert yanıyor, zaman zaman bağırıyordu. Annem son olarak Peykân Bey’den kendisine altı ay daha zaman tanımasını istedi. Olmazsa onun söylediği gibi davranacak, dava açacaktı.”</p>

      <p class="paragraf">“Ne için istedi bu zamanı?” diye sordum araya girerek.</p>

      <p class="paragraf">“Yanında ben olmak üzere Büyük Üstada gitmeyi kafasına koymuştu. Sözde beni içeriye sızdıracak, sonra ikimiz birden kılıcı çalacaktık. Tabii ki Şirin Hanım bunu çalmak değil, kendisine ait olanı geri almak olarak adlandırıyordu. Yaptığı plana göre, bir gece, onun da içeride kalmasını sağlayacak ve kılıcı bulunduğu yerden alıp kaçacaktık.”</p>

      <p class="paragraf">Âzem’in söyledikleri kalp atışlarımı hızlandırdı. “Ne cüret!” diye söylendim. Tam da ifade ettiğim gibi, çok cüretli bir plandı Şirin Hanım’ın yaptığı. Aynı anda aklıma, Âzem’in Sedat’la birlikte Büyük Üstadın kapısını kurcalarken yakalanmaları geldi.</p>

      <p class="paragraf">“Yoksa” dedim başımı Âzem’den Sedat’a çevirerek…</p>

      <p class="paragraf">Sedat ne düşündüğümü gayet iyi anlamıştı. Başını iki yana salladı:</p>

      <p class="paragraf">“Hayır Üstad-ı Muhterem, sizi şeref<span class="char-style-override-12">i</span>mle temin ederim. Rica ederim, aklınıza bile getirmeyin bunu. Emin olun. Âzem’le birlikte Büyük Üstadın odasına çıktık. Mümkün olsa içeriye de girecektik. Amacımız asla kılıcı alıp gitmek değildi. Âzem kılıca yakın olmak istiyordu, o kadar.”</p>

      <p class="paragraf">Sedat’ın söylediği bu sözler Âzem’i tetikledi:</p>

      <p class="paragraf">“Şu anda da aynı şekilde düşünüyorum. Sabahın erken saatinde sizi rahatsız etmemin nedeni bu.”</p>

      <p class="paragraf">Sedat’ın ve Âzem’in samimi oldukları belliydi.</p>

      <p class="paragraf">“Peki, şu aşamadan itibaren nasıl yardımcı olacak kardeşimiz Âzem, kılıcı Şirin Hanım ve Peykân Bey’e kaptırmama mücadelesinde bize?”</p>

      <p class="paragraf">Sedat’a doğru söylesem de bu soruyu bizzat Âzem’in kendisine sorduğum belliydi. Bir gözüm de Sedat’ta olmak üzere, gelecek cevabı bekliyordum:</p>

      <p class="paragraf">“Annem, Peykân Bey ile birlikte Büyük Üstadı ziyarete gideceklerini söyledi. Çünkü kendisinin planının işlemeyeceği belli oldu. Bizim Büyük Üstadın kapısında yakalanmamızın, bütün planlarını berbat ettiğini düşünüyor. Tabii ki o, benim kılıcı korumak için değil, almak için bu girişimde bulunduğumu zannediyor.”</p>

      <p class="paragraf">Yine şaşırıyorum.</p>

      <p class="paragraf">“Yani, Sedat ve sen, annenin planını bozmak için mi Büyük Üstadın kapısını kurcaladınız?”</p>

      <p class="paragraf">“Hayır, hayır!” diye atılıyor Sedat.</p>

      <p class="paragraf">Sorumun cevabını Âzem veriyor:</p>

      <p class="paragraf">“Sedat’la birlikte, annemin planını istemeden suya düşürmüş olduk. Yoksa niyetimiz özel olarak yakalanmak değildi. Buna karşılık kılıcı çalmak da istememiştik. Ama az önce de anlattığım gibi, annem meselenin yüzde ellisi. Onun saf dışı edilmesiyle her şey halledilmiş olmuyor. İşin bir de Peykân Bey boyutu var.”</p>

      <p class="paragraf">Bu kısmını unutmuşum. Doğru söylüyordu Âzem. Şirin Hanım ile Peykân Bey’in en baştan itibaren ayrı yöntemleri savunmuş olduklarını hatırlayınca, yeniden telaşa kapıldım.</p>

      <p class="paragraf">“Peykân Bey’in planı ile ilgili ne düşünüyorsun peki?”</p>

      <p class="paragraf">Âzem, soruma kuşkulu bir tebessüm ile yaklaştı. Dönüp yanı başındaki Sedat’a baktı. Ondan aldığı güçle iddialı bir cümle kurdu:</p>

      <p class="paragraf">“Sanıyorum, Peykân Bey’in girişimini de boşa çıkartacak bazı bilgilere sahibim. Bu nedenle sizden rica ediyorum, onlar geldiği zaman binada olayım. Gerektiğini düşündüğünüz an, beni her ikisiyle de karşı karşıya getirin ve neler yapabileceğimi hep birlikte görelim.”</p>
    </div>
  </div>
</body>
</html>
