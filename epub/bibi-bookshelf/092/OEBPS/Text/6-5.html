<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-5.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-5.html" xml:lang="tr-TR">
    <div class="Basic-Text-Frame">
      <p class="split"/>

      <p class="anabaslik" id="toc_marker-5">HEMŞİRELİ TOPLANTI…</p>

      <p class="paragraf">Her yıl tekrarladığımız hemşireli toplantımızın günü gelmişti. “Hemşireli” diyoruz, çünkü bu toplantılarımıza kardeşlerimizin eşleri, anneleri, kız kardeşleri ya da kızları da katılıyorlar.</p>

      <p class="paragraf">Ben de eşim ve kızımla birlikte katılacağım bu toplantı için kuru temizleyiciden yeni gelmiş siyah elbisemi, o akşam için özel olarak aldığım yeni papyonumu ve gömleğimi gardıroptan çıkarıp kapıcının boyadan getirdiği ayakkabılarımı son bir kez kontrol ettim.</p>

      <p class="paragraf">Tabii ki önceliği eşim ve kızımın giyinmesine, makyajlarını tamamlamalarına vermem gerekiyordu. Yoksa birkaç saat boyunca elbiselerimle oturup ütülerini bozmam işten değildi.</p>

      <p class="paragraf"><span>“Son bir saat!” diye haykırdım olanca gücümle evin içinde.</span></p>

      <p class="paragraf">“Anladık, anladık!” dedi eşim.</p>

      <p class="paragraf">Ona, “Tamam” diyerek gülümsedim.</p>

      <p class="paragraf">Kızım da başını odasından çıkartıp “Hep bizi böyle acele ettiriyorsun, gittiğimizde bizden başka kimse olmuyor!” diye serzenişte bulundu.</p>

      <p class="paragraf">Ona da “Haklısın prensesim” dedim.</p>

      <p class="paragraf">Gerçekten de haklılardı. Tam da söyledikleri gibiydim. Gideceğim yere zamanında ulaşmayı sever, bekletilmekten de hoşlanmazdım.</p>

      <p class="paragraf">Tıraşımı olurken, günün nasıl gelişmesi gerektiği üzerine düşündüm.</p>

      <p class="paragraf">Toplantıdan bir hafta önce, gecede görev alacak kardeşlerle bir araya gelmiş, hazırlıklarını üç aydır sürdürdüğümüz ve çok önem verdiğimiz etkinliğimiz için her şeyi son bir kez gözden geçirmiştik.</p>

      <p class="paragraf">Doğal olarak, iki yeni kardeşimizin de bu toplantıda yapmaları gereken birçok işleri olacaktı.</p>

      <p class="paragraf">Büyük Üstadın da katılacağı geceyi, hiçbir aksaklık olmadan atlatmak en büyük dileğimdi.</p>

      <p class="paragraf">Düşüncelerle boğuştuğum için olsa gerek, tıraşımın nasıl olup bittiğini fark bile etmedim.</p>

      <p class="paragraf">Saatime baktım ve “Son kırk beş dakika!” diye seslendim bu kez.</p>

      <p class="paragraf">Artık ben de giyinmeye başlayabilirdim.</p>

      <p class="arabaslik-sol" id="toc_marker-5-1">Ve gün başlıyor…</p>

      <p class="paragraf">Evden çıktığımızda ilk fark ettiğimiz, havanın çok soğuk olmamasıydı. Karın izleri tümüyle silinmişti, yağmur yağmıyor, güneş arada bir yüzünü gösteriyordu. Kısacası, tüm hava koşulları bizden yanaydı.</p>

      <p class="paragraf">Bunu, acaba her şeyin benden yana olacağına dair bir işaret sayabilir miydim?</p>

      <p class="paragraf">Binamıza ulaştığımızda, Âzem ile Sedat’ın bizden bile önce gelmiş olduklarını görüp memnun oldum. Her ikisi de ışıldıyordu. Her zaman söylerim, papyon erkekte fark yaratır.</p>

      <p class="paragraf">Genç kardeşlerim, eşimi ve kızımı büyük bir zarafetle karşıladılar.</p>

      <p class="paragraf">Onları aileme, ailemi de onlara tanıtırken gözlerimi özellikle eşimden hiç ayırmadım. Bir hayli hin olan kızımın tersine, eşim içi dışı bir kadındır. Evde çok sevdiğim bu yanının, dışarıda arada bir de olsa pot kırmasına yol açmasından tedirgin olurum.</p>

      <p class="paragraf">İşte o anlardan biri daha...</p>

      <p class="paragraf">“Hani şu Sedat değil mi?” dedi, yeni kardeşimize elini uzatır uzatmaz eşim.</p>

      <p class="paragraf">“Evet” dedim lafı toparlamaya çalışarak: “Demirciler ailesinin oğlu.”</p>

      <p class="paragraf">Ardından pat diye, “Bizimkiler epeydir zenginlerin bu tarakta bezlerinin olmadığını söylüyor. Demek yanılıyorlar…” demez mi!</p>

      <p class="paragraf">Aslında durumu kurtarmak için, ama sanki eşim çok önemli bir sosyolojik analizde bulunmuş gibi duruma açıklık getirdim:</p>

      <p class="paragraf">“Hemşireniz doğru söylüyor. Hep konuşuyoruz, çok yüksek gelir düzeyinden olanların bize olan ilgisinde gözle görülür bir azalma var. Üst düzey yöneticilerle ortanın biraz üstünde gelire sahip olanların ilgisi daha fazla. Eskiden böyle değilmiş. Camiamızda yüksek gelir grubundan olanların sayısı çoğunluktaymış.”</p>

      <p class="paragraf">Doğal olarak bütün bu anlattıklarım, Âzem ile Sedat’tan, “Şimdi sırası mı bunun!” gibi bir tepki almadı. Her ikisi de söylediklerimi büyük bir saygıyla dinleyip başlarını sallamakla yetindi.</p>

      <p class="paragraf">Âzem ile Sedat, bu tanışma ve kısa sohbet faslından sonra, eşimin ve kızımın yakalarına karanf<span class="char-style-override-12">i</span>llerini iliştirdiler.</p>

      <p class="paragraf">Bu esnada Âzem, “Sizi annemle tanıştırmama izin verir misiniz?” diye sordu.</p>

      <p class="paragraf">Eşim, “Çok isterim” dedi.</p>

      <p class="paragraf">Ben de hemen, “Nerede?” diye sordum.</p>

      <p class="paragraf">Âzem önde biz arkada annesine doğru ilerledik.</p>

      <p class="paragraf">Genç kardeşim, “Şirin Afgani” diyerek annesini tanıttı. Önce eşim kendisini takdim etti ve ardından ben zarif bir reveransla Şirin Hanım’ın elini dudaklarıma yaklaştırdım.</p>

      <p class="paragraf">Bu hareketimden kalkarak, hanımların elini öpme alışkanlığım olduğunu düşünmeyin. Çok nadir olarak, gerçekten özel durumlarda yaparım bunu. Şirin Hanım’ı karşımda kendisine çok yakışmış kıyafet ve saraydan çıkmışçasına asil duruşuyla gördüğüm için, kendiliğinden gelişen bir davranış oldu.</p>

      <p class="paragraf">Şirin hemşiremizin hatırını sorduktan ve geldiği için birkaç teşekkür cümlesi ettikten sonra müsaade istedim. Eşim ve o konuşmalarını sürdürürken ben organizasyonun nasıl gittiğini anlamak için etrafta dolaşmaya başladım.</p>

      <p class="paragraf">Bu arada Âzem, garsonları eşim ve annesine doğru yönlendirdi.</p>

      <p class="paragraf">Bir başka köşede, Sedat ile kızım ahbaplık ediyorlar...</p>

      <p class="paragraf">Kızımın genç kardeşimizi çok sıkacağından korkarak duruma el koydum:</p>

      <p class="paragraf">“Prensesim, kardeşimizin yapacak çok işi var. Müsaadenle onu senden çalıyorum.” deyip, Sedat’ı yanıma aldım. Kapıya, karşılama görevini icra etmeye geri götürdüm.</p>

      <p class="arabaslik-sol" id="toc_marker-5-2">Kalabalık artıyor…</p>

      <p class="paragraf">Her gelenin, havanın güzelliğinden dem vurduğu bir gün...</p>

      <p class="paragraf">Herkes, kışın ortasındaysak da sanki bahar gelmiş gibi sevinçli.</p>

      <p class="paragraf">Bir süre sonra, iki keman ve bir arptan oluşan orkestra devreye girdi. Klasik müziğin popüler parçaları, garsonların ellerinde tepsilerle fır döndüğü, kardeşlerin ve hemşirelerin hasret giderip derin sohbetlere daldığı salona ruh verdi.</p>

      <p class="paragraf">Gecenin ayaküstü geçecek kısmının ortalarına doğru Âzem yanıma yaklaştı ve Büyük Üstadın az önce kapıdan girdiğini söyledi. Genç kardeşim ve ben, eşimi de alıp hoş geldiniz demek için hep birlikte kapıya ilerledik.</p>

      <p class="paragraf">Büyük Üstad, eşimin hatırını sorup bana birkaç övücü söz söyledikten sonra, “Âzem’in size katılmış olması iyi oldu değil mi?” dedi.</p>

      <p class="paragraf">“Evet” dedim.</p>

      <p class="paragraf">Bir iki dakika sonra, Âzem izin isteyip yeni gelenlerle ilgilenmek üzere yanımızdan ayrıldı. O yanımızdan ayrılınca, Büyük Üstad biraz kısık bir sesle, “Ailesiyle ilgili her şeyi biliyor musun?” diye sordu. Kısmen bildiğimi söyledim.</p>

      <p class="paragraf">Böyle olunca, Âzem’in dedesinin de kardeşimiz olduğunu, kızı Şirin’le birlikte İran Devrimi’nden kaçarak İstanbul’a geldiğini, Âzem’in burada doğduğunu, Cemaleddin Afgani’nin ne kadar önemli bir şahsiyet olduğunu ve bu ailenin onun soyundan geldiğini bir kez daha dinlemiş oldum.</p>

      <p class="paragraf">Son olarak, “Peki kılıçtan haberdar mısın?” diye sordu Büyük Üstad.</p>

      <p class="paragraf">“Hayır, ne kılıcı?” dedim.</p>

      <p class="paragraf">Şaşırdı. Anlaşılan, bilmem gereken bir konuyu es geçmiştim.</p>

      <p class="paragraf">“Afgani ailesinin kılıcı” diye cevapladı sorumu. Sesini esrarengiz bir meseleden söz edercesine biraz daha kıstı ve “O zaman bir müsait zamanında bana uğra da sana hem hikâyesini anlatayım hem de kendisini göstereyim.” dedi.</p>

      <p class="paragraf">Şaşırma sırası bana gelmişti. Anlaşılan, Afgani ailesi ile ilgili olarak, bir de kılıç meselesi çıkmıştı başıma.</p>

      <p class="arabaslik-sol" id="toc_marker-5-3">Mabede doğru…</p>

      <p class="paragraf">Ayaküstü bir şeyler atıştırılıp müzik dinlenirken, özellikle hemşireler birbirleriyle hasret giderdiler. Ben de tek tek hatır sormaya, birkaç dakika için bile olsa hepsiyle birlikte zaman geçirmeye çalışmıştım.</p>

      <p class="paragraf">Artık mabede geçebilirdik.</p>

      <p class="paragraf">Bir kardeşimizin vereceği caz konferansını dinlemek üzere kokteylin gerçekleştiği salondan ayrılırken, eşim kulağıma eğildi ve sanki zamanıymış gibi, “Gazeteci doğru yazmış, Sedat’ın tercihi Âzem” dedi. Yetinmedi, “Bana inanmıyorsan kızına sor!” diye üsteledi.</p>

      <p class="paragraf">Tabii ki sormadım. Önümde yönetmem gereken mabet içi bir toplantı ile kocaman bir yemek vardı. Yapmam gereken zor işe yoğunlaşmalıydım.</p>

      <p class="paragraf">Daha önce kararlaştırdığımız gibi, hemşireleri mabede Âzem ile Sedat aldı. Genç kardeşlerimiz her bir hemşiremize, oturacakları yerlere kadar tek tek eşlik ettiler.</p>

      <p class="paragraf">Uzun boyları, alabildiğine güzel yüz ve vücut hatlarıyla, yirmili yaşlarının sonuna yaklaşmakta olan bu iki kardeşimin mabede güzellik kattığını itiraf etmeliyim.</p>

      <p class="paragraf">Öte yandan, hiç ara vermeksizin içim içimi yemeye devam ediyor...</p>

      <p class="paragraf">Hemşireler içeriye alınırken, konferans süresince ve yemeğe inerken kafamda hep eşimin sözlerini, yani Âzem ile Sedat mevzuunu evirip çevirdim.</p>

      <p class="paragraf">Yemekte bir ara eşimin kulağına eğilip “Şimdi söyle ne düşündüğünü?” dedim. Kurulmuş gibi konuşmaya başladı:</p>

      <p class="paragraf">“Birbirlerinden bir an bile uzak kalamamaları sence normal mi? Ayrıca Âzem’in hareketlerine dikkat ettin mi? Bence çok kadınsı. Yüzü, elleri, kaşları her şeyi ne kadar düzgün.”</p>

      <p class="paragraf">Kızdım.</p>

      <p class="paragraf">“Suç mu?”</p>

      <p class="paragraf">“Yooo, ama ne bileyim...”</p>

      <p class="paragraf">Hep böyle yapardı. Hararetle konuşmaya başlar, son derece kritik bir noktada susar, düşüncelerinin devamını getirmez, dünyamı altüst ederdi.</p>

      <p class="paragraf">Eşimi suskunluğuyla baş başa bırakıp, başımı uzaklarda bir yere, tabii ki Sedat’ın yanında yemeğini yemekte olan Âzem’e çevirdim.</p>

      <p class="paragraf">İlk gördüğüm andan itibaren dikkatimi çeken ince yüz ve vücut hatları ile alabildiğine nazik davranışlarına, eşim dikkatimi çekene kadar hiç takılmamıştım.</p>

      <p class="paragraf">Yemek süresince ne yaptıysam, kimle konuştuysam, beynimde hep eşimin söylediği, “Bence çok kadınsı” cümlesi zonkladı.</p>

      <p class="paragraf">Öte yandan, hemşirelerle gerçekleştirdiğimiz kokteyl, konferans ve yemekten oluşan toplantımız, istediğimden ve beklediğimden de güzel geçmişti.</p>

      <p class="paragraf">Uzmanlığı caz olan kardeşimizin mabette verdiği konferans ve dinlettiği birbirinden güzel parçalar üzerine sofrada da konuşulmuş, çok sayıda hemşiremiz bu tür organizasyonlardan büyük keyif aldıklarını, devam etmesini istediklerini söylemişlerdi.</p>

      <p class="arabaslik-sol" id="toc_marker-5-4">Kızım, içimi rahatlatıyor…</p>

      <p class="paragraf">Epey emek verdiğimiz geceyi tamamlayıp, otomobilimizle evimize doğru dönerken, kızım arkadan, “Ee baba, bana f<span class="char-style-override-12">i</span>krimi sormayacak mısın?” dedi.</p>

      <p class="paragraf">Geceyi kastettiğini zannederek, “Prenses, ne zamandan beri sorulmadan f<span class="char-style-override-12">i</span>krini söylemiyorsun?” diye takıldım dikiz aynasından bile bakmadan.</p>

      <p class="paragraf">Yanlış anladığımı derhal kavradı:</p>

      <p class="paragraf">“Geceyle ilgili değil, Âzem ile Sedat konusunda f<span class="char-style-override-12">i</span>krimi merak edip etmediğini sormak istedim.”</p>

      <p class="paragraf">“Eyvah!” diye söylendim yüksek sesle. “Anlaşılan, kurtulamayacağım şu meseleden.”</p>

      <p class="paragraf">Neyse ki ailem böyle laflarıma takılmaz. Kızım da hiç alınganlık göstermedi ve sanki, “Hadi söyle” demişim gibi başladı konuşmaya.</p>

      <p class="paragraf">“Bir kere Sedat var ya, çoook ama çoook yakışıklı baba.”</p>

      <p class="paragraf">Demirciler ailesinin tek oğluna olan hayranlığını “çok” sözcüklerine vurgu yaparak dile getirmişti kızım.</p>

      <p class="paragraf">Dikiz aynasından geriye doğru gözlerimi kısarak bakıp, davranışını laubali bulduğumu ifade etmeye çalıştım.</p>

      <p class="paragraf">Buna karşılık dilini çıkardı. Yetmiyormuş gibi başını ileriye doğru uzattı ve annesi ile benim aramdan aynı minval üzere konuşmaya devam etti:</p>

      <p class="paragraf">“Ayrıca yakından bakınca, gazetelerde ya da televizyonda göründüğünden bile etkileyici. Âzem’e gelince, vallahi kıskandım. İnsan bu kadar mı güzel olur. Dikkat et, yakışıklı demiyorum, güzel diyorum. Bir genç kız olarak, hasetten çatladım. O ne muhteşem yüz ve vücut hatları öyle. Tek eksiği göğüsleri.”</p>

      <p class="paragraf">Başımı arkaya çevirdim ve mahsustan da olsa, “Yeter, yeter!” diye azarladım kızımı.</p>

      <p class="paragraf">Otomobil kullanıyor olduğum için yeniden önüme döndüm ve bence çok önemli bir soru sordum:</p>

      <p class="paragraf">“Geç bu kısmı da Âzem’le Sedat arasında olmaması gereken bir iletişim gördün mü, sen ondan bahset?”</p>

      <p class="paragraf">“Nerede yaşadığımızı unutmuş gibi görünüyorsun babişko. Türkiye gibi bir yerde, iki erkek, aralarında sizin tabirinizle olmaması gerektiği gibi bir şey varsa, bunu kendilerini herkesin tanıdığı kalabalıklarda, uluorta gösterirler mi? Aklınızı peynir ekmekle mi yediniz siz! Amerika’da Avrupa’da f<span class="char-style-override-12">i</span>lan mı yaşıyorsunuz! Ayrıca, Âzem’in annesi Şirin Hanım da oradayken ve etrafa cin gibi bakarken! Bana kalırsa babişkom, sen ve annem yanlış bir yerde durmuş, ters tarafa bakıyorsunuz. Salak bir magazin muhabiri ortaya bir fıştık attı diye, ikiniz de bu saçmalığın peşine takılmış gidiyorsunuz...”</p>

      <p class="paragraf">Kızım konuşurken gayri ihtiyari, “Keşke sadece ikimiz olsak” diye düşündüm. Selef<span class="char-style-override-12">i</span>m tarafından uyarılmam, gazete haberi üzerine üç kardeşi arayıp görüşlerini almam gözümün önünden bir f<span class="char-style-override-12">i</span>lm şeridi gibi geçti. Tabii ki bunlardan eşime ve kızıma söz edemezdim.</p>

      <p class="paragraf">Açık sözlü ve gerçekçi kızım, içimi biraz da olsa rahatlatmıştı.</p>

      <p class="paragraf">Ona göre, kardeşler olarak hepimiz birbirimize ne kadar yakın davranıyorsak, Âzem ile Sedat da birbirlerine sadece ve sadece o kadar yakın davranıyordu.</p>
    </div>
  </div>
</body>
</html>
