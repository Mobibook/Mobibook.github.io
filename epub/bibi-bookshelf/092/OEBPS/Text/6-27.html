<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-27.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-27.html" xml:lang="tr-TR">
    <div class="Basic-Text-Frame">
      <p class="split"/>

      <p class="anabaslik" id="toc_marker-27">BÜYÜK ÜSTADLA AYAKÜSTÜ…</p>

      <p class="paragraf">Büyük Üstadla ertesi akşam bazı kardeşlerimize 40. Yıl Önlükleri’nin takılması töreninde bir arada olacağımızı biliyordum. Özel olarak arayıp randevu almak yerine beklemeyi tercih ettim.</p>

      <p class="paragraf">Aslında bir ara telefon edip Şirin Hanım ve Peykân Bey’le yediğim yemekten söz etmeyi, kendisiyle konuşmam gereken istekleri olduğunu söylemeyi düşünsem de vazgeçtim. İçinde randevu talebi, Bonhams’ın mektubu, bazı yeni fotoğraflar da olan, uzun, teferruatlı bir konuyu telefonda konuşmak istemedim.</p>

      <p class="paragraf">İyi ki böyle davranmışım. Büyük Üstadla yapmak istediğim konuşma tam da istediğim gibi şekillendi.</p>

      <p class="paragraf">Tören tamamlanıp kardeş sofrasına geçilirken, “Bir köşede beş dakika konuşalım mı?” diye sordum.</p>

      <p class="paragraf">“Hayrola” dedi ve koluma girip boş bir köşeye çekti.</p>

      <p class="paragraf">Davet edildiğim yemeği, Bonhams’ın mektubunu ve Şirin Hanım ile Peykân Bey’in tekliflerini olabilecek en basit şekliyle anlattım.</p>

      <p class="paragraf">Ayakta yapılan konuşmaları oldum olası severim. Normal koşullarda saatlerce sürebilecek toplantılar, bu tür kısa sohbetlerde lahzada halledilir.</p>

      <p class="paragraf"/>

      <p class="paragraf">“Gelsinler” dedi Büyük Üstad ve ekledi: “Ama bir şekilde onlara bunun naf<span class="char-style-override-12">i</span>le bir ziyaret olacağını önceden anlatmanda, en azından işaretlerini vermende yarar var.”</p>

      <p class="paragraf">Haklıydı. Mesele Şirin Hanım ve Peykân Bey’e çok kolay halledilebilecek gibi görünüyor olabilirdi. Bizim açımızdan ise, kılıcın duvarımızdan alınıp onlara teslim edilmesi üstesinden hiç de kolay gelinebilecek bir iş değildi.</p>

      <p class="paragraf">Daha kesin bir biçimde ifade edecek olursam, imkânsızdı.</p>

      <p class="arabaslik-sol" id="toc_marker-27-1">Bizde işler farklı yürür…</p>

      <p class="paragraf">Hep söylediğim gibi, kardeşliğimizde kurallar tarihten süzülüp geldiği için, bugünden yarına değişmez.</p>

      <p class="paragraf">Modern anlamda, 1700’lerin başlarına tarihlense de 1400’lerin ortalarına kadar dayanan eski kurallara, yazılı metinlere sahibiz. Böyle bir kurumun, “Ben karar verdim oldu”larla yönetilmeyeceği aşikârdır.</p>

      <p class="paragraf">Bazı araştırmacılar, geçmişimizi ortaçağda yaşayan taş ustalarının loncalarına ve onların oluşturdukları hukuk ve ahlak sistemine dayandırırlar. Çalışmalarımız bu düşünceyi doğrular niteliktedir.</p>

      <p class="paragraf">Daha da eskilere gidip, öğretimizin kaynağını Süleyman Mabedi’nin yapılış öyküsünde arayanlarımız da vardır. Bazı uygulamalarımızda bunun izlerini gayet derinden hissederiz.</p>

      <p class="paragraf">Bu araştırmaları yapan bilim insanları ve kardeşlerimiz, sadece laf değil, dünya kadar kanıtla konuştukları için, hem iç dünyamızda hem de bizim tabirimizle harici hayatta, alabildiğine ciddiye alınırlar.</p>

      <p class="paragraf"/>

      <p class="paragraf">Böyle olunca, dünya yüzündeki pek çok devletten daha eski geçmişe ve geçen süre zarfında edinilmiş geleneklere, göreneklere sahip olduğumuzu düşünür, söyler ve uygularız.</p>

      <p class="paragraf">Dışarıdan bakanlara alabildiğine tuhaf gelen kimi kural, davranış ve ritüellerimize verdiğim bu bilgiler ışığında yaklaşanlar, bizi anlamakta daha az zorluk çekerler.</p>

      <p class="arabaslik-sol" id="toc_marker-27-2">Gelsinler ama…</p>

      <p class="paragraf">Büyük Üstadın, “Gelsinler ama gelmeden önce bilmelerinde yarar var...” dediği işte tam da az önce sözünü ettiğim, şu dışarıdan bakma meselesi.</p>

      <p class="paragraf">Eğer birisi bize, maddi değeri ne kadar yüksek olursa olsun bir kılıç vermiş ve “Usulünce seçilmiş kardeşlere teslim edilecektir.” demişse, burada telaffuz edilen “usulünce” kelimesinin ne anlama geldiğini, dışımızda kalanlar tam olarak ne yazık ki anlayamazlar.</p>

      <p class="paragraf">Ne demektir “usulünce”?</p>

      <p class="paragraf">Kelime anlamına göre değerlendirilecek olursa “kuralına uygun” demektir.</p>

      <p class="paragraf">Öyle değil mi?</p>

      <p class="paragraf">Evet öyle.</p>

      <p class="paragraf">Buna karşılık “kuralına uygun olarak” ya da “usulünce” sözlerinin bizim için ifade ettiği büyük anlamı bizden olmayanlara anlatmam, en azından benim kabiliyetlerimin ötesindedir.</p>

      <p class="paragraf">Kardeşlik mensubu olanlar için ise “usulünce” sözcüğünü açıklamaya gerek yoktur. Onlar bu kelimenin taşıdığı sihirli anlamı bilir, gereğince davranırlar.</p>

      <p class="paragraf">İşte bu nedenlerle, Şirin Hanım ile Peykân Bey’e “usulünce” lafını anlatmaya çalışmak zorunda olmam gerçekten büyük bir talihsizlik.</p>

      <p class="paragraf">Yine de Büyük Üstadın mesajını onlara önceden algılatmanın bir yolunu bulmam, imkânsız bir hedefe kilitlenmiş olduklarını en azından hissettirmem gerekiyor.</p>

      <p class="arabaslik-sol" id="toc_marker-27-3">Sabah olur olmaz…</p>

      <p class="paragraf"><span>Muayenehaneme gider gitmez ilk işim, sekreterimden Peykân Bey ve Şirin Hanım’ı bağlamasını istemek oluyor.</span></p>

      <p class="paragraf"><span>Önce Şirin Hanım çıkıyor telefonuma. Hatır sorma faslını tamamlar tamamlamaz “Ne zamana istiyorsunuz randevuyu?” diyorum. Sevinci sesine yansıyor:</span></p>

      <p class="paragraf"><span>“Düşünüp sizi aramama izin verir misiniz?”</span></p>

      <p class="paragraf"><span>“Tabii ki” diyorum ve planladığım gibi söylemem gereken sözlerin ikinci bölümüne geçiyorum.</span></p>

      <p class="paragraf"><span>“Şirin Hanım üzülmenizi istemem, onun için söyleyeceğim sözleri lütfen dikkatli dinleyin: Ben, Büyük Üstadın kılıcı iade etmesinin çok zor, hatta imkânsız olduğunu düşünüyorum...”</span></p>

      <p class="paragraf"><span>Şirin Hanım sözümü kesip “Konuşuruz, konuşuruz bunu” diyor, sanki sözünü ettiğim konu pek de önemli değilmiş gibi.</span></p>

      <p class="paragraf"><span>“Pekâlâ” diyorum çaresiz kalarak.</span></p>

      <p class="paragraf"><span>Oysa ne sözcükler, cümleler hazırlamıştım “usulünce” sözcüğünün bizim için taşıdığı anlamı en azından sezebilmesini sağlayabilmek için.</span></p>

      <p class="paragraf"><span>Birkaç dakika sonra, sekreterim bu kez Peykân Bey’i bağlıyor.</span></p>

      <p class="paragraf"><span>Şirin Hanım’a söylediklerimi ona da tekrarlıyorum. Ondan da az önce aldığım tepkinin aynısını alıyorum:</span></p>

      <p class="paragraf"><span>“Ben Şirin Hanım’la görüşeyim, bir tarih saptayalım ve size geri dönelim. Siz de Büyük Üstadınızı arayıp bizim için randevu alırsınız.”</span></p>

      <p class="paragraf"><span>Fırsat bu fırsattır diyerek, ona da Büyük Üstadın kılıcı iade etmesinin çok zor hatta imkânsız olduğundan, “usulünce” sözünün bizim için ifade ettiği sıra dışı anlamdan söz etmeye çalışıyorum ama naf</span><span class="char-style-override-12">i</span><span>le. Lafımı tam ortasında kesiyor:</span></p>

      <p class="paragraf"><span>“Olumsuz bir başlangıç yapmanızı anlayışla karşılıyorum. Emin olun, bir hal çaresi buluruz. İş ki konuşmaya başlayabilelim.”</span></p>

      <p class="paragraf"><span>Peykân Bey’in de tıpkı Şirin Hanım gibi olmayacak duaya âmin dediğinden emin olsam da “Peki o zaman” diyor, telefonu kapatıyorum.</span></p>
    </div>
  </div>
</body>
</html>
