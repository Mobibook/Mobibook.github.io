<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-13.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-13.html" xml:lang="tr-TR">
    <div class="Basic-Text-Frame">
      <p class="split"/>

      <p class="anabaslik" id="toc_marker-13">ŞİRİN HANIM SIR VERMİYOR…</p>

      <p class="paragraf">Beklediğimiz gün sonunda geldi. Kapımız çalındı.</p>

      <p class="paragraf">Ekrana bakıp, gelenin Sedat olduğunu gören kızım heyecan içinde, “Ooo, bir yığın çiçek getirmiş!” dedi.</p>

      <p class="paragraf">“Prenses, çiçekleri evin hanımına vermesi daha uygun olur. Bırak, annen kapıya daha yakın dursun.” diye uyarıda bulundum.</p>

      <p class="paragraf">“Ben evin hanımlarından biri değil miyim?” diye ağız dalaşına girdi derhal.</p>

      <p class="paragraf">“Hayır değilsin” dedim ve ekledim: “Söyledim ya, sen evin minik prensesisin.”</p>

      <p class="paragraf">Son kelime ağzımdan çıkarken, Sedat’ı getiren asansörün katta durduğunu duyduk.</p>

      <p class="paragraf">Eşim, üstünlüğü ele alıp kapıya hamle etti, “Hoş geldiniz Sedat kardeşim” diyerek konuğumuzu içeriye aldı.</p>

      <p class="paragraf">Sedat, geleneğe uygun bir şekilde, eşimi ve kızımı “Merhaba hemşirem” diye selamladı. Bana da “Nasılsınız Üstad-ı Muhterem?” diyerek hatır sordu.</p>

      <p class="paragraf">Sedat’ın eşime uzattığı çiçekler, kızımın üzerinden bana kadar ulaştı. İçimden, olacak iş mi bu, diye kızsam da derdimi mümkün olabilecek en yumuşak biçimde ifade etmenin yollarını aradım:</p>

      <p class="paragraf">“Hoş geldin Sedat kardeşim. Bu evde çiçekleri vazoya en iyi ben yerleştiririm. Onun için bana verdiler. Ben o işi hallederken, sen lütfen salona geç.”</p>

      <p class="paragraf">Rengârenk frezyaları bir vazoya yerleştirmiş olarak salona ulaştığımda, eşim ve kızımın Sedat’ı, evin bana ait olan en büyük koltuğuna oturttuklarını gördüm.</p>

      <p class="paragraf">Evin başka bir noktasına oturduğumda, kendimi yerimi bulmamış gibi hissederim. Ailem bunu gayet iyi bilse de nedense hep bilmezlikten gelmeyi seçer.</p>

      <p class="paragraf">Neyse, dedim kendi kendime, az sonra Şirin Hanım ve Âzem gelince, oturma düzeni nasıl olsa yeniden değişir, o zaman kaparım koltuğumu.</p>

      <p class="paragraf">“Çiçekler çok taze görünüyor.” dedi elimdeki vazoya bakarak eşim.</p>

      <p class="paragraf">Kızım da “En sevdiğim çiçektir frezya” diyerek sevimli bir hal takındı.</p>

      <p class="paragraf">Arada bir arkasından cadıymış gibi bahsederim ama gerçekte sempatik, girgin, kendine güvenli olduğunu teslim etmeliyim kızımın.</p>

      <p class="paragraf">Sedat, eşimin ve kızımın çiçeklere iltifatını, “Eğer tazelerse, tercihimi mutlaka frezyadan yana kullanırım.” diye cevaplayınca, üç aile ferdi gayri ihtiyari birbirimize baktık.</p>

      <p class="paragraf">Hayır, bunun nedeni hepimizin en çok sevdiği çiçeğin frezya olması değil. Üçümüzün de aklına, aynı anda, içinde “tercih” sözcüğü geçen o lanet gazete haberinin gelmesi…</p>

      <p class="paragraf">Bir yanlış anlaşılmaya yol açmamak için, eşim ve kızıma yönelttiğim şaşkın bakışımı derhal değiştirdim. Aynı anda, bu akşam ağırlık verilecek konunun farklı olduğunu düşündüm. En azından benim için, Sedat’ın tercihi Âzem meselesi, şu anda ikinci plana atılmış durumda.</p>

      <p class="paragraf">Eşim ve kızımın, bu akşam ağırlık vermeyi planladığım Peykân ile ilgili konudan tabii ki haberleri yor. Kılıç meselesiyle ilgili de bir şey bilmiyorlar. Bu tür konulardan onlara bahsetmek, zaten girift olan meseleyi Arap saçına çevirmek olur.</p>

      <p class="paragraf">Biraz da laf olsun diye, “Âzem ve annesi ne zaman gelirler acaba?” diye sordum Sedat kardeşime.</p>

      <p class="paragraf">“Az sonra burada olurlar, telefonla konuştuğumda evden çıkıyorlardı...”</p>

      <p class="arabaslik-sol" id="toc_marker-13-1">Afgani ailesi kapıda...</p>

      <p class="paragraf">Sedat daha lafını tamamlayamadan zil çaldı. Konuğumuz da dahil olmak üzere, hep birlikte ayaklandık.</p>

      <p class="paragraf">Âzem annesinin astragan manto ve şapkasıyla deri eldivenlerini çıkartmasına yardımcı oldu.</p>

      <p class="paragraf">Az önce çiçeklerin vazoya yerleştirilmesiyle ilgili serzenişim adresine ulaşmış olsa gerek, kızım konuklarımızın eşyalarının portmantoya asılmasında üstün bir performans sergiledi.</p>

      <p class="paragraf">İskarpinlerinin üzerinde gayet şık ve rahat görünen Şirin Hanım, salonumuza girer girmez, “Çok güzel, özellikle antika mobilyalarınız çok hoş. Az sonra, tablolarınızı da tek tek inceleyeceğim.” diyerek evimize iltifat etti.</p>

      <p class="paragraf">Salonun köşesinde durmakta olan kuyruklu piyanoyu işaret edip “Hepsi eşimin ailesinden kalma…” dedim.</p>

      <p class="paragraf">Konuklarımıza yer gösterip oturmalarını sağladıktan sonra, mobilyalarımızın geçmişini anlatmaya koyuldum:</p>

      <p class="paragraf">“Daha önce, Bağdat Caddesi’nde bulunan bu apartmanın yerinde, eşimin ailesine ait bir konak varmış. Rahmetli babası, çocukları arasında paylaşım kolaylığı olsun diye, sağlığında onu yıktırmış ve yerine iki apartman yaptırmış. Caddenin üzerindeki ve hemen arkamızda, sokağın içinde kalan apartmanlar eşime ve kardeşlerine ait. Mobilyalarımız, sözünü ettiğim eski konaktan kalma. Önce kayınpederimi ve ardından kayınvalidemi kaybettik. Eşimin kardeşleri ilgi göstermeyince, aile yadigârı eşyaları biz değerlendirmeye karar verdik.”</p>

      <p class="paragraf">Tam da anlattığım gibi olmuştu. Şu anda alabildiğine albenili görünen bütün bu koltuk, yemek takımı, sehpa, etajer gibi ahşap eşyaların adam ettirilmesi epey paraya patlamış, sıkı bir çalışmayla, bir yıldan fazla da zamanımızı almıştı.</p>

      <p class="paragraf">Şirin Hanım ve ötekiler oturdukları yerlere alışırken, kendi koltuğumu kapmış olmanın verdiği keyifle, “Size yemekten önce ne ikram etmemi istersiniz?” diye sordum.</p>

      <p class="paragraf">Şirin Hanım, “Yemekte şarap içilecekse kırmızı şarabı tercih ederim.” dedi.</p>

      <p class="paragraf">Yine az önce olduğu gibi irkildim. Nedense algımda şu “tercih” lafına karşı aşırı bir hassasiyet oluşmuş vaziyette. Neyse ki bu kez kızım ve eşimin kulakları, üçümüz için de hassasiyet arz eden bu kelimeyi es geçti.</p>

      <p class="paragraf">Âzem ve Sedat, viski içerken bana eşlik edeceklerini söylediler.</p>

      <p class="arabaslik-sol" id="toc_marker-13-2">Artık zamanı…</p>

      <p class="paragraf">Herkes içki kadehini eline alıp “Hoş geldiniz” faslı da tamamlanınca, sözü önce Şirin Hanım’ın babası Vâlâ Bey’e, ardından kılıca getirmek üzere kolları sıvadım.</p>

      <p class="paragraf">“Zor olmuştur herhalde İran ile Türkiye arasındaki sınırı aşmak değil mi?”</p>

      <p class="paragraf">Şirin Hanım’ın gözleri buğulanır gibi oldu. Sorum yerini bulmuş gibi.</p>

      <p class="paragraf">“Çok zor oldu” dedi ve Tahran’dan Urmia’ya, oradan Esendere’ye, nihayetinde İstanbul’a gelişlerini bu kez biraz daha detaylı anlattı:</p>

      <p class="paragraf">“Sonradan öğrendiğimize göre, otomobille uzaklaşmamızın üzerinden iki saat geçmeden ikametgâhımız basılmış. Zındıklara ait olduğu düşünülen kitap, içecek, tablo gibi eşyaların hepsi pencerelerden bahçeye atılıp yakılmış. Babamı çok seven bir şoför bizi Türkiye’ye çok yakın olan kendi şehri Urmia’ya doğru yola çıkartmasa, sonumuz ne olurdu düşünmek bile istemiyorum. Herhalde evimizde bulunan zararlı neşriyat, alkol, ve bazı tablolar bahane edilerek hapse atılır, sonra babamın özel durumu ileri sürülerek yıllarca yargılanır ve tabii ağır cezalara çarptırılırdık. Neyse ki öyle olmadı. Babama sadık olan şoför sayesinde felakete ramak kala Tahran’ı geride bıraktık. Şoförümüz bizi, Urmia’da ailesinin evinde birkaç gece misaf<span class="char-style-override-12">i</span>r etti. Hazırlıklar tamamlanınca, eşeklerle Türkiye tarafında bulunan Esendere’ye geçmek üzere yola koyulduk. Önceden çok seçmece davranarak hazırladığımız bavullarımız için iki, babam ile benim için de birer eşek tedarik edilmişti. İki genç adam, dolgun bir ücret karşılığında, dağ yollarını kullanarak geçişimizi sağladılar. İşlerini tamamlayınca, bizi Esendere’de kaderimizle baş başa bıraktılar, eşeklerini de alıp İran’a döndüler.”</p>

      <p class="paragraf">Şirin Hanım, nefes kesen serüvenini anlatırken, eşim ve kızım onu bir f<span class="char-style-override-12">i</span>lm gibi izledi. Ben de neresinden girerek lafı kılıca getiririm diye düşündüm.</p>

      <p class="paragraf">Şirin Hanım’ın Esendere’ye ulaşma soluklanmasını fırsat bilip “Kılıç” dedim… “Kılıç, bavullardan birinde mi duruyordu bu süre zarfında?”</p>

      <p class="paragraf"><span>“Hayır. Babamın, Şah’ın hediyesi olan iki av tüfeği vardı. Şah, tüfekleri iki taraflı bir kılıfla birlikte hediye etmişti. Babam, içi parçalanarak da olsa tüfeklerden birini İran’da bıraktı. Ondan boşalan yere kılıcı koydu. Tüfek ve kılıç İstanbul’a kadar, uyuduğu zamanlarda başının altında, geri kalan zamanlarda ise elinde olmak kaydıyla yolculuğunu tamamladı.”</span></p>

      <p class="paragraf">Hazır mevzu açılmışken konuşmanın yönü değişmesin diye, nefes bile aldırmadan, “Çok değerli olmalı” dedim.</p>

      <p class="paragraf">Şirin Hanım, “Evet çok değerliydi. Değerini, satmak zorunda kaldığımızda anladık.” diye cevap verdi.</p>

      <p class="paragraf">“Hayır, kılıç demek istedim” diye üsteledim ve Büyük Üstadın odasında gördüğümü söyleyip tam bir sanat eseri olduğuna vurgu yaptım.</p>

      <p class="paragraf">“Bilmiyorum” dedi sıkılmış bir ses tonuyla, “onun maddi değeri değil de manevi değeri daha önemli bizim için”.</p>

      <p class="paragraf">O ana kadar hiç konuşmamış olan Âzem, “Dede yadigârı biliyorsunuz. Cemaleddin Afgani’nin kılıcı…” diye lafa karıştı. Onun da sanki bu konunun çok uzamasını istemezmiş gibi bir hali vardı.</p>

      <p class="paragraf">Ne kadar önemli bir konu üzerine konuşmakta olduğumuzu tahmin edemeyen eşim, tam da bu noktada, “İçkilerimizi tamamladığımıza göre yemek masasına geçelim mi?” diye sordu.</p>

      <p class="paragraf">Sormasa, lafı Vâlâ Bey’le birlikte binamıza giderken Peykân Bey tarafından izlenmeleri meselesine getirebilir miydim, bilemiyorum.</p>

      <p class="paragraf">Ama, bir şekilde getirmeliyim!</p>

      <p class="paragraf">Şirin Hanım, eşimin teklif<span class="char-style-override-12">i</span>ne cankurtaran simidi gibi atlayıp “Biz hazırız” dedi ve oğlu ile Sedat’a dönüp “Ne dersiniz çocuklar?” diye sordu.</p>

      <p class="paragraf">Birkaç saniye öncesine kadar bende olan üstünlüğü bir daha ne zaman elde edebilirim, bilemiyorum.</p>

      <p class="arabaslik-sol" id="toc_marker-13-3">Kılıç gibi keskin…</p>

      <p class="paragraf"><span>Bizim yemek masamız, Afgani ailesininkinden farklı olarak yuvarlaktır. Bu nedenle yan yana oturmak zorundaydık. Otururken özel olarak bir düzen oluşturmaya çalışmadıysak da kızımın Sedat’la ve Sedat’ın da Âzem’le yan yana oturduklarını görmek ilginç geldi. Kızımın öteki yanında ben vardım. Bu durumda eşim ve Şirin Hanım yan yana oturmuş oldular. Âzem de annesiyle yan yana düşmüştü.</span></p>

      <p class="paragraf"><span>Yuvarlak masaları eşitlikçi oldukları ve ev sahibi misaf</span><span class="char-style-override-12">i</span><span>r ayırımı yapmadıkları için dikdörtgen olanlara göre daha çok severim. Kusurları ise, yan ve karşınızda oturanlarla rahat konuşursunuz ama yanınızdakinin yanındakiyle pek rahat ahbaplık edemezsiniz. Hep, ortanızda kalanın üzerinden konuşuyormuşsunuz gibi gelir.</span></p>

      <p class="paragraf"><span>Şirin Hanım’a soracaklarım henüz bitmemişti. Hem kılıçla hem de Peykân ile ilgili kafamda bir sürü soru dolanıyordu ve lafı istediğim noktaya nasıl getireceğimi bilemediğim için iyice sıkılmış, gerginleşmiştim.</span></p>

      <p class="paragraf"><span>Bir sessizlik anında, bütün cesaretimi topladım ve uzağımda kalmasına aldırmayarak Şirin Hanım’a, “Vâlâ Üstadımız, Cemaleddin Afgani’nin kılıcının menşei ile ilgili olarak size bir şey söylemiş miydi?” diye sordum.</span></p>

      <p class="paragraf"><span>Sorumu sorarken, hem Şirin Hanım’ın hem de Âzem’in yüzüne bakmıştım. Ana oğulun yüzlerinin değiştiğini hissettim. Her ikisi de sorumdan belli ki rahatsız olmuşlardı. Kılıçla ilgili konuşmayı pek sevmedikleri belliyse de menşei ile ilgili olarak sorduğum sorudan dolayı, beklediğimden de fazla tedirgin oldukları gözümden kaçmadı.</span></p>

      <p class="paragraf"><span>“Öyle bir laf geçmedi hiç.” diye kılıç gibi kesip attı sorumu Şirin Hanım ve lafı derhal değiştirdi. Yanında oturan eşime yönelik olarak kendisinden istemiş olduğu vişne likörünün tari</span><span>f</span><span class="char-style-override-12">i</span><span>ni yazdığını, çantasında olduğunu, unutmayıp vermesi gerektiğini söyledi.</span></p>

      <p class="paragraf"><span>Bu durumda, kılıç lafını bir daha açamazdım. Peykân tarafından izlenmeleriyle ilgili sorumu nasıl soracağımı düşünmeye koyuldum.</span></p>

      <p class="paragraf"><span>Yemeğin sonuna gelinmişti. Kızım misa</span><span>f</span><span class="char-style-override-12">i</span><span>rlere kahvelerini nasıl içmek istediklerini sordu.</span></p>

      <p class="paragraf"><span>Hemen ardından ben de Âzem ve Sedat’a çalışma odamı ve kütüphanemi gösterme tekli</span><span>f</span><span class="char-style-override-12">i</span><span>nde bulundum. İkisi de çok ilgili göründüler.</span></p>

      <p class="paragraf"><span>Tam eşime, “Biz kahvelerimizi çalışma odamda alsak…” diyecektim ki kelimeleri ağzıma tıktı:</span></p>

      <p class="paragraf"><span>“Hayır olmaz. Gidip bakın ama çok oyalanmadan salona dönün. Kahvelerimizi hep beraber içelim.”</span></p>

      <p class="paragraf"><span>Âzem ve Sedat, kütüphanemin özellikle kardeşlikle ilgili kitap ve dergilerin bulunduğu bölümüne hayran kaldılar.</span></p>

      <p class="paragraf"><span>Böbürlenmek gibi olmasın ama bu konuda yerli ve yabancı kaynaklardan oluşan hatırı sayılır bir koleksiyona sahip olduğumu söylemeliyim. Gönül isterdi ki, kitapların hangilerinin neden önemli olduğunu da iki genç kardeşimle paylaşabileyim ama eşimin kesin talimatı nedeniyle, maalesef buna zaman yoktu.</span></p>

      <p class="paragraf"><span>Çaresiz bir ses tonuyla, “Bir gün kadınlar olmadığı zaman gelin. Erkek erkeğe burada birkaç damla bir şey içip uzun uzun kitaplardan, dergilerden konuşalım.” dedim.</span></p>

      <p class="paragraf"><span>Âzem ile Sedat kardeşlerim aynı anda, “Çok isteriz” dediler.</span></p>

      <p class="paragraf"><span>“O halde” dedim, “en kısa zamanda size tarih söyleyeceğim”.</span></p>

      <p class="paragraf"><span>Salona döndüğümüzde, eşimin aile albümüyle Şirin Hanım’ın yanına oturmuş olduğunu gördüm.</span></p>

      <p class="paragraf"><span>Kızım ortada görünmediğine göre, kahveleri hazırlıyor olmalıydı.</span></p>

      <p class="paragraf"><span>Âzem ile Sedat’ın kendilerine en uygun yeri bulup oturmalarını beklerken, en azından o gece için, kılıç ve Peykân konularını bir daha açamayacağımı istemeyerek de olsa kabullendim.</span></p>

      <p class="paragraf"><span>İlerleyen saatlerde, gerginliğe yol açacak soruları sormadığım için olsa gerek, çok eğlendik.</span></p>

      <p class="paragraf"><span>Önce eşim ve kızım, ardından Âzem ve Şirin Hanım piyano ile birkaç parça çalarak kulaklarımızın pasını sildiler.</span></p>

      <p class="paragraf"><span>Aileler, kökenleri itibarıyla kentli ve eğitimli kesimlerden gelince, İstanbul’da ya da Tahran’da yetişmiş, yaşamış olmaları çok fark etmiyor. Ortak değerlere sahip oluyor, çocuklarını da kendi değerlerine göre yetiştiriyorlar. Edebiyat, resim, müzik gibi konularda üzerine konuşulabilecek laf, üretebilecek iş bulma konusunda hiç sıkıntı çekilmiyor.</span></p>

      <p class="paragraf"><span>Bir ara konuklarımıza, kızımızın büyürken çekilmiş f</span><span class="char-style-override-12">i</span><span>lmlerinden montajladığımız beş dakikalık “belgesel çalışmamızı” bile izlettik. Üçü de kızımızın ilk ağlayışını, ilk gülüşünü, emeklemeye ve yürümeye başlamasını, ilk denize girişini, ilk müsameresini tebessüm ederek seyrettiler.</span></p>

      <p class="arabaslik-sol" id="toc_marker-13-4">Arkalarından konuşmak gibi olmasın ama…</p>

      <p class="paragraf">Konuklarımızı uğurlar uğurlamaz, eşim, “Size bir şey söyleyeyim mi?” diye sordu ve gecenin bombasını patlattı:</p>

      <p class="paragraf">“Sedat’ın tercihi Âzem diye bir durum kalmamış!”</p>

      <p class="paragraf">Ben, “Nasıl yani?” derken, kızım daha önce de savunmuş olduğu tezinin doğrulanmış olduğuna vurgu yaparcasına, “Yapma anne! Sanki var mıydı?” diye homurdandı.</p>

      <p class="paragraf">Eşim, “Ben çok iyi iki arkadaş gördüm bu akşam. Hiç hemşireli toplantıda olduğu gibi değillerdi. Ne omza el atmak ne bele sarılmak…” dedi.</p>

      <p class="paragraf">Kızım, “Anne, el kol meselesi değildi ki sizi rahatsız eden!” diyerek üstüne gidince, eşim dayanamadı ve “Neydi o zaman?” diye çıkıştı.</p>

      <p class="paragraf">“İkisi birbirine çok yaklaşınca rahatsız oluyordunuz ve hâlâ da oluyorsunuz. Şimdi yaklaşmıyorlar diye bir şey olmuyormuş gibi düşünüyorsunuz. Farkında değilsiniz ama daha önemli başka bir şey var!”</p>

      <p class="paragraf">Eşim, sabırsız ama daha çok da kızmış gibi, “Neymiş o?” diye sordu bu kez.</p>

      <p class="paragraf">“Size asıl, Âzem’in güzelliği ve Sedat’ın yakışıklılığının bir araya gelmiş hali aykırı geliyordu ve gelmeye devam ediyor. Sedat her erkeği kıskandıracak kadar yakışıklı. Âzem’i ise Tanrı özenerek yaratmış. Yüzü, vücut hatları, elleri...”</p>

      <p class="paragraf">Kızım çok şaşırdığında hep yaptığı gibi, sağ elini alnına koyarak sürdürdü konuşmasını:</p>

      <p class="paragraf">“Özellikle de elleri! Bugün annesiyle piyano çalarlarken yine dikkat ettim, ikisi de inanılmaz zarifler. Annesininkiler de piyanonun tuşlarının üzerinde çok hoş duruyordu ama Âzem’inkiler âdeta parlıyordu. Her kadına, Salieri’nin ünlü deyişini söyletecek kadar güzel ellere sahip.”</p>

      <p class="paragraf">Soru sorma sırası bana geldi.</p>

      <p class="paragraf">“Salieri’nin hangi deyişini? Gerçekten merak ettim! Ama önce şu, Âzem ile Sedat’ın bir araya gelmiş halinin aykırı gelmesi ne demek? Onu bir söyle.”</p>

      <p class="paragraf">“Şu demek baba: Âzem’i ve Sedat’ı ayrı ayrı benim yanıma koyarak düşündüğünüzde rahatsızlık duyar mısınız?”</p>

      <p class="paragraf">Düşünmemize yetecek kadar süre verdikten sonra, sorusunun son kelimesini tekrarladı.</p>

      <p class="paragraf">“Duyar mısınız?”</p>

      <p class="paragraf">“Neden duyalım ki!” dedi eşim.</p>

      <p class="paragraf">Ben de başımı sallayarak onu destekledim.</p>

      <p class="paragraf">Kızım aldığı cevaplardan memnun olduğunu göstererek konuştu bu kez:</p>

      <p class="paragraf">“İşte bu! Biri yakışıklı, diğeri güzel iki erkek yan yana. Sizi ve herkesi rahatsız eden, tam olarak bu.”</p>

      <p class="paragraf">Eşim, anlamamış gibi bakmayı sürdürdü.</p>

      <p class="paragraf">Kızımın Arapsaçına çevirdiği konuşmasını daha da karışık bir hale getirmemesi için öteki konuya atladım.</p>

      <p class="paragraf">“Hangisiymiş şu Salieri’nin ünlü sözü peki?”</p>

      <p class="paragraf">Dua eder gibi ellerini iki yana açtı ve yukarıya kaldırdı:</p>

      <p class="paragraf">“Gerçek bir dahi olan Salieri, ellerini gökyüzüne doğru kaldırır, Mozart’ı kastederek hırsla şunları söyler: ‘Tanrım, mademki onu yaratacaktın, beni neden yarattın!’”</p>

      <p class="paragraf">Kızım, Mozart’ı kıskançlık nedeniyle öldürdüğü bile rivayet edilen Salieri’nin bu kızgınlık cümlesini o kadar içtenlikle söyledi ki, “İçinde, Âzem’in güzelliğine karşı büyük bir öfke olmalı!” diye düşündüm.</p>
    </div>
  </div>
</body>
</html>
