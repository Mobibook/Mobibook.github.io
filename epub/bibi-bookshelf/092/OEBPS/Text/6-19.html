<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-19.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-19.html" xml:lang="tr-TR">
    <div class="Basic-Text-Frame">
      <p class="split"/>

      <p class="anabaslik" id="toc_marker-19">CEMALEDDİN AFGANİ’Yİ OKURKEN…</p>

      <p class="paragraf"><span>Biraz eşimin ve biraz da kızımın yardımıyla, Cemaleddin Afgani’ye dair Fransızca ve İngilizce okumalarımı tamamlamış, ileride işime yarayacağını düşündüğüm bilgileri defterime not etmiş durumdayım.</span></p>

      <p class="paragraf"><span>Âzem’in aile arşivinden getirdiği yabancı dillerdeki kitap ve dergiler evdeki çalışma masamın bir ucunda yığılı. Türkçe okumaları ise muayenehanede yapmayı tercih ediyorum.</span></p>

      <p class="paragraf"><span>Peykân Bey’in telefonu, tam da bu okumalar sürerken geliyor:</span></p>

      <p class="paragraf"><span>“Sizi ziyaret etmek istiyorum.”</span></p>

      <p class="paragraf"><span>Dört kelimelik, başı, sonu, amacı belli, son derece basit bir cümle olmasına rağmen karşılık vermekte zorluk çekiyorum:</span></p>

      <p class="paragraf"><span>“Yeter artık! Aramızda konuşulacak, görüşecek bir konu yok” da diyebilirim pekâlâ.</span></p>

      <p class="paragraf"><span>Öte yandan, tam da Cemaleddin Afgani ile ilgili okumalarım sürerken ona dair fazladan bir kelime bile öğrenmek çok önemli.</span></p>

      <p class="paragraf"><span>Birkaç ay öncesine kadar sınırlı bilgilere sahip olduğum Afgani hakkında, bugün daha çok şey biliyorum. Okumalarım sayesinde, üstadın söylediklerini ve başından geçenleri artık daha iyi anlıyorum. Bir dönemi de daha iyi özümsemeye başladığımı rahatlıkla söyleyebilirim.</span></p>

      <p class="paragraf"><span>Son derece kritik bir zaman diliminde yaşamış olan Cemaleddin Afgani, gözüme her geçen gün daha fazla kahraman olarak görünüyor. Aydın ve mücadeleci kişiliğine olan saygım, okudukça artıyor. Tıpkı ülkemizi çağdaş medeniyetler düzeyine ulaştırmak için gösterdikleri çaba nedeniyle Jön Türkler’i sevdiğim gibi, okudukça onu daha fazla sevmeye başlıyorum.</span></p>

      <p class="paragraf"><span>Benim gözümde, bu tür fedakâr insanların işledikleri sevap, yaptıkları hatalara hep ağır basmıştır. Tamam çetecidir Jön Türkler, halkın gücü yerine sivil-asker aydın zümreye dayanmayı tercih ederler, silaha taparlar</span> <span>f</span><span class="char-style-override-12">i</span><span>lan ama o dönem için padişahın haksızlıklarla dolu, baskıcı yönetimine karşı çıkmanın başka yolu da yoktur.</span></p>

      <p class="paragraf"><span>Neredeyse tüm Avrupa’nın parlamenter sisteme geçip modern anlamda demokrasiyi inşa ettiği yıllarda, canlarını hiçe sayarak, sürgünleri, idamları “hoş geldi, sefa geldi” diye karşılayan Jön Türklerimiz olmasaydı, acaba bugün göğsümüzü gererek bizim diyebileceğimiz bir ülkemiz olur muydu?</span></p>

      <p class="paragraf"><span>Üstelik karşılarında, padişahın ağır zulüm uygulayan istihbarat örgütü de yoktu sadece. Bu fedakâr insanlar, yönetimdeki etkilerinin ellerinden gideceği korkusuyla, kör testereye bile başvurmaktan kaçınmayan gözü dönmüş yobazlara karşı da savaştılar.</span></p>

      <p class="paragraf"><span>Kim ne derse desin, ülke sevdasıyla hayatını hiçe sayan bu bir avuç aydına saygı duymamak elimden gelmez.</span></p>

      <p class="paragraf"><span>Her ülkenin kahramanları vardır. Küba’nın Fidel Castro’su, ülkesi Arjantin olmakla birlikte yine Küba’nın Che Guevera’sı, Vietnam’ın Ho Şi Minh’i, Cezayir’in Emir Abdülkadir el Cezairi’si benim gözümde doğruları yanlışlarına ağır basan, ülkesi için ölümü göze almış halk kahramanlarıdır.</span></p>

      <p class="paragraf"><span>Tıpkı ülkemin isimlerini saymakla bitiremeyeceğim İttihat ve Terakki kökenli demokrasi savaşçıları ve sonraki dönemlerin yetiştirdiği halk kahramanları gibi.</span></p>

      <p class="paragraf"><span>Yanlış anlaşılmasın diye bir kez daha tekrarlıyorum, bütün bu savaşçıları, yaptıkları her eyleme ya da söyledikleri her söze katıldığım için değil, doğruları yanlışlarına ağır bastığından ve en çok da fedakârlıkları nedeniyle seviyorum.</span></p>

      <p class="paragraf"><span>Kimileri gibi, ülke yanarken saçını taramış olanlara prim verenlerden değilim anlayacağınız.</span></p>

      <p class="paragraf"><span>Bütün bunları durup dururken düşünmüyorum.</span></p>

      <p class="paragraf"><span>Okuduğum her satır, Cemaleddin Afgani’nin nasıl biri olduğunu anlayabilmeme yardımcı oluyor. Onu, kendi ülkemin ve başka coğrafyaların kahramanlarıyla karşılaştırmamı sağlıyor.</span></p>

      <p class="paragraf"><span>Afgani, emperyalizme karşı savaşmak için yayımladığı</span> <span class="char-style-override-13">Urvetu’l Vuska</span><span>’nın her sayısında, başta İngiltere olmak üzere sömürgeci Avrupa devletlerine karşı direnmeyi, bir an önce İslam’ın birliğini kurmayı ve Müslümanların geri kalma nedenlerini tespit edip bunları ortadan kaldırmayı öneriyor.</span></p>

      <p class="paragraf"><span>Bununla da yetinmiyor. Dergisiyle aynı ismi taşıyan küçük ama kararlı bir örgüt kuruyor, idealleri için canını dişine takarak savaşıyor.</span></p>

      <p class="paragraf"><span>Okumalarım sürerken, kendimi sık sık Lübnanlı ünlü edebiyatçı ve bilim insanı Hüseyin el-Cisr gibi düşünürken yakalıyorum.</span></p>

      <p class="paragraf"><span>“Eğer yayını biraz daha uzun sürebilse,</span> <span class="char-style-override-13">Urvetu’l Vuska</span> <span>İslam dünyasında bir devrim meydana getirirdi.”</span></p>

      <p class="paragraf"><span>Tıpkı Iraklı Süleyman el Kiylani’nin dediği gibi, “Derginin her sayısı, öteki sayısı gelmeden devrim olacak gibi bir ruh taşıyor, ona göre önermelerde bulunuyor”...</span></p>

      <p class="arabaslik-sol" id="toc_marker-19-1">Peykân Efgani’yle telefonda…</p>

      <p class="paragraf">Telefon elimde bunları düşünürken, öteki tarafta Peykân Bey beklemeyi sürdürüyor.</p>

      <p class="paragraf"><span>Her insan için uzun sayılması gereken bekleme süresinin sonunda, “Ne konuşmak istiyorsunuz?” benimle diye soruyorum.</span></p>

      <p class="paragraf">“Konuşmamız lazım.”</p>

      <p class="paragraf">Sadece iki kelime. Daha önce kurduğu cümle hiç olmazsa dört kelimeden oluşmuştu.</p>

      <p class="paragraf">“Konuşmamız lazım…” diye tekrarlıyorum zaman kazanmak için ve ardından, “Peki o zaman konuşalım…” diyorum.</p>

      <p class="paragraf">Her insan için arada bir geçerli olan “karar vermeden karar verme” hali galip geliyor.</p>

      <p class="paragraf">Ne çok yaşarız bu durumu!</p>

      <p class="paragraf">Başımıza gelebilecekleri göz ardı edip, farkına bile varmadan, “Peki o zaman” deyiveririz kararsız kaldığımızda.</p>

      <p class="paragraf"><span>Düşünmediğimizi sandığımız durumlarda bile, derinlerde bir yerde çalışmayı sürdüren bilinçaltımız, bizim adımıza ne diyeceğimize, nasıl davranacağımıza karar vermiştir. Yapmamız gereken, bilinçaltımızın verdiği karara uyum göstermektir.</span></p>

      <p class="paragraf">Peki bu tür kararlar her zaman iyi sonuçlar verir mi? Bilinç altımız bizi hep doğruya yönlendirip, akıllıca kararlar vermemizi mi sağlar?</p>

      <p class="paragraf">Kesinlikle hayır.</p>

      <p class="paragraf">“Kaç gibi geleyim?” diye soruyor Peykân Efgani.</p>

      <p class="paragraf">Programımı daha önceden kontrol ettiğim için, rahatlıkla veriyorum cevabımı:</p>

      <p class="paragraf">“Saat ikide gelirseniz, size bir saat ayırabilirim.”</p>
    </div>
  </div>
</body>
</html>
