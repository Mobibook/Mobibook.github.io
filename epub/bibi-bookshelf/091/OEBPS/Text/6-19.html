<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-19.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:c75c0c9f-d470-44c8-85e1-a0db56922462" name="Adept.expected.resource" />
</head>

<body>
  <div id="x6-19.html" xml:lang="tr-TR">
    <div class="Basic-Text-Frame">
      <p class="Govde"></p>

      <p class="BB" id="toc_marker-15">II</p>

      <p class="osman-ara para-style-override-12">BAYAN PİSANİ’NİN PERFORMANSI</p>

      <p class="osman-duz">Duran salona “Buongiorno sevgili ailem, gördüğüm kadarıyla herkes mutlu bu sabah!” diyerek girdi. Kahvaltı masasında sadece kendisine ait servis olduğunu görünce “Ooo, anladığım kadarıyla bu sabah kimse beni kahvaltıya beklememiş” diye sitem etti. Genç adamın söylediklerinin karşılığında gelmesini beklediği tepki, tahmin ettiği gibi anında geldi:</p>

      <p class="osman-duz">“Saatin kaç olduğunu bilmiyorsun galiba. Gecenin bir yarısında geldiğinin de otomobilin anahtarlarını alıp gittiğinin de eve sabaha karşı döndüğünün de farkındayım.”</p>

      <p class="osman-duz">Genç adam “İşte annem!” diye düşündü. Aksi bir durumla karşılaşsa şaşırırdı. Aklına ilk kez geliyormuş gibi saatine baktı. “Hay aksi” dedi gerçekten geç kalmış gibi ve devam etti: “10.30 olmuş bile.”</p>

      <p class="osman-duz">Kızgın Bayan Pisani, oğlu tarafından kendisine gümüş tepsi içinde sunulan ve cinlerinin tepesinde olduğunu göstermesini sağlayacak bu imkânı katiyen es geçemezdi:</p>

      <p class="osman-duz">“Demek saat 10.30! Kaçta uykuya daldın peki? Senin bugün provan yok mu a benim şapşal oğlum? Uyuduğun uyku o prova için yeterli mi? İtalya’dan gelecek seçiciler kurulu üyelerinin yarın burada olacaklarının farkında mısın? Yoksa, şimdi gidin birkaç gün sonra gelin mi diyeceksin?”</p>

      <p class="osman-duz">Annesinin gösterdiği tepki Duran’a, provaları süren oyununun ailesi tarafından da çok önemsendiğini ilk kez gerçekten hissettirmiş oldu. Bunun üzerine, tabağının yerini annesini ve babasını görecek biçimde değiştirdi, büyük bir tebessümle masaya oturdu.</p>

      <p class="osman-duz">“İlgine teşekkür ederim madre. Dün akşam eve gelip otomobilin anahtarlarını almamın da sonra eve sabahın köründe dönmemin nedeni de hep oyun. Haklısın, bugünkü provada fiziksel olarak belki biraz zorlanacağım ama emin ol sahneye çıktığımda zihnim dünkünden daha açık olacak.”</p>

      <p class="osman-duz">Bayan Pisani oğlunun söylediklerini dinlerken “Ne kadar büyüdü ve akıllandı Tanrım” dedi kendi kendine.</p>

      <p class="osman-duz">Bay Pisani de aynı anda <span class="char-style-override-9">İlahi Komedya</span> üzerine çalışmanın Duran’a iyi geldiğini düşündü. Fiziksel yorgunlukların geçici olduğunu, insanları asıl zorlayanın zihni yorgunluklar olduğunu gayet iyi biliyordu. Eşinin oğlunu daha çok hırpalaması ihtimaline karşı devreye girmesi gerektiğini düşündü.</p>

      <p class="osman-duz">“İtalyan misafirleri annenle benim karşılamamın iyi olacağını söylemiştin. Misafirler için gereken otel rezervasyonlarını yaptırdım, uçaklarının ne zaman geleceğini de biliyorum. Akşamüstü annenle Yeşilköy’e gidip karşılamayı yapacağız. Otellerine yerleştirirken, akşam yemeğine davet etmemi ister misin?”</p>

      <p class="osman-duz">Genç adam, “İşte babam!” dedi kendi kendine. Ne zaman gerekse ailesinin arkasında olduğunu hissetmek ne kadar hoş bir güven duygusu yaratıyordu insanda. Babasının teklifi üzerine biraz kafa yorduktan sonra fikrini söyledi:</p>

      <p class="osman-duz"><span>“Bence adamları bu akşam rahat bırakalım, yemeklerini kendileri yesinler ve istirahat etsinler. Ama yarın, oyundan sonra davetlimiz olacaklarını bugünden söyleyebilirsin. Bu arada, isterseniz annem ve sen yarın sabah kahvaltısında onlara katılabilirsiniz. Kahvaltıdan sonra bir yere gitmek isterlerse götürürsünüz ve oyunun başlama saatinde de tiyatroda bulunmalarını sağlarsınız.”</span></p>

      <p class="osman-duz">Oğlunun planı Bayan Pisani’ye eşinin teklifinden daha makul göründü:</p>

      <p class="osman-duz">“Bence de senin dediğin gibi yapalım. Bugün hemen sıkboğaz edip yanlış anlamalarına yol açmayalım. Yarın oyundan sonra yemekte birlikte olursak, hem biraz şansınızın olup olmadığını da anlamaya çalışırız.”</p>

      <p class="osman-duz">Annesinin sözleri delikanlının hoşuna gitti. İtalya’dan gelecek seçiciler kurulunun, oyunu seyrettikten sonra ne düşüneceği giderek daha fazla zihnini işgal etmeye başlamıştı. “Ne diyorsun padre, seçerler mi bu adamlar bizi?” dedi aniden babasına dönüp.</p>

      <p class="osman-duz">Bay Pisani biraz düşündükten sonra cevapladı oğlunu:</p>

      <p class="osman-duz">“Ben bilmem, tarot bilir!”</p>

      <p class="osman-duz">Babasının verdiği cevap Duran’ı güldürdü. “O zaman tarot bilsin” dedi.</p>

      <p class="osman-duz">Genç adam kahvaltısını etmeyi sürdürürken Bay Pisani dolabından bir tarot destesi aldı ve sehpanın karşısındaki koltuğa oturdu. Hazırlığını tamamladıktan sonra oğluna “Kelt Haçı açılımını uygulayalım diyorum, sen ne dersin?” diye sordu.</p>

      <p class="osman-duz">Duran işin ciddiye bindiğini görünce, çayını bir hamlede bitirdi ve babasının karşısına “Uygundur” diyerek geçti.</p>

      <p class="osman-duz">Yaşlı adam “Karşımdaki 20 ile 40 yaş arasında bir erkek ve dolayısıyla, Şövalye” diyerek, desteden önce Şövalye’yi bulup çıkardı.</p>

      <p class="osman-duz"><span>Duran başını salladı. Babasının ikinci adım olarak, kendisini temsil etme potansiyelini elinde bulunduran kart grubundan birini seçmesi gerektiğini biliyordu. Kart olarak da kendisine, Değnek Şövalyesi’ni uygun göreceğinden emindi. Çünkü bu kart girişimci, görkemli, enerjik genç adamları temsil ederdi. Bay Pisani’nin, sevgili oğluna Değnek Şövalyesi’ne alternatif olan Kupa, Kılıç ve Tılsım şövalyelerini uygun görmeyeceğinden adı gibi emindi. Tam da Duran’ın beklediği gibi oldu. Babası desteden ikinci olarak Değnek Şövalyesi’ni ayırdı.</span></p>

      <p class="osman-duz">Yaşlı adam belirleyici kartı da desteden ayırdıktan sonra, kartların düz ya da ters olmamalarını sağlamak için baştan sona hızlı bir kontrol yaptı. Ardından kart destesini oğluna uzattı ve “Sol elinle tutup sağ elinle karıştır” dedi.</p>

      <p class="osman-duz">Duran, aksi takdirde kartların başka anlamlar taşıyacağını tabii ki biliyordu. Babasının uyarmasına fırsat vermeden “Bu süre zarfında soruma yoğunlaşacağım değil mi?” diye sordu.</p>

      <p class="osman-duz">Bay Pisani başını salladı. Oğlu karıştırma işlemini tamamlayınca “Şimdi kartları sol elinle ikiye böl ve böldüğün parçayı yine sol elinle tekrar ikiye böl” dedi.</p>

      <p class="osman-duz">Duran aynı işlemi üç kez tekrarlaması gerektiğini bildiği için, babası söylemeden gerçekleştirdi.</p>

      <p class="osman-duz">Yaşlı adam kesme işi tamamlandıktan sonra kartları yelpaze gibi ve kapalı olarak yaydı.</p>

      <p class="osman-duz">Duran hiç beklemeden, kapalı desteden sol eliyle on tane kart seçti. Sağ elini hiç dokundurmadan kartları sırayla üst üste koydu.</p>

      <p class="osman-duz">Oğlu kart seçme işlemini tamamlayınca, Bay Pisani kartları Kelt Haçı yöntemine göre düzenledi ve düşünmeye başladı.</p>

      <p class="osman-duz">“Şimdi yandık işte” diye düşündü Duran. Babasının bu tür durumlarda bazen bir saate yakın düşündüğünü biliyordu. Arkasına dayandı ve beklemeye başladı.</p>

      <p class="osman-duz">Neyse ki genç adamın beklediği gibi olmadı. Babası birkaç dakika içinde açılımı izah etmeye koyuldu:</p>

      <p class="osman-duz">“Kendini bir çukurun içindeymiş gibi hissediyorsun. Buna karşılık içinde bulunduğun durum hiç de öyle görünmüyor. Sanki etrafındaki herkes, seni içinde bulunduğun yerden çıkarmaya çalışıyor gibi. Aslında sıkılmana, çevrendeki insanların yöntemi yol açıyor. Ne yapmaya çalıştıklarını anlamadığın için, huzursuzluk duyuyorsun. Niyetlerini bilsen rahatlayacaksın. Ama nedense, onlar da sana bu imkânı vermemek için yemin etmiş gibi davranıyorlar. Birinci kart, içinde bulunduğun durumu böyle izah ediyor. İkinci kart, karşılaştığın engel ya da yardımları dile getirecek. Birileri sanki seni başarılı kılmak için ant içmiş, el ele vermiş gibiler. Çünkü kendilerinin başarısını senin başarına bağlamış durumdalar. Üçüncü, yani bilinçaltını yansıtan kart ise, onların da bütün gücü bir başkasından, sırlarla dolu birinden aldığını ve arkalarının gerçekten çok güçlü olduğunu işaret ediyor. Dördüncü kartın ne mi diyor? Geçen birkaç gün içinde seni normalin üzerinde etkilemiş biri olduğunu söylüyor. Her kimse bu özel insan, şu an için sanki çevrenden çekilmiş gibi. Beşinci kartın bana, üzerinde çalışmakta olduğun konunun, yani <span class="char-style-override-9">İlahi Komedya</span>’nın, seni tümüyle teslim aldığını söylüyor. Öylesine bir teslimiyet ki bu, geçmişe ve geleceğe dair tüm bakışını değiştirmene yol açacak kadar yoğun. Ve altıncı kart, geleceğini söyleyen bu kartta da muhteşem bir başarı görüyorum. İster inan ister inanma, sahneye çıkacaksın ve muhteşem bir oyun sergileyeceksin. Yedinci kart, senin de bildiğin gibi kişiliğini ele veriyor. Kendinle ilgili olarak, son derece eminsin. Geçen zaman dilimleri içinde güvenini kaybettiğin anlar olmuş ama sonunda kararını vermiş, tünelin sonunda parlayan ışığı görmüşsün. Ve sekizinci kartın bize, birilerinin seni ya da sizi düşündüğünü söylüyor. Ortaya koyacağınız işle ilgili merakları had safhada. Ama hiçbir önyargıları yok. Sadece merak ediyor, bekleyip görmek istiyorlar. Bence bunlar İtalya’dan bu akşam gelecek olan seçici kurul üyeleri. Dokuzuncu kartında tehlike ya da fırsat okumam lazım. Bu kartta da fırsatın ağır bastığını görüyorum. Sanki hep istediğin bir şey, görkemli bir hediye paketinin içinde sana uzatılıyor gibi. Ve sıra onuncu karta geldi. Sonuç, pürüzsüz bir başarı!”</p>

      <p class="osman-duz">Bay Pisani Kelt Haçı yöntemine göre yaptığı yorumunu tamamlarken, ayağa kalkmış olan Bayan Pisani deli gibi alkışlamaya başladı.</p>

      <p class="osman-duz">Duran da ayağa kalktı ve babasının boynuna sarılıp iki yanağından öptü.</p>

      <p class="osman-duz">Yaşlı kadın “Babanın tarot açıp da böyle konuştuğunu ilk kez duyuyorum” dedi oğluna.</p>

      <p class="osman-duz">Genç adam annesine “Tam da aynı sözleri söyleyecektim” diye karşılık verdi.</p>

      <p class="osman-duz">Eşinin ve oğlunun sözleri yaşlı adamı şaşırttı. Gözünden gözlüğünü çıkarıp cebine koyarken “Niye bu kadar şaşırdınız?” diye sordu ve ekledi: “Hayatım boyunca açtığım en iyi tarot. Ne yapsaydım yani, tersini mi söyleseydim?”</p>

      <p class="osman-duz">Babasına “Destek için bile olsa söylediklerine teşekkürler” diyen Duran saatine baktı ve ayağa kalktı.</p>

      <p class="osman-duz">“Şimdi, izninizle son prova için gitmem gerekiyor.”</p>

      <p class="KB" id="toc_marker-15-1">Cafebar’da</p>

      <p class="osman-duz">Duran, hazırlıklarını tamamlamak için odasına çıkarken önce Gizem’i ardından Burak’ı aradı. Her ikisine de “Provadan önce Cafebar’da buluşup beraber gidelim mi?” diye sordu. Arkadaşları teklifini kabul edince, süratle giyindi ve anorağının cebine <span class="char-style-override-9">İlahi Komedya</span>’yı koyarak sokağa çıktı.</p>

      <p class="osman-duz">Duran trende <span class="char-style-override-9">İlahi Komedya</span>’yı cebinden çıkarıp kitap boyunca yanlara alınmış notlara göz attıysa da üzerlerinde yoğunlaşamadı. Onun yerine, içinde bulunduğu sondan bir önceki gün de dahil olmak üzere, altı gündür başından geçenleri düşündü.</p>

      <p class="osman-duz">Aslında altıncı gün yeni başlıyordu ama geçen beş günü aratmayacak kadar ilginç olacağına dair işaretler veriyordu. Kuşkusuz, babasının baktığı fal bu işaretlerin ilkiydi. Yaşlı adamın hayatı boyunca ilk kez bu kadar olumlu davranmasına yol açan neden, oğluna son prova öncesi güven pompalamak olabilir miydi? “Tabii ki öyle” diye düşündü Duran ama yine de etkilenmişti babasının açtığı tarottan. Öte yandan Gizem ve Burak da provaya birlikte gitme teklifine normalden farklı yaklaşmışlardı. Çağrısına “Evet” derkenki sesleri sanki biraz titrek gibi gelmişti genç oyuncuya. “Bekleyeceğim ve göreceğim” dedi genç adam kendi kendine.</p>

      <p class="osman-duz">Buluşmaya Cebrail’i çağırmamıştı, çünkü bu kez Gizem ve Burak’la o yanlarında olmadan konuşmak istiyordu. Daha önce yönetmeni sorularıyla defalarca zorlamış, bir sonuç alamamıştı. Bu nedenle, provadan önce Beatrice ve Vergilius’u oynayacak Gizem ile Burak’ı bir kez daha yoklayacaktı.</p>

      <p class="osman-duz">Genç oyuncu arkadaşlarıyla neler konuşacağını bir kez daha düşündü. Öncelikle, şu elindeki her yeri notlarla dolu <span class="char-style-override-9">İlahi Komedya</span> nüshası hakkında ne düşündüklerini soracaktı. Sonra, horoz dövüşü akşamından itibaren birlikte yaşadıklarının nasıl art arda gelebildiğini ve kendileri için ne anlam taşıdığını öğrenmeye çalışacaktı. Ve ardından, sözü onlar olmadan başından geçenlere getirecek, Osmanlı evinde kendilerinin neden devre dışı bırakılmış olabileceğini sorgulamaya gayret edecekti.</p>

      <p class="osman-duz">Duran Taksim istasyonunu, meydanı, caddeyi bir çırpıda geride bırakıp Cafebar’a girdi. Ortada ne Gizem ne de Burak vardı. Saatine baktı. Prova saat 14.00’te başlayacağına göre sorun yoktu.</p>

      <p class="osman-duz">Kendini geniş koltuklardan birine bırakır bırakmaz üçgen vücutlu, aykırı barmen tepesinde bitti. “Hoş geldin abi, yarın büyük gün ha!” dedi. Duran şaşırdı “Nasıl yani?” diye cevapladı barmeni.</p>

      <p class="osman-duz">“Yeme beni abi, yarın İtalyanlar gelecek. Oyun sahneye konacak. İcabında seçilip İtalya’lara gideceksiniz evvel Allah! Ben de orada olacağım. Acayip alkışlayacağım oyun bitince. Gizem bana önlerden bir yer ayarlayacak. Başarılar, başarılar... Ne içersin?”</p>

      <p class="osman-duz">Duran, ensesine “Bismillahirrahmanirrahim” kazılı, her daim giydiği dar siyah tişört sayesinde ense ve pazı dövmelerini teşhir etmekten haz duyan barmene şaşkınlıkla baktı. “Demek” diye düşündü, “Gizem bu adamla arkadaş ha!”</p>

      <p class="osman-duz">O düşünürken barmen bir kez daha “Ne içersin?” diye tekrarladı.</p>

      <p class="osman-duz">Genç oyuncu sütlü bir filtre kahve sipariş verip pencereden dışarıyı gözlemeye başladı. Saat 12.30 olmasına rağmen Tünel ana baba günüydü. Duran, Gizem’in otomobilini TRT’nin altındaki otoparka bırakarak, Burak’ın ise Tünel’den çıkarak geleceğini gayet iyi biliyordu. Buna karşılık “İkisini aynı yönden gelirken görürsem de şaşırmam” dedi kendi kendine. Güzel kızın Cafebar’ın barmenine kadar herkesi oyunun ilk gösterisine davet etmiş olması canını sıkmıştı. Genç adam “Şimdi nereden çıktı bu kıskançlık?” diye sordu kendine. “Ne kıskançlığı, yaptığı saçmalığa kızdım o kadar!” diye cevap verdi kendi sorduğu soruya.</p>

      <p class="osman-duz">O düşünürken zevzek barmen, kahve ve süt taşıdığı tepsiyle başında bitti ve “Heyecan var mı heyecan?” diyerek servisini yapıp gitti.</p>

      <p class="osman-duz">Gizem, Duran tam kahvesinden ilk yudumu alırken giriş yaptı Cafebar’a. Yine muhteşem görünüyordu. Genç adam Burak’ın onunla birlikte gelmemiş olmasına içten içe sevindi. “İşte, aralarında hiçbir şey yok. Olsaydı birlikte gelmezler miydi?” diye düşündü.</p>

      <p class="osman-duz">Barmen, daha Gizem yerine oturmadan bitti tepesinde. “Ne haber Gizem? Heyecan var mı heyecan?” diye sordu. “Yok” diye cevapladı adamı güzel kız ve hemen sade bir Türk kahvesi sipariş verdi.</p>

      <p class="osman-duz">Duran, güzel kızın soytarı barmene mesafeli durduğunu hissetti. Peki, neden davet etmişti oyuna o zaman? Dayanamadı “Oyuna davet etmişsin kendisini” dedi. Gizem burun kıvırdı “Mecbur kaldım, davet etmesem kurtulamayacaktım” diye cevapladı.</p>

      <p class="osman-duz">Genç oyuncu meseleyi anlamıştı. Gizem gibi bir kızın, ensesine Bismillahirrahmanirrahim pazılarına yunus balığı dövmeleri yaptırmış bir soytarıya yüz vereceğini düşünmekle hata etmişti. İçi sevinçle doldu. Tekrar saatine baktı. O saatine bakarken Burak kapıda belirdi. “İşte” dedi Gizem, “Burak da geldi.”</p>

      <p class="osman-duz">Sırnaşık barmen Burak’a da “Heyecan var mı heyecan?” dedi.</p>

      <p class="osman-duz">Sipariş faslı tamamlanınca, Duran arkadaşlarına ne için onları Cafebar’a davet ettiğini net olarak anlatmaya çalıştı:</p>

      <p class="osman-duz">“Samimiyetinize güvenerek, size birkaç soru sormak istiyorum. Horoz dövüşü akşamından itibaren, bugünü saymazsak beş gündür yaşadığımız onca olay gerçekten tesadüfen mi arka arkaya başımıza geldi?”</p>

      <p class="osman-duz">Gizem ve Burak, Duran’ın sorusu üzerine birbirlerine baktılar. Önce Gizem cevap verdi:</p>

      <p class="osman-duz">“Ne sormak istediğini anladığımı tahmin ediyorum. Beş gün boyunca başımızdan geçenlerin bir kurgu sonucu olup olmadığını çözmeye çalışıyorsun. Bu soruyu daha önce tam burada Cebrail’e sorduğunda biz de vardık. Aksi bir bilgimiz ve düşüncemiz olsa, o zaman söylemez miydik?”</p>

      <p class="osman-duz">Güzel kızın soruya olan yaklaşımı ve düzgün cümleleri, Duran’da önceden hazırlık yapmış izlenimi uyandırdı. “Acaba” diye düşündü, “buraya gelmeden önce Cebrail’i arayıp nasıl davranması gerektiğini sormuş olabilir mi?”</p>

      <p class="osman-duz">O düşünürken bu kez Burak başladı konuşmaya:</p>

      <p class="osman-duz">“Bu düşünceden artık vazgeç Duran. Biz seni davet etmedik ki sen gelip bizi buldun ve horoz dövüşüne gitmek istediğini söyledin. Sonra önümüze ne çıktıysa, önce sen içinde bulunmak istediğini açıkladın. Geriye doğru bir düşün. Yalıya gitmek isteyen, Bulwer Köşkü’nün kapısından giren, kız çocuğunu batakhaneden kurtarma işine parmak kaldıran sadece biz miydik? Erdoğan Bey’in deposunda Dali sergisini gezmek istemedin de biz mi yanlış anladık? Ve şimdi, ikinci kez karşımıza dikilip, bütün bunların kurmaca olup olmadığını, bir başka deyişle seni tuzağa düşürüp düşürmediğimizi sorguluyorsun! Şimdi asıl sen söyle bana Bay Durante Alighieri, nasıl böyle davranabiliyorsun?”</p>

      <p class="osman-duz">Burak’ın içine alay da katılmış son sözleri Duran’ın canını sıktı. Aslında arkadaşı doğru söylüyordu. Bütün söyledikleri tam da onun söylediği gibi olmuştu. Ama nedense, içinde hep bir kuşku vardı. “Peki” dedi, “ya Cebrail tarafından trene bırakılan şu <span class="char-style-override-9">İlahi Komedya</span>!”</p>

      <p class="osman-duz">Bu arada elini cebine atıp <span class="char-style-override-9">İlahi Komedya</span> cildini çıkardı Duran ve masanın üzerine koydu.</p>

      <p class="osman-duz">“Bu kitap ne anlama geliyor?”</p>

      <p class="osman-duz">Genç oyuncunun son hareketi iki arkadaşının gülümsemesine yol açtı.</p>

      <p class="osman-duz">Gizem “Bunun cevabını zaten biliyorsun” dedi.</p>

      <p class="osman-duz">Burak “Tam burada, Cebrail uzun uzun anlatmadı mı sana kitabın üzerindeki notların esrarını?” diye sordu.</p>
    </div>
  </div>
</body>
</html>
