<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-23.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:c75c0c9f-d470-44c8-85e1-a0db56922462" name="Adept.expected.resource" />
</head>

<body>
  <div id="x6-23.html" xml:lang="tr-TR">
    <div class="Basic-Text-Frame">
      <p class="Govde"></p>

      <p class="osman-ara">III</p>

      <p class="osman-ara para-style-override-12">MİTOLOJİK KAYIKÇI KHARON</p>

      <p class="osman-duz">Genç adam sahneye adımını attığında küçükdilini yutacak gibi oldu. Erdoğan Bey tam ortaya yerleştirilmiş çok özel bir koltuktan kendisine bakıyordu.</p>

      <p class="osman-duz">Duran ile tuhaf adam göz göze geldiler ve perde tam da o anda açıldı.</p>

      <p class="osman-duz">Genç oyuncu salonun tüm koltuklarının dolu olduğunu görünce, sahnenin ortasına konuşlanmış Erdoğan Bey faktörünü bir kenara bırakıp, oyununa başlaması gerektiğini düşündü. Şimdi ne kendisine tuhaf bakışlar gönderen Erdoğan Bey’i ne de kendisine bu oyunu oynayan yönetmen Cebrail’i düşünmenin zamanıydı. Konuşmaya başladı...</p>

      <p class="osman-duz">İçeride Cebrail, Gizem ve Burak birer oh çektiler.</p>

      <p class="osman-duz">Genç oyuncu ilk cümlesini tamamlarken, bu kez de en ön sırada nedense beyaz bir doktor önlüğü içinde Erdoğan Bey’in şoförünü gördü. Aynı zamanda Cebrail’in dayısı ve Osmanlı evinin de şeyhi olan iriyarı adamın iki yanında, yine nedense hastabakıcı kıyafeti giymiş iki görevli oturuyordu.</p>

      <p class="osman-duz">Konuşmasını sürdüredursun, tiyatroya girerken gördükleri beyaz minibüs, genç oyuncunun gözlerinde şimşek gibi çaktı.</p>

      <p class="osman-duz">Neyse ki, o ilk cümlesini tamamlarken mavi ipek kıyafeti içinde sahneye Beatrice girmişti de Duran kazasız belasız sözlerine ara vermişti. Dante’nin platonik aşkı Beatrice rolünde Gizem ne kadar saf ve ne kadar güzel görünüyordu.</p>

      <p class="osman-duz">Güzel kız, eliyle sahnenin ortasına özel bir sandalyeye bağlı olarak oturtulmuş Erdoğan Bey’i işaret ederek başladığı rolünü sözleriyle devam ettirdi:</p>

      <p class="osman-duz"><span class="char-style-override-9">“Mitolojik kayıkçı Kharon’un elleri ve ayakları bağlı bu kez, ağzı da kapalı.</span></p>

      <p class="osman-duz"><span class="char-style-override-9">Oyunun aktörü olmadığını düşünün diye siz,</span></p>

      <p class="osman-duz"><span class="char-style-override-9">Köprülerin altından çok su aktığını sanın ve yanılın diye. ”</span></p>

      <p class="osman-duz"><span>Kulağına yabancı gelen bu cümleden sonra, Beatrice bildik cümlelere dönünce “Anlaşıldı, Kayıkçı Kharon rolündeki Erdoğan Bey hariç her şey aynen devam edecek” diye düşündü Duran.</span></p>

      <p class="osman-duz">Demek yönetmen Cebrail, mitolojik kayıkçı Kharon’un ayağa kalkıp etrafa saldırmasını engellemek için özel bir iskemle tasarlatmış, adamı üzerine oturtup ellerinden ve ayaklarından bağlatmıştı. Ayrıca <span class="char-style-override-9">Kuzuların Sessizliği</span>’nde Hannibal Lecter rolünü oynayan Anthony Hopkins’in taktığına benzer bir de maske imal ettirmiş, ısırmak şöyle dursun konuşmasına bile engel olmuştu. Genç oyuncu kendisinden habersiz yapılan değişikliğe kızmadı, tersine hoşuna gitti.</p>

      <p class="osman-duz">Kharon’un doktoru rolünü özel beyaz kıyafeti içinde oynayan Erdoğan Bey’in şoförü, iki yanındaki mavi önlüklü hastabakıcılarla oyuna daha da inandırıcı bir hava vermişti.</p>

      <p class="osman-duz"><span>Kısacası yönetmen Cebrail yapmıştı yine yapacağını. Seyircileri, sahneye çıktığında gerçekten şaşırdığına inandırmak için, bu eklemeden kendisini haberdar etmemiş böylece özel bir etki elde etmişti. Duran, Erdoğan Bey’i Kharon rolünde üstelik deli sandalyesinde görünce gerçekten şaşırmıştı. Söz sırası kendisine geldiğinde, bu kez daha güçlü devam etti rolünü oynamaya.</span></p>

      <p class="KB" id="toc_marker-18-1">Sahnenin Arkası</p>

      <p class="osman-duz">Aynı anda, sahneye açılan kapının kenarında Cebrail “İstediğimiz etkiyi elde ettik” dedi Burak’ın kulağına.</p>

      <p class="osman-duz">Az sonra sahneye çıkıp Vergilius’u canlandıracak olan Burak “Evet, müthiş oldu” diye karşılık verdi ona. “Yalnız bir şey soracağım sana” dedi ve sorusunu sordu:</p>

      <p class="osman-duz">“Sence, Duran Erdoğan Bey’in özel durumunu anlayabildi mi? Yoksa her şeyi oyun olarak mı algıladı?”</p>

      <p class="osman-duz"><span>Birkaç dakikadır aynı konuyu kafasında döndürüp duran Cebrail, arkadaşının ağzından da aynı soruyu duyunca kuşkuya kapıldı:</span></p>

      <p class="osman-duz">“Emin değilim. Sence?”</p>

      <p class="osman-duz">Burak “Bilmiyorum” diye cevapladı yönetmeni. Sonra sadece Cebrail’in duyabileceği kadar sesle fikir yürütmeye başladı:</p>

      <p class="osman-duz">“Eğer kapıda gördüğü beyaz minibüs aklına geldiyse, mutlaka Erdoğan Bey’in özel durumunu keşfetmiştir. Aksi takdirde, her şey sanki oyunun bir parçası gibi duruyor.”</p>

      <p class="osman-duz">Cebrail başını salladı “Aynı fikirdeyim” dedi. Bu kez de o kısık sesle düşünmeye başladı:</p>

      <p class="osman-duz">“Tiyatronun önünde minibüse yaptığımız vurgu yeterliydi gibi geldi bana. Acaba daha mı fazla konuşmalıydık üzerinde?”</p>

      <p class="osman-duz">Yönetmen kısık sesle düşünürken, birden ilahi bir ışıkla aydınlanmış gibi sesini biraz yükseltti:</p>

      <p class="osman-duz">“Ne fark eder? Öyle ya da böyle oyununu oynayacak. Erdoğan Bey’in özel durumunu bilse, belki biraz daha etkili bir oyun çıkarırdı ama bence her şey, en azından beklediğimiz kadar iyi gidiyor.”</p>

      <p class="osman-duz">Burak yönetmenin kolunu yakaladı ve sıkarken “Gerçekten öyle” dedi.</p>

      <p class="osman-duz">Onlar konuşurken Beatrice’in repliği bitti ve tam da Dante konuşmaya başlarken, karşılarındaki kapıdan sahneye iki dev horoz girdi. Dante konuşadursun, arka planda müthiş bir kavgaya tutuştular. Horozlar kavgalarını yer yer Erdoğan Bey’in özel koltuğunun etrafında da sürdürüyorlardı.</p>

      <p class="osman-duz">Cebrail bu kez de “Ne dersin, İtalyanlar anlayacaklar mı horozlarla ne kastettiğimizi?” diye sordu Burak’a.</p>

      <p class="osman-duz">Oyuncunun cevabı hazırdı:</p>

      <p class="osman-duz">“Hiç sanmıyorum. Bu sahneyi canlandırırken büyük bir kartal kullanmış olsaydık, eminim <span class="char-style-override-9">İlahi Komedya</span>’nın metninden hareket ettiğimizi anlarlardı. Öte yandan, biz de onların anlamayacağını öngördük zaten değil mi?”</p>

      <p class="osman-duz">“Evet” diye cevapladı oyuncuyu yönetmen. Beatrice’e biraz kulak kabarttıktan sonra devam etti:</p>

      <p class="osman-duz">“Yüzlerce yıldır tartışılan bir konuyu sahnede çözmeye çalışmak, çok büyük bir iddia olurdu. Eminim seçici kurul horoz dövüşüyle İstanbul cehennemini sembolize ettiğimizi gayet iyi anlayacaktır. Neyse, çeneyi keselim istersen sıra sana geliyor!”</p>

      <p class="osman-duz">Yönetmen sözlerini tamamlarken horozlar sahneden çekildi, onların yerini kumarbaz kıyafetine bürünmüş iki oyuncu aldı. Onların ardından Burak içinden beşe kadar saydı ve Vergilius olarak sahneye adımını attı.</p>

      <p class="osman-duz">Sahnede Vergilius Beatrice’ten boşalan yeri alırken, sahnenin arkasında Gizem Burak’ın boşalttığı yeri doldurdu. Yönetmenin yanına geldi ve hemen “Nasıl gidiyor?” diye sordu.</p>

      <p class="osman-duz">“Ben çok memnunum, sence nasıl gidiyor?” diye cevapladı güzel kızı yönetmen.</p>

      <p class="osman-duz">“Duran döktürüyor! Bence planın işe yaradı. Erdoğan Bey’i özel sandalye bağlanmış olarak etkileyici maskesinin içinde görünce, bir an ruhunu teslim edeceğini zannettim. Bırak şaşkınlığının yüzüne yansımasını ellerine ayaklarına, sesine, her şeyine yansıdı. Sanki gerçekten dünyadan cehenneme geçmiş gibi oldu.”</p>

      <p class="osman-duz">Duydukları yönetmenin hoşuna gitti:</p>

      <p class="osman-duz">“Ben Duran’a bakarken seyirciyi de izledim. Çok etkilendiler. Yanlış düşünüp düşünmediğim oyunun sonunda belli olur.”</p>

      <p class="osman-duz">Sahnede Dante kumar, kumarbazlar, toplumdaki çürüme gibi konularla ilgili olarak Vergilius’la laflarken, arka planda çeşitli pozisyonlarda yere düşen ve her defasında mutsuz ifadelerle ayağa kalkan dev zarlar seyirciyi büyülemeyi sürdürüyordu.</p>

      <p class="osman-duz">Cebrail “Az önce Burak’la konuşurken, Duran’ın Erdoğan Bey’in özel durumunu anlayıp anlayamadığı hakkında bir türlü karara varamadık” dedi ve ekledi: “Sen ne düşünüyorsun?”</p>

      <p class="osman-duz">Biraz kuşkulu bir ifadeyle “Bilmiyorum. Ben olsam anlamazdım” dedi güzel kız ve sustu. Oyununa yoğunlaşmazsa, yeniden sahneye çıktığında Duran’ın yanında ezilmekten çekinmişti. Hakkını vermek gerekirse, genç oyuncu, Dante rolüyle sahnede ışıldıyordu.</p>

      <p class="KB" id="toc_marker-18-2">Erdoğan Bey’in Oyunu</p>

      <p class="osman-duz">Dev iki zar sahnede son bir kez daha düşüp kalktıktan sonra, ayaklarının uçlarına basarak sahneyi terk ettiler.</p>

      <p class="osman-duz">Onlar çıkarken, fonda Çıplak Dağda Bir Gece’nin sihirli notaları kendini duyurmaya başladı. Yönetmen, tabii ki orijinali Musorgskiy tarafından bir cadıyı temsil etmek üzere bestelenen ve sonunda şeytanın galip geleceği versiyon yerine, aynı eserin Rimskiy-Korsakov tarafından geri planda kilise çanlarıyla sona eren yeniden düzenlemesini tercih etmişti.</p>

      <p class="osman-duz">Müzik yükselirken, Dante ve Vergilius müzik eşliğinde kayıkçı Kharon’un etrafında attıkları turu tamamladılar.</p>

      <p class="osman-duz">Şeytana tapanlar, siyah cüppelerinin içinde dört bir yanından tutarak taşıdıkları ve üzerinde sırtüstü bağlanmış bir kız çocuğu olan sunaklarıyla sahneye girdiler. İçlerinden biri, sırtında taşıdığı gongu yukarıdan sarkıtılan bir çengele astı ve elindeki tokmakla üç kez vurdu. Kısa bir süre için bile olsa Çıplak Dağda Bir Gece’yi duyulamaz hale getiren gong sesi üzerine, şeytana tapanlardan bir başkası, elinde taşıdığı sancak gibi katlanmış bez parçasını üç kere öpüp açtı. Siyah ipek üzerine gümüş sırmayla işlenmiş pentagram desenini seyircilerin de görmesini sağlayarak yere serdi.</p>

      <p class="osman-duz">Şeytana inananların sahnede görünmesiyle birlikte, genç oyuncu Duran Erdoğan Bey’li günlerinin ikincisine, Yassıada’daki Bulwer Köşkü’ne geri döndü:</p>

      <p class="osman-duz"><span>Dinozor kılıklı bir sürat teknesiyle Yeniköy’deki kumarhanenin önünden ayrılışları, Yassıada’da tıpkı şu anda sahnede bulunanlar gibi bir şeytana tapan tarafından karşılanmaları, hayatının sonuna kadar unutamayacağı ayin, patlayan tabanca ve arkasındaki Erdoğan Bey...</span></p>

      <p class="osman-duz">Kostümleri hazırlayan modacı, her bir anını yeniden yaşamakta olduğu o ayine katılmadıysa da dersini belli ki iyi çalışmıştı. “Cüppeleri asıllarına bu kadar uygun tasarlayabildiğine göre” diye düşündü Duran, “bir yerlerden şeytana tapanların nasıl giyindiğini öğrenmiş olmalı.”</p>

      <p class="osman-duz">Şeytanın sahnedeki egemenliği, Dante ve Vergilius’un satanistlerin önüne geçmek üzere hareketlenmesiyle sona erdi. Kara cüppeliler oyunlarını devam ettirmek için Erdoğan Bey’in yanından geçerken, sunağın üzerine sırtüstü yatırılmış kız çocuğu rol icabı haykırmaya başladı.</p>

      <p class="osman-duz">Aynı anda Duran, Erdoğan Bey’le göz göze geldi. Tuhaf adam feryat etmeye, elleri ya da ayaklarıyla satanistleri canlandıranlara müdahale etmeye çalışıyor ama bir türlü başaramıyordu.</p>

      <p class="osman-duz">Duran “Tıpkı delirmiş gibi oynuyor” diye düşündü adamın davranışları üzerine.</p>

      <p class="osman-duz">Oyunun ilerleyen dakikalarında, sıra şeytan ayinini yöneten rahibin küçük kızı işetmesi ve gümüş kâsede biriken idrarı kendisinin ve öteki şeytana tapanların üzerine serpmesine gelince, izleyicilerden bir homurtu yükseldi.</p>

      <p class="osman-duz"><span>Böyle olunca, sahnenin arkasında bulunan Cebrail ve Gizem ile sahnede oyununu sürdürmekte olan Duran, çalışmalarının salonda bulunanları yakaladığını, istedikleri etkiyi sağladığını düşündüler.</span></p>

      <p class="osman-duz">Peki, kayıkçı Kharon rolünü oynayan Erdoğan Bey nasıl davranıyor ve düşünüyordu aynı anda?</p>

      <p class="osman-duz"><span>Tuhaf adam şeytan ayini bölümüyle birlikte iyice hezeyana kapılmıştı, başarılı olamayacağını bilmesine rağmen oturmakta olduğu özel sandalyeyi yerinden oynatmaya çalışıyordu. Başta Duran olmak üzere, birkaç kişi hariç kimse, onun tepkisinin gerçek nedenini bilmiyordu. Seyircilerin tümü ve oyuna emek verenlerin büyük bir kısmı, kayıkçı Kharon’u çileden çıkartanın gerçek nedenini dindarlara hakaret olarak yorumluyorlardı. Ama gerçekte hiç de böyle olmadığını Duran gayet iyi biliyordu. Çünkü kulaklarında, tuhaf adamın Yassıada’dan dönerlerken söylediği cümle çınlıyordu:</span></p>

      <p class="osman-duz"><span>“Bilmek istediğim bir şey var, her gün ve dünyanın her yerinde, çoğunluk olmanın getirdiği imkânları kullanarak, azınlıkları yaralayacak şekilde dini inanç dayatması yapanlar ile sana, arkadaşlarına ve bana Bulwer Köşkü’ndeki davranışı reva görenler arasında ne fark var?”</span></p>

      <p class="osman-duz">İşte kayıkçı Kharon rolünü oynayan Erdoğan Bey’i sahnede deliye döndüren neden buydu ve gösterdiği çılgın davranışlara yol açan da insanlığa dair bu düşünceleriydi.</p>

      <p class="osman-duz">Erdoğan Bey’in Bulwer Köşkü dönüşünde söylediği bu sözler ve söylerken girdiği hal o zaman ne kadar tuhaf gelmişse, şimdi aynı sahneye karşı gösterdiği tepki de tersine o kadar akıllıca geliyordu genç oyuncuya.</p>

      <p class="osman-duz">“Neyse” dedi kendi kendine Duran haklı olarak. Şimdi bütün bunlarla uğraşmanın ne yeri ne de zamanıydı.</p>

      <p class="KB" id="toc_marker-18-3">İkinci Perde</p>

      <p class="osman-duz">İlk bölüm sona erince, Duran Cebrail’i aramış ama bulamamıştı. Bulsa, en azından ilk bölüm için söyleyeceği bir çift lafı vardı kuşkusuz ama yönetmen sırra kadem basmış ve genç oyuncu ikinci perdeyi oynamak üzere sahneye adımını atana kadar da ortalarda görünmemişti.</p>

      <p class="osman-duz">İkinci perde sokak çocuklarının dansıyla başladı. Birbirlerinin ellerindeki çürümüş yiyecekleri kapmaya çalışan, bir kenara konulmuş çöp bidonunu paylaşmak için savaşan çocukların dansı eşliğinde Beatrice ve Dante sahneye girdiler.</p>

      <p class="osman-duz">İzleyicilerden yükselen alkış ve dövmeli barmenin salonu yıkacak kadar yüksek çıkan “Bravo!”su da gösteriyordu ki seyirci oyunu sevmişti.</p>

      <p class="osman-duz">Sokak çocuklarıyla ilgili bölüm tamamlanınca, sahneyi bu kez kendisini yakan adam, yanmasın diye uğraşanlar ve yansın diye ellerini ovuşturanların dansı aldı.</p>

      <p class="osman-duz">Nutku tutulmuş vaziyette oyunu izleyen seyirciler bu bölümde önce Dante’nin repliğiyle irkildiler. Duran oyunun ilk saniyesinden itibaren yükselttikçe yükselttiği oyunculuk grafiğini daha da yükseğe çekti:</p>

      <p class="osman-duz"><span class="char-style-override-9">“Eteokles’le kardeşinin ateşe verildiği</span></p>

      <p class="osman-duz"><span class="char-style-override-9">Odun yığınından yükseliyormuş gibi</span></p>

      <p class="osman-duz"><span class="char-style-override-9">Gelen, çatallı alevin içindeki kim, bilmek istiyorum.”</span></p>

      <p class="osman-duz"><span>O susunca, Beatrice rolündeki Gizem ona karşılık verir gibi ve yüreğini yerinden çıkarıp sahnenin ortasına koyarcasına devam etti:</span></p>

      <p class="osman-duz"><span class="char-style-override-9">“Ulikses ile Diomedes ceza çekmekteler bu alevin içinde;</span></p>

      <p class="osman-duz"><span class="char-style-override-9">öfkede olduğu gibi, cezada da birlikteler;</span></p>

      <p class="osman-duz"><span class="char-style-override-9">At hilesine gözyaşı dökmekteler.”</span></p>

      <p class="osman-duz">Dante’nin ilk dizesiyle birlikte, ağlamaya başlayan kayıkçı Kharon rolündeki Erdoğan Bey, Beatrice’in sözleri üzerine iyice çileden çıktı. Hüngür hüngür ağlamasının yanına çılgınca davranışlar da ekledi. Seyirciler, elleri bağlı olduğu için gözyaşlarını silemeyen adamın durumuna cidden üzüldüler.</p>

      <p class="osman-duz">Acaba neler söylerdi kayıkçı Kharon ağzı bağlı olmasa? Ya da nasıl kullanırdı ellerini ve ayaklarını serbest bırakmış olsalar? Kendisini yakan adamın söndürülmesini engellemeye çalışanları nasıl gönderirdi cehennemin en dibine?</p>

      <p class="osman-duz">Sıra on iki yaşındaki kızı gözünü kırpmadan pazarlayan kadın satıcısı Semiramis sahnesine gelince, seyirciden gelen alkışı duyan Duran, az önce başarıya dair kapıldığı olumlu görüşünün sağlamasını yaptığını düşündü. Oyunun tüm kostümleri gibi Semiramis’inki de harikaydı.</p>

      <p class="osman-duz">Duran, Dante olarak, kostümüyle öne çıkan yaşlı orospuyu işaret ederek ilk sözlerini söyledi:</p>

      <p class="osman-duz"><span class="char-style-override-9">“Öyle şehvet düşkünüydü ki,</span></p>

      <p class="osman-duz"><span class="char-style-override-9">yasal kılmıştı zevk alınan her şeyi</span></p>

      <p class="osman-duz"><span class="char-style-override-9">örtmek için kendi ayıbını.</span></p>

      <p class="osman-duz"><span class="char-style-override-9">Semiramis’tir adı.”</span></p>

      <p class="osman-duz">Sonra elini indirdi, seyirciye dönüp anlatmaya başladı:</p>

      <p class="osman-duz"><span class="char-style-override-9">“Kimdir Semiramis diye soracaksınız değil mi? O Babil’de yaşayan, farklı diller konuşan pek çok halkın kraliçesiydi. Ninos’un eşiydi, ölünce onun yerine tahta geçti. İlk işi, öz oğluyla evlenmek oldu. Sadece o değildi cehennemi boylayan kraliçe: Kartacalı Dido, Troya’nın yıkılmasına yol açan Helen, şehvet düşkünü Mısır kraliçesi Kleopatra ve daha niceleri...”</span></p>

      <p class="osman-duz">Oyun başladığı gibi başarıyla sonuçlandı. Salon alkıştan yıkıldı.</p>

      <p class="osman-duz">Dante, Beatrice ve Vergilius ortalarında çılgın davranışlarını sürdürmekte olan kayıkçı Kharon olmak üzere bir kez daha eğildiler sahnede ve perde kapandı.</p>

      <p class="KB" id="toc_marker-18-4">Kuliste</p>

      <p class="osman-duz">Duran sahneden içeriye adımını atar atmaz karşısına çıkan yönetmene gülümseyerek baktı. Tanışmalarının ilk dakikasından itibaren sürdürdüğü mesafeyi bir kenara bıraktı ve boynuna sarıldı:</p>

      <p class="osman-duz">“Sen yönetmen değilsin dostum, dâhisin!”</p>

      <p class="osman-duz">Cebrail genç oyuncunun davranışının samimi olduğunu hissedince “Büyütme Duran” dedi. Başka söyleyecekleri de vardı:</p>

      <p class="osman-duz">“Fuayeye gidip insanların ne söylediğini dikkatle dinleyeceğiz ve ancak o zaman anlayacağız iyi bir iş çıkarıp çıkarmadığımızı. Burada kendi kendimize gelin güvey olmamızın bir değeri yok.”</p>

      <p class="osman-duz">Duran “Ama salon alkıştan yıkıldı” diyecek olduysa da yönetmen susturdu onu. “Haydi” dedi, “fuayeye gidelim ve görelim başarmış mıyız?”</p>

      <p class="osman-duz">Sonra “Kimse kostümünü çıkarmasın, herkes olduğu gibi geçsin fuayeye!” diye bağırdı. Bu arada başrol oyuncusunun koluna girdi ve yürümeye başladı.</p>

      <p class="osman-duz">Fuayeye doğru yürürlerken ilk sözleri Duran söyledi. Oyunun başından itibaren aklında olan soruyu sordu:</p>

      <p class="osman-duz">“Nasıl geldi, Erdoğan Bey’i sahneye çıkarmak aklına?”</p>

      <p class="osman-duz">Cebrail cevabını vermeden önce biraz düşündü.</p>

      <p class="osman-duz"><span>“Sahnede gördüğün o insan var ya dostum, o sadece Erdoğan Bey değil. O günlerdir cevabını aradığın büyülü gerçekliğin ta kendisi!”</span></p>

      <p class="osman-duz">Duran şaşırdı. Cebrail devam etti:</p>

      <p class="osman-duz">“Hani o Erdoğan Bey’e sormak istediğin sorular var ya onların cevabı tam bu işte. Bir başka deyişle, hassas sınırın aşılma halinin kanlı ve canlı hali.”</p>

      <p class="osman-duz">Duran “Ne demek istediğini anlamıyorum” dedi Cebrail’e.</p>

      <p class="osman-duz">Yönetmen devam etmek zorunda kaldı:</p>

      <p class="osman-duz">“Bir <span class="char-style-override-9">İlahi Komedya</span> durumundan söz ediyorum dostum. Sana geçen altı gün boyunca <span class="char-style-override-9">İlahi Komedya</span>’nın nasıl oynanması gerektiğini göstermeye çalışan Erdoğan Bey, onu yaşayarak öğrenmiş olanlardan maalesef. Tıpkı Dante gibi! Ve yine tıpkı onun gibi, bedelini senin de tanık olduğun üzere, çok ağır ödüyor...”</p>

      <p class="osman-duz">Duran az önce söylediği sözleri, bu kez biraz yüksek perdeden tekrarladı:</p>

      <p class="osman-duz">“Ne demek istediğini gerçekten de anlamıyorum Cebrail!”</p>

      <p class="osman-duz">“Büyülü gerçeklik, dekorun bir parçası değil Duran! Ama şimdi bunu unut. Çünkü fuayeye çok yaklaştık. Tıpkı az önce oynadığın oyun gibi çık seni alkışlayanların önüne. Hatta mümkünse, daha fazlasını yap. Kendin için değilse bile, Erdoğan Bey için yap bunu!”</p>

      <p class="osman-duz">Genç oyuncu durdu. Yönetmenin yüzüne baktı ve “Bir sorum daha var dışarıya çıkmadan önce” dedi.</p>

      <p class="osman-duz">“Ya şoför! Erdoğan Bey’in şoförü ne demek oluyor? Yoksa...”</p>

      <p class="osman-duz">“Tam düşündüğün gibi! Dayım bir şoför değil, Erdoğan Bey’e özel olarak hizmet veren bir psikiyatr. Seyircilerin arasında bulunmasının nedenini şimdi anlamışsındır sanıyorum. O Erdoğan Bey’in yakınında olduğu sürece, korkacak bir şey yok. Erdoğan Bey şu anda olduğu gibi zaman zaman hassas sınırı aşsa da dayımın sayesinde başa çıkılamaz hale gelmiyor.”</p>

      <p class="osman-duz">Yönetmen onu fuayeye doğru çekmeye çalıştıysa da genç oyuncu yürümedi.</p>

      <p class="osman-duz">“Peki, o sandalye neyin nesiydi? Dekordu değil mi?”</p>

      <p class="osman-duz">Yönetmenin bu seferki gülümsemesi hüzünlüydü.</p>

      <p class="osman-duz">“Değildi Duran!”</p>

      <p class="osman-duz"><span>Cebrail aynı anda, bir adım sonra fuayeye çıkmış olacaklarını hesaba katıp yüzünü değiştirdi. Bir gözünü kırptı ve sözlerini sürdürdü:</span></p>

      <p class="osman-duz">“Ayrıca, ne olur ne olmaz, değil mi? Deliyle belki çuvala girilir ama sahneye çıkılmaz! Onun için doktorunu yanında getirdim.”</p>

      <p class="osman-duz">Duran oyun boyunca sahnede özel sandalyesinde yer yer ağlayıp yer yer bağırmaya çalışan, arada bir kollarını ve bacaklarını kurtarmak için uğraşan Erdoğan Bey’i düşündü ve başını salladı. Son adımını atıp kapıyı açmadan önce “Şimdi nerede?” diye sordu.</p>

      <p class="osman-duz">Alacağı cevap, genç oyuncunun üzülmesine yol açacaktı:</p>

      <p class="osman-duz">“Eğer dayımın tahminleri çıkarsa fuayede bizi bekliyordur. Aksi takdirde, resepsiyondan sonra İtalyan konuklardan da izin alıp, beş on dakikalığına da olsa onu ziyaret etmemiz lazım.</p>

      <p class="osman-duz">Genç oyuncu kapıyı iterken “İçeride değilse La Paix’dedir mi demek istiyorsun?” diye sordu.</p>

      <p class="osman-duz">Cebrail başını salladı ve kapıyı itip Duran’ı fuayeye çıkardı.</p>

      <p class="KB" id="toc_marker-18-5">Fuayede</p>

      <p class="osman-duz"><span>Genç oyuncunun gözleri fuayeyi bir radar gibi taradı. Önce anne ve babası ile yanlarında bulunan üç İtalyan çekti dikkatini. İleride bir yerde, dövmeli barmen biri Gizem olmak üzere iki güzel kızın üzerine çıkmış gibi bir görünüm sergiliyordu. Bir köşede sokak çocukları sağa sola bakıyorlardı. Bir başka köşede Yeniköy’deki kumarhanenin sahibi sahnede iki zarı temsil eden iki oyuncuyla ahbaplık ediyordu. Birden az ileride özel sandalyesine bağlı duran Erdoğan Bey’i gördü. Beyaz önlüğü içinde üzerine eğilmiş ızbandut şoförü ve iki hastabakıcısının yardımıyla su içmeye çalışıyordu.</span></p>

      <p class="osman-duz"><span>Duran adama doğru koştu. O koşarken Erdoğan Bey ilacını yuttu ve başını kaldırdı. Genç adamı karşısında görünce “Merhaba!” dedi. Duran adamın ellerinin ayaklarının bağlı olmasına aldırmadan sarıldı. “Başardık!” dedi. Adam da ona “Başardın!” diye karşılık verdi.</span></p>

      <p class="osman-duz">Genç adam bu karşılığı alınca Erdoğan Bey’in kulağına eğildi, sadece onun duyacağı bir sesle “Sahnede siz sustunuz ben konuştum ama asıl konuşan ben değildim sizdiniz” dedi.</p>

      <p class="osman-duz">Erdoğan Bey başını salladı ve “Bunu bana değil ona söyle” dedi ve yanında durmakta olan psikiyatrı işaret etti.</p>

      <p class="osman-duz">Duran derhal adamın elini sıktı ve “Sizinle yarın görüşmek istiyorum” dedi.</p>

      <p class="osman-duz">Psikiyatr “Neden?” diye sordu.</p>

      <p class="osman-duz">“Hassas sınırı geçmek üzere miyim diye sormak istiyorum.”</p>

      <p class="osman-duz">Psikiyatr, tıpkı Tarlabaşı’nda küçük kızı kurtarırlarken ve Osmanlı evinde duyduğu gibi yumuşacık bir ses tonu ve pırıl pırıl Türkçe’siyle bir salon beyefendisi gibi konuştu:</p>

      <p class="osman-duz">“Nereye gelmek istiyorsun, tekkeye mi, hastaneye mi?”</p>

      <p class="osman-duz">Ve devam etti:</p>

      <p class="osman-duz">“Hassas sınırın dışına çıkmamanın yolunun, büyülü gerçeklik içinde kalmaktan geçtiğini yaşayarak öğrendin. Ayrıcalıklısın!”</p>

      <p class="osman-duz"><span>Duran adamla ilgili olarak tıpkı daha önce olduğu gibi “Ayı postunda bir beyefendi” diye düşünecekken Gizem koluna dokundu.</span></p>

      <p class="osman-duz">“Seninle tanıştırmak istediğim biri var burada Duran” dedi.</p>

      <p class="osman-duz">Genç adam psikiyatra ve Erdoğan Bey’e “Pardon” deyip arkasını dönünce, güzel kızı bir başka güzel kızın yanında gördü. Gizem’in tüm kadınsılığına karşılık daha çok bir erkek gibi görünen genç kadın “Merhaba” dedi tok bir ses tonuyla Duran’a.</p>

      <p class="osman-duz">Genç oyuncu onu “Merhaba” diye yanıtladı. Bu arada Gizem erkeksi kadını işaret ederek “Sevgilim” dedi ve devam etti: “Çok yakışıklı değil mi?”</p>

      <p class="osman-duz">Duran şaşkınlığını belli etmemeye çaba gösterirken, yardımına dövmeli barmen yetişti:</p>

      <p class="osman-duz">“Kafan basıyor mu şu duruma? Dünyanın en güzel kızı, kendisine sevgili olarak başka bir güzel kız seçiyor. Allahtan reva mı bu? Sen de kalkıyor, Dante rolünde sahnede cehennemi canlandırıyorsun. Gerçek cehennem bu dünyada dostum, bu dünyada!”</p>

      <p class="osman-duz">Barmen sözünü tamamlarken, ilerlerden bir yerden gelen Burak onun bıraktığı yerden devam etti:</p>

      <p class="osman-duz">“Doğru söyle Gizem, gerçekten lezbiyen misin?”</p>

      <p class="osman-duz">Duran o anda, uzaklardan bir yerden annesinin kendisine kızgın bir yüzle “Buraya gel!” diye işaret ettiğini gördü. Genç adam anne ve babasının üç İtalyan’la birlikte fuayede kendisini beklemekte olduğunu hatırladı.</p>

      <p class="osman-duz">Genç oyuncu, Erdoğan Bey ve psikiyatrın, Gizem ve sevgilisinin, Burak ve dövmeli barmenin oluşturduğu gruptan “Siz konuşmaya devam edin, İtalya’dan gelen seçiciler kurulunun oyunumuzu beğenip beğenmediğini öğrenmem lazım” diyerek ayrıldı.</p>

      <p class="osman-duz">Bay ve Bayan Pisani Duran’ı seçiciler kuruluna “Oğlumuz!” diye takdim ettiler.</p>

      <p class="osman-duz">Bayan Pisani yine çok formdaydı. İtalyanların merhaba bile demelerine fırsat vermeden oğluna mutlu haberi verdi:</p>

      <p class="osman-duz">“Biliyor musun Duran, misafirlerimiz oyunu çok beğenmiş.”</p>

      <p class="osman-duz">Genç oyuncu duyduklarına gerçekten sevindi. Etrafına bakındı. Bir an önce Cebrail’i bulup bu haberi onunla paylaşmalıydı. Yönetmen ilerde, kostümleri tasarlayan modacı arkadaşıyla birlikteydi. Seçiciler kurulu ve annesi ile babasına “Bir saniye, yönetmeni de alıp geliyorum” dedi ve yanlarından ayrıldı.</p>

      <p class="osman-duz">Bir koşu kulise giden genç adam fuayeye elinde <span class="char-style-override-9">İlahi Komedya</span>’nın bir haftadır yanından ayırmadığı nüshasıyla döndü.</p>

      <p class="osman-duz">Etrafa bakındı. Yönetmen hâlâ kostümleri tasarlayan arkadaşının yanındaydı. Genç oyuncu elindeki kitabı ve yanında getirdiği kalemi, bir sayfayı göstererek yönetmene uzattı:</p>

      <p class="osman-duz">“Şurayı imzalar mısın lütfen?”</p>

      <p class="osman-duz">Genç oyuncunun Cebrail’e imzalanmak üzere uzattığı kitapta açık olan sayfa, harika bir yazıyla kaleme alınmıştı:</p>

      <p class="osman-duz"><span class="char-style-override-9">“Dünyanın derinliklerini ziyaret et, damıtırken gizli taşı bulacaksın!”</span></p>
    </div>
  </div>
</body>
</html>
