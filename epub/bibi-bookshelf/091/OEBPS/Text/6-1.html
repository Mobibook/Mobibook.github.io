<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-1.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:c75c0c9f-d470-44c8-85e1-a0db56922462" name="Adept.expected.resource" />
</head>

<body>
  <div id="x6-1.html" xml:lang="tr-TR">
    <div class="Basic-Text-Frame">
      <p class="Govde"></p>

      <p class="BB" id="toc_marker-2">II</p>

      <p class="osman-ara para-style-override-12">“DAMITIRKEN GİZLİ TAŞI BULACAKSIN”</p>

      <p class="osman-duz">Pisaniler akşam yemeğine otururken, Gizem Tünel’deki Cafebar’a sadece birkaç adım uzaklıktaydı.</p>

      <p class="osman-duz"><span>Yönetmen Cebrail, genç oyuncunun kitabı aldığından emin olur olmaz güzel kızı aramış, her zaman gittikleri mekâna davet etmişti.</span></p>

      <p class="osman-duz"><span>Omuzlarını açıkta bırakan siyah, dar, mini elbisesi ve elinde taşıdığı parlak kırmızı trençkotuyla Gizem’in Cafebar’a girişi muhteşem oldu.</span></p>

      <p class="osman-duz">Buluşma yerine yarım saat kadar önce gelip, kafe kısmında bulunan koltuk takımından bilinçli olarak kanepeyi tercih eden Cebrail, yüksek ökçelerin üzerinde kendisine doğru yürüyen Gizem’e, hızlanan kalp atışlarını kontrol altına almaya çalışarak baktı.</p>

      <p class="osman-duz">Güzel kız, trençkotunun rengiyle uyumlu iskarpinlerinin üzerinde, ona doğru bir kuğu gibi süzülüyordu.</p>

      <p class="osman-duz">Yönetmen “Merhaba” diyen Gizem’e, tüm hazırlığına rağmen ezberi bozulmuş gibi baktı. O kadar dağılmıştı ki ayağa kalkması gerektiğini son anda akıl edebildi.</p>

      <p class="osman-duz">Cebrail toparlanmaya çalışırken, güzel kız trençkotunu geniş koltuğun kenarına iliştirdi ve ilk sorusunu ayakta sordu:</p>

      <p class="osman-duz">“Nasıl gitti?”</p>

      <p class="osman-duz">Yönetmen mümkün olduğunca kısık sesle cevapladı soruyu:</p>

      <p class="osman-duz">“Bu sefer becerdim. Sıra sende.”</p>

      <p class="osman-duz">Gizem “Demek sahneye çıkma zamanım geldi” derken yönetmenin yanına oturdu.</p>

      <p class="osman-duz">Cebrail tedirgin bir ses tonuyla “Evet!” diyerek cevapladı güzel kızı. Ve hemen, az öncekinin tersine o yaklaştı Gizem’e. Güzel kızdan yayılan koku, kıyafeti kadar baş döndürücüydü. Sesinin titreyeceğini hissettiği için, iyice kısık sesle konuşmaya karar verdi:</p>

      <p class="osman-duz">“Planın başarısı, yapılacak zamanlamaya ve rollerin iyi oynanmasına bağlı.”</p>

      <p class="osman-duz">Durumu kurtarmıştı yönetmen. Sesi, kızın güzelliğinden aşırı derecede etkilendiğini ele vermeyecek kadar düzgün çıkmıştı. Devam edebilirdi.</p>

      <p class="osman-duz">Önce, aslında ikisinin de bildiği lafları etti ve neden uzunca bir süredir <span class="char-style-override-9">İlahi Komedya</span>’nın çok özel bir kopyasını yine çok özel bir yöntemle Duran’a intikal ettirmeye çalıştığını anlattı.</p>

      <p class="osman-duz">Sonra, kritik sınır olan 5 Nisan gününde, tam da istedikleri şekilde kitabın oyuncunun eline geçmiş olduğuna vurgu yaptı.</p>

      <p class="osman-duz">Cebrail susunca, konuşma sırası Gizem’e geldi. O da tıpkı Cebrail gibi önce ikisinin de bildiği lafları etti. Geçmişte yaşadıkları zorlukları bir kenara bırakıp, ileriye bakmaları gerektiğini söyledi. Ona göre önemli olan, oyuncunun bugün itibariyle zokayı yutmuş olmasıydı. Ama yine de bakalım her şey istedikleri gibi gelişecek miydi? Güzel kız “Umarım, gerisi bir çorap söküğü gibi gelir” diyerek sözlerini tamamladı.</p>

      <p class="osman-duz">Yönetmen “En azından şimdilik, işler yoluna girmiş gibi görünüyor” dedi kızın bu dileğine karşılık.</p>

      <p class="osman-duz">Gizem onu başını sallayıp, gülümseyerek cevapladı:</p>

      <p class="osman-duz">“Duran’ın zokayı yutup yutmadığını bu gece anlayacağız. Eğer Cafebar’a gelirse, yuttuğundan emin olabiliriz.”</p>

      <p class="osman-duz">Gizem’in bu sözleri Cebrail’in tedirgin olmasına yol açtı. “Bekleyeceğiz ve göreceğiz” dedi. Baştan itibaren titremesin diye kısık tuttuğu ses tonunu, yine aynı nedenle bu kez gereğinden fazla yükseltti. Duran’ın eline geçmiş <span class="char-style-override-9">İlahi Komedya</span>’ya kendi eliyle düştüğü notu, her bir kelimesine vurgu yaparak ezbere okudu:</p>

      <p class="osman-duz"><span class="char-style-override-9">“Dünyanın derinliklerini ziyaret et, damıtırken gizli taşı bulacaksın!”</span></p>

      <p class="KB" id="toc_marker-2-1">“Kimin Bu Kitap?”</p>

      <p class="osman-duz">Pisanilerin evinde yemek masasından, tam da Cebrail Cafebar’da cümlesini tamamlarken kalkıldı.</p>

      <p class="osman-duz">Derhal köşedeki kanepeye geçen baba oğul Pisaniler, <span class="char-style-override-9">Gizli Bilimler Ansiklopedisi</span>’nden de yararlanarak <span class="char-style-override-9">İlahi Komedya</span>’nın kapağının arkasına yazılı cümleyi kısa sürede çözdüler.</p>

      <p class="osman-duz">“Biliyordum” dedi babası ve sağ elinde taşıdığı yüzüğü, tıpkı yemek masasında olduğu gibi sol elinin işaretparmağıyla göstererek devam etti:</p>

      <p class="osman-duz">“Gizli taşla kastedilen, ‘felsefe taşı’. Yani aydınlanmaya vurgu yapılıyor. Dünyanın derinliklerini ziyaret etmek ise, ‘öze ulaşmak’ anlamına geliyor. Damıtmak, ‘arınmak’ demek...”</p>

      <p class="osman-duz">Bay Pisani bilgi ve düşüncelerini art arda sıralarken, Duran <span class="char-style-override-9">İlahi Komedya</span>’nın sayfalarını çevirmeyi sürdürdü. Genç adam açtığı her yeni sayfayla birlikte “Kimin el yazısı bu?” diye sordu kendi kendine. Sonunda dayanamadı ve “Cidden güzel bir yazı değil mi padre?” dedi.</p>

      <p class="osman-duz">Yaşlı adam oğluyla aynı fikirdeydi. “Evet” dedi. Bir de sorusu vardı:</p>

      <p class="osman-duz">“Kimin bu kitap?”</p>

      <p class="osman-duz">Bu soruyla birlikte, Duran bir buçuk saat önceye döndü. Cebrail’in kalktığı koltukta bulduğuna göre, kitap yönetmenin olmalıydı. Nedense babasına doğruyu olduğu gibi söylemekten kaçındı. Bu nedenle de kekeleyerek cevap verdi:</p>

      <p class="osman-duz">“Bilmiyorum. Metroda buldum.”</p>

      <p class="osman-duz">Bay Pisani iyice şaşırmıştı:</p>

      <p class="osman-duz">“Tam da <span class="char-style-override-9">İlahi Komedya</span>’da başrol oynamaya bir hafta kala, metroda tesadüfen Dante’nin <span class="char-style-override-9">İlahi Komedya</span>’sını buldun öyle mi?”</p>

      <p class="osman-duz">Bay Pisani sözlerini tamamlarken “Yaşlıyım ama aptal değilim” der gibi baktı oğluna.</p>

      <p class="osman-duz">Duran yaptığı hatayı anladı. “Tam değil” diyerek lafı çevirmeye çalıştı. İnandırıcı olmak için, bir şeyler bulup söylemeliydi:</p>

      <p class="osman-duz">“Bizim yönetmen yanımdan kalkarken düşürdü. Arkasından seslendim ama duymadı. Kitap bende kaldı anlayacağın.”</p>

      <p class="osman-duz">Bay Pisani yüzü kızaran oğlunun doğruyu söylemediğini anladı ama üzerinde durmadı. Belki daha sonra neler olduğunu tam olarak anlatırdı. Kitabın Duran’ın eline nasıl geçtiğini bir kenara bırakıp el yazısı üzerinde yoğunlaşmaya karar verdi. Tam “El yazısı...” demişti ki Duran ayağa kalktı, kanepenin üzerindeki <span class="char-style-override-9">Gizli Bilimler Ansiklopedisi</span>’ni de alıp zaten elinde tuttuğu <span class="char-style-override-9">İlahi Komedya</span>’yla yan yana getirdi.</p>

      <p class="osman-duz">“Biraz odama çıkmak istiyorum padre. Şimdilik hoşça kal.”</p>

      <p class="KB" id="toc_marker-2-2">“Paskalya Hangi Gün Madre?”</p>

      <p class="osman-duz">Genç oyuncu merdivenleri her zamanki gibi süratle tırmandı. Çalışma masasına yaklaştı, dizüstü bilgisayarını ileri itti, açılan yere elinde tuttuğu <span class="char-style-override-9">İlahi Komedya</span>’yı yerleştirdi. Ezbere biliyor da olsa, kitabı önsözünden itibaren bir kez daha, bu defa boşluklara alınmış notlar üzerine düşünerek okumayı deneyecekti.</p>

      <p class="osman-duz">İlk bölümün başlığı olan “Cehennem” kelimesinin yanına apostrof konulmuş ve “ ’i anlamak” yazılmıştı. “Cehennem’i anlamak” dedi kendi kendine Duran. Cebrail’in el yazısını gözünün önüne getirmeye çalıştı. Olmadı. Oysa şu anda, yönetmenin el yazısından bir sözcük bile olsun hatırlayabilmek için neler vermezdi. Okumasını sürdürdü:</p>

      <p class="osman-duz"><span class="char-style-override-9">“Günlerden perşembe, aylardan nisan olacak. 1300’de öyleydi çünkü. Kaçı olacağını sen bulacaksın. Sonra karanlık ormana dalacaksın tıpkı adaşın DurANTE gibi. Sen DURANte, Cehennem’i onun gibi tanıyacaksın.”</span></p>

      <p class="osman-duz">Duran midesine sıkı bir yumruk yemiş gibi oldu. Ayakta olsaydı, mutlaka sendelerdi. Her kimse bu notu yazan, enikonu çağrıda bulunuyordu kendisine. “Daha neler!” diye söylendi. Kendisine hitap ediyor olmasa “DURANte” der miydi notu kaleme alan? Ayağa kalktı, odada bir tur attı.</p>

      <p class="osman-duz">Kendisine ailesi tarafından Durante adının konulmuş olduğunu nereden bilebilirdi Cebrail?</p>

      <p class="osman-duz">Ya da kitap başkasına aitse, o?</p>

      <p class="osman-duz">Genç adam odasının içinde dolap beygiri gibi dönmeye ve aynı zamanda düşünmeye başladı.</p>

      <p class="osman-duz">Aslında adının Durante olduğunu öğrenmek o kadar da zor değildi. Okuldaki tüm arkadaşları, öğretmenleri, aile çevresi, herkes nüfus kâğıdında adının Durante yazdığını biliyordu. Floransalı ünlü şairinkinden farklı olarak, onun adını Dante değil Duran olarak kısaltmıştı ailesi. Böylece Türkçe’ye uyumlu olacağını düşünmüşlerdi.</p>

      <p class="osman-duz">Odanın içinde çizdiği daire nedeniyle başı dönen genç adam daha fazla devam edemedi, olduğu yerde durdu. Yönetmene telefon etmek için bir hamle yaptıysa da vazgeçti. Ne söyleyecekti ki? “Sen kalkar kalkmaz, senin boşalttığın koltuğa oturdum, düşürdüğün kitabı aldım, nedense arkandan bağırmak istemedim, kitap bende kaldı” mı diyecekti?</p>

      <p class="osman-duz"><span>Cebrail’e telefon etmeyi düşünmek bile, canını sıkmaya yetmişti. Kararını verdi. Önce sakinleşmeli, sonra kitaba geri dönmeliydi. Masasına yöneldi, sandalyesine oturdu, derin bir nefes alıp burnunu kitaba iyice yaklaştırdı. Az önce okuduğu cümleye tekrar göz attı.</span></p>

      <p class="osman-duz">DURANte kelimesini hazmetmiş olsa gerek, bu kez de “Kaçı olacağını sen bulacaksın” lafına takıldı.</p>

      <p class="osman-duz">“Ayın kaçı olacağını sen bulacaksın” demekti bu.</p>

      <p class="osman-duz">Tabii ki genç adam, Durante Alighieri’nin Paskalya’dan önceki üç günlük süre zarfında Cehennem’i ziyaret ettiğini biliyordu.</p>

      <p class="osman-duz">Bu yıl Paskalya acaba ayın kaçına rast gelecekti?</p>

      <p class="osman-duz">Kitabı kenara itip bilgisayarının klavyesini önüne çekti. En iyi dostu Wikipedia’ya “paskalya” yazdı. Karşılaştığı ilk cümle “22 Mart ile 25 Nisan arasında, ayın durumuna göre bir hafta” oldu.</p>

      <p class="osman-duz">“Gel de işin içinden çık bakalım” diye söylendi. Ansiklopedi maddesini okumaya devam etmekten başka çaresi yoktu:</p>

      <p class="osman-duz">“Her yıl ilkbaharda, ilk gündönümünden sonra, ilk dolunayın ardından gelen pazar günü.”</p>

      <p class="osman-duz">Peki, nereden bilecekti ilk gündönümünün ne gün olduğunu ve ardından gelecek dolunayın hangi gece gerçekleşeceğini?</p>

      <p class="osman-duz">Duran birden ilahi bir ışıkla aydınlandı. Annesi! Evet, o mutlaka bilirdi. Yerinden fırladı, süratle merdivenleri indi, kiliseye gitmek üzere olan kadını son bir kez mutfağı kontrol ederken yakaladı:</p>

      <p class="osman-duz">“Paskalya hangi gün madre?”</p>

      <p class="osman-duz">“Allah belanı kaldırsın Durante Pisani! İnsan yaklaşmakta olduğunu belli etmez mi?”</p>

      <p class="osman-duz">Bayan Pisani kendisine ikizi kadar benzeyen biricik oğluna, sadece çok kızdığı zamanlar tam adı ve soyadıyla hitap ederdi. Şimdi, işte öyle bir andı. O kadar ki, beyazlaşmış ama hiç boyanmamış kıvırcık saçlarının bile titrediğini hissetmişti yaşlı kadın. Kapıldığı panikten, söylenerek kurtulmaya çalıştı:</p>

      <p class="osman-duz">“Bayılıyordum az daha. Şu haline bak! Haydut gibisin. Ayakkabı, terlik hak getire! Ne zamandan beri çorapla dolaşılmaya başlandı bu evde ha, söyle bana?”</p>

      <p class="osman-duz">Duran, annesinin her zaman solgun olan yüzünün, kendisi mutfağa hamle edince bir kâğıt kadar beyaza döndüğünü, kızgınlıkla bağırmaya başladığından itibaren ise kan kırmızısı olduğunu fark etti. Bir şeyler yapmalıydı. Özür diledi, buzdolabından çıkardığı sürahiden doldurduğu su bardağını annesine uzattı.</p>

      <p class="osman-duz">Geçen süre zarfında biraz sakinleşse de “İstemiyorum! Ne soracaksan sor!” diye sürdürdü tepkisini Bayan Pisani.</p>

      <p class="osman-duz">Duran, süklüm püklüm tekrarladı sorusunu:</p>

      <p class="osman-duz">“Kutsal hafta hangi gün başlıyor?”</p>

      <p class="osman-duz">Bayan Pisani şaşırmıştı. Ama kızgın olduğunda kullandığı ses tonu ve hitap tarzını tercih etti:</p>

      <p class="osman-duz"><span>“Yoksa Durante Pisani aniden Hıristiyan olduğunu mu hatırladı? Bugün sabahın köründe nereye gittim ben? Zat-ı âliniz uyuyordunuz o saatlerde. Şimdi nereye gidiyorum? Bu akşam saat 20.00’de yapılacak, Mesih İsa’nın son akşam yemeği ayinine! Oğlum, sen ve baban başka bir dünyada mı yaşıyorsunuz? Her gün bu konuları konuşmuyor muyum bu evde? Sana ve babana Paskalya’nın hangi gün olduğunu yüz kere söylemedim mi? Başımıza taş yağacak!”</span></p>

      <p class="osman-duz">Yaşlı ama dinç kadın, konuşmasına kurulmuş gibi devam etti:</p>

      <p class="osman-duz">“Utanmadan bir de kutsal haftanın hangi gün başladığını soruyorsun öyle mi? Her gün tiyatro provası için St. Antuan Kilisesi’nin önünden geçiyorsun. Benim sözlerime kulak vermediğine göre, hiç olmazsa başını kaldırıp kapıya asılmış duyurulara bir göz at. Olmaz mı?”</p>

      <p class="osman-duz">Oğlunu azarlama faslını tamamlayan Bayan Pisani, arkasını dönüp mutfaktan çıkarken sihirli cümlesini kurdu:</p>

      <p class="osman-duz">“Girişteki aynanın önünde bir program var. Baba oğul hayta Pisaniler için koymuştum.”</p>

      <p class="osman-duz">Duran, annesinin bu sözleri üzerine, giriş kapısının yanındaki etajere koştu. Üçe katlanmış tek yapraklık broşürü kaptı, Bayan Pisani’ye güle güle bile demeden, süratle odasına tırmandı. Elinde program olmak üzere kendini yatağa attı ve broşürü açtı.</p>

      <p class="osman-duz">St. Antuan Kilisesi tarafından basılmış broşürde, kutlamaların 5 Nisan’da başlayacağı yazılıydı.</p>

      <p class="osman-duz">Genç adam yataktan fırladı. Masasından aldığı bir kalemle, duvarda asılı olan, babasının şirketine ait İtalyanca-Türkçe takvime yaklaştı. 5 Nisan’ı buldu, daire içine aldı. Sonra devam etti. 11 Nisan’a kadar olan yedi günün hepsini daire içine aldı.</p>

      <p class="osman-duz">12 Nisan’ın zaten işaretli olduğunu gördü. “Doğru ya” dedi kendi kendine, “o gün oyunun ilk günü!”</p>

      <p class="osman-duz">Aklına 12 Nisan Perşembe günü İtalya’dan gelen seçiciler kurulu ve İstanbul’da yaşayan İtalyanların önünde <span class="char-style-override-9">İlahi Komedya</span>’yı sahneye koyacakları geldi.</p>

      <p class="osman-duz">Geri dönüp tekrar 5 Nisan’a baktı. Evet, perşembeydi.</p>

      <p class="osman-duz">“Yani bugün” dedi kendi kendine.</p>

      <p class="osman-duz">Annesi de yemekte “Ben sabahın köründe nereye gittim oğlum?” dememiş miydi? Az önce de ayin için evden çıkmamış mıydı?</p>

      <p class="osman-duz">Demek kutsal hafta bugün başlamıştı!</p>

      <p class="osman-duz">Genç adam bir kez de yüksek sesle “Demek bugün!” diye haykırdı.</p>

      <p class="osman-duz">Takvimde zaten işaretli olan nisanın 12’sini bir kez daha daire içine aldı. Aynı anda komodinin üzerindeki saate baktı. Hiç de geç değildi. Bir an önce çıkmalı, eğer dünyada da yaşanabiliyorsa, Cehennem’i yaşamaya başlamalıydı.</p>
    </div>
  </div>
</body>
</html>
