<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-2.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:c75c0c9f-d470-44c8-85e1-a0db56922462" name="Adept.expected.resource" />
</head>

<body>
  <div id="x6-2.html" xml:lang="tr-TR">
    <div class="Basic-Text-Frame">
      <p class="Govde"></p>

      <p class="BB" id="toc_marker-3">III</p>

      <p class="osman-ara para-style-override-12">TIPKI DANTE GİBİ</p>

      <p class="osman-duz">Duran, Levent’teki metro durağından trene binerken, giderek benimsemeye başladığı <span class="char-style-override-9">İlahi Komedya</span>’nın içi notlarla dolu cildini cebinden çıkardı. Oturur oturmaz da “Birinci Kanto”nun birinci satırından itibaren okumaya başladı:</p>

      <p class="osman-duz"><span class="char-style-override-9">“Yaşam yolumuzun ortasında, karanlık bir ormanda buldum kendimi, çünkü doğru yol yitmişti.”</span></p>

      <p class="osman-duz">Dipnotlara indi. Kitabın çevirmeni açıklamasında, yazarın “karanlık orman” ifadesiyle “aklın çelindiği ahlak kurallarının önemsenmediği bir günahkârlık dönemi”ni kastettiğini yazmıştı.</p>

      <p class="osman-duz">Peki, acaba kenara olağanüstü güzel el yazısıyla alınmış not ne diyordu bu konuda?</p>

      <p class="osman-duz">“Aklını çelen, ahlak kurallarını hiçe saymana yol açan ne? Yol gösterecek birileri mutlaka vardır. Ara! Bulacaksın!”</p>

      <p class="osman-duz"><span class="char-style-override-9">İlahi Komedya</span>’yı dipnotlar da dahil olmak üzere hatim indirir gibi defalarca okumuş olmasına rağmen, Duran konuya daha önce hiç bu şekilde yaklaşmamış olduğunu düşündü. Aklına, yönetmen Cebrail’in provalara başladıkları ilk günlerden itibaren tekrarlayıp durduğu bir cümle geldi:</p>

      <p class="osman-duz"><span>“Dante’yi anlamadan,</span> <span class="char-style-override-9">İlahi Komedya</span><span>’yı başarıyla oynayamazsın.”</span></p>

      <p class="osman-duz">Genç oyuncu, yönetmenin durmaksızın tekrarladığı bu sözleri giderek kanıksadığını, son zamanlarda ise hiç üstünde durmadığını düşündü. Hatırlaması iyi olmuştu.</p>

      <p class="osman-duz">Peki dikkatinden kaçan, unutmaya başladığı başka neler olabilirdi?</p>

      <p class="osman-duz">Duran, en iyisinin en başa, oyunun sahneye konulmasına karar verilen günlere dönmek olduğuna karar verdi.</p>

      <p class="osman-duz">İtalya’da, yarışmayla ilgili bilgi alışı... İstanbul’da yaşayan, tiyatroyla ilgili birkaç arkadaşıyla iletişime geçmesi... Birilerinden Cebrail’in iyi bir yönetmen olduğunu duyması... Yönetmenin oyunu kabul etmesi... Kadroyu toparlaması... İlk toplantısı... İyi tanıdığı İtalyan Kültür Merkezi’yle ilk temasları... Yönetmeni kültür merkezindekilerle tanıştırması... İtalya’dan gelen başvuru formlarının doldurulması... Ve bir sürü gelişme daha...</p>

      <p class="osman-duz">Sonra geri sayım başlamıştı.</p>

      <p class="osman-duz">Genç adam, yönetmen Cebrail’in provalara başladıkları gün hepsini karşısına oturtup “Tam üç ayımız var!” dediğini dün gibi hatırlıyordu.</p>

      <p class="osman-duz">Sonra kendisi konuşmuş, “12 Nisan Perşembe günü İtalya’dan gelecek seçiciler kurulu, İtalya’da gerçekleşecek yarışmaya davet edilip edilmeyeceğimize karar verecek” demişti.</p>

      <p class="osman-duz"><span>Bütün geçmiş gözünün önünde canlanınca, Duran “Başarı ya da başarısızlık için geriye sadece bir haftamız kalmış. İnanılır gibi değil” diye düşündü. Günler ne çabuk geçiyor, oyunun sahnelenme gününe nasıl da hızlı yaklaşıyordu. Böyle olunca, sinirler de bir keman teli misali her geçen gün gerilmeye devam ediyordu.</span></p>

      <p class="osman-duz">“İnşallah önümüzdeki bir haftayı kazasız belasız atlatabiliriz” diye dua etti genç oyuncu.</p>

      <p class="osman-duz">İtalya’dan gelecek seçiciler kurulu ile İtalyan Konsolosluğu’na, İtalyan Kültür Merkezi’ne, İtalyan Lisesi’ne yakın çevreleri, annesini ve babasını, birkaç günde bir prova yaptığı tiyatro salonunun koltuklarını doldurmuş olarak hayal etti.</p>

      <p class="osman-duz">“Demek” dedi kendi kendine, “dananın kuyruğunun kopmasına sadece bir hafta kaldı.”</p>

      <p class="osman-duz">Gerçekten de büyük güne, sonuncusu kostümlü olmak üzere sadece üç provaları kalmıştı.</p>

      <p class="osman-duz">Kostüm meselesi aklına gelince sinirlendi Duran. Bu konuda nedense son derece aksi bir tavır almıştı yönetmen. Kostümleri, bir moda tasarımcısı olan arkadaşına çizdireceğini ve onun atölyesinde ücretsiz diktireceğini söylemiş, buna karşılık hem kendisinin hem de arkadaşının bir şartı olduğuna dikkat çekmişti:</p>

      <p class="osman-duz">“Kostümler çizilirken, kesilirken ve dikilirken görmeyeceksiniz. Sadece ölçüleriniz alınacak, o kadar. Arkadaşım arada bir gelip provaları seyredecek ama geldiğinde kostümlerle ilgili hiçbir sorunuza cevap vermeyecek. Bu konuda benim de onun da çok hassas olduğumuzu bilmenizi ve herhangi bir baskı yapmamanızı rica ediyorum!”</p>

      <p class="osman-duz">Yönetmen, birlikte çalışmaya karar verecekleri günlerde tam böyle konuşmuş ve isteğini kabul ettirmişti. Sonradan kendisi ya da oyunda rol alan öteki arkadaşları, ima yoluyla bile olsa kostüm konusunu gündeme getirmeye kalktıklarında, hassasiyetini tekrarlamıştı.</p>

      <p class="osman-duz">“Kim bilir” diye düşündü Duran, “belki de bu nedenle sevmiyorumdur adamı.”</p>

      <p class="osman-duz">Buna karşılık, yiğidi öldürüp hakkını vermeliydi ki Cebrail oyuna şevkle sarılmıştı.</p>

      <p class="osman-duz">Kazanacak oyun için konulmuş yüklü para ödülü ve yarışmaya pek çok ülkeden katılanların olması gibi unsurlar da yönetmenin ve oyuncuların motivasyonunu en azından bugüne kadar yüksek tutmuştu.</p>

      <p class="osman-duz">Yarışma, Duran’ın kendisi için de büyük önem taşıyordu. Lisede İstanbul, üniversitede Roma sahnelerinin az tozunu yutmamıştı genç oyuncu. Yine de amatördü. Epey mesafe kat etmişti ama profesyonelliğe henüz adımını atmamıştı. Bu yarışma kazanılırsa, onun için de bir dönüm noktası olabilirdi. O zaman, oyunculuğu profesyonel olarak bile düşünebilirdi.</p>

      <p class="osman-duz"><span>Duran düşünceleriyle halleşirken, tren durdu. Herkes ayağa kalkarken</span> <span class="char-style-override-9">İlahi Komedya</span><span>’sını montunun geniş cebine attı, trenden indi.</span></p>

      <p class="osman-duz">Genç oyuncu, metronun Taksim durağına özgü aynalarının önünden geçerken her zaman olduğu gibi kendini seyretti. Siyah bukleli saçlarıyla değilse bile, annesininkini andırır ince yüzü, beyaz teni ve özellikle de iri burnuyla, Dante’nin burnundan düşmüş gibiydi.</p>

      <p class="osman-duz">Duran son aynanın da önünden geçip gerçek dünyaya, Taksim Meydanı’na tırmandı.</p>

      <p class="KB" id="toc_marker-3-1">Zokaya Hamle</p>

      <p class="osman-duz">Yönetmen Cebrail ellerini yıkamayı tamamlayınca, yüzünü aynadaki suretinden kolundaki saatine indirdi. Planının yürümeyeceğini kabul etmesi için henüz erkense de canı sıkılmaya başlamıştı. Aynaya bir kez daha baktı ve Cafebar’ın bar kısmına, Gizem’in yanına geri döndü.</p>

      <p class="osman-duz">Daha sandalyesine otururken “Ne dersin, gelecek mi?” diye sordu bir kez daha.</p>

      <p class="osman-duz">Aynı soruyu yine “Bilmem” diye cevaplamak istemediği için, Gizem bir değişiklik yaptı. Cebrail’in sorusunu soruyla cevapladı.</p>

      <p class="osman-duz">“Sence?”</p>

      <p class="osman-duz"><span>Yönetmen cevap veremedi. Onun yerine bir temennide bulundu:</span></p>

      <p class="osman-duz">“Gelse fena olmaz.”</p>

      <p class="osman-duz">“Peki ya gelmezse?”</p>

      <p class="osman-duz">Yönetmen “Bu akşam için düzenlediğimiz organizasyonu bir kez daha tekrarlayabilir miyiz acaba?” diye düşündü bu soru üzerine. Canı sıkıldı. Hatta ateş bastı.</p>

      <p class="osman-duz">Düşüncesini Gizem’le de paylaştı ve fikrini almak istedi.</p>

      <p class="osman-duz">Güzel kızın cevabı “Belki” oldu. “Çok zor ama tekrarlayabiliriz” dedi ardından.</p>

      <p class="osman-duz">Cebrail birden, az önce Gizem’in kendisine sormuş olduğu soruya cevap vermediğini hatırladı. “Peki ya gelmezse?” demişti güzel kız. “Bu akşam gelmezse, sihir bozulur” diye cevapladı, biraz gecikmeyle de olsa Gizem’in sorusunu.</p>

      <p class="osman-duz">Yönetmen, “sihir” sözcüğünü telaffuz etmesinin arkasındaki nedeni açıklaması gerektiğini düşündü:</p>

      <p class="osman-duz">“5 Nisan Perşembe günündeyiz. Bugün Duran’ın Cehennem’inin ilk günü olmalı. DurANTE yolculuğunu yedi günde tamamlamıştı. İstiyorum ki DURANte de aynı sürede tamamlasın. Üstelik oyunun seçiciler kurulunun önüne çıkmasına da tam yedi gün var. Yani, yolculuk bugün başlarsa mükemmel olur.”</p>

      <p class="osman-duz">Gizem “Birkaç gün geç ya da erken olması çok şey fark ettirmez yani” diye düşündüyse de sesini çıkarmadı. Aslında biraz hızlandırılmış bir yolculuktan kimseye zarar gelmezdi. Keşke birkaç gün önce başlatabilselerdi de yolculuğu, bu kadar büyük bir yükün altına girmeselerdi. “Neyse” dedi kendi kendine, “buna da şükür!”</p>

      <p class="osman-duz">Güzel kız yönetmenin konuyla ilgili hassasiyetini bildiği için aklından geçenleri kendine sakladı. Saatine baktı ve “Umudumuzu kesmemiz için henüz erken” dedi en sakin ses tonuyla. Ama şeytan yeniden dürttü, “Duran’ın kitaba alınmış notları anlamama ihtimali var mı?” diye sordu.</p>

      <p class="osman-duz">Cebrail’i bir kez daha ateş bastı. Cevabını somurtarak verdi:</p>

      <p class="osman-duz">“Tabii ki var. Ama öteki türlü, yani her şeyi açık seçik yazacak olsak, bu kez de plan yapmamızın bir anlamı kalmazdı!”</p>

      <p class="osman-duz">Konuştukça canı sıkıldı Cebrail’in. Sonunda pes ettiğini belli edecek şekilde teslim bayrağını çekti:</p>

      <p class="osman-duz">“Biz elimizden geleni yaptık ya ben ona bakarım. Sen ve Burak dahil yığınla insan aport vaziyetinde beklemedeyiz. Herkes DURANte hazretlerinin zokayı yutmasını gözlüyor. Yutar ya da yutmaz, bundan sonrası onun bileceği iş.”</p>

      <p class="osman-duz">Cebrail, Gizem’in sorduğu soruları ve kendisinin verdiği cevapları tekrar düşündüğünde, durumun hiç de iç açıcı bir noktada olmadığına karar verdi. Biraz da bu nedenle, bakışlarıyla ensesinde “Bismillahirrahmanirrahim” dövmesi bulunan barmeni yakaladı ve önlerinde boş duran kadehleri işaret etti.</p>

      <p class="osman-duz">Her daim giydiği dar siyah tişörtle ne kadar sportif olduğunu sergileyen barmen, başıyla adama olur derken gözleriyle Gizem’i bir kez daha soydu.</p>

      <p class="KB" id="toc_marker-3-2">Peygamber’i Gökyüzüne Burak Taşımıştı</p>

      <p class="osman-duz">Duran ayaklarına “Beni dilediğiniz yere götürün” dediği için mi yoksa kalbinin sesini dinlediğinden mi bilinmez, ilk durağı olan Cafebar’da Cebrail ve Gizem’le karşılaştı.</p>

      <p class="osman-duz">Genç adam her iki arkadaşının yüzünde de bekleniyor olduğuna dair bir ifade okumaya çalıştı. Okuyamadı.</p>

      <p class="osman-duz">“Ya da” diye düşündü Duran, “gözlerindeki ışıltı da dahil olmak üzere rollerini o kadar iyi oynuyorlar ki fark edemedim.”</p>

      <p class="osman-duz">Orada neden bulunduğunu “Evde sıkıldığım için” diye gerekçelendirdi genç oyuncu.</p>

      <p class="osman-duz">“Ben de” dedi yüzünde kıl oynamasa da sevinçten içi içine sığmayan yönetmen. İçinden “Başardım!” diye bağırarak Cadde-i Kebir’i boydan boya koşmak geldiyse de kendisini dizginlemeyi becerdi.</p>

      <p class="osman-duz">“Peki, sen?” dedi Duran <span class="char-style-override-9">İlahi Komedya</span>’da Beatrice’i canlandıracak Gizem’e.</p>

      <p class="osman-duz">Güzel kız sıkıldığı için çıkmadığını, bir planı olduğunu söyledi. İskarpinleri ve trençkotuyla uyumlu olsun diye parlak kırmızı rujla belirginleştirdiği dolgun dudaklarının hakkını vererek “Burada Burak’la buluşacaktım” dedi.</p>

      <p class="osman-duz">Belli belirsiz bir kıskançlık hissetti Duran. Daha ilk gördüğü gün, güzel kızın Beatrice rolü için çok isabetli bir seçim olduğunu düşünmüştü. Şu anda giydiği kolsuz, dar, mini, siyah elbisesiyle değilse de muhteşem fiziği ve duru yüzüyle, Gizem, Beatrice rolü için gerçekten biçilmiş kaftandı.</p>

      <p class="osman-duz">Bu arada yönetmen, Gizem’in genç adamın karşısında oynadığı oyunu beğendi. En azından başlangıç için, rolünün hakkını layıkıyla vermişti güzel kız. Yine de eksik bıraktığı bir şey vardı. Onu tamamlamak için, bizzat kendisi devreye girdi:</p>

      <p class="osman-duz">“Biliyor musun Duran, Burak Gizem’i horoz dövüşüne götürmeye söz vermiş!”</p>

      <p class="osman-duz">Genç adam şaşkınlıkla baktı güzel kıza:</p>

      <p class="osman-duz">“Daha neler! Bu devirde, horoz dövüşü mü kaldı?”</p>

      <p class="osman-duz">“Vallahi öyle!” dedi genç adamı inandırmak için Gizem. Duran’ın merakını kamçılamak için biraz durakladı. İstediği etkinin gerçekleştiğini anlayınca, kaldığı yerden devam etti:</p>

      <p class="osman-duz">“Saçmaladığımı düşünüyorsan hemen vazgeç. Duyduğum zaman ben de aynı tepkiyi vermiştim. Ne cevap verdi o zaman biliyor musun?”</p>

      <p class="osman-duz">Gizem’in sorusunu hiç duraksamadan “Çark etmiştir herhalde” diyerek cevapladı genç oyuncu.</p>

      <p class="osman-duz">“Hayır” dedi kesin bir ifadeyle güzel kız ve devam etti:</p>

      <p class="osman-duz">“Tam tersine! Bir gün yine horoz dövüşünden bahsederken palavracılık yaptığını ima ettim, istediğim zaman beni de götürebileceğini söyledi. Bu akşam için sözleştik. Ama henüz gelemedi. Belki de gelmez.”</p>

      <p class="osman-duz">Gizem cümlesini tamamlarken Burak kapıda göründü.</p>

      <p class="osman-duz">Cebrail “Geldi” dedi. Az önce Gizem’e olduğu gibi Burak’a da iyi not verdi içinden.</p>

      <p class="osman-duz"><span class="char-style-override-9">İlahi Komedya</span>’da Vergilius’u canlandıracak olan Burak, planın bir parçası olarak karşıdaki pasajdan Cafebar’ı aralıksız gözlemiş ve tam da zamanında damlamıştı mekâna.</p>

      <p class="osman-duz"><span>Planı istediği gibi yürüdüğünden, içi içine sığmıyordu Cebrail’in. Kimseye fark ettirmeden sağ elini barın tahtasına değdirdi. İçinden “Umarım nazar değmez ve hep böyle gider” diye dua etti.</span></p>

      <p class="osman-duz">Cebrail Burak’la ilgili olarak “Geldi” deyince, güzel kız “Sahi mi?” diye kapıya doğru döndü ve “Gerçekten de gelmiş” dedi.</p>

      <p class="osman-duz">Gruba iyice yaklaşan Burak, şaşırmış rolünü iyi oynadı. Kimseye selam vermeden, doğrudan Gizem’e hitap etti:</p>

      <p class="osman-duz">“Horoz dövüşüne gitmeyecek miydik? Bu kıyafetle geldiğine göre, vazgeçtin anlaşılan.”</p>

      <p class="osman-duz">Sonra dönüp Cebrail ve Duran’ı selamladı:</p>

      <p class="osman-duz">“Nasılsınız beyler?”</p>

      <p class="osman-duz">Duran ile Cebrail Burak’ın selamını aldılar ve güzel kızla arasında geçmesi muhtemel konuşmaya yoğunlaştılar.</p>

      <p class="osman-duz">Gizem Burak’ın söylediklerine pek şaşırmamıştı. Belli ki daha önce de konuşmuşlardı bu konuyu. Burak onu göze batmayacak şekilde giyinmesi konusunda önceden uyarmış, o da söz vermiş olmalıydı.</p>

      <p class="osman-duz">“Korkma, korkma” dedi gülerek Gizem ve önceden yapmış olduğu planı açıkladı:</p>

      <p class="osman-duz">“Horoz dövüşü kıyafetimi, TRT’nin altına park ettiğim otomobilimde bıraktım. Üstümdekilerle değiştirmem beş dakika sürer. Siz konuşmaya devam edin, az sonra gecenin anlam ve önemine göre hazırlanıp gelmiş olurum.”</p>

      <p class="osman-duz">Hiçbir iddialı kıyafeti taşımakta sorun yaşamayan Gizem, sözlerini tamamladıktan sonra çok kısa eteği ve yüksek ökçelerine rağmen barın taburesinden aşağı bir kuğu gibi süzüldü. Cafebar’da bulunan erkeklerin arzu ve kadınların kıskançlık dolu bakışları arasında kapıya doğru yürüdü. Güzelliğinin keyfini çıkardığı her halinden belli oluyordu.</p>

      <p class="osman-duz">Onun aralarından ayrılmasıyla hâkim olan sessizliği yönetmen bozdu.</p>

      <p class="osman-duz">“Gerçekten horoz dövüşüne mi götüreceksin kızı?” dedi şaşkın bir tavırla.</p>

      <p class="osman-duz">İddialı görünmeyi seven ve bunu saklamaya hiçbir zaman gerek duymayan Burak “Ne var bunda?” diye sordu. Sanki, sıra dışılığın erdemine vurgu yapar gibi konuşmuştu.</p>

      <p class="osman-duz">Duran, iki erkek arasında başlayan atışmaya kulak kesildi.</p>

      <p class="osman-duz">Cebrail altta kalmamak için “Horoz dövüşünün geçen yüzyılın ortalarında sona erdiğini düşünürdüm” dedi.</p>

      <p class="osman-duz">Duran’a Cebrail bu sözlerin altında kalmayacakmış gibi geldi. Beklediği gibi de oldu:</p>

      <p class="osman-duz">“Ben Türkiye’de yasaklandığını zannediyordum. Yanlış mı biliyorum?”</p>

      <p class="osman-duz">Duran şaşırdı. Yönetmenden ahlaki bir tartışmaya girmesini beklerken, o teknik bir soruyla yetinmişti. Bakalım şimdi Burak ne cevap verecekti bu soruya.</p>

      <p class="osman-duz">“Ne yasak değil ki cehennem vatanımda! Allah aşkına söyler misin bana Cebrail, yoksa sen başka bir ülkede mi yaşıyorsun?”</p>

      <p class="osman-duz">Duran, iki arkadaşı arasında başlayan tartışmanın tatsızlaşmasını engellemek için kendisini araya girmek zorunda hissetti:</p>

      <p class="osman-duz">“Yasaksa, başınız derde girmez mi Burak?”</p>

      <p class="osman-duz">“Başımız derde girmesin diye, hayatımız boyunca karanlık ormanlardan uzak durmamız mı gerekiyor?”</p>

      <p class="osman-duz">Duran’ın kulakları, Burak tarafından kurulan cümleden “karanlık orman” sözcüklerini radar gibi yakaladı.</p>

      <p class="osman-duz">“Karanlık orman” dedi kurulmuş gibi ve “Ne demek istiyorsun bu iki sözcükle?” diye sordu.</p>

      <p class="osman-duz">Burak huzursuz bir şekilde güldü:</p>

      <p class="osman-duz">“Dostum, tabii ki ahlak kurallarının önemsenmemesini kastediyorum. Tıpkı Durante Alighieri gibi!”</p>

      <p class="osman-duz">Duran’ın konuşmaya tam beklediği yerde dahil olması Cebrail’in hoşuna gitti. Ayrıca, Burak da beklediğinden akıllı çıkmıştı. Üzerine düşen oyunu öylesine iyi oynamıştı ki neredeyse kendisi bile inanacaktı söylediklerine.</p>

      <p class="KB" id="toc_marker-3-3">Karanlık Ormanlara Doğru</p>

      <p class="osman-duz">Gizem söz verdiği gibi beş dakika geçmeden, Cafebar’ın kapısında belirdi.</p>

      <p class="osman-duz">Vücuduna oturan siyah bir pantolon, siyah mokasen ayakkabılar ve göğüslerini belli etmemek şöyle dursun, daha da belirginleştiren siyah deri bir mont giymişti. Saçlarını atkuyruğu yapmış, dudaklarındaki kırmızı ruju renksiz bir parlatıcıyla değiştirmişti.</p>

      <p class="osman-duz">Az önce giydiği göz alıcı kıyafeti sade olanla değiştirmiş bile olsa, Gizem göze çarpmasını engelleyememişti. Kapıdan içeriye girer girmez bütün gözler yine ona dönmüştü. Güzel kız arkadaşlarının bulunduğu noktaya bir podyumda yürür gibi yürüdü.</p>

      <p class="osman-duz">Ayakta bekleyen üç erkekten en iddialısı olan Burak, Gizem yanlarına ulaşınca ne yazık ki boydan kaybetti. Görünüşe dair havlu attığını en baştan belli eden yönetmenden de en azından bir baş uzun görünüyordu güzel kız. Boy konusunda üç erkeğin namusunu kurtarmaya en yakın aday olan Duran ise, çelimsizliğinden kaybetmişti.</p>

      <p class="osman-duz">Bankonun önündeki durum, arkada işiyle meşgul görünen kaslı, boylu, ensesi dövmeli barmenin tekrar “Öf ki ne öf!” diye iç geçirmesine yol açtı. Kendisini tutmasa, bankonun üzerinden atlayıp Gizem’in karşısına dikilecek “Abla bir de bana bak!” diyecekti. Demedi. Onun yerine “En kısa zamanda yolunu bulup yönetmen ya da oyuncu olacağım anasını satayım” diye söylendi.</p>

      <p class="osman-duz">Gizem’i yeni kıyafetlerinin içinde görünce “Böyle çok daha güzel” diye düşündü Duran. İtiraf etmesi gerekse, güzel kızın kendisini en çok çarpan yanının, yüzü olduğunu söylerdi. Daha ilk karşılaştığı an, yüzüyle ünlü pek çok Hollywood oyuncusundan daha muntazam hatlara sahip olduğunu fark etmişti Gizem’in. Bu da Beatrice’i sahnede canlandırmak konusunda gerçekten şanslı kılmıştı onu. Duran, üç aydır olduğu gibi o gün de bütün bu düşüncelerini kendine sakladı.</p>

      <p class="osman-duz">Gizem de yeniden aralarına katılırken, önceliği başrol oyuncusuna vermemişti zaten. Kendisini daha çok, Vergilius karakterini canlandıracak olan Burak’a beğendirmeye çalışıyordu belli ki:</p>

      <p class="osman-duz">“Ben hazırım Burak, istediğin gibi olmuş muyum?”</p>

      <p class="osman-duz">Gizem’in bu sorusunu fırsat olarak değerlendirdi Burak:</p>

      <p class="osman-duz">“Senin vaziyetin çaresiz sevgilim!”</p>

      <p class="osman-duz">Bu sözler üzerine Duran ve Cebrail merakla Gizem’e bakıp, en azından “Ne demek şimdi bu?” diye sormasını beklediler ama olmadı. Buna karşılık, yüzüne öyle bir anlam yükledi ki Gizem, herkes ne demek istediğini tam olarak anladı.</p>

      <p class="osman-duz">Şimdi sıra, Burak’ın bu ifadeye ne karşılık vereceğini görmeye gelmişti. Duran ve Cebrail bakışlarını merak içinde ona çevirdiler.</p>

      <p class="osman-duz">İddialı Burak, geri çekilmek şöyle dursun, durumu adeta değerlendirdi:</p>

      <p class="osman-duz">“Anlıyorsun ne demek istediğimi pekâlâ. Daha fazla şımartma kendini. Düş önüme de gidelim bu yerlerden güzel prenses. Karanlık orman bizi bekliyor.”</p>

      <p class="osman-duz">Burak bir hamle daha yaptı. Gizem’in vereceği cevabı hiç mi hiç merak etmiyormuş gibi gözlerini saatine indirdi ve “Saat 22.30 olmuş” deyip yolun ne kadar süreceğini hesaplamaya girişti.</p>

      <p class="osman-duz">Duran “karanlık orman” sözcüklerini tekrar duyunca Burak’ın saatine bakarak hesap yapıyor olmasından da istifade ederek ve bir suç işliyormuş gibi “Ben de gelebilir miyim?” diye sordu.</p>

      <p class="osman-duz">Reddedilme korkusuyla sesi pek cılız çıkmış olsa gerek, Burak “Anlamadım!” diye cevapladı Duran’ı.</p>

      <p class="osman-duz">Genç oyuncu bu kez daha gür “Ben de gelebilir miyim?” diye tekrarladı.</p>

      <p class="osman-duz">“Bilmem” dedi memnuniyetsizliğini gizlemeksizin Burak. Neyse ki Gizem yetişti genç oyuncunun imdadına:</p>

      <p class="osman-duz">“Neden olmasın?”</p>

      <p class="osman-duz">Burak güzel kıza ateş saçan gözlerle baktı. Duran, soru formunda da olsa tebliğ tonunda konuşan Gizem’e minnet duydu.</p>

      <p class="osman-duz">Burak tekrar saatine baktı.</p>

      <p class="osman-duz">“Bir saat içinde orada olmalıyız. Taksiyle gideceğiz ve yolumuz uzun. Hadi o halde.”</p>

      <p class="osman-duz">Gelişmeleri dikkatle izleyen Cebrail’e, sanki perde kapanıyormuş gibi geldi. Yönetmenliği bir kenara bırakıp, başrol oyuncusu gibi davranmayı seçti. Yaptığı plan başarıya ulaşmıştı. Bu durumda, son sözleri söyleyen de o olmalıydı:</p>

      <p class="osman-duz">“İpten kazıktan kurtulmuş, gözü dönmüş serseriler sizi bekliyor. Gidin ve insanın nasıl hayvanlaştığını, kanın nasıl dehşete yol açtığını kendi gözlerinizle görün. Vakit kaybetmeyin, gidin. Yeni gün başlamadan orada olmalısınız.”</p>
    </div>
  </div>
</body>
</html>
