<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-14.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:c75c0c9f-d470-44c8-85e1-a0db56922462" name="Adept.expected.resource" />
</head>

<body>
  <div id="x6-14.html" xml:lang="tr-TR">
    <div class="Basic-Text-Frame">
      <p class="Govde"></p>

      <p class="osman-ara">III</p>

      <p class="osman-ara para-style-override-12">BÜYÜLÜ GERÇEKLİK</p>

      <p class="osman-duz">Yemek masasından ilk kalkan Erdoğan Bey oldu. Gençler de onu izlediler. Duran, kendilerini maceradan maceraya taşıyan çam yarması şoför ile otomobili kapıda hazır görünce “Bakalım bu kez başımıza neler gelecek?” diye düşündü. Saatine baktı, 11.00 olmuştu. İnsanların yatmaya hazırlandıkları saatte Dali’nin sergisini gezmeye gitmek, en azından akıllılık sayılamazdı. “Tuhaf ötesi Erdoğan Bey ve ona özgü işleri” diye söylendi.</p>

      <p class="osman-duz">Duran, birkaç gündür kendini tanıyamaz durumdaydı. Akıllı uslu biriyken aniden bir sürü tuhaf işin parçaları haline gelmiş olmak, aslında hiç de isteyeceği bir durum değildi. Evet, oldum olası meraklı biriydi ama haddini bilirdi. O güne kadar bir yolunu bulup aşmadığı sınırı, son birkaç gündür delik deşik etmişti. “Tıpkı şimdi olduğu gibi!” diye söylendi. Canı sıkılmıştı. Ne demeye, “Ben zaten sergiyi gezmiştim, şimdi evime gitmek istiyorum” dememişti de yine takılmıştı Erdoğan Bey ve ötekilerin peşine?</p>

      <p class="osman-duz">Duran kendisiyle halleşirken, otomobil Kasımpaşa’ya ulaştı.</p>

      <p class="osman-duz">Etrafındaki eski binalarla tezat oluşturan ve dışarıdan asla bir depo gibi algılanmayacak modern bir yapının önünde, gençler her zaman olduğu gibi Erdoğan Bey’in peşine takıldılar.</p>

      <p class="osman-duz">Deponun zilini doğal olarak Erdoğan Bey çaldı.</p>

      <p class="osman-duz">Uyuklayan gözlerle dışarıya çıkan bir güvenlik görevlisi, daha kimse ağzını açmadan “Şimdi gidin, sabahleyin gelin! Benim hiçbir şeye yetkim yok!” dedi.</p>

      <p class="osman-duz">Erdoğan Bey’in tepesinin tasını attıran da bu sözler oldu. Tuhaf adam, gençlerin şaşkınlık dolu bakışları arasında, sanki yaptığı dünyanın en normal işiymiş gibi elini beline attı ve tabancasını çıkarıp güvenlik görevlisinin ağzına sokarak “Gir içeriye!” dedi.</p>

      <p class="osman-duz">Erdoğan Bey’in ürkütücü sesini duyan ve silahın namlusunu ağzının içinde hisseden kim olsa güvenlik görevlisinin yaptığını yapar, içeriye girerdi. Öyle de oldu.</p>

      <p class="osman-duz">Tuhaf adam, şaşkınlık içindeki güvenlik görevlisine “Ne oluyor” deme şansı vermeden arkasında bulunan gençleri de içeriye aldı ve binanın kapısını kapattı.</p>

      <p class="osman-duz">“Ben” diye başladı konuşmaya Erdoğan Bey, “bu binanın sahibiyim ve senin de patronunum! Nasıl olur da beni içeriye almazsın?”</p>

      <p class="osman-duz">Duran, Gizem ve Burak aldıkları habere şaşırdılar. Bir saat önce şarap evinde konuşurlarken, sahibi olduğu bir depoya gideceklerinden neden söz etmemişti peki Erdoğan Bey? Aynı soruyu aynı anda düşünmüş olsalar da gençlerden hiçbiri sorusunu dile getirmeye kalkmadı. Çünkü zaman ve zemin bu soruyu sormaya pek uygun görünmüyordu.</p>

      <p class="osman-duz">Tabanca tehdidi altında olan güvenlik görevlisi tam tüm cesaretini toplayıp bir şey söyleyecekti ki Erdoğan Bey gürledi:</p>

      <p class="osman-duz">“Sus! Düş önüme ve serginin bulunduğu bölümü aç bana!”</p>

      <p class="osman-duz">Omuzları düşmüş, gözleri şaşkın bakan görevli bu kez söz dinledi. Duran, adamın davranışını değiştirmesinde rol oynayan asıl faktörün Erdoğan Bey’in patron olduğunu söylemesi mi yoksa tabancasını ağzına sokması mı olduğuna karar veremedi.</p>

      <p class="osman-duz">Geniş depo alanında, Dali’nin Tophane-i Amire’de sergilenen eserlerinin konulduğu bölüme ulaşabilmek için birkaç kapıdan geçilmesi gerekiyordu. Epey yüründükten sonra, şifre kullanılarak açılıp kapanan kepenkli bir noktaya gelindi. Güvenlik görevlisi sorun çıkarmaktan vazgeçmiş olsa gerek, şifreyi girerek kepengin açılmasını sağladı. Herkes içeriye girdikten sonra, yine şifreyi kullanarak kapıyı dört ziyaretçinin üzerine kapattı.</p>

      <p class="osman-duz">Duran gayriihtiyari “İnşallah adam bizi burada unutup bir yere gitmez!” dedi. Burak ve Gizem de şaşırdılar. Erdoğan Bey fark ettirmemeye çalışsa da sinirlendi:</p>

      <p class="osman-duz">“Kapıda da söyledim ya, bu depo benim mülküm.”</p>

      <p class="osman-duz">Cümlesini tamamlar tamamlamaz, kendinden en emin tavırla kepengin arka tarafında kalmış güvenlik görevlisine seslendi:</p>

      <p class="osman-duz">“Delikanlı kapıyı aç!”</p>

      <p class="osman-duz">Kepengin arkasından gelen cevap hiç de beklenen ve umut edilen gibi olmadı:</p>

      <p class="osman-duz">“Açamam! İçeriye silah kullanarak zorla girdiniz. Güvenlik şefini arayıp gerekli bilgiyi vermem lazım. Ancak o emir verirse size kapıyı açabilirim.”</p>

      <p class="osman-duz">Erdoğan Bey güvenlik görevlisine kızdıysa da belli etmedi. “İyi” diye seslendi ve ekledi: “Hemen ara o zaman!”</p>

      <p class="osman-duz">Güvenlik görevlisiyle çekişmenin sürüyor olması, başta Erdoğan Bey olmak üzere kimsenin hoşuna gitmedi. Çaresiz bir şekilde, kepengin öteki yanında kalan adamın telefonuyla yaptığı görüşmeyi dinlemeye koyuldular:</p>

      <p class="osman-duz">“Silahını ağzıma soktu efendim. Ne yapabilirdim ki?”</p>

      <p class="osman-duz">“Hayır, kimliğini sormama fırsat vermedi ki!”</p>

      <p class="osman-duz">“Erdoğan Bey olduğunu söyleyen kişide silah var. Onunla beraber dört kişiler. Hepsi sergi bölümünde bulunuyor. Kepengi üzerlerine kapattım.”</p>

      <p class="osman-duz">Güvenlik görevlisinin, şefi olduğu anlaşılan kimseyle yaptığı konuşma tamamlanınca, dışarıda bir sessizlik oldu. Erdoğan Bey “Açsana artık kapıyı!” diye seslendi.</p>

      <p class="osman-duz">“Açamam efendim. Şefim, güvenlik müdürünü arayacağını söyledi. Kendisinden haber gelene kadar beklemek zorundayım.”</p>

      <p class="osman-duz"><span>“İyi o halde” dedi Erdoğan Bey. Cep telefonunu çıkardı, bir numarayı birkaç kez aradı. Cevap alamayınca yüzü değişti. Bir başka numarayı aradı. O da cevap vermeyince, elindeki telefonu duvara fırlattı.</span></p>

      <p class="osman-duz"><span>Gelişmeler o ana kadar dirayetini korumuş olan Duran’ı harekete geçirdi. Gayriihtiyari “Ne yani, kısılıp kaldık mı şimdi burada?” diye sordu.</span></p>

      <p class="osman-duz"><span>Duran’ın sözleri, sinirlenmiş olduğunu az önce duvara fırlattığı cep telefonuyla ifade etmiş olan Erdoğan Bey’i tümüyle çileden çıkardı. Tuhaf adam “Ne kısılması!” diyerek genç adamın üzerine atıldı. Öteki iki gencin şaşkın bakışları arasında, Duran’ı boğazından yakaladığı gibi duvara yapıştırdı.</span></p>

      <p class="osman-duz"><span>İlk şaşkınlığı atlatır atlatmaz, Burak ile Gizem harekete geçtiler ve Duran’ı Erdoğan Bey’in elinden kurtarmaya çalıştılar. Böyle olunca ortalık iyice karıştı. Gençlerin kendisini yakalamaya çalıştıklarını düşünen Erdoğan Bey bu kez Duran’ı bıraktı ve ötekilere saldırdı. İki genç neye uğradıklarını şaşırdılar. Garip davranışlar sergileyen Erdoğan Bey’i yatıştırmak için ardı ardına özür dilemeye başladılar. Onları gören Duran da adamdan özür dilemeye başlayınca, Gizem gruptan ayrılıp Cebrail’i aradı.</span></p>

      <p class="osman-duz"><span>“Hemen bir şeyler yapmazsan, Erdoğan Bey, Duran ve Burak’ı öldürecek.”</span></p>

      <p class="osman-duz"><span>Duyduğu sözler Cebrail’i beyninden vurulmuş gibi sarstı.</span></p>

      <p class="osman-duz"><span>“Ne oluyor anlat bana” dediyse de şaşkınlık içindeki kız onun söylediğini yapmak yerine az önce söylemiş olduğu sözleri birkaç kez tekrarladı. Durumun çaresiz olduğunu gören Cebrail fikrini değiştirdi ve Gizem’e başka bir talimat verdi:</span></p>

      <p class="osman-duz"><span>“Çabuk telefonu Erdoğan Bey’e ver ve benim olduğumu söyle!”</span></p>

      <p class="osman-duz"><span>Gizem tüm cesaretini toplayıp iki genci tartaklamayı sürdüren Erdoğan Bey’in önüne atladı.</span></p>

      <p class="osman-duz"><span>“Telefonda Cebrail var. Sizinle görüşmek istiyor.”</span></p>

      <p class="osman-duz"><span>Cebrail’in adını duyar duymaz, Erdoğan Bey Duran ve Burak’ı</span> hırpalamayı bıraktı. Korkarak telefona baktı, almak ile almamak arasında gidip geldi. Sonunda almaya karar verdi.</p>

      <p class="osman-duz"><span>“Ben Erdoğan” dedi üzgün bir ses tonuyla. Sonra telefonun öteki tarafındaki Cebrail’in sorularına sırasıyla cevap vermeye koyuldu:</span></p>

      <p class="osman-duz"><span>“Hayır, o dışarıda.”</span></p>

      <p class="osman-duz"><span>“Evet, galiba hassas sınırı geçtim.”</span></p>

      <p class="osman-duz"><span>“Peki, anladım.”</span></p>

      <p class="osman-duz"><span>Verdiği bu üç cevaptan sonra, Erdoğan Bey elindeki telefonu Gizem’e uzatıp sırtını bir duvara dayayarak yere oturdu. Elleriyle yüzünü kapattı ve hıçkırarak ağlamaya başladı.</span></p>

      <p class="osman-duz"><span>Gizem aldığı telefonu kulağına götürdü ve “Cebrail orada mısın?” diye sordu.</span></p>

      <p class="osman-duz"><span>“Evet, buradayım. Neredesiniz?”</span></p>

      <p class="osman-duz"><span>“Kasımpaşa’da. Dali’nin eserlerinin bulunduğu bir depoda.”</span></p>

      <p class="osman-duz"><span>“Şoförünüz nerede?”</span></p>

      <p class="osman-duz"><span>“Dışarıda.”</span></p>

      <p class="osman-duz"><span>“Peki. Şimdi telefonu kapat ve benden haber bekle. Anlaştık mı?”</span></p>

      <p class="osman-duz"><span>Gizem telefonunu kapatıp arkadaşlarına döndü. Cebrail’le konuştuğunu, her şeyin yoluna gireceğini, kendisinden haber beklediğini söyledi.</span></p>

      <p class="osman-duz"><span>Son duydukları, az önce ölüm sınırına yaklaşmış olan Duran’ın kafasını iyice karıştırdı. Dönüp bir kez daha duvara dayanmış oturan ve hıçkırıklarla ağlamaya devam eden Erdoğan Bey’e baktı. Aklına gelen bir sürü sorudan ilk ikisini sordu:</span></p>

      <p class="osman-duz"><span>“Hassas sınırı geçmek ne demek? Cebrail’in bu konuyla ne ilişkisi var?”</span></p>

      <p class="osman-duz"><span>Onun bu soruları üzerine Burak ve Gizem birbirlerine baktılar. İkisinin de verebilecekleri bir cevap yoktu. Duvara sırtını dayamış olarak oturan adam yerinde kıpırdandı, eliyle gözyaşlarını sildi ve gençlerin hiç beklemedikleri kadar yüksek perdeden haykırdı:</span></p>

      <p class="osman-duz"><span>“Büyülü gerçeklik!”</span></p>

      <p class="KB" id="toc_marker-10-7">“Ben Anladım Galiba”</p>

      <p class="osman-duz"><span>Üç genç, son haykırışı üzerine, Erdoğan Bey’den biraz daha uzaklaştılar. Az önce girdikleri kızgınlık hali, yerini endişeye bıraktı.</span></p>

      <p class="osman-duz">Gizem, anlamaya çalışan bir ses tonuyla “Nasıl yani?” dedi Erdoğan Bey’e.</p>

      <p class="osman-duz">“Size söylemiştim ya hani, Dali bir sanatçı ama ben değilim diye.”</p>

      <p class="osman-duz">Gençler adamın ne söylediğini anlamak istercesine birbirlerine baktılar. Erdoğan Bey gülümsedi.</p>

      <p class="osman-duz">“İrademi askıya aldım almasına ama aklımı kontrol edemedim. Resim yapıyor olsaydım, tuvale yansıyan durum hiç de böyle olmazdı. İnsanın kendi hayatını bir sanat eseri gibi ele almasının daha zor olduğunu kabul etmeniz gerekir. ”</p>

      <p class="osman-duz"><span>Tuhaf adamın sözleri Duran’ı sabah kahvaltısına götürdü. Durusu’ya tepeden bakan havuz kenarında ne demişti Erdoğan Bey?</span></p>

      <p class="osman-duz">“Aklını kontrol altında tut ve iradeni askıya al! İşte Dali’nin sihirli davranış biçimi! İkimizin de hayatını yönlendiren sihrin ne olduğu sizce de yeterince açık mı? Aramızdaki fark ise, o sanatçıydı, ben değilim.”</p>

      <p class="osman-duz">Genç adam arkadaşlarına döndü, “Ben anladım galiba” dedi.</p>

      <p class="osman-duz">Duran’ın bu sözleri üzerine Erdoğan Bey tekrar sinirlendi. Yüzüne genç oyuncunun bu durumu anlama ihtimali sıfırmış gibi bir ifade yerleştirdi. Sırtını dayalı oturduğu duvara iyice yaslayarak ayağa kalktı, genç adama doğru yürüdü.</p>

      <p class="osman-duz">“Ne anladın? Söyle bakalım hadi, ne anladın?”</p>

      <p class="osman-duz">Erdoğan Bey’in hamlesi Duran’ı korkuttu. Biraz geri çekildi. Tam da her şeyin yoluna girmeye başladığını düşündüğü anda, Gizem’in kalbi yeniden hızla çarpmaya başladı. Burak tekrar Erdoğan Bey ile Duran’ın arasına girdi. Alttan alır gibi konuştu:</p>

      <p class="osman-duz">“Kötü bir şey söylemedi ki. İzin verin de tamamlasın sözlerini.”</p>

      <p class="osman-duz"><span>Erdoğan Bey, Burak’tan gelen samimi tepkiye şaşırdı. Acaba tahmini yanlış mıydı? Duran “Ben anladım galiba” derken, onun aklına gelenleri değil de başka şeyleri düşünmüş olabilir miydi? Önce biraz, sonra tamamen geri çekildi. Ardından, az önce kalkmış olduğu duvar dibine döndü ve kendisini bir çuval gibi yere bıraktı. Sırtını tekrar duvara dayadı, ellerini dizlerinde birleştirdi, başını kollarının arasına aldı. Kulaklarında hâlâ Duran’ın sözleri çınlıyordu:</span></p>

      <p class="osman-duz">“Ben anladım galiba.”</p>

      <p class="osman-duz"><span>Duran’ın aklına, babasının açtığı tarot falının çıkmak üzere olduğu, nedense tam o anda geldi. O lanet kâbustan uyandıktan sonra telefon ettiğinde, Bay Pisani anlaşılan tam bunu söylemek istemişti.</span></p>

      <p class="osman-duz">“Çok korktuk oğlum” demiş ve “Tarotta ne çıktığını o akşam sana anlatamamıştım ya hani...” diye sürdürmüştü sözlerini.</p>

      <p class="osman-duz"><span>Duran, ne babası bu sözleri söylerken ne de açık kartları gördüğünde, konunun üzerinde fazla durmadığını hatırladı. Geçmişe, Levent’teki evlerinde masanın üzerinde tarot falı açıkken babasının boncuk boncuk terlediği geceye gitti. Masada duran kartların en başında şeytan vardı. Genç adam, babasının o karttan hareketle korkmuş olduğunu tahmin etmiş ve bunu kendisine söylemişti. Bay Pisani ise ona “Şeytan kartını kendi başına okuyor olsam, meseleyi kesinlikle bu kadar önemsemezdim oğlum” diyerek karşılık vermişti. Yaşlı adam bu sözleri söyler söylemez gözle görülür bir şekilde terlemeye başlamış, alnında biriken terleri ipek pijamasıyla silmişti.</span></p>

      <p class="osman-duz">Babasının falı, içine düştüğü felaketin habercisi olmalıydı! Kapan gibi bir yerde, tuhaf olarak tarif edilme sınırını çoktan aşmış Erdoğan Bey’le kısılıp kalmış olmaktan daha beter ne olabilirdi ki?</p>

      <p class="osman-duz">Genç adam, şarap evinde yenilen muhteşem yemekten hemen sonra yola çıkışlarını, bu lanet olası binaya ulaşışlarını gözünün önüne getirdi. İçeriye alınmayacaklarını duyduğu anda Erdoğan Bey’in girdiği krizi hatırladı. Tuhaf adam tabancasını çekmiş, güvenlik görevlisinin ağzına sokmuştu.</p>

      <p class="osman-duz"><span>Genç adamın o anda sırtından akması gereken soğuk ter damlası, gecikmeyle şimdi damlamaya karar vermişti!</span></p>

      <p class="osman-duz"><span>Babasının tarot falıyla ilgili söylediklerini hatırladığı andan itibaren, Duran’ın beyni son sürat çalışmaya başlamıştı. Ya Erdoğan Bey az önce üzerine doğru yürüdüğünde belinden tabancasını da çıkarsaydı! Ya tıpkı güvenlik görevlisi örneğinde olduğu gibi silahı onun da ağzına soksaydı! Yine de yapamaz mıydı aynı şeyi? Ne yapardı o zaman?</span></p>

      <p class="osman-duz"><span>Telaşa kapılmaya başladığı anda, sakin olması gerektiğini akıl etti Duran. “Cebrail buraya doğru gelmek üzere yola çıktığına göre, geçecek süre zarfında mümkün olduğunca sakin olunması için çaba sarf etmeliyim” diye düşündü. Olabilecek en yumuşak ses tonuyla konuştu:</span></p>

      <p class="osman-duz"><span>“Size bir teklifte bulunabilir miyim?”</span></p>

      <p class="osman-duz"><span>Erdoğan Bey başını dizlerinden kaldırdı. Burak ve Gizem de ona baktılar.</span></p>

      <p class="osman-duz"><span>“Kepengin açılmasını beklerken, vakit kaybetmesek de görmek üzere geldiğimiz sergiye bir göz atsak.”</span></p>

      <p class="osman-duz"><span>Burak ve Gizem, Duran’ın sözleri üzerine şaşırdılar. Erdoğan Bey ise hiç tepki vermedi.</span></p>

      <p class="osman-duz"><span>Duran az önce yazdığı senaryoyu oynamakta kararlıydı:</span></p>

      <p class="osman-duz"><span>“Buraya Dali’nin eserlerini, özellikle de</span> <span class="char-style-override-9">İlahi Komedya</span><span>’yla ilgili olanları görmeye gelmedik mi? Hadi, görelim o halde.”</span></p>

      <p class="osman-duz"><span>Duran’ın Dali’den bahsetmesi üzerine depoya geliş nedenini hatırlayan Erdoğan Bey bu kez tepkisiz kalmadı. Başını kaldırıp üç gencin yüzlerine ayrı ayrı baktı. Ardından yerinden kalktı, deponun içine doğru yürüdü.</span></p>

      <p class="osman-duz"><span>Üç genç, birkaç gündür aralıksız olarak yaptıkları gibi yine onun peşine takıldılar. Gençlerin arkasında olduğunu hisseden Erdoğan Bey geriye döndü ve gülümsedi.</span></p>

      <p class="osman-duz">“Haydi gelin!”</p>
    </div>
  </div>
</body>
</html>
