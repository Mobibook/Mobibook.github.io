<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-9.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:c75c0c9f-d470-44c8-85e1-a0db56922462" name="Adept.expected.resource" />
</head>

<body>
  <div id="x6-9.html" xml:lang="tr-TR">
    <div class="Basic-Text-Frame">
      <p class="Govde"></p>

      <p class="sayfa-basi" xml:lang="en-GB"><span xml:lang="en-US">8 Nisan Pazar</span></p>

      <p class="sayfa-basi" xml:lang="en-GB"><span xml:lang="en-US">Paskalya</span></p>

      <p class="BB" id="toc_marker-9">I</p>

      <p class="osman-ara para-style-override-12">PASKALYA SABAHI</p>

      <p class="osman-duz">Duran öğlene doğru uyandı. O günün Paskalya olduğunu, ancak yüzünü yıkarken hatırlayabildi. Hemen salona indi, yeni bir telefon konuşması için telefonun tuşlarına basmakta olan Bayan Pisani’nin yanaklarından öptü. Bu öpücüklerle annesinin kalbini fethettiğini, hafta boyunca gösterdiği ilgisizliğin tüm izlerini silmiş olduğunu tahmin etti. Düşündüğü gibi çıktı. Bayan Pisani oğluna, sanki geçen hafta hiç kızmamış gibi sarıldı.</p>

      <p class="osman-duz">Annesinden sonra babasının da yanaklarını öpen Duran “Umarım Bay Pisani bugün iyilerdir” diyerek adamın karşısındaki koltuğa oturdu.</p>

      <p class="osman-duz">Sinekkaydı tıraşını olmuş ve giyimine alabildiğine özen göstermiş yaşlı adamın yüzünde, gece girdiği panikten eser kalmamıştı. Okumakta olduğu İtalyanca gazeteyi indirdikten sonra gözlüklerini çıkarıp sehpanın üzerine bırakan Bay Pisani “İyiyim” dedi ve, sanki o anda hatırlamış gibi bir soru sordu:</p>

      <p class="osman-duz">“Nasıl gidiyor <span class="char-style-override-9">İlahi Komedya</span>?”</p>

      <p class="osman-duz">Duran babasının karşısındaki koltuğa yerleşirken “İyi gidiyor” dedi ve anlatmaya koyuldu:</p>

      <p class="osman-duz">“İki prova daha var biliyorsun. Sonra seçiciler kurulu ile seyircinin karşısında oynayacağız. Yönetmen, kostümleri bir türlü ortaya çıkarmıyor. İyi olacaklarını umut ediyorum. Ezberle ilgili bir problemim biliyorsun baştan beri yok. Ortaokuldan başlayarak bir milyon kez <span class="char-style-override-9">İlahi Komedya</span> okuyan hiç kimsenin de olmazdı zaten.”</p>

      <p class="osman-duz"><span>Yaşlı adam bıraksa delikanlı devam edecekti belki ama öyle olmadı. Bay Pisani oğlunun sözünü kesip, asıl sormak istediği soruyu sordu:</span></p>

      <p class="osman-duz">“Ben oyunu değil, yolda bulduğun <span class="char-style-override-9">İlahi Komedya</span>’nın nasıl gittiğini sordum.”</p>

      <p class="osman-duz">Babasının sorusu Duran’ı şaşırttı. Kitabı hâlâ düşünüyor olmasından etkilenmişti. Ve yaşlı adam, az önce sorduğu soruya cevap bekliyordu. Delikanlı hatalı bir şey söylememek için düşündü, cevabını sözlerini dikkatle seçerek verdi:</p>

      <p class="osman-duz">“O günden sonra, sahibi olma ihtimali bulunan kişiyle hiç karşılaşmadım padre.”</p>

      <p class="osman-duz">Baba Pisani’nin bir sorusu daha vardı:</p>

      <p class="osman-duz">“Kenarlara alınmış notları dikkatli bir şekilde okuma fırsatı bulabildin mi?”</p>

      <p class="osman-duz">Genç adam, babasının esrarengiz <span class="char-style-override-9">İlahi Komedya</span> nüshasına gösterdiği ilgiyi hiç yadırgamadı. Öncelikle, Dante’ye duyduğu hayranlığı yakından biliyordu. İsmi olan Duran’ı da bu hayranlığa borçluydu zaten. Ayrıca, gizli saklı her şeyin Bay Pisani’nin ilgi alanına girdiğini, hatta bu ilgiyi biraz ona da aktardığını kendisi ve annesinden daha iyi kim bilebilirdi ki?</p>

      <p class="osman-duz">Delikanlı, “Kenarlara alınmış notlar nedeniyle, neredeyse bütün <span class="char-style-override-9">İlahi Komedya</span>’yı baştan sona bir kez daha okumak zorunda kalıyorum. Sonunda ne çıkacak bilmiyorum” diyerek babasını konudan uzaklaştırmaya çalıştı.</p>

      <p class="osman-duz">Bay Pisani hiç de ikna olmuş gibi görünmedi. Neyse ki annesi imdadına yetişti:</p>

      <p class="osman-duz">“Telefonda kızın var Bay Pisani!”</p>

      <p class="KB" id="toc_marker-9-1">Gün Boyu Paskalya</p>

      <p class="osman-duz">Kızının telefonda olduğunu bildiren seslenişiyle yeri göğü yıkan annesi sayesinde, babasının <span class="char-style-override-9">İlahi Komedya</span>’dan uzaklaşması genç adamın işine geldi. “Bari bu arada ben de gidip giyineyim” diyerek salondan çıktı.</p>

      <p class="osman-duz">Duran giyinip yeniden aşağıya indiğinde, annesinin telefon konuşmaları sürüyordu. Genç adam karnının çok acıktığını söyleyerek annesini elinden tuttu, çekiştirerek de olsa telefonun başından kaldırdı, kahvaltı masasına götürdü.</p>

      <p class="osman-duz">Kahvaltı bitince herkes işine geri döndü. Annesi gecikmiş telefonlarını etmeye koyuldu. Babası bir tarot destesi alıp sehpanın başına geçti. Duran da elinde oynayacağı <span class="char-style-override-9">İlahi Komedya</span>’nın tekstiyle yaşlı adamın karşısına oturdu.</p>

      <p class="osman-duz">“Hah” dedi böyle olunca Bay Pisani, “anlaşılan bugün bana rahat yok. Tarot değil prova günü olacak desene.”</p>

      <p class="osman-duz">Dediği gibi de oldu. Duran ezberlediği teksti arada bir babasının eline tutuşturarak oyundan bölümler sergiledi. Anne Pisani oğlunu bol bol alkışladı...</p>

      <p class="osman-duz">Pisanilerin evinde sanat havası ve sükûnet içinde geçen Paskalya günü, saat 18.00’den itibaren kapıyı çalmaya başlayan kardeş, kuzen, yeğen gibi öteki aile mensuplarının da katılımıyla patırtılı bir aile yemeğine dönüştü.</p>

      <p class="osman-duz"><span>Duran, önceki akşam işkembe salonunda sözü edilen buluşma meselesini düşünmeyi gün boyu ertelediyse de, saat 20.00 olup yemek masasına oturulunca aynı direnci sürdüremedi. Zaman aktıkça, genç adamın tedirginliği artış gösterdi. Özellikle Erdoğan Bey’in son sözleri aklına geldiğinde, soluk alması bile güçleşti:</span></p>

      <p class="osman-duz">“Tarlabaşı’ndaki Emniyet Müdürlüğü binasının önünde toplanacağız. Saat 22.00’de orada olacağız. En fazla beş dakika bekler, sonra işime bakarım.”</p>

      <p class="osman-duz">Duran bir yandan da öteki iki gencin tuhaf adama verdikleri cevabı düşündü.</p>

      <p class="osman-duz">Gizem cevabını, daha adam sözlerini tamamlamadan vermiş, “Ben gelirim” demişti. Burak da aşağı yukarı aynı sözlerle, söylenilen saatte ve belirtilen yerde olacağını söylemişti.</p>

      <p class="osman-duz">Genç oyuncu, arkadaşlarının Erdoğan Bey’in istediği saatte Tarlabaşı’nda bulunan Emniyet Müdürlüğü’nün önünde olacağından emindi.</p>

      <p class="osman-duz"><span>Pisanilerin evinde yemekten kalkılıp kahve içmek üzere koltuklara geçilirken, Duran saatine bir kez daha baktı. 21.15’i gösteriyordu. Karar vermesi için sadece on beş dakikası kalmıştı. Eğer kararı olumlu olursa geri kalan otuz dakika yolda geçecekti.</span></p>

      <p class="osman-duz">Duran, başından geçen onca tatsız olaya rağmen, istenilen saatte istenilen yere gidip gitmeyeceğini defalarca düşündü... Düşünürken beyni, ayarı kaçmış bir saat gibi hızlı çalıştı... Tuhaf adamın otomobilde yaptığı olağanüstü planı baştan sona tekrar tekrar gözden geçirdi... Ve sonunda kararını verdi!</p>

      <p class="osman-duz">O anda, sırtından aşağıya doğru soğuk bir ter damlasının aktığını hissetti.</p>

      <p class="osman-duz">İçinde, tıpkı metronun Taksim istasyonunda trene atladıktan sonra, Yassıada’daki Bulwer Köşkü’nde satanistlerin saldırısına uğramak üzereyken ve sokak çocuğunun bıçağıyla karşı karşıya kaldığı anlarda oldu gibi, bir korku fırtınası esti.</p>

      <p class="osman-duz">“Yine” dedi kendi kendine, “anlaşılan boğazıma kadar belaya batacağım!”</p>

      <p class="KB" id="toc_marker-9-2">“Tekin Yerler Değil Buralar!”</p>

      <p class="osman-duz">Nedense, Tarlabaşı’ndaki Emniyet Müdürlüğü’nün köşesine ilk gelen Duran oldu. Saatine baktı, toplanmalarına daha on dakika vardı. Az sonra Burak ve Gizem göründü. Yan yana Tepebaşı’ndan yukarıya doğru yürüyorlardı.</p>

      <p class="osman-duz">Erdoğan Bey’in siyah Mercedes’i, Emniyet Müdürlüğü’nün önünde tam 22.00’de durdu. Otomobilden önce şoför, ardından Erdoğan Bey ve sokak çocuğu indi. Şoför elindeki anahtarı, yolun karşısından koşturarak gelen bir suratsıza teslim etti ve öne geçip yürümeye başladı.</p>

      <p class="osman-duz">Erdoğan Bey yarım ağızla herkese merhaba dedikten sonra, şoför ile sokak çocuğunun peşine takıldı. Üç arkadaş da onları izledi.</p>

      <p class="osman-duz">“Tekin yerler değil buralar” diye fısıldadı Burak, yokuş aşağı inerlerken.</p>

      <p class="osman-duz">Gizem yine de güvende hissetti kendisini. Acaba iki erkeğin arasında yürüdüğü için miydi korkmamasının nedeni? “Hiç de değil” diye söylendi kendi kendine. Ona asıl güven veren, az ileride, eşkıya kılıklı şoförüyle yan yana yürümekte olan Erdoğan Bey, daha da doğrusu, onun insana kuvvet veren hal ve tavrıydı.</p>

      <p class="osman-duz">Duran, Burak’ın “Tekin yerler değil buralar” dediğini duymamıştı bile. Çünkü başka bir şey düşünüyordu. Aklının nerede olduğu çok geçmeden anlaşıldı.</p>

      <p class="osman-duz">“Bu durumda, Erdoğan Bey’in dün otomobilde yaptığı planın yürüdüğünü mü anlamamız gerekiyor?” diye sordu iki arkadaşına.</p>

      <p class="osman-duz">Burak, Duran’ın sorusunu “Şimdiye kadar yürümeyen bir planı oldu mu?” diye cevapladı.</p>

      <p class="osman-duz">Gizem başını sallayarak Burak’ın sözlerine hak verdiğini belli etti.</p>

      <p class="osman-duz">Aslında Duran da aynı fikirdeydi. Burak haklıydı. Doğru söylemesi gerekiyorsa, Erdoğan Bey otomobilde ne yapılacağını anlatırken, planın gerçekleşebileceğine ihtimal vermemişti. Ama anlaşılan, şoför ve sokak çocuğu üzerlerine düşen görevleri eksiksiz yapmışlardı. Bu da gösteriyordu ki Erdoğan Bey’in istekleri tam olarak yerine getirilmişti. Şu anda yokuştan aşağıya doğru yürüyor olduklarına göre, sıra planın ikinci aşamasına gelmiş olmalıydı.</p>

      <p class="osman-duz">Duran, tuhaf adamla birlikte daha önce başından geçenleri de düşündüğünde, plana dair başlangıçta takındığı umutsuz tavrı değiştirmesi gerektiğine karar verdi. Bu kararını tam da o anda vermiş olduğunu vurgular gibi dile getirdi:</p>

      <p class="osman-duz">“Her iki durumda da şaşırmam!”</p>

      <p class="osman-duz">“Nasıl yani?” diye sordu Gizem.</p>

      <p class="osman-duz">Duran, sözlerine açıklık getirmeye girişmeden önce güzel kızı şöyle bir süzdü. Sonra tane tane açıklamaya girişti:</p>

      <p class="osman-duz">“Son derece uçuk bir plandı otomobilde Erdoğan Bey’in yaptığı. Anladığım kadarıyla şu ana kadar olan kısmı yürüdü ama sonrası fiyasko olursa şaşırmam. Öte yandan, bu tuhaf adam işin içinde olduğunda, hiçbir başarı beni şaşırtmaz. Bilmem anlatabildim mi?”</p>

      <p class="osman-duz">Gizem başını salladı. “Bence yürüyecek” dedi.</p>

      <p class="osman-duz">Görmese asla inanmayacağı horoz dövüşü, otuz milyon dolar için kendi elleriyle açtığı kâğıtlar, ölümle burun buruna geldikleri satanist ayini ve Duran’ın eli bıçaklı sokak çocuklarının önünden tereyağından kıl çeker gibi alınması...</p>

      <p class="osman-duz">Bütün bunlar Gizem’in gözlerinin önünden bir film şeridi gibi geçince, çam yarması şoför ve sokak çocuğunun da yardımıyla, Erdoğan Bey’in bu planı da başarıya ulaştıracağına bir kez daha emin oldu. Güzel kız inancını pekiştirdiği için, az önce söylediği “Bence yürüyecek” sözlerini kuvvetlendirmeye karar verdi:</p>

      <p class="osman-duz">“Hem de hiçbir sorun olmadan yürüyecek!”</p>

      <p class="osman-duz">Gizem sözlerini tamamlarken, önden yürüyen üç kişilik grup durdu. Onlar durunca, arkaları sıra gelen üç kişi de durdu. Emniyet Müdürlüğü’nün önünden aşağıya doğru henüz yüz metre bile yürümemişlerdi. Çocuk arkasını döndü, üç gence sol taraftaki bir evi eliyle işaret etti ve seslendi:</p>

      <p class="osman-duz">“Kız burada!”</p>

      <p class="osman-duz">Duran tam “Hangi ev?” diye soracakken, çocuğun gösterdiği evin tam karşısında, sokağın sağ yanında bir kapı açıldı. Başta Erdoğan Bey olmak üzere herkes süratle eve girdi.</p>

      <p class="osman-duz">Kapıyı açmış olan yemenili yaşlı kadın, daha önce anlaşmayı sağlamış olan irikıyım şoför de orada olmasına rağmen Erdoğan Bey’e yönelik konuştu:</p>

      <p class="osman-duz">“Bir kat çıkacaksınız, en uygun yer orası. Arkadaşınıza da göstermiştim zaten.”</p>

      <p class="osman-duz">Duran, o ana kadar gerçekleşen her şeyin Erdoğan Bey’in planladığı gibi yürüdüğünden emin oldu.</p>

      <p class="osman-duz">“Anlaşılan” diye düşündü, “şoför ve çocuk, Tarlabaşı’nda barınan sokak çocuklarının da yardımıyla, kaçırılan kızın pazarlandığı evi elleriyle koymuş gibi buldular. Ayrıca, tam da Erdoğan Bey’in tarif ettiği gibi, küçük kızın pazarlandığı binanın tam karşısındaki evi de ayarladılar.”</p>

      <p class="osman-duz">Genç oyuncu, önleri sıra merdiveni tırmanan yaşlı kadına tekrar baktı. Tam da cebine biraz para konularak ve anlayacağı dilden kulağı bükülerek ikna edilecek cinsten birine benziyordu. Bu esnada çam yarması şoför ve yaşlı kadın üst katta bulunan sofaya ulaştılar. Onları ötekiler izledi.</p>

      <p class="osman-duz">Yaşlı kadın odanın kapısını açmadan önce “Aman lambayı yakmayın komiserim, yoksa karşıdan görünür” diyerek iriyarı adamı uyardı.</p>

      <p class="osman-duz">İşin rengi belli olmuştu. Anlaşılan, şoför yaşlı kadına para vermekle kalmamış, ayrıca kendisini polis olarak tanıtmıştı.</p>

      <p class="osman-duz">Herkes yaşlı kadının operasyon için tahsis ettiği küçük odaya girince, sıra ekip elemanları için sokağı ve karşıdaki evi görecek yerleri seçmeye geldi. Öncelik tabii ki Erdoğan Bey’indi. Cumbaya konulmuş sandalyeye oturan adam “Gel sen de yanımda dur şöyle” diyerek sokak çocuğunu kendisine doğru çağırdı. Binanın sağ ve soluna isabet eden pencerelere ise, takımın öteki elemanları yerleştiler. Burak ve Gizem yan yana bir pencereyi tutunca, şoför Duran’a kaldı.</p>

      <p class="KB" id="toc_marker-9-3">Ahlakın Sükut Ettiği Ev</p>

      <p class="osman-duz">Uzunca bir süre, neredeyse gece yarısına kadar karşıdaki binada bir hareket olmayınca, Erdoğan Bey planının ikinci kısmını yürürlüğe koymanın iyi olacağını düşündü. Sağ pencerede, Duran’la yan yana duran şoförüne seslendi:</p>

      <p class="osman-duz">“Deneyelim diyorum. Görelim bakalım, ne olacak?”</p>

      <p class="osman-duz">Şoför daha cevabını veremeden, sol pencerede Burak’ın yanında duran Gizem “Bir otomobil geliyor!” diye herkesi uyardı.</p>

      <p class="osman-duz">Erdoğan Bey şoförüne tekrar seslendi:</p>

      <p class="osman-duz">“Bir dakika dur. Galiba bu otomobil çocuğun pazarlandığı evin kapısında duracak.”</p>

      <p class="osman-duz">Odanın içinde herkes nefesini tuttu. Otomobil tam da grubun merak içinde izlediği evin önünde durdu.</p>

      <p class="osman-duz">Erdoğan Bey sanki dışarıdan duyulurmuş gibi iyice kısık bir sesle “Biraz bekleyelim bakalım neler olacak?” dedi.</p>

      <p class="osman-duz">Yukarıdan bakanların markasını tam anlayamadıkları geniş otomobilin arka koltuğundan, yaşları hayli ileri iki adam indi. Malum evin kapısı, daha onlar zile dokunmadan açıldı. İki adam eve girince, otomobil yokuştan aşağıya doğru ilerledi, gözden kayboldu.</p>

      <p class="osman-duz">Burak otomobili arkadan tanımıştı “Volvo’ymuş” dedi.</p>

      <p class="osman-duz">Gizem biraz şaşırmış bir ses tonuyla, adamların yetmişlerine yakın olduğuna dikkat çekti.</p>

      <p class="osman-duz">Duran “Peki şimdi ne olacak?” diye sordu.</p>

      <p class="osman-duz">O sorusunu sorarken, yolun öteki tarafında bulunan evde, kendi bulundukları odanın tam karşısına isabet eden yerde cılız bir lamba yandı. Perdeler kalın, koyu renk ve dikkatle kapatılmış olduğu için içerisi görünmüyorsa da eve giren iki yaşlı adamdan en azından birinin o odaya çıktığından, kimsenin şüphesi kalmamıştı.</p>

      <p class="osman-duz">Erdoğan Bey şoförüne dönük olarak “Şimdi gitmen doğru olmaz, önce bekleyelim şu iki adam evden çıksınlar” dedi. Ardından sokak lambasının ışığında saatine baktı. Daha havanın aydınlanmaya başlamasına epey vardı. “Ne gerekiyorsa yapıp, bu işi sabah olmadan bitirmeliyim” diye düşündü.</p>

      <p class="osman-duz">O anda, odada bulunan altı kişiden, karşıdaki evde neler yaşandığını merak etmeyen kimse yoktu. Gizem’in aklına, yaşını on iki olarak hatırladığı kızın gerçekten de o yaşta olup olmadığını doğrulatmak geldiyse de vazgeçti. Ne fark ederdi ki? On ya da on iki veya on dört... Bir çocuk, birtakım büyükler tarafından alıkonulmuş, dedesi yaşındaki adamlara satılıyordu ve asıl önemli olan buydu.</p>

      <p class="osman-duz">Aynı anda, Erdoğan Bey’in yanı başında bulunan sokak çocuğu sanki çok doğal bir şeyden söz ediyormuş gibi konuştu:</p>

      <p class="osman-duz">“İki moruk, kızı sikiyorlar şimdi.”</p>

      <p class="osman-duz">Erdoğan Bey “Hişşşt, o nasıl söz öyle?” diye çıkıştı çocuğa. Odada bir kadının bulunduğu gelmiş olmalıydı aklına. Acaba Gizem yanlarında olmasa, çocuğun sözlerine böyle tepki gösterir miydi?</p>

      <p class="osman-duz">Çocuk utanmıştı. Yine de “Yalan mı söylüyorum?” diyerek üste çıkmaya çabaladı.</p>

      <p class="osman-duz">Gizem, sokak çocuğu ile adam arasında başlayan tartışmanın uzamasını istemedi. Az önce aklına gelen, kız çocuğunun kaç yaşında olduğuna dair soruyu sorarak araya girdi.</p>

      <p class="osman-duz">Çocuk “Benden iki yaş büyük” diye cevapladı onu.</p>

      <p class="osman-duz">“Sen kaç yaşındasın?” dedi Gizem.</p>

      <p class="osman-duz">“On” dedi çocuk.</p>

      <p class="osman-duz"><span>Duran, Sirkeci’de önünü bıçakla kesen çocuğun sadece on yaşında olduğunu öğrenince şaşırdı. Aklına, İstanbul sokaklarında çocuklar tarafından öldürülen yaşını başını almış insanlara dair arada bir rastladığı gazete haberleri geldi. Bazen polis-adliye, kimi zaman üçüncü sayfa haberi diye adlandırılan ve medya organlarını her geçen gün biraz daha fazla işgal etmeye başlayan bu tür haberler demek gerçekten doğruydu! Genç oyuncu, böylesi yazı ve röportajları her gördüğünde burun kıvırıp geçtiğini hatırladı. Gazetelerdeki haber sayfalarının ve televizyonlardaki haber bültenlerinin bu cins meselelerle doldurulmasını oldum olası sevmemişti. Kendisini bildi bileli, kan, dehşet, gözyaşı kokan konularla ilgilenmeyi bir tür vakit kaybı olarak değerlendirmişti. Steril ortamlarda yaşadığı için olsa gerek, bu tür süfli durumların kendi başına gelebileceğine asla ihtimal vermezdi. Ama çok değil bir gece önce gelmişti işte! Üstelik bir fanusun içinde yaşıyor olduğu halde, ölümün soğuk yüzüyle tanışmasının üzerinden daha yirmi dört saat bile geçmemişti. Kimin, ne zaman, hangi tür bir belaya ve ne şekilde toslayabileceğini, İstanbul gibi bir kentte hiçbir güç önceden tahmin edemezdi. Artık bundan emindi. Her yer patlamaya hazır envai çeşit bombalarla doluyken, ancak kendisi gibi salaklar gönül rahatlığıyla sokağa çıkar ve bir belaya rastlaması halinde boylarının ölçüsünü alırlardı.</span></p>

      <p class="osman-duz">Düşündükçe, aklına bir sürü olay gelmeye başladı Duran’ın:</p>

      <p class="osman-duz">Trafik magandası tarafından dövülen kadın... İtfaiyecilerin geç kalması nedeniyle kurtarılamayan ihtiyar... Eğlence alanında patlatılan silahtan çıkan kurşunun öldürdüğü çocuk... Otobüs bekleyenlerin üzerine çıkan kamyon... Elektrik kaçağı olan sokak lambasına dokunduğu için ölen adam... Hasta yakınlarının hastanelik ettiği doktor...</p>

      <p class="osman-duz">Bunlar ve benzeri birçok olayın haberi Duran’ın yabancısıydı. Sadece kendi yüksek ilgi alanlarına giren konuları okur, “adli vaka”ları işleyen pislik yığını sayfaları ise büyük bir zevkle layık oldukları yere, yani çöp kutusuna gönderir kurtulurdu.</p>

      <p class="osman-duz">Delikanlı, karanlıkta bulunuyor olmanın verdiği rahatlıkla, arada bir annesinin kendisini kızdırmak için yaptığı gibi sağ elinin işaretparmağını irice burnuna dayayıp yukarıya itti ve ismini sanki “r” harfini okuyamıyormuş gibi söyledi. İçinden bile olsa, ses tonunu da annesininkine benzeterek “Snop Duran” diye tekrarladı. Sonra “Demek pislikle dolu gazeteleri çöpe atarak ya da televizyon kanallarını bir tuşla değiştirerek gerçekleri kapının önünde bırakmak mümkün olmuyormuş” diye söylendi.</p>

      <p class="osman-duz">Genç oyuncunun kendisiyle savaşı epey uzun sürdü. Akıp giden zaman, karşıdaki evde bulunan iki yaşlı adamın içeride kalış sürelerinin uzadığının da göstergesiydi.</p>

      <p class="osman-duz">Genç adam düşüncelerinden sıyrılıp odadaki konuşmalara kulak kabartınca, herkesin beklemekten sıkıldığını anladı. Ama yapacak bir şey de yoktu. Karşıdaki evde bulunan küçük kız meraklısı “kart zampara”ların dışarıya çıkmalarını beklemek zorundaydılar.</p>

      <p class="osman-duz">Dakikalar dakikaları kovaladı...</p>

      <p class="osman-duz">Bu arada içerideki iki bunak yetmiyormuş gibi, iki otomobil daha geldi ve üç kişi daha malum iş için eve girdi.</p>

      <p class="osman-duz">Bir ara Burak yüksek sesle “Bu durumda, iki yaşlı adam evden çıkmak üzeredir” diye bir hesap yaptı.</p>

      <p class="osman-duz">Erdoğan Bey onu “Belki evde başka çocuk ya da kadınlar da vardır. İçeride ne olduğunu tam olarak bilmemize imkân yok” diye cevapladı.</p>

      <p class="osman-duz">Burak “Doğru” dedi.</p>

      <p class="osman-duz">Gizem lafa karıştı. “Ama en azından, evde beş erkek olduğundan eminiz” diyerek görüşünü dile getirdi.</p>

      <p class="osman-duz">Erdoğan Bey “İşte bu önemli” dedi onun sözleri üzerine ve “Hepsinin dışarıya çıkmasını beklememiz şart” diye ekleyerek neye dikkat etmeleri gerektiğine dikkat çekti. Ardından tıpkı az önce yaptığı gibi kolunu aydınlığa doğru uzattı ve zamanı bir kez daha kontrol etti. “Üçe yaklaşıyor” diye söylendi.</p>

      <p class="osman-duz">Az sonra beklenen Volvo gelip yaşlı iki adamı aldı.</p>

      <p class="osman-duz">Gizem “Kaldı üç kişi” dedi.</p>

      <p class="osman-duz">Zaman biraz daha geçince, evden iki erkek daha ayrıldı. Burak kısık sesle kendi hesabını yaptı:</p>

      <p class="osman-duz">“Beş kişi girdi, dört kişi çıktı. Şu anda evde bir misafir var.”</p>

      <p class="osman-duz">Erdoğan Bey başını kaldırdı, sokağın iki tarafından yükselen evlerin izin verdiği kadarıyla, en azından bir çizgi gibi görünmesi gereken gökyüzüne baktı ve “Şafak sökmek üzere” dedi.</p>

      <p class="osman-duz">Tam o anda Duran, Gizem ve Burak’ı çok şaşırtan bir şey oldu.</p>

      <p class="osman-duz">Erdoğan Bey’in şoförlüğünü, kaptanlığını, korumalığını, emir erliğini kısacası her şeyini yapmakla görevli çam yarması, kısa da olsa ilk kez bir cümle kurdu:</p>

      <p class="osman-duz">“Gün ağarsa da alacak mıyız kızı?”</p>

      <p class="osman-duz">Karanlık odada, birbirlerinden uzak noktada bulunan üç genç, göremeyecek olduklarını bilseler de birbirlerine baktılar. Konuşabilmiş ya da en azından birbirlerinin yüzlerini görebilmiş olsalar, kurduğu cümle ve ses tonundan hareketle, adamın hiç de kalıbına uygun olmadığında anlaşacaklardı.</p>

      <p class="osman-duz">Erdoğan Bey şoförünün sorusunu hemen cevaplamadı. Belli ki düşünüyordu. O konuşmayınca, patron rolünü çocuk üstlendi:</p>

      <p class="osman-duz">“Alacağız!”</p>

      <p class="osman-duz">Kimseden ses çıkmayınca “Alacağız!” diye ısrar etti.</p>

      <p class="osman-duz">Biraz bekledi. Hiç kimseden olumlu bir cevap gelmeyince, kendine olan inancını kaybetmiş gibi sürdürdü sözlerini:</p>

      <p class="osman-duz">“Alacağız değil mi Erdoğan Abi?”</p>

      <p class="osman-duz">Erdoğan Bey, “Alacağız” diye cevapladı çocuğu.</p>

      <p class="osman-duz">Odadakiler, karanlıkta yüzü görünmese de, kahramanından duyduğu sözler nedeniyle çocuğun keyfinin yerine gelmiş olacağını düşündüler.</p>

      <p class="KB" id="toc_marker-9-4">Şafak Operasyonu</p>

      <p class="osman-duz">Şafağın sökmeye başladığını ilk haber veren Erdoğan Bey oldu. Sesinden, evde kalan tek adamın da artık çıkmasını arzu ettiği anlaşıldı.</p>

      <p class="osman-duz">Saat 09.30’a doğru, bir otomobil gelip evde bulunan son misafiri de alıp gitti.</p>

      <p class="osman-duz">Odada herkes heyecanlandı.</p>

      <p class="osman-duz">“Şimdi sıra bizde” dedi Erdoğan Bey. Şoförüne döndü ve “Hazır mısın?” diye sordu. Çam yarması başını salladı.</p>

      <p class="osman-duz">Duran, Gizem ve Burak, daha önce sadece bir cümlesini duymuş oldukları tuhaf adamın konuşmak üzere olduğunu görünce heyecanlandılar. Bakalım eşkıya kılıklı adam bu kez neler söyleyecekti? Şoför konuşmaya başladı:</p>

      <p class="osman-duz">“İçeriye girebilirsem ve beni alacakları oda binanın bu tarafındaysa, perdeyi açıp çocuğu göstermeye çalışacağım. O andan itibaren, siz kendi üzerinize düşeni ben de kendi üstüme düşeni yapacağım. Şansımız yok da beni binaya girmeden engellerlerse, zor kullanıp içeriye gireceğim. Bu durumda, lütfen mümkün olduğunca çabuk yardımıma gelin.”</p>

      <p class="osman-duz">Duran adamın anlattıklarından çok, kurduğu cümlelerle ilgilendi. Pırıl pırıl bir Türkçe ve yumuşacık ses tonuyla, sanki bir salon beyefendisi gibi konuşmuştu çam yarması. Gayriihtiyari “Ayı postunda bir beyefendi” diye düşündü.</p>

      <p class="osman-duz">Erdoğan Bey “Anlaşıldı” diye cevapladı şoförü.</p>

      <p class="osman-duz">Adam odanın kapısını çekti ve çıktı. Yarım dakika sonra, karşıdaki evin kapısının önündeydi. Zile bastı, kapı açıldı. O andan itibaren dakikalar geçmek bilmedi. Belli ki kapıyı açan her kimse, şoföre zorluk çıkarıyor, eve almak istemiyordu.</p>

      <p class="osman-duz">Erdoğan Bey tam “Gidiyoruz!” diye yerinden fırlamıştı ki Duran şoförün içeriye girdiğini gördü. “Girdi, aldılar eve!” diye seslendi.</p>

      <p class="osman-duz">Odadaki herkes “Oh!” çekti.</p>

      <p class="osman-duz">Şimdi de sıra, adamı görebilip göremeyeceklerine gelmişti.</p>

      <p class="osman-duz">“Acaba ona da aynı küçük kız çocuğunu mu sunacaklar yoksa başka birileri de var mı?” diye sordu Burak.</p>

      <p class="osman-duz">“Kim bilir? Bekleyeceğiz ve anlayacağız” diye cevapladı onu Duran.</p>

      <p class="osman-duz">Burak ile Duran arasında geçen konuşma Gizem’i kızdırdı.</p>

      <p class="osman-duz">“Erkekler işte!” diye düşündü güzel kız ve “Bu kadar hassas bir durumda bile, nasıl bu kadar duygusuz olabiliyorlar? Ne kadar sevimsiz bir cins Tanrım!” dedi kendi kendine.</p>

      <p class="osman-duz">Çok geçmeden, tam karşılarına denk gelen odanın perdesi açıldı. Şoför kızın bulunduğu kata çıkmayı, odasına girmeyi becermişti. İşte karşıda, elinden tuttuğu küçük kızı onlara gösteriyordu. Arkadaşlarının durumu anladıklarından emin olunca “Gelin!” diye işaret yaptı ve perdeyi kapattı.</p>

      <p class="osman-duz">Bu süre zarfında, sokak çocuğu karşı pencerede duran arkadaşını tanımış “Tamam, o!” diye seslenmişti defalarca.</p>

      <p class="osman-duz">Karşı odanın perdesi kapanırken Erdoğan Bey oturduğu yerden fırladı, “Beni takip edin!” dedi. Odada bulunan herkes hareketlendi. Başta o olmak üzere, grup bir solukta merdivenleri indi, yolun karşısına geçti. Erdoğan Bey hiç vakit kaybetmeden zile bastı ve kapı açılırken çektiği tabancasını, karşısına çıkan adamın ağzına soktu, olanca gücüyle bağırdı:</p>

      <p class="osman-duz">“Polis! Ahlak Masası! Yat yere!”</p>

      <p class="osman-duz">Bu arada içeriye girmiş, arkasından gelen Burak ve Duran’a yol açmıştı.</p>

      <p class="osman-duz">İki genç, kendilerini sahneye çıkmış gibi hissettiler.</p>

      <p class="osman-duz">İçeriye son olarak sokak çocuğu ve Gizem girdiler.</p>

      <p class="osman-duz">Erdoğan Bey yere yatırdığı adamı yüzükoyun çevirdi, tabancasının namlusuyla Burak ve Duran’a işaret ederek “Oturun şunun üzerine biriniz!” dedi.</p>

      <p class="osman-duz">Burak söylenileni yaptı. Yüzüstü yatan adamın beline oturdu, iki elini yakalayıp sırtında birleştirdi.</p>

      <p class="osman-duz">“Kaç kişi var evde?” diye bağırarak sordu bu arada Erdoğan Bey.</p>

      <p class="osman-duz">Adam, henüz sersemliğini üzerinden atamadığı için cevap vermedi.</p>

      <p class="osman-duz">Erdoğan Bey’in istediği cevap, çam yarması şoförden geldi. Adam, elinden tutarak aşağıya indirdiği kız çocuğunu göstererek konuştu:</p>

      <p class="osman-duz">“Yukarıdaki odaların hepsini kontrol ettim. Çocuktan ve peşimden gelen yaşlı kadından başka kimse yok.”</p>

      <p class="osman-duz">Şoför konuşmasını tamamlayınca, Erdoğan Bey Burak’a yere yatırılmış olan adamı işaret ederek “Kaldır onu Burak! Bak bakalım üstünde silah filan var mı?” dedi.</p>

      <p class="osman-duz">O anda beklenmedik bir şey oldu. Kapıdan içeriye Gizem’le birlikte giren ve onunla yan yana durup gelişmeleri meraklı gözlerle izleyen sokak çocuğu bulunduğu yerden fırladı, henüz yüzüstü yatmakta olan adamın suratına bir tekme patlattı. Yetmiyormuş gibi cebinden çıkardığı sustalı bir bıçağı fiyakalı bir şekilde açtı, adamın gırtlağına dayadı ve feryat etti:</p>

      <p class="osman-duz">“Keseyim mi ulan?”</p>

      <p class="osman-duz">On yaşındaki çocuktan çıkan bu canhıraş çığlık evin tüm odalarını dolaşıp geri döndü.</p>

      <p class="osman-duz">Bıçağın keskin ağzını boynunda hisseden adamın gözleri büyüdü.</p>

      <p class="osman-duz">Bu esnada, özgürlüğüne az önce kavuşmuş olan küçük kız çocuğu da kendisini tutmakta olan şoförün elinden kurtuldu, arkadaşının yardımına koştu ve başladı bağırmaya:</p>

      <p class="osman-duz">“Kessin mi ha? Kessin mi?”</p>

      <p class="osman-duz">Bıçak tehdidi altında yüzükoyun yatan adamın burnundan akan kan, taş zeminde yayıldıkça yayıldı.</p>

      <p class="osman-duz">Erdoğan Bey sokak çocuğunun yanına yaklaştı, elindeki bıçağı aldı, kendi cebine koydu ve bir soru sordu:</p>

      <p class="osman-duz">“Daha dün akşam bıçağını alıp denize atmamış mıydım?”</p>

      <p class="osman-duz">Çocuk onu “Evden çıkarken yedek olanı aldım” diye cevapladı.</p>

      <p class="osman-duz">Adam, iki çocuğu olabildiğince sakinleştirdikten sonra, yerde korku içinde kıvranan adamı kolundan tutup kaldırdı ve Burak’a dönerek “Üzerini aramış mıydın bunun?” diye sordu.</p>

      <p class="osman-duz">Delikanlı olumlu cevap verince, pezevengi kolundan tutup bir sandalyeye oturttu. Sanki onunla işi bitmiş gibiydi. Bu kez de merdivenlerin başında beklemekte olan yaşlı ve süslü kadına doğru yürüdü.</p>

      <p class="osman-duz">“Adın ne senin?”</p>

      <p class="osman-duz">Kadın biraz şaşıydı. Bu nedenle, Erdoğan Bey de dahil olmak üzere kimse nereye baktığını anlayamadı. Kekelemekten ismini de söyleyemedi. İmdadına, bir eliyle burnundan akan kanı durdurmaya çalışan adam yetişti:</p>

      <p class="osman-duz">“Semiramis. Onun adı Semiramis. Patron o” dedi.</p>

      <p class="osman-duz">Kadın cevap vermekten kurtulmuş olduğu için rahatladı. Bu arada peruğunu düzeltmeye çalıştı. Takma saçın duruşu daha da bozuldu, genelev patronu Semiramis’in rüküşlüğü katlanarak arttı. Yüzündeki her türlü süs malzemesi de birbirine karışmış, rimel, ruj, allık, pudra ne varsa akmış olduğu için iç burkan bir görüntü sergiledi. Yaşlı ve zayıf orospu, bütün bunların yanı sıra üzerindeki modası geçmiş elbise, ayağındaki deforme rugan ayakkabılarla da sanki yüz yıl öncesinin genelevlerinden fırlamış gibi görünüyordu.</p>

      <p class="osman-duz">Duran, takıp takıştırmış olduğu yüzlerce incik boncukla tarihten bir sayfa gibi görünen kadının yaşını seksen olarak tahmin etti.</p>

      <p class="osman-duz">Erdoğan Bey “Bu yaşta bir çocuğa fuhuş yaptırmaya utanmıyor musun Semiramis Hanım?” dedi en kızgın sesiyle.</p>

      <p class="osman-duz">Kadın kekelemeye başlayınca, soruyu sorduğuna soracağına pişman oldu. Adını bile söyleyemeyecek kadar kekeme birinden, az önce sorduğu soruya cevap beklemesinin saçmalık olacağını düşündü. Vazgeçti.</p>

      <p class="osman-duz">“Haydi” dedi şoförüne, “elimizden bir kaza çıkmadan, çocuğu alıp gidelim buradan.”</p>

      <p class="osman-duz">Orospu Semiramis ve çocuğun attığı tekme yüzünden kanayan burnunu tutmayı sürdüren pezevenk hiç seslerini çıkarmadılar.</p>

      <p class="osman-duz">Sokak kapısını arkalarından kapatır kapatmaz, Duran Erdoğan Bey’e “Kadının adı gerçekten de Semiramis miydi?” diye sordu.</p>

      <p class="osman-duz">Erdoğan Bey’in cevabı “Bilmem, neden sordun?” oldu.</p>

      <p class="osman-duz">“Şey, çünkü Dante <span class="char-style-override-9">İlahi Komedya</span>’da Semiramis’ten söz eder. Cehennem’de karşılaşır onunla ve uzun uzun çok şehvet düşkünü olduğunu anlatır.”</p>

      <p class="osman-duz">Duran’ın söyledikleri Erdoğan Bey’in ilgisini çekti:</p>

      <p class="osman-duz">“Ne der Dante, Semiramis’le ilgili olarak <span class="char-style-override-9">İlahi Komedya</span>’da?”</p>

      <p class="osman-duz">Genç adam “İsterseniz hem yürüyelim hem hatırlamaya çalışayım ne dediğini” dedi.</p>

      <p class="osman-duz">Küçük kızın da katılmasıyla sayıları yediye ulaşan topluluk yokuş yukarıya tırmanmaya koyuldu.</p>

      <p class="osman-duz para-style-override-7">Duran, Erdoğan Bey’in yanı sıra yürürken Gizem ve Burak’tan da destek alarak, Dante’nin Semiramis’le ilgili olarak <span class="char-style-override-9">İlahi Komedya</span>’da neler yazdığını tam olarak hatırlamaya çalıştı:</p>

      <p class="osman-duz"></p>

      <p class="osman-duz"><span class="char-style-override-9">“Öyle şehvet düşkünüydü ki,</span></p>

      <p class="osman-duz"><span class="char-style-override-9">yasal kılmıştı zevk alınan her şeyi</span></p>

      <p class="osman-duz"><span class="char-style-override-9">örtmek için kendi ayıbını.</span></p>

      <p class="osman-duz"><span class="char-style-override-9">Semiramis’tir adı.”</span></p>
    </div>
  </div>
</body>
</html>
