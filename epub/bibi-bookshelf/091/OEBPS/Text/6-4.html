<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-4.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:c75c0c9f-d470-44c8-85e1-a0db56922462" name="Adept.expected.resource" />
</head>

<body>
  <div id="x6-4.html" xml:lang="tr-TR">
    <div class="Basic-Text-Frame">
      <p class="Govde"></p>

      <p class="osman-ara">II</p>

      <p class="osman-ara para-style-override-12">“YILDIRIM AYNI YERE İKİ KEZ DÜŞMEZ”</p>

      <p class="osman-duz">Otoyol geride bırakılmış, ikinci köprünün ayağına varılmış, deniz seviyesine inilmiş, kuzey istikametinde yol alınarak Yeniköy’e, muhteşem bir yalının önüne ulaşılmıştı.</p>

      <p class="osman-duz">“Ne çabuk geldik” dedi Gizem şaşkınlık içinde.</p>

      <p class="osman-duz">Duran ve Burak aynı anda “Evet” diye cevapladılar onu.</p>

      <p class="osman-duz">Otomobil durur durmaz ilk inen şoför oldu. Hemen bagaja koştu, elinde ceketle döndü ve giymesi için patronuna yardımcı oldu.</p>

      <p class="osman-duz">Erdoğan Bey otomobilden inerken, güvenlik görevlisi oldukları anlaşılan iki kişi ona doğru yürümeye başlamıştı. Ceketini giyen Erdoğan Bey, otomobilin içindeki gençleri işaret etti ve bir şeyler söyledi. Bu arada bir kapıdan Burak diğerinden Duran indi. Onları Gizem izledi.</p>

      <p class="osman-duz"><span>Üç genç, Erdoğan Bey’in peşi sıra yalıya doğru yürüdüler. Kapıdan girer girmez, kendilerini denizle iç içe bir barda buldular. Gençler birbirlerine, keyifli bir zaman geçirecekleri umuduyla bakarken, tuhaf adam o katta hiç oyalanmayıp merdivenlere yöneldi. Duran, Gizem ve Burak da zorunlu olarak onu takip etti.</span></p>

      <p class="osman-duz"><span>Yalının üst kat salonuna kurulmuş dört yuvarlak masada, kâğıt oynanıyordu. Duran, zengin kesim mensuplarının rahatlıkla kumar oynayabilecekleri bir mekâna geldiklerini düşündü. Anlaşılan, Erdoğan Bey bir batakhaneden çıkıp bir başkasına geçmiş, kendi deyimiyle söylenecek olursa, ayaktakımını geride bırakıp sosyeteye katılmıştı.</span></p>

      <p class="osman-duz">Gençlerin tersine, Erdoğan Bey etraftaki masalara hiç bakmadan yürüyüşünü sürdürdü. Denize en yakın odanın kapısını tıklatıp açtı ve “Merhaba” diyerek içeriye girdi.</p>

      <p class="osman-duz">Dışarıdakiler, içeriden bir adamın “Oooo beyefendi hoş geldiniz, sefalar getirdiniz, ben de sizi bekliyordum” dediğini duydular. Ardından, Erdoğan Bey’in sesi geldi:</p>

      <p class="osman-duz">“Misafirlerim var, bu geceyi birlikte geçireceğiz. Gelebilirler mi?”</p>

      <p class="osman-duz">O sorusunu sorarken, ev sahibi yerinden kalkmış kapıya ulaşmıştı. Başını dışarıya uzattı ve eliyle odayı göstererek “Tabii ki gelebilirler. Şeref verirler” dedi.</p>

      <p class="osman-duz">Böylece, yaşları yirmi beş civarında üç genç Erdoğan Bey’in peşi sıra odaya girmiş oldu.</p>

      <p class="osman-duz">Ağır kadife perdeler sonuna kadar açık olduğundan, geniş pencereli odanın denizle kucak kucağa olduğu daha ilk bakışta fark ediliyordu. Odaya girenlerin denizden sonra ilk dikkatini çeken, sadece odayı değil içinde yaşayanın zevkini de aydınlatan avize oldu.</p>

      <p class="osman-duz">Burak etrafa göz gezdirdikten sonra, en yakınındaki koltuğa gömüldü. Önündeki antika sehpanın oymaları gerçekten muhteşemdi.</p>

      <p class="osman-duz">Gizem’in dikkatini, etrafa serpiştirilmiş çeşitli boyda vazolar çekti. Köşeye yerleştirilmiş çalışma masası da bir şaheserdi.</p>

      <p class="osman-duz">Duran, duvardaki Ayvazovski’nin orijinal olup olmadığını anlamaya çalıştı. Tersi şaşırtıcı olurdu.</p>

      <p class="osman-duz">Ellili yaşlarında olduğu izlenimi veren zayıf, kır saçlı ev sahibi “Ben viski içiyordum, size ne ikram edeyim?” derken kapı açıldı ve içeriye servis görevlisi olduğu anlaşılan şık ve güzel bir hanım girdi.</p>

      <p class="osman-duz">Herkes ne istediğini söyleyince, servis görevlisi, girerken olduğu gibi zarif bir reveransla odayı terk etti.</p>

      <p class="osman-duz">O çıkar çıkmaz, Erdoğan Bey “Yalıyı geri almaya geldim” dedi muzip bir edayla.</p>

      <p class="osman-duz">Ev sahibi güldü. “Tabii ama masaya karşılığında hep gözüm olduğunu söylediğim oteli koyman şartıyla” diye cevapladı konuğunu.</p>

      <p class="osman-duz">Duran, iki adamın senlibenli konuşuyor olmalarından hareketle, eski arkadaş olduklarına karar verdi.</p>

      <p class="osman-duz">Bu arada Erdoğan Bey arkadaşının otelle ilgili söyledikleri üzerine düşünmüş, teklifi kabul etmişti.</p>

      <p class="osman-duz">“Yıldırım iki kez aynı yere düşmez nasıl olsa” dedi gülerek.</p>

      <p class="osman-duz">Duran, Erdoğan Bey’in sözlerine bir anlam veremediği için “Ne dediniz?” diye sordu.</p>

      <p class="osman-duz">“Yıldım aynı yere iki kez düşmez, dedim.”</p>

      <p class="osman-duz">“Ha” dedi bu kez anlamış gibi genç adam.</p>

      <p class="osman-duz">Erdoğan Bey, delikanlının ısrar etmemek için anlamış gibi yaptığını fark etmişti. Tam bir şey söyleyecekti ki kapı tekrar açıldı. Servis görevlisi, bir tepsi içinde getirdiği kuruyemiş ve içkileri sehpalara yerleştirdi.</p>

      <p class="osman-duz">Sonra ilk konuşan Erdoğan Bey oldu. Sözlerini doğrudan Duran’a söyledi:</p>

      <p class="osman-duz">“Bu gece horozum kaybettiğine göre, yalıyı alabilirim diye düşünüyorum. Yıldırım aynı yere iki kez düşmez dememin nedeni bu.”</p>

      <p class="osman-duz">Duran, az önce “Ha” dediğine pişman oldu. Anlamış gibi konuşmuş ama Erdoğan Bey onun anlamadığını fark etmişti.</p>

      <p class="KB" id="toc_marker-4-7">“Batıl İtikat mı Dediniz?”</p>

      <p class="osman-duz">Genç oyuncu, arkadaşlarına baktı. Onlar da kendisi gibi, Erdoğan Bey’in yıldırım benzetmesine şaşırmış görünüyorlardı. Demek gerçekten de horoz dövüşünde kaybetmiş olduğu parayı kastetmişti tuhaf adam ve orada kaybettiği için şimdi kazanacağını düşünüyordu.</p>

      <p class="osman-duz">Duran kendisini daha fazla frenleyemedi, “Batıl itikadın da bu kadarı doğrusu” dedi.</p>

      <p class="osman-duz">Bu sözler odada buz gibi bir rüzgâr estirdi. Genç oyuncu, herkesin yüzünde, patavatsızlık ettiğine dair ifadeler okudu. Özür dilemeyi düşündü ama hemen vazgeçti. Çünkü samimi düşüncesi buydu. Söylemiş ve ruhunu kurtarmıştı.</p>

      <p class="osman-duz">Ötekilerden farklı olarak, Erdoğan Bey genç oyuncunun yaklaşımına şaşırmış gibi görünmedi. Önce söyleyeceklerini mazur görmesini rica eder gibi ev sahibine baktı, sonra genç adama döndü ve “Bak delikanlı” dedi.</p>

      <p class="osman-duz">Herkes aynı anda, Erdoğan Bey’in Duran’dan alacağı intikamın acı olacağını düşündü.</p>

      <p class="osman-duz">“Sen batıl itikat diyebilirsin belki ama ben tam tersine arkama bilimi aldığım için yıldırım aynı yere iki kez düşmez dedim.”</p>

      <p class="osman-duz">Duran, Erdoğan Bey’in sözleri üzerine “İşte şimdi saçmaladı” diye düşündü. Yıldırımın aynı yere iki kez düşmeyeceği bilimsel olarak nasıl kanıtlanabilirdi ki? Genç adam cevabını ses çıkarmayarak vermeyi seçti.</p>

      <p class="osman-duz">Herkes şimdi ne olacak diye düşünürken, Erdoğan Bey bir hamle daha yaptı:</p>

      <p class="osman-duz">“Sana Pascal’dan bir örnek vermemi ister misin?”</p>

      <p class="osman-duz">Erdoğan Bey bu soruyu laf olsun diye sorduğunu, sözlerini hiç ara vermeden devam ettirerek gösterdi:</p>

      <p class="osman-duz">“Ünlü matematikçi var ya hani, işte ondan söz ediyorum. Pascal’ın adını daha önce hiç duymuş muydun?”</p>

      <p class="osman-duz">Genç oyuncu gülümsedi ve “Evet, kim duymamıştır ki?” diye cevapladı tuhaf adamı.</p>

      <p class="osman-duz">“İyi” dedi Erdoğan Bey, devam etti:</p>

      <p class="osman-duz">“Peki, Pascal’ın Allah’a kumardan hareketle inandığı hiç kulağına çalınmış mıydı?”</p>

      <p class="osman-duz">Duran ve ötekiler şaşırdı.</p>

      <p class="osman-duz">Erdoğan Bey kendinden emin bir şekilde “Duymuş olduğunu sanmıyorum, çünkü böyle konular nedense mekteplerde öğretilmez” dedi. Yanındaki içki kadehine hamle edip bir yudum aldı ve “Maalesef ben de çok geç öğrenmiştim” diye devam etti.</p>

      <p class="osman-duz">Aynı cümlenin içinde “Pascal”, “Allah” ve “kumar” sözcükleri geçtiği için olsa gerek, odadaki herkes, tuhaf adamın sözlerini nasıl sürdüreceğine kulak kesildi.</p>

      <p class="osman-duz">Erdoğan Bey konuşmasını daha da ilginç hale getirmek için, doğrudan Duran’a yönelik bir soru daha sordu:</p>

      <p class="osman-duz">“Sen, Allah’ın varlığına inanıyor musun genç adam?”</p>

      <p class="osman-duz">Duran şaşırdı. Etraftakilerin kendisine bakıyor olması güvenini biraz sarstı. Arkadaşları, kumarhanenin sahibi, kısacası herkes ondan samimi bir cevap bekler gibi görünüyorlardı. Genç oyuncu elinden geldiğince dürüst olmaya karar verdi:</p>

      <p class="osman-duz">“Dinine son derece bağlı olan annem, her fırsatta, inançsız olduğumu söylüyor. Bu nedenle cehenneme gideceğimi düşünüyor. Babam aynı kanaatte değil. Ona göre, inançsız değil kendisi gibi dinsizmişim. Allah’a inanmam için illa bir dine bağlı olmam gerekmezmiş. Bana gelince, galiba en iyisini ben yapıyorum. Bu konuda düşünmemeyi tercih ediyorum.”</p>

      <p class="osman-duz">Erdoğan Bey’in yüz hali, genç adamın söylediklerine inanmadığını gösteriyordu. Bunu sözleriyle de destekledi:</p>

      <p class="osman-duz">“Hem benimle, hem de Allah’la kaçak dövüşüyorsun! Bütün anlattıklarından ben bunu anladım.”</p>

      <p class="osman-duz">Duran, tuhaf adamın bu sözlerine içten içe çok kızdı. “İnsanın kendisini devaynasında görmesi işte bu demek!” diye düşündüyse de söylemedi. Onun yerine altdudağını aşağıya sarkıttı, iki elinin ayasını yukarıya doğru çevirerek “Ne yapayım, ben buyum!” dedi.</p>

      <p class="osman-duz">Ama Erdoğan Bey tartışmayı sonlandıracak gibi görünmüyordu. Doğrudan genç adama yönelik olarak “Cebinde bozuk para var mı?” diye sordu.</p>

      <p class="osman-duz">Duran şaşırdıysa da belli etmedi. Ceplerine hiç bakmadan “Yok” diye cevapladı Erdoğan Bey’i.</p>

      <p class="osman-duz">Oysa Burak adamın sorusunu emir telakki etmiş, ceplerini karıştırmış, bulduğu bir lirayı uzatmıştı bile.</p>

      <p class="osman-duz">Erdoğan Bey parayı alır almaz “Allah’ın varlığı üzerine yazı mı tura mı?” diye sordu genç adama.</p>

      <p class="osman-duz">Duran şaşırdı. Ötekiler gülüştüler.</p>

      <p class="osman-duz">“Yooo, ciddiyim!” dedi Erdoğan Bey herkese birden.</p>

      <p class="osman-duz">“Başka bir çıkar yolumuz yok ki! Yaşamaya başladığımıza göre, birinden birini seçmek zorundayız. Ya inanacağız ya da inanmayacağız. Öyle değil mi? Ve böylesi bir durumda, en kötü ihtimalle yazı tura atmak zorunda değil miyiz? Gelin biz de o en kötü yolu seçelim.”</p>

      <p class="osman-duz">Tuhaf adam, elindeki parayı masanın üzerine koydu. Etraftakiler gözlerini paraya çevirince, o konuşmasına devam etti:</p>

      <p class="osman-duz">“Parayı masanın üzerine acelemiz olmadığı için koydum. Konuşmam bitince Allah’ın varlığı üzerine yazı tura atacağız! Ama önce müsaade edin bu kez hepinize birden sorayım: Az önce Duran, Allah’ın varlığından yana tura demiş, ben parayı havaya atıp tutmuş ve onun söylediği gibi tura gelmiş olsaydı ne olurdu?”</p>

      <p class="osman-duz">Kimseden ses çıkmayınca, Erdoğan Bey sorusuna kendisi cevap verdi:</p>

      <p class="osman-duz">“Cenneti ve öteki her şeyi kazanmış olurdu. Öyle değil mi?”</p>

      <p class="osman-duz">Duran hariç herkes, olumlu anlamda başını salladı. Erdoğan Bey bir soru daha sordu:</p>

      <p class="osman-duz">“Peki ya tersi olsaydı?”</p>

      <p class="osman-duz">Kimse cevap vermedi. Erdoğan Bey kaldığı yerden devam etti:</p>

      <p class="osman-duz">“Hiçbir şey kaybetmezdi!”</p>

      <p class="osman-duz">Herkesin gözlerine tek tek bakan tuhaf adam, söylediklerinin anlaşılmamış olabileceğini göz önünde bulundurarak, açıklık getirmeye çalıştı:</p>

      <p class="osman-duz">“Bu durumda, yani eğer Allah yoksa ve biz var olduğundan yana iddiaya girdiysek hiç de yanlış bir davranışta bulunmuş olmayız değil mi? Ne çarpılırız, ne işlerimiz ters gider ne de başka bir şey olur.”</p>

      <p class="osman-duz">Odada kısa süren bir sessizlik oldu. Erdoğan Bey masanın üzerinde duran bir lirayı aldı, Burak’a iade etti. Sonra yine Duran’a döndü ve son sözlerini söyler gibi konuştu:</p>

      <p class="osman-duz">“İşte genç adam, ünlü matematikçi Pascal bu düşünceden hareketle Allah’a inanmaya karar verdi.”</p>

      <p class="osman-duz">Duran “İyi ama nasıl oluyor da bu anlattıkların yıldırımın aynı yere iki kez düşmemesinin kanıtı sayılabiliyor?” diye sormadı.</p>

      <p class="osman-duz">Zaten Erdoğan Bey de sözlerini tamamlar tamamlamaz ev sahibine dönmüş, “Oynamıyor muyuz?” demişti.</p>

      <p class="KB" id="toc_marker-4-8">Otuz Milyon Dolar ya da Birkaç Bin Lira</p>

      <p class="osman-duz">O “Oynamıyor muyuz?” diye sorsa da odadakiler Erdoğan Bey’in az önce Allah’a inanmakla ilgili söylediği sözler üzerine düşünmeyi sürdürdüler.</p>

      <p class="osman-duz">Düşüncelerinden ilk sıyrılan ev sahibi oldu:</p>

      <p class="osman-duz">“Kartları kim açacak?”</p>

      <p class="osman-duz">Erdoğan Bey “Tahmin ediyorum ki Gizem Hanım bize yardımcı olur” diye cevapladı soruyu.</p>

      <p class="osman-duz">“Peki” dedi ev sahibi. Ayağa kalktı, çalışma masasına gidip çekmecesinden bir paket aldı. Kartları Gizem’e teslim edip yerine oturdu. Henüz jelatini açılmamış oyun kartı paketini eline alan güzel kız, şaşkın gözlerle önce Erdoğan Bey’e ardından iki arkadaşına baktı.</p>

      <p class="osman-duz">Erdoğan Bey gülümsedi.</p>

      <p class="osman-duz">“Bu akşamın keyfini çıkarın Gizem Hanım. Az sonra, bende bir şiiri çağrıştıran ellerinizle otuz milyon doları birimizden alıp öbürümüze vereceksiniz.”</p>

      <p class="osman-duz">Duran, tuhaf adamın cümlesinde iki noktaya takıldı.</p>

      <p class="osman-duz">Önce, Erdoğan Bey’in Gizem’e kur yapıp yapmadığı üzerine düşündü. Horoz dövüştürülen mekândan ayrılıp otomobile bindiklerinden beri, adam sanki böyle bir sinyal yayıyor gibiydi.</p>

      <p class="osman-duz">Sonra, son birkaç dakika içinde birkaç kez tekrarlanan otuz milyon doların el değiştireceğine dair konuşmanın şaka olup olmadığı geldi aklına. Yüzlerine daha dikkatli baktığında, yalı sahibinin de Erdoğan Bey’in de şaka yapıyormuş gibi bir halleri olmadığına karar verdi.</p>

      <p class="osman-duz">Böyle olunca, boğazının kuruduğunu hissetti Duran. İçinde bulunduğu durumdan kurtulmanın en iyi ilacı, az önce yarısına kadar içtiği cin tonik olmalıydı. Horoz dövüşünde içtiği cin portakal nasıl rahatlamasını sağlamışsa, cin toniğin de aynı etkiyi yapmasını arzulayarak kadehine hamle etti.</p>

      <p class="osman-duz">İçki boğazından aşağıya dökülür dökülmez “Demek” diye düşündü genç adam, “şifa niyetine içilince gerçekten yararlı oluyormuş.” Birkaç yudum alkol tüm cesaretinin yerine gelmesini sağlamıştı. “Bir şey sorabilir miyim Erdoğan Bey?” dedi ve hiç beklemeden devam etti:</p>

      <p class="osman-duz">“Az önce horoz dövüşünde ne kadar kaybetmiştiniz?”</p>

      <p class="osman-duz">Erdoğan Bey genç adama anlamaya çalışan gözlerle baktı. Anlayamayınca, merakına yenik düştü:</p>

      <p class="osman-duz">“Neden sordun?”</p>

      <p class="osman-duz">Duran’ın cevap vermekten başka çaresi kalmamıştı. Zar zor “Sadece merak” dedi.</p>

      <p class="osman-duz">Az sonra Boğaziçi’nde bir yalı kazanacak ya da otuz milyon dolar değerinde otelini kaybedecek olan Erdoğan Bey “Birkaç bin lira” diyerek gidermeye çalıştı genç adamın merakını.</p>

      <p class="osman-duz">Aldığı cevap Duran’ı susturmaya yetmemiş, tersine başka bir soru sormasına neden olmuştu:</p>

      <p class="osman-duz">“Birinde birkaç bin lira, ötekinde otuz milyon dolar... Siz nasıl bir adamsınız böyle Erdoğan Bey?”</p>

      <p class="osman-duz">Duran’ın son sorusu ve soruya kattığı “Ne tuhaf adamsınız!” anlamına gelecek yorum, odada yeniden soğuk rüzgârların esmesine yol açtı.</p>

      <p class="osman-duz">Gizem, Burak ve ev sahibi, önce birbirlerine bakıp sonra gözlerini Erdoğan Bey’e çevirdiler. Başta Duran olmak üzere odada bulunan herkes, ondan gelecek cevabın ne olacağını merak etti.</p>

      <p class="osman-duz">Tuhaf adam olabilecek en sakin ses tonuyla, başta Duran olmak üzere herkesi, aslında pek de tuhaf davranmadığına inandırmaya çalıştı:</p>

      <p class="osman-duz">“Öncelikle, spor ile kumarı birbirine karıştırmamalısın delikanlı. Horoz dövüşü bir spordur. Seyrederken sıradan bir itiş kakış zannettiğin dövüşten önce, horoz sahipleri horozlarına tıpkı spor hocaları gibi eğitim yaptırırlar. Ayrıca beslenmelerini düzenlerler, streslerini yönetmeye varıncaya kadar bir dizi program uygularlar. Demek istediğim, ringe çıkan boksör ya da sahaya giren futbolcu ile arenaya atılan horoz arasında, spor açısından bakıldığında hiçbir fark yoktur.”</p>

      <p class="osman-duz">Tuhaf adam, dinleyen herkese komik gelecek bu konuşmayı o kadar inanarak yaptı ki odada bulunan herkes onu ciddiye almak zorunda kaldı. Sonra aynı yüz ifadesiyle devam etti:</p>

      <p class="osman-duz">“Şimdi oynayacağım ise kumar!”</p>

      <p class="osman-duz">Erdoğan Bey bu noktada durdu. Yüzüne sanki ders veriyormuş gibi bir ifade yükledi:</p>

      <p class="osman-duz">“Ve söz konusu olan kumarsa, bir şeyi bilmen lazım! İyi bir kumarbaz, ne kadar kazandığını ya da kaybettiğini önemsemez. Otuz milyon doları da otuz kuruşu da kaybettiğinde üzülür. Rakamlar, bu işin en önemsiz kısmıdır anlayacağın.”</p>

      <p class="osman-duz">Erdoğan Bey konuşmasını “Bilmem anlatabildim mi?” diyen bakışlarla taçlandırarak sona erdirdi.</p>

      <p class="osman-duz">Delikanlı, kendisini üzerinden buldozer geçmiş gibi hissetti. “Hiç olmazsa aldığım cevap ikna edici olsaydı” diye düşündü.</p>

      <p class="osman-duz">Duran’ı bir enkaz yığınına çevirdiğini hisseden ve bundan belli belirsiz bir zevk alan Erdoğan Bey ev sahibine döndü ve “Oynayalım mı artık?” dedi.</p>

      <p class="osman-duz">Soru formunda olmakla birlikte, yeteri kadar vakit kaybettik, demeye getiren Erdoğan Bey’i en iyi ev sahibi anladı. Bu nedenle, cevabını tek kelimeyle sınırlı tuttu:</p>

      <p class="osman-duz">“Oynayalım!”</p>

      <p class="KB" id="toc_marker-4-9">Dananın Kuyruğu</p>

      <p class="osman-duz">İki adam aynı anda kendisine bakınca, Gizem az önce sehpanın üzerine koymuş olduğu desteyi tekrar eline aldı, jelatini açtı, kâğıtları kutudan çıkardı.</p>

      <p class="osman-duz">“Lütfen jokerleri çıkarınız Gizem Hanım” dedi Erdoğan Bey en beyefendi haliyle.</p>

      <p class="osman-duz">Duran ve Burak küçük dillerini yutmak üzereydiler.</p>

      <p class="osman-duz">Bir rica da ev sahibinden geldi:</p>

      <p class="osman-duz">“Şimdi de lütfen desteyi iyice karıştırır mısınız Gizem Hanım?”</p>

      <p class="osman-duz">Güzel kız, desteyi terleyen, titreyen, acemi ama güzel elleriyle uzunca bir süre karıştırdı. Sonunda durdu ve ne yapması gerektiğini sorgular gözlerle iki adama baktı.</p>

      <p class="osman-duz">“Geçen defa ben söylemiştim, şimdi siz söyleyin hangi kâğıdı istediğinizi” dedi ev sahibi.</p>

      <p class="osman-duz">Erdoğan Bey teşekkür etti.</p>

      <p class="osman-duz">“Sinek ikilisi, ev sahibimizden başlayın lütfen Gizem Hanım.”</p>

      <p class="osman-duz">Gizem anladığını belirtecek şekilde başını salladı ve ilk kâğıdı ev sahibinin, ikincisini Erdoğan Bey’in önüne açtı. Yüreği küt küt atıyordu. Heyecanı doruğa çıkan kuşkusuz sadece o değildi. Duran ve Burak da her kâğıt masanın üstüne düştüğünde kendilerini ölecekmiş gibi hissediyorlardı. Çok belli etmeseler de aynı durum Erdoğan Bey ile ev sahibi için de geçerli olmalıydı.</p>

      <p class="osman-duz">Destenin ortalarına gelinmiş ama sinek ikilisi masaya henüz düşmemişti... Tuhaf, kâğıt sanki özellikle destenin sonlarına saklanmış gibiydi... Gizem açmaya devam etti... Sonunda beklenen kâğıt ortaya çıktı...</p>

      <p class="osman-duz">Erdoğan Bey’in ve rakibinin yüzü aynı anda güldü.</p>

      <p class="osman-duz">“Kazandınız” dedi oturduğu masadan kalkarken kumarhanenin sahibi. Erdoğan Bey’e yaklaştı, elini sıktı. Sonra az önce oyun kâğıtlarını getirdiği çalışma masasına gitti, bir başka çekmeceyi açtı ve bir deste anahtarla geri döndü.</p>

      <p class="osman-duz">“Tapu işlemlerini yarın hallederim. Güle güle oturun.”</p>

      <p class="osman-duz">Gizem elinde kalan öteki kâğıtları masanın üzerine koyarken “Ben bu şoku nasıl atlatacağım?” der gibi baktı etrafındakilere.</p>

      <p class="osman-duz">Duran, boğazının az öncekinden de fazla kuruduğunu hissetti ve kadehine baktı. Geçen süre zarfında tüm içkisini bitirmişti. Ayağa kalktı, kumarhanenin sahibine “Gidip biraz daha cin alabilir miyim?” diye sordu.</p>

      <p class="osman-duz">Adam gülerek, “Bana değil, Erdoğan Bey’e soracaksınız” diye cevapladı genç adamın sorusunu.</p>

      <p class="KB" id="toc_marker-4-10">Rus Ruleti</p>

      <p class="osman-duz">Az sonra Duran elinde cin kadehi olmak üzere güm diye girdi odaya ve “Size bir şey sormama izin verir misiniz efendim?” dedi yalının eski sahibine.</p>

      <p class="osman-duz">Delikanlının davranışı adamı güldürdü. “Tabii ki sor” diye cevapladı Duran’ı.</p>

      <p class="osman-duz">“Bu kaçıncı oyununuz Erdoğan Bey’le?”</p>

      <p class="osman-duz">“Dostunuz benim yirmi yıllık oyun arkadaşım. Bu nedenle, kaç oyun oynadığımızı bilemeyeceğim. Ama sorunuzu düzeltmeme izin verirseniz, belki anlamlı bir sonuca ulaşabilirsiniz. Bu akşamkinden önceki dört oyunu o kazanmıştı. Bu akşam oynadığımız, onun kazandığı oyunlar serisinin beşincisi oldu. Yüzde elli ihtimalle benim kazanmam gerekiyordu. Olmadı. Bir dahaki sefere yüzde yüz ben kazanacağım.”</p>

      <p class="osman-duz">Ev sahibinin anlattıkları çok açıksa da bir anlam veremedi Duran. Tabii ki yüzde elli ihtimalle Erdoğan Bey’in, yüzde elli ihtimalle onun kazanması gerekiyordu. Peki, gelecek sefere yüzde yüz kendisinin kazanacağını nereden çıkarmıştı?</p>

      <p class="osman-duz">“Nereden biliyorsunuz bir dahaki sefere yüzde yüz kazanacağınızı?” diye sordu.</p>

      <p class="osman-duz">Adam derin bir şekilde iç çekti.</p>

      <p class="osman-duz"><span>“Dedim ya delikanlı, bu bir inanış. Ben kumarı Rus ruletine benzetirim. Biliyorsun, bu oyunu oynamak için bir tane altıpatlar toplu tabancaya ve bir de mermiye ihtiyaç vardır. Mermiyi tabancanın topundaki deliklerden birine sokar çevirirsin. Sonra kafana doğrultur ateş edersin. Patlarsa ölürsün. Sorun kalmaz. Patlamazsa, kafasına ateş etme sırası rakibine geçmiş olur. Tetik ilk çekildiğinde, merminin patlama olasılığı 6’da 1’dir. Yani yüzde 16,6. Altıncı çekişte ise 6’da 6 yani yüzde 100 patlayacaktır mermi. İşte bu nedenle, gelecek sefere yüzde yüz ben kazanacağım.”</span></p>

      <p class="osman-duz">Duran “Delilik bu!” dedi adamın verdiği izahat karşısında. Lafı ağzından çıkar çıkmaz, ileri gittiğini düşündü “Tabii bence” diyerek durumu düzeltmeye çalıştı.</p>

      <p class="osman-duz">Erdoğan Bey ev sahibine özür dileyen gözlerle baktı.</p>

      <p class="osman-duz">Uzun süren bir suskunluktan sonra, Erdoğan Bey tekrar arkadaşına dönük olarak konuştu:</p>

      <p class="osman-duz">“Aşağıya, bara insek iyi olacak.”</p>

      <p class="osman-duz">Adam onun bu sözleri üzerine ayağa kalktı ve yol gösterdi. Başka söyleyecekleri de vardı:</p>

      <p class="osman-duz">“Lütfen eviniz gibi davranın. Bir davete yetişmem gerektiği için size katılamayacağım. Mazur görmenizi rica ederim.”</p>

      <p class="osman-duz">Erdoğan Bey adamın kurduğu nezaket cümlelerine gözlerini açıp kapatarak teşekkür etti. Gençlere döndü ve “Haydi, inelim o zaman aşağı” dedi.</p>

      <p class="osman-duz">Geçen süre zarfında, az önce ev sahibine yönelik söylediği “Delilik bu!” lafını tartma imkânı bulan Duran, aşırılık yaptığında karar kıldı. Yeni yüklenmiş olduğu cinin de etkisiyle, merdivenlerden inerken adamın koluna girdi.</p>

      <p class="osman-duz">“Beni bağışladınız mı az önce söylediklerim için?”</p>

      <p class="osman-duz">“Kızmadım ki! Delikanlı. Haklısın. Delilik bu! Ama kime ne? Eğer deliliğimin zararı sadece kendimeyse, bunun üzerinde çok durmamak lazım. Asıl mesele, çıkar sağlamak için başkalarına zarar verecek delilikler yapmakta ya da yapılanları görmezden gelmekte. Öyle değil mi?”</p>

      <p class="osman-duz">Duran’ın anlamaz gözlerle baktığını gören ev sahibi, daha açık konuşması gerektiğini düşündü:</p>

      <p class="osman-duz">“Mesela siyasal iktidara yakın duracaklarından emin olunanlar adına bir gün içinde kurulan devasa şirketler ve bu şirketlere devletin imkânları kullandırılarak kazandırılan dudak uçuklatıcı servetler... Ya da işledikleri suçlar ve günahlar nedeniyle sittinsene hapiste yatmaları gerekirken yollarına kırmızı halı serilenler... Veya herkes tarafından suçsuz oldukları hususunda fikir birliğine varıldığı halde, sırf ayakaltında dolaşmasınlar diye tüm evrensel hukuk kuralları göz ardı edilerek zindanlarda çürütülen günahsızlar... Daha saymamı ister misin?”</p>

      <p class="osman-duz">Genç adam ev sahibinin söylediklerini gayet iyi anladı. Aklına “Tıpkı Dante’nin zamanındaki Floransa’da olduğu gibi” demek geldiyse de sustu. Zaman zaman ileri sürülen, <span class="char-style-override-9">İlahi Komedya</span>’nın politik bir metin olarak ele alınması gerektiğine dair görüşleri hatırladı. Sadece kumarhane sahibinin dikkat çektiği meseleler nedeniyle bile olsa, başrol oynamaya çalıştığı <span class="char-style-override-9">İlahi Komedya</span>’ya bakışını köklü bir şekilde gözden geçirmesi gerektiğini düşündü.</p>

      <p class="osman-duz"><span>Sonunda merdivenler tükendi, giriş katına ulaşıldı. Sıra vedalaşma faslındaydı. Yalının eski sahibi hepsine birden “Hoşça kalın” dedi.</span></p>

      <p class="osman-duz">Erdoğan Bey gençlere “Kendinize deniz kenarında bir masa bulun, az sonra geleceğim” diyerek arkadaşıyla birlikte yalının kapısından çıktı.</p>

      <p class="KB" id="toc_marker-4-11">Sinek İkilisi Etkisi</p>

      <p class="osman-duz">Duran kendisini etrafındakilerden soyutladı, Boğaziçi’nin dingin derinliğine daldı. Düşünce sistematiğinin bir gecede yıkılması canını sıkmıştı. Biriyle birkaç saat, diğeriyle sadece yarım saat önce tanıştığı iki adam el ele vermiş ve tabiri caizse kendisini bir limon gibi sıkarak içini boşaltmışlardı.</p>

      <p class="osman-duz">Delikanlıya göre, bu etkiye asıl yol açan kuşkusuz otuz milyon doların otuz saniyeden bile kısa bir süre içinde gözlerinin önünde el değiştirmesi olmuştu.</p>

      <p class="osman-duz">Yoksa o bilmiyor muydu, İstanbul’un her köşesinde kurulu yüzlerce kumar masasında, hemen her gece bir sürü otuz milyon dolarların yarım dakikadan kısa sürelerde kaybedilip kazanıldığını?</p>

      <p class="osman-duz">Ya da siyasal iktidarlar tarafından bir gece içinde kurdurulan şirketler vasıtasıyla, dudak uçuklatacak büyüklükte servetlerin, devletin kasasından bazı insanların ceplerine indirildiğini her gün gazetelerde okumuyor muydu?</p>

      <p class="osman-duz">Veya hukukun, üstelik tüm ülke insanlarının gözlerinin içine bakılarak siyasallaştırıldığını anlayabilmesi için az önceki gibi bir dersi mi alması gerekiyordu?</p>

      <p class="osman-duz">“Kuşkusuz hayır” diye cevapladı kendi kendine sorduğu soruları Duran.</p>

      <p class="osman-duz">Önemli olan, olup bitenlere farklı bir açıdan bakmayı becerebilmekti. Onun özelinde bu fark edişi sağlayan, masaya düşen sinek ikilisi olmuştu. Horoz dövüşü mekânında tanıştığı tuhaf Erdoğan Bey’in tesirinden henüz kurtulmadan, adını bile bilmediği bir başka saçma adama toslamak ise tüm dengelerini sarsmıştı.</p>
    </div>
  </div>
</body>
</html>
