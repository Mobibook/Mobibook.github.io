<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-16.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:c75c0c9f-d470-44c8-85e1-a0db56922462" name="Adept.expected.resource" />
</head>

<body>
  <div id="x6-16.html" xml:lang="tr-TR">
    <div class="Basic-Text-Frame">
      <p class="Govde"></p>

      <p class="BB" id="toc_marker-12">II</p>

      <p class="osman-ara para-style-override-12">PİSANİLERİN EVİNDE</p>

      <p class="osman-duz"><span>Duran, saat çalıp da gözlerini açınca başucu lambasının yanık,</span> <span class="char-style-override-9">İlahi Komedya</span><span>’nın yastığının üzerinde açık olduğunu gördü.</span></p>

      <p class="osman-duz">Aklı başına gelene kadar başı yastıkta, gözleri yarı kapalı bekleyen genç adam, başından geçen tatsızlıkları hatırlayınca, gözlerini sanki unutmak istiyormuş gibi sıkı sıkı yumdu ama düşüncelerinden kaçamadı.</p>

      <p class="osman-duz"><span>Cebrail tarafından eve bırakılması, anne ve babasıyla tarot konuşmaları, yatağa girişi hafızasında birer birer canlandı. Tüm yorgunluğuna rağmen bir süre uykuya dalamadığını, başucu lambasını açtığını, uykusu gelsin diye kitabın sayfalarını çevirmeye başladığını hatırladı. Yanık kalan başucu lambası ve açık kalan kitap, notları çözmeye çalışırken uyuyup kaldığını gösteriyordu.</span></p>

      <p class="osman-duz">Delikanlı sırtüstü yatıp, gözleri yarı kapalı düşünerek bir mesafe kat edemeyeceğini anlayınca, başından geçenleri düşünmekten vazgeçti. Bir plan yapması gerekiyordu. Peki, nasıl bir plan olmalıydı bu?</p>

      <p class="osman-duz">Gözlerini açtı, yatağında doğruldu, başının altına ikinci bir yastık koyup düşünmeye bu kez gözleri açık devam etti.</p>

      <p class="osman-duz"><span class="char-style-override-9">İlahi Komedya</span> eline geçtiği andan itibaren her şey ne kadar da hızlı gelişmişti. Bu nedenle olsa gerek, kitaba hak ettiği vakti bir türlü ayıramamıştı. Eline ilk geçtiği saatler hariç, kitabın başına bir türlü oturamamış, sayfa yanlarına alınmış notları ciddiyetle çözmeye çalışamamıştı.</p>

      <p class="osman-duz">“Bir anlamda, bahtımın rüzgârına kapılmış oldum” dedi kendi kendine Duran.</p>

      <p class="osman-duz">Buna karşılık, verdiği bu teslimiyet kararının iyi mi yoksa kötü mü olduğunu değerlendirmek için henüz erken olduğunu düşündü.</p>

      <p class="osman-duz">Canını asıl sıkan, göze aldığı onca tehlikeye karşın dişe dokunur hiçbir şey öğrenememiş olmasıydı.</p>

      <p class="osman-duz">Yatağın bir köşesinde açık duran kitaba uzanırken “Bunun tek nedeni” diye söylendi, “az önce de düşündüğüm gibi, kitaba yeterince vakit ayıramamış olmam!”</p>

      <p class="osman-duz">Genç adam, kitabın ilerleyen sayfalarında çözülmeyi bekleyen daha pek çok bölüm olduğundan emindi.</p>

      <p class="osman-duz"><span>İlk gün, yani 5 Nisan akşamüstü, kitabın üzerinde çalıştığı birkaç saat içinde anladıklarından hareketle bir yolculuğa çıkmış, Cebrail, Gizem ve Burak’la karşılaşmıştı. Duran, hayatının tam da o andan itibaren altüst olmaya başladığını, daha sonra içinden çıkılamaz bir hal aldığını düşündü. Hemen elinde açık duran kitabın kapağını kapattı, başucundaki komodinin üzerine koydu ve “Bir de tümüyle okumaya kalksam, kim bilir başıma neler gelecek?” diye söylendi. Gözü komodinin üzerindeki saatin saniye göstergesine gitti. Kadranın üzerinde ne kadar da süratli ilerliyordu!</span></p>

      <p class="osman-duz">Prova 11.00’de başlayacağına, yol yarım saat süreceğine göre, genç oyuncunun evde değerlendirebileceği sadece bir buçuk saati kalmıştı. Bu sürenin mümkün olabilecek en fazla kısmını anne ve babasıyla geçirmesi, bu arada özellikle de babasını sakinleştirmeye çalışması yerinde olacaktı. “Fırlasam fena olmayacak” diye söylenerek yataktan çıktı.</p>

      <p class="KB" id="toc_marker-12-1">Beyzadenin Yalanları</p>

      <p class="osman-duz">Genç adam aşağıya indiğinde, kahvaltı masasını hazır, anne ve babasını sofraya oturmak için kendisini bekler buldu.</p>

      <p class="osman-duz">“İyi sabahlar madre” diyerek annesinin yanağına bir öpücük konduran genç adam, bu tek öpücüğün bütün sorunları, üstelik iz bırakmayacak şekilde hallettiğini, yirmi beş yıllık hayat deneyiminden biliyordu.</p>

      <p class="osman-duz">Yanından geçerken babasından da bir makas aldı, “Bugün dünkünden daha yakışıklı görünüyorsun padre, her geçen gün biraz daha çok bana benziyorsun” dedi. Sandalyesine otururken de “Sadece görünüşün itibariyle değil, davranış biçimlerin için de aynı tespit geçerli” diye söylendi.</p>

      <p class="osman-duz">Her zaman olduğu gibi sihir çalışmış, hem annesini hem de babasını güldürmeyi becermişti. Bay Pisani tam ağzını açacaktı ki Duran konuşmasını sürdürdü:</p>

      <p class="osman-duz">“Tabii ki hem iyi taraflarımı hem de kötü taraflarımı kopyalıyorsun. Beni en çok üzen ne biliyor musun? Benden çektiğin kopyalar nedeniyle, benim hayatımın da kötü etkileniyor olması.”</p>

      <p class="osman-duz">Oğullarının bu tür zevzekliklerine alışık olan Bay ve Bayan Pisani “Bakalım neler söyleyecek şimdi?” diye yüzüne baktılar.</p>

      <p class="osman-duz">“Evet Bay Pisani, Paskalya’yı bahane ederek işlerine asılmıyorsun. Bu çok kötü! Senin tembelliğin yüzünden, Pisani ailesinin serveti yerinde sayıyor. Bu durum beni ziyadesiyle ilgilendiriyor. Biliyorsun değil mi?”</p>

      <p class="osman-duz">Duran’ın bu sözleri, her zaman olduğu gibi Bay Pisani’yi güldürdü. Zor geçen akşam ve geceden sonra, Bayan Pisani’ye bile ilaç gibi geldi. Aksi kadın yine de mümkün olduğunca sert bir ses tonuyla “Zevzek!” diye azarladı oğlunu.</p>

      <p class="osman-duz">Birkaç lokma bir şey yenilip çaylar yarıya inince, Bayan Pisani “Anlat bakalım Durante Pisani, nelerle meşgul oluyorsun son günlerde?” dedi.</p>

      <p class="osman-duz">Genç adam ne anlatıp ne anlatmayacağına önceden karar verdiği için, cevap vermekte zorlanmadı:</p>

      <p class="osman-duz">“Dün geceyi Durusu Gölü’ne bakan bir çiftlikte geçirdim. Tiyatrodan bir arkadaşımızın davetlisiydim. Zengin arkadaşımız, Dante’yi oynayan ben, Vergilius’u oynayan Burak, güzel Beatrice’i oynayan ve gerçek hayatta da bir içim su olan Gizem’i, ailesine ait çiftliğe davet etti.”</p>

      <p class="osman-duz">Duran inandırıcı olmak için ayrıntılara da girdi:</p>

      <p class="osman-duz"><span>“Yenilen ve içilen her şey orada üretiliyormuş. Sebze bahçesinden maydanoz, biber, domates filan topladık. İster inanın ister inanmayın, kendi ellerimle inekten süt sağdım, folluklardan yumurta, kovanlardan bal aldım. Anlayacağınız, gün boyu çok güzel zaman geçirdik. Akşam geç gelmemin nedeni de aynı. Çiftliğin şarap evi olarak adlandırılan bir bölümü var. Arkadaşımın ailesi, kendi bağlarında yetiştirdikleri üzümleri bu binanın mahzeninde yıllandırıyorlar. Sanıyorum, akşam yemeğinde şarapları tatma işini biraz abarttık. Bunun için dün akşam çok geç kaldım. İşte böyle.”</span></p>

      <p class="osman-duz">Oğlunun anlattıklarını ilgiyle dinleyen Bayan Pisani, “İşte böyle” lafını duyar duymaz eşine döndü ve her zaman kullandığı azarlayan ses tonuyla Bay Pisani’nin de kulağını çekti:</p>

      <p class="osman-duz">“Görüyor musun Bay Pisani, sen burada oğlumun başına ne gelecek diye kaygılanırken, beyzademiz çiftliklerde gününü gün ediyor. Duy ve bir daha şu yaramaz oğlun için kendini üzme. Anlaşıldı mı?”</p>

      <p class="osman-duz">Bay Pisani ve Duran, yedikleri zılgıt üzerine birbirlerine baktılar. İki erkeğin gözleri, dışarıdan kimsenin görmeyeceği bir gülümsemeyle birleşti. Baba ve oğul Pisaniler, bu tür görünmeyen mesajları Bayan Pisani’ye hissettirmeden birbirlerine gönderebilmek için, tam yirmi beş yıl birbirlerinin gözlerine tıpkı bu şekilde bakmışlardı.</p>

      <p class="osman-duz">Az sonra, evin ayaklı saati buçuğu çaldı.</p>

      <p class="osman-duz">Duran aceleyle kalktı “Çıkmam lazım. Prova 11.00’de başlayacak” diyerek, tek sözcük söylemelerine izin vermeden önce annesini, ardından babasını öptü. Ve bir fırtına gibi, salonun kapısını ardından kapattı.</p>

      <p class="osman-duz">Genç adam, evin ağır demir kapısına hamle ederken “Lanet kapı, şimdi istesem de ses çıkartmaz” diye söylendi. Kapıyı açarken de “Bu lanet kapının asıl işi evi dışarıdan gelecek tehlikelere karşı korumak değil, geç geldiğimde beni ev halkına ihbar etmek!” dedi. Gerçekten tam Duran’ın tahmin ettiği gibi oldu. Gece geç saatlerde mermer eşiğe sürtünerek tarifsiz kötülükte seslere imza atmayı maharet bellemiş kapı, günün makul bir saatinde olunduğu için, açılırken de kapanırken de zırnık kadar ses çıkartmadı.</p>

      <p class="KB" id="toc_marker-12-2">Şimdi ya da Hiçbir Zaman</p>

      <p class="osman-duz">Duran provaya ucu ucuna yetişti. O sahnedeki yerini alıp nefesini düzene koyarken, yönetmen Cebrail sanki perde açılmış gibi, başlama işaretini verdi. Duran ilk üçlüğünü söyledi:</p>

      <p class="osman-duz"><span class="char-style-override-9">“Ey köle İtalya, acılar ülkesi,</span></p>

      <p class="osman-duz"><span class="char-style-override-9">fırtınada kaptansız gemi,</span></p>

      <p class="osman-duz"><span class="char-style-override-9">taşranın değil, kerhanenin ecesi!”</span></p>

      <p class="osman-duz">Genç oyuncu üçlüğünü söyler söylemez, Dante Alighieri’nin dizelerini sahneye, hiç de yönetmenin istediği gibi yansıtamadığını düşündü. Cebrail şimdi patlardı! Tam da onun tahmin ettiği gibi oldu. Cebrail provayı durdurup sahneye geldi, genç oyuncunun karşısına dikildi ve gözlerine bakıp açık ve net konuştu:</p>

      <p class="osman-duz">“Kendi döneminin İtalya’sındaki kargaşaya vurgu yapan Dante, bundan çok daha iyisini hak ediyor Duran. Onun duygularını, kendi deneyimlerinden hareket ederek çok daha içten dile getirebileceğini umut ediyorum.”</p>

      <p class="osman-duz">Cebrail bu sözleri söyledikten sonra genç oyuncunun yüzüne “Anlaşıldı mı?” der gibi baktı. Oyuncu başını sallayınca, kaldığı yerden devam etti:</p>

      <p class="osman-duz">“Bu bölümü Dante’nin değil, bizzat kendinin yazdığını varsay. 1300’lerin İtalya’sında değil, 2000’lerin Türkiye’sinde olduğunu düşün. Ne dersin, bugünün Türkiye’si, o günün İtalya’sından daha iyi durumda mı sence?”</p>

      <p class="osman-duz"><span>Yönetmen sorusunu sorduktan sonra nefes aldı. Aynı anda vücudunun ağırlığını sağ ayağından soluna aktardı, gözlerini kıstı, sanki sihirli bir değnek taşıyormuş gibi elini öne doğru uzattı. Çok sayıda insanın, geçen birkaç günde, tam da bugünü hedefleyerek çaba gösterdiğini düşündü. Biliyordu ki bu oyun, şimdi, onun söylemek üzere olduğu sözlerle bir dönüm noktasına ulaşacak ya da ulaşamayacaktı. İstediği gibi olursa Duran arkasını getirecek, oyun için ter döken tüm görünen ve görünmeyen kahramanların başarılı olmasını sağlayacaktı. Yoksa ne plan kalacaktı ortada ne başarı! Bu nedenle, sözcüklerini çok dikkatli seçti:</span></p>

      <p class="osman-duz">“İlk cümleyle seyirciyi yakalarsan ne âlâ dostum! Dante’nin hissettiklerini hissetmeden bunun mümkün olamayacağını unutma! Şöyle geriye doğru düşün! Son günlerde tanık olduğun dramları hatırla. Dante’nin satırları kadar iç acıtıcı değiller miydi?”</p>

      <p class="osman-duz"><span>Yönetmen Cebrail, genç oyuncuya son sözlerini henüz söylememiş olduğunu hissettirmek üzere bir kez daha nefes aldı. Duran’ın tam gözbebeklerinin içine bakarak konuşmasını sürdürdü:</span></p>

      <p class="osman-duz">“Senden Dante’yi oynamanı istemiyorum Duran! Dante olmanı istiyorum!”</p>

      <p class="osman-duz">Yönetmen bu cümlesinden sonra bakışlarını genç oyuncunun gözbebeklerinden çekti. Arkasını döndü, sahneden indi.</p>

      <p class="osman-duz">O yerine doğru yürürken, genç oyuncu yönetmenin kurduğu “Son günlerde tanık olduğun dramlar, Dante’nin satırları kadar iç acıtıcı değil mi?” cümlesini birkaç kez tekrarladı. Ve, başından geçenler hızlandırılmış bir film şeridi gibi gözünün önünden geçti.</p>

      <p class="osman-duz">Gaga ve mahmuzlarıyla birbirine öldürmek için saldıran horozlardan akan kanı, şehvet içinde seyredebilenler...</p>

      <p class="osman-duz">Otuz kuruş için hayatların söndüğü bir dünyada, otuz milyon doları otuz saniye içinde, üstelik oyun oynayarak kaybedip kazananlar...</p>

      <p class="osman-duz">Dinsel ayin yapıyor olmanın verdiği tanrısal yetkiyle, küçücük kız çocuklarının ruhunu bir sunak taşına yatırıp iğdiş edenler...</p>

      <p class="osman-duz">Parmak kadar çocukları organları için avlayıp, ameliyat masasına yatıranlar...</p>

      <p class="osman-duz">Minicik kız çocuklarının bedenlerini, dedeleri yaşındaki adam müsveddelerine üç kuruşa peşkeş çekenler...</p>

      <p class="osman-duz">Üzerine benzin döküp kendini ateşe veren yakınlarını, ideolojinin şehvetine kapılarak yanmaya terk edenler...</p>

      <p class="osman-duz">Son birkaç gün içinde tanık olduğu bu çılgın tablo, Duran’ın zihnini şaha kaldırdı.</p>

      <p class="osman-duz">O düşünceleriyle halleşirken, yönetmen yerine oturdu. Genç oyuncuya zaman vermek için bir süre sahneye bakmadı. Sonra başını kaldırdı ve Duran’la göz göze geldi.</p>

      <p class="osman-duz">“Şimdi!” diye düşündü yönetmen ve elinde yine aynı sihirli değnek varmış gibi kolunu sahneye uzatıp, perdenin açıldığını işaret etti.</p>

      <p class="KB" id="toc_marker-12-3">Alkışlar Duran İçin</p>

      <p class="osman-duz">Genç oyuncu 1300’lerin değil, 2000’lerin başındaydı şimdi...</p>

      <p class="osman-duz">Zaman akmış her şey değişmişti ama “insan” adı verilen umutsuz varlığın insan yönü ne yazık ki hep yerinde saymıştı...</p>

      <p class="osman-duz">Duran, Dante’yi sahneye aktarmaya çalışmadı bu kez...</p>

      <p class="osman-duz">Doğup büyüdüğü kentin perde arkasını, üstelik gözleriyle görmüş biri olarak, bizzat dile getirdi...</p>

      <p class="osman-duz">İlk üçlüğü tamamlar tamamlamaz, gözlerinden birer damla yaş süzüldü...</p>

      <p class="osman-duz">Yönetmen Cebrail oturmakta olduğu sandalyesinden kalktı ve oyuncusunu alkışlamaya başladı. Kulisten de alkış sesleri geldi. Belli ki zamanı geldiğinde sahneye çıkmak için hazır bekleyen başta Gizem ve Burak olmak üzere öteki oyuncular da başrol oyuncusunun performansından büyük bir sevinç duymuşlardı.</p>

      <p class="osman-duz">Yönetmen Duran’ı tebrik etmek için sahneye gelince, onlar da sahnenin arkasından çıktılar.</p>

      <p class="osman-duz">Yönetmeni, oyuncusu, teknisyeniyle herkes genç oyuncunun etrafını sardı, başarısını kutladı.</p>

      <p class="osman-duz">Genç oyuncu prova yeniden başladığında da aynı başarıyı gösterdi ve onun başarısı öteki oyuncuları da teşvik etti. Bütün oyuncular, bu kez rollerini tam yönetmenin istediği gibi oynadılar.</p>

      <p class="osman-duz">Herkes sevinirken, yönetmen Cebrail yine de temkinli olması gerektiğini düşündü. “Bakalım” dedi kendi kendine, “oyunun seyirci karşısında oynanacağı ilk gece neler olacak?”</p>

      <p class="osman-duz"><span>Gerçekten, acaba Duran ve öteki oyuncular, İtalya’dan gelecek seçiciler kurulunun ve öteki izleyicilerin önünde de, az önce tamamlanan provada gösterdikleri başarıyı gösterebilecekler miydi?</span></p>

      <p class="KB" id="toc_marker-12-4">Cebrail’in En Zor Anı</p>

      <p class="osman-duz">Başarılı geçen provadan sonra, tiyatro grubu tam dağılmak üzereyken, Duran Cebrail’e “Bir kahve içecek kadar vaktin var mı?” diye sordu. Daha yönetmen cevabını vermeden “Aynı soruyu Gizem ve Burak’a da soracağım” diye ekledi.</p>

      <p class="osman-duz">Yönetmen, Duran’ın teklifine şaşırmadı. Genç oyuncunun, üçüyle birden konuşmak istediği konunun ne olduğunu tahmin etmesi zor değildi. Asıl zor olan, oyun seyircinin önüne çıkmadan yapılacak bu tür konuşmaların, Duran’ı sahnede nasıl etkileyeceğini tahmin etmekti.</p>

      <p class="osman-duz">Cebrail düşünmeye başlayınca Duran emrivaki yaptı:</p>

      <p class="osman-duz">“O halde gidip Gizem ve Burak’la konuşayım.”</p>

      <p class="osman-duz">Gizem ve Burak da arkadaşlarından gelen teklif üzerine tıpkı Cebrail gibi tereddüt ettiler. Güzel kız daha atak davrandı ve hemen “Cebrail ne cevap verdi?” diye sordu.</p>

      <p class="osman-duz">Duran sanki aksi mümkün olamazmış gibi “Tabii ki gelecek” dedi. Böylelikle, Gizem ve Burak’a da kahve içme teklifini kabul ettirmiş oldu.</p>

      <p class="osman-duz">Sonra yine koşarak geri döndü ve Cebrail’e seslendi:</p>

      <p class="osman-duz">“Onlar hazır, haydi çıkalım.”</p>

      <p class="osman-duz">Sözlerini tamamlar tamamlamaz arkasını dönüp yürüdü.</p>

      <p class="osman-duz">Az sonra, dört arkadaş Tünel’de, Cafebar’daydılar.</p>

      <p class="osman-duz">Akşamüstleri bankonun arkasında görev yapan dövmeli barmen, saat henüz 15.00 bile olmadığından, garson olarak çalışıyordu. Gizem’i kapıda görür görmez, etrafındaki üç erkeğe rağmen kendini onun hizmetine adadı. Gizem tabii ki yine göz alıcıydı. Üstelik bu kez sadece mini etek ve iskarpinleriyle değil, göğüs dekoltesiyle de dikkat çekiyordu. Cafebar’da bulunan tüm erkek ve bir kısım kadın nüfus, güzel kıza yutkunarak baktı.</p>

      <p class="osman-duz">Cafebar’da esen Gizem fırtınasının ilk farkına varan yine Burak oldu. “Yaktın yine ortalığı Gizem” dedi. Onun kıskançlıktan çok yaramazlık kokan bu davranışı, her zaman olduğu gibi Cebrail’in utangaç yanını ortaya çıkardı. Şakayı kendisi yapmasa da yüzü kızardı.</p>

      <p class="osman-duz">Duran, oyundaki başarıdan sonra sanki karakter değiştirmiş gibiydi. Daha önce girmekten kaçındığı bu tür sohbetlere bu kez “Her zaman” diyerek katıldı.</p>

      <p class="osman-duz">Güzel kız, genç oyuncunun güzelliğiyle ilgili olarak kendisine ilk kez bir göndermede bulunduğunu düşündü. İltifatlara daha fazla sessiz kalmasının kabalık olarak yorumlanmaması için “Beatrice’in Dante Alighieri’yi fetheden ilahi güzelliğine sahip olmayı tercih ederdim” diye karşılık verdi gülerek ikisine birden.</p>

      <p class="osman-duz">Cebrail iki erkek oyuncuyu kıskandı. Aslında hiç niyeti yokken, kendi ağzıyla, sözü hiç istemediği ama Cafebar’a konuşulsun diye geldikleri konuya sürükledi.</p>

      <p class="osman-duz">“Yoksa” dedi, “Gizem’in ne kadar güzel olduğunu konuşmak için mi gelmiştik buraya?”</p>

      <p class="osman-duz">Yönetmenin bu sözleri söylerken özellikle Duran’a bakması, masanın derlenip toparlanmasına yol açtı. Genç oyuncu konuşmayı başlatması gerektiğini düşündü:</p>

      <p class="osman-duz">“Cebrail, sana teşekkür ederim. Oyunla seyirci karşısına çıktığımızda bir başarı sağlayacaksak eğer ve benim de payım olacaksa, bunu sana borçlu olacağımı bilmeni istiyorum. Bugünkü provaya kadar sana böyle bir şey söyleyebileceğimi aklımın ucundan bile geçirmezdim. Ama şimdi durum farklı. Başta sen olmak üzere hepinizin, gösterdiğim performansın beni çok mutlu ettiğini bilmenizi istiyorum.”</p>

      <p class="osman-duz">Cebrail, Duran’ın bu sözlerinin girizgâh olduğunu hissetti. Gizem ve Burak da en az yönetmen kadar genç oyuncunun sözü nereye ve nasıl bağlayacağını merak ettiler. Duran konuşmasını yönetmene dönük olarak sürdürdü:</p>

      <p class="osman-duz">“Doğrusunu söylemem gerekirse, birkaç gündür başımdan geçenlerin, oyunla ilgili olduğunu sahnedeki uyarına kadar anlamamıştım. Provaya başlarken söylediğin sözler, ilahi bir ışık gibi aydınlanmama yol açtı!”</p>

      <p class="osman-duz">Genç adam sözlerini tamamlayınca, yönetmen Gizem ve Burak’a baktı. Cebrail’in yüz ifadesi şaşırdığını ele veriyordu.</p>

      <p class="osman-duz">Gizem “Acaba nasıl bir karşılık verecek?” diye düşündü.</p>

      <p class="osman-duz">Burak ise “Cebrail’in en zor anı” dedi kendi kendine.</p>

      <p class="osman-duz">Yönetmen, masadaki herkesin kendi ağzından çıkacak sözlere kilitlenmiş olduğundan emindi. Sihrin bozulmaması için dikkatli olmalıydı. Asla böbürlenmemesi gerektiğini tabii ki biliyordu. Sözlerini iyi seçmeye gayret etti.</p>

      <p class="osman-duz">“Ben bir şey yapmadım” dedi önce. Ağzından çıkan sözleri hiç beğenmeyince Gizem ve Burak’a baktı. Duran gibi onlar da merakla kendisini dinlemeyi sürdürüyorlardı.</p>

      <p class="osman-duz">“Sen, bizzat kendin, bugün ilk kez eserin içine girmeyi becerdin Duran” dedi ıkına sıkına.</p>

      <p class="osman-duz">Güçbela kurduğu bu cümle bitince, Cebrail sustu. Masadaki herkes şaşırmıştı. Duran sözü kimseye bırakmadı:</p>

      <p class="osman-duz">“Tabii ki bu kadar basit değil. Önce benim için müthiş bir plan hazırladın. Sonra o planın kusursuz bir şekilde uygulanmasını sağladın.”</p>

      <p class="osman-duz">Cebrail biraz şaşırmış, biraz da devam et der gibi baktı genç oyuncunun yüzüne. Duran devam etti:</p>

      <p class="osman-duz">“Sen de ben de biliyoruz ki her şey <span class="char-style-override-9">İlahi Komedya</span>’nın bir nüshasını trende bıraktığın an başladı ve senin de tahmin etmiş olduğun üzere, arkası çorap söküğü gibi geldi.”</p>

      <p class="osman-duz">Cebrail tıpkı az önce olduğu gibi, şaşırdığını ve devam etmesini istediğini sözleriyle değil yüzüyle ifade etti. Yönetmenin bu tavrı üzerine, Duran anorağının cebinden tuğla gibi bir <span class="char-style-override-9">İlahi Komedya</span> çıkardı ve kapağını kaldırdı.</p>

      <p class="osman-duz"><span class="char-style-override-9">“Visita Interiora Terrae Rectificando Invenies Occultum Lapidem”</span> dedi ve tercüme etti.</p>

      <p class="osman-duz"><span class="char-style-override-9">“Dünyanın derinliklerini ziyaret et, damıtırken gizli taşı bulacaksın!”</span></p>

      <p class="osman-duz">Genç oyuncu kitabın sayfalarını çevirmeyi sürdürdü:</p>

      <p class="osman-duz"><span class="char-style-override-9">“Günlerden perşembe, aylardan nisan olacak. 1300’de öyleydi çünkü. Kaçı olacağını sen bulacaksın. Sonra karanlık ormana dalacaksın tıpkı adaşın DurANTE gibi. Sen Bay DURANte, Cehennem’i onun gibi tanıyacaksın.”</span></p>

      <p class="osman-duz">Kitabın üzerine harika bir el yazısıyla alınmış uzun cümleyi okuduktan sonra başını kaldırdı Duran ve “Bu notun sahibi kim?” diye sordu.</p>

      <p class="osman-duz">Cebrail “Nereden buldun bu kitabı?” diye sordu en şaşkın haliyle.</p>

      <p class="osman-duz">“Metronun Taksim istasyonundan Levent’e doğru gitmek için trene bindiğimde, benim için bıraktığın yerde buldum” dedi Duran, her şeyin farkında olduğunu hissettirmek istercesine.</p>

      <p class="osman-duz">“Demek düşürmüşüm” dedi Cebrail. Genç adamın araya girmesine fırsat tanımadan, şaşırtıcı bir de soru sordu:</p>

      <p class="osman-duz">“Kitabı senin için bıraktığımı ve üzerine alınmış notları da yine senin için yazmış olduğumu nereden çıkarıyorsun?”</p>

      <p class="osman-duz"><span>Duran midesine sıkı bir yumruk yemiş gibi oldu. Süratle içinde bulundukları 10 Nisan Salı gününden 5 Nisan Perşembe gününe döndü. “Tıpkı” diye düşündü, “odamdayken aynı cümleyi ilk okuduğum zaman olduğu gibi.” Oysa Cafebar’a gelirken, yönetmenin yaptıklarını kabul edeceğinden ne kadar da emindi genç oyuncu. Son bir umutla “Şuradan” dedi ve elindeki kitaptan, kendisine dayanak olarak seçtiği cümleyi işaretparmağıyla göstererek okudu:</span></p>

      <p class="osman-duz"><span class="char-style-override-9">“... tıpkı adaşın DurANTE gibi. Sen Bay DURANte, Cehennem’i onun gibi tanıyacaksın.”</span></p>

      <p class="osman-duz">Okumasını tamamlayan Duran, kitabı Cebrail’in göreceği gibi tutmaya devam edip, parmağıyla DurANTE ve DURANte sözcüklerini tek tek işaret etti.</p>

      <p class="osman-duz">“Benim ismim Duran ve Durante’nin kısaltılmışı. Tıpkı Dante’nin isminin Durante’nin kısaltılmışı olduğu gibi.”</p>

      <p class="osman-duz">Genç adam, kanıtını göstermiş olmanın verdiği güvenle devam etti:</p>

      <p class="osman-duz">“Bu mesajı üzerime alınmam için hayli kuvvetli bir nedenim var anlayacağın!”</p>

      <p class="osman-duz">Cebrail gülümsedi. Gizem ve Burak, yönetmenin vereceği cevabı merak içinde beklemeye başladılar. Onların ve Duran’ın beklediği cevap sonunda geldi:</p>

      <p class="osman-duz">“Hepiniz biliyorsunuz ki oyunun adına henüz karar vermiş değiliz. <span class="char-style-override-9">İlahi Komedya</span> deyip geçiyoruz. Hatırlayacağınız üzere, oyun seçiciler kurulu tarafından izlenene kadar, aklımıza gelenlere kendimizi bağlamamak konusunda hemfikir olmuştuk.”</p>

      <p class="osman-duz">Yönetmen konuşmasının bu noktasında üç oyuncusuna “Yanılıyor muyum?” der gibi baktı ve sözlerini sürdürdü:</p>

      <p class="osman-duz">“İsimle ilgili verilmiş bir kararımızın olmadığına tekrar dikkatinizi çekmek istiyorum. İtalya’ya gitme aşamasına gelebilirsek, tüm seçenekleri tekrar önümüze koyup, seçiciler kurulunun tavsiyelerini de göz önünde bulundurarak karar vermeyi kararlaştırmamış mıydık?”</p>

      <p class="osman-duz">Yönetmen bu kez az öncekinden farklı olarak, oyuncularının tek tek cevap vermelerini bekledi ve hepsinin ağzından “Evet” sözcüğünü çıkarttırdı.</p>

      <p class="osman-duz">Duran tam araya başka bir konu sokacaktı ki Cebrail “Bir dakika, sözlerim bitmedi daha” diyerek onu durdurdu.</p>

      <p class="osman-duz">“Evet, senin adın Duran ve bu Durante’nin kısaltılmışı. Ben de bu özel durumdan hareket ederek o sözcükleri yan yana getirdim. Ama bu, sadece oyuna isim bulmak için yapılmış bir çalışma o kadar. Sana yazılmış bir mesaj olduğunu nereden çıkardığını henüz anlayabilmiş değilim dostum!”</p>

      <p class="osman-duz">Duran ne diyeceğini bilemedi. Yönetmenin söyledikleri hiç de akla aykırı görünmüyordu.</p>

      <p class="osman-duz">O düşünürken, Gizem ve Burak kendi kendilerine “Acaba ikna olacak mı?” diye sordular.</p>
    </div>
  </div>
</body>
</html>
