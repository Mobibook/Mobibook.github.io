<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-7.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:c75c0c9f-d470-44c8-85e1-a0db56922462" name="Adept.expected.resource" />
</head>

<body>
  <div id="x6-7.html" xml:lang="tr-TR">
    <div class="Basic-Text-Frame">
      <p class="Govde"></p>

      <p class="BB" id="toc_marker-7">II</p>

      <p class="osman-ara para-style-override-12">DAHA BÜYÜK ACILARA DOĞRU</p>

      <p class="osman-duz">Yassıada’dan yıldırım hızıyla ayrılan gri dinozor, Sirkeci yakınlarına kadar hiç hız kesmedi. Şoförden bozma kaptan, süratli deniz aracının yolcularını Galata Köprüsü’ne çok yakın bir noktada indirdi.</p>

      <p class="osman-duz">Birkaç gece satıcısı ve arada bir geçen otomobiller sayılmazsa, gündüzleri yürümekte bile zorlanılan Sirkeci ıssız sayılırdı.</p>

      <p class="osman-duz">Duran, daha önce bu saatlerde burada bulunmadığı için, semtin geceleri ne kadar farklı bir hal aldığına şaşırdı. Saatine baktı, gecenin ikisiydi. Etrafta taksi olup olmadığına baktı. Vardı. Müşteri bekleyenlerin yanı sıra, arada bir boş geçen taksiler de gördü. Demek evine dönebilirdi.</p>

      <p class="osman-duz">O düşünürken Erdoğan Bey, Gizem ve Burak’ın ortasında Sirkeci Garı istikametinde yürümeye başlamıştı bile. Kendisinin de peşleri sıra geleceğini düşünmüş olsalar gerek, hiç duraksamamışlardı.</p>

      <p class="osman-duz"><span>Duran, başından geçen bunca tatsız işten sonra yine de peşleri sıra gidecek miydi arkadaşlarının? “Tatsız işler” diye düşünür düşünmez, biraz da kendi yüzünden canlarını zor kurtardıkları şeytan ayinini hatırladı. Ardından aklına öteki saçmalıklar geldi...</span></p>

      <p class="osman-duz">İzbe bir varoş binasında kan revan horoz dövüşü... Kumarhane işlevi gören muhteşem yalıda otuz saniyede otuz milyon doların el değiştirmesi... Ve çok değil, sadece yarım saat kadar önce, Yassıada’da bulunan metruk köşkte, canlarını zor kurtardıkları nefes kesen bir satan ayini...</p>

      <p class="osman-duz">Genç oyuncu durduğu yerde düşünmeyi sürdürürken, arkadaşları aradaki mesafeyi açtıkça açıyorlardı. Nasıl olduysa, Duran’ın aklına, tam da o anda yaşadıklarının gerçek olup olmadığını sorgulamak gelmişti. Gerçek miydi sahiden bütün başından geçenler? Yoksa bir rüyadaydı da uyanınca her şey normale mi dönecekti?</p>

      <p class="osman-duz">Genç adam bir an için bile olsa, kendisini bir başka dünyaya geçmiş gibi hissetti. O düşünürken Erdoğan Bey ve arkadaşları yürümelerini sürdürüyor, her geçen saniye kendisinden biraz daha uzaklaşıyorlardı.</p>

      <p class="osman-duz">Duran taksiye binip evine, sıcak yatağına dönmek ile geceye birlikte başladığı arkadaşlarını yakalamak arasında defalarca gidip geldi.</p>

      <p class="osman-duz">Dönmesi, cehenneme doğru çıktığı seyahatten de vazgeçmesi demek olacaktı ki bunu göze alamazdı. Bir faninin, üstelik dünya gözüyle cehennemi görmesi hangi sıklıkta başına gelebilirdi ki? Dahası, tam da Dante’nin ünlü eseri <span class="char-style-override-9">İlahi Komedya</span>’yı oynarken böyle bir imkân yakalamak, kumar makinesinde üç kirazı yan yana getirmekten bile zor bir olasılıktı.</p>

      <p class="osman-duz">Duran zihninde Sirkeci istikametinde koşmaya başladı!</p>

      <p class="osman-duz">Ama buna henüz karar vermemişti ki!</p>

      <p class="osman-duz">Ya da acaba aklı değil de içgüdüleri mi gruptan ayrılmamasını söylemişti Duran’a?</p>

      <p class="osman-duz">Veya bilinçaltı, <span class="char-style-override-9">İlahi Komedya</span>’nın şu bölümünü hatırlatmış olabilir miydi?</p>

      <p class="osman-duz"><span class="char-style-override-9">“Haydi daha büyük acılara doğru inelim şimdi,</span></p>

      <p class="osman-duz"><span class="char-style-override-9">yola çıktığımda ışıyan yıldızlar kararmaya başladı,</span></p>

      <p class="osman-duz"><span class="char-style-override-9">burada duramayız uzun süre.”</span></p>

      <p class="KB" id="toc_marker-7-1">“Ölmek mi İstiyorsun Yoksa?”</p>

      <p class="osman-duz">Oyuncu tam koşmaya başladığı anda, önündeki direğin arkasına saklanmış bacak kadar bir çocuk önüne atladı. Çocuktu filan ama elindeki bıçak hiç de iğreti durmuyordu.</p>

      <p class="osman-duz">Ufaklık, öteki elinde, küçük bir naylon torba tutuyordu. Belli ki torbanın içinde uyuşturucu bir madde olan bali vardı. Bıçağını gelişigüzel salladı. Duran korktu. Genç adamı korkuttuğunu görünce pis pis sırıttı ufaklık. Elindeki torbayı ağzını ve burnunu kaplayacak şekilde yüzüne götürüp derin bir nefes aldı. Ardından yine bıçağı kaldırdı ve “Sakın kıpırdama!” diye emretti! Henüz kartlaşmaya bile fırsat bulamamış sesi, alabildiğine otoriter çıkmıştı.</p>

      <p class="osman-duz">Duran gerçekten korktu. Söylenileni yaptı. İyi ki de yapmıştı. Çünkü o durunca, öteki elektrik direklerinin ve saklanılabilecek her şeyin arkasından, çoğunluğu erkek bir sürü çocuk fırladı ortaya ve hep bir ağızdan bağrışmaya başladılar:</p>

      <p class="osman-duz">“Ver cüzdanını! Ver diyorum haydi! Ölmek mi istiyorsun yoksa ha? Ver, ver, ver!”</p>

      <p class="osman-duz">Çocuklar yavaş yavaş Duran’ın etrafını çevirdiler.</p>

      <p class="osman-duz">Genç oyuncu, etrafındaki dairenin giderek daralmaya başladığını hissetti</p>

      <p class="osman-duz">“Ver cüzdanını” diyordu birisi, “Yoksa ölürsün” diyordu bir diğeri, “Ver, ver, ver” diyorlardı sonra hep bir ağızdan.</p>

      <p class="osman-duz">Genç adam acaba korkutup kaçırabilir miyim diye tam karşısında duran eli bıçaklı çocuğa bir hamle yaptı. Hiç de beklediği gibi olmadı. Başta bıçaklı olmak üzere öteki çocuklar da ona doğru bir hamle yaptılar. Belli ki topluluk kalabalık olmanın verdiği gücün farkındaydı.</p>

      <p class="osman-duz">Yaptığı gereksiz hamle, genç oyuncuyu elinde bıçak olan çocukla burun buruna getirmişti.</p>

      <p class="osman-duz"><span>Çocuk, elindeki bıçağı genç oyuncunun bacağına saplamak üzere kolunu geriye doğru çekti.</span></p>

      <p class="osman-duz"><span>Tıpkı yavaş oynatılan bir film gibi, diye düşündü Duran. Şimdi bıçak bacağına girecek ve kendisi yere düşecekti. Sonrasının ne olacağını düşünmeye takatı kalmamıştı.</span></p>

      <p class="osman-duz"><span>Çocuğun geri çektiği bıçaklı el geriye doğru gitmişti gitmesine ama bir türlü ileriye gelemiyordu.</span></p>

      <p class="osman-duz"><span>Genç oyuncu başını kaldırıp bakınca, Erdoğan Bey’in, beline bile zor gelen çocuğun elini yakalamış olduğunu gördü. Hayal gördüğünü düşündü.</span></p>

      <p class="osman-duz"><span>Adam bıçağı almış ve denize fırlatmıştı. Sonra bağırmadan ama son derece otoriter bir ses tonuyla çocukların hepsine birden bir soru sormuştu:</span></p>

      <p class="osman-duz"><span>“Eşkıyalık yok, demedim mi ben size?”</span></p>

      <p class="osman-duz"><span>Bıçağı elinden alınmış olan da dahil olmak üzere, tüm çocuklar süklüm püklüm olmuş, hep bir ağızdan “Evet” demişlerdi.</span></p>

      <p class="osman-duz"><span>“Peki ya o bali torbası ne? Ben size baliden uzak durulacak demedim mi?” diye sormuştu bu kez de Erdoğan Bey.</span></p>

      <p class="osman-duz"><span>Bıçağı elinden alınmış ve küçük bali torbasını da yere atmış olan çocuk sırıtmış, “Bali değil ki o, korksun diye elime torba aldım” demişti.</span></p>

      <p class="osman-duz"><span>Duran neye uğradığını şaşırmıştı. Şaşkınlığı epey sürdü.</span></p>

      <p class="osman-duz"><span>O kendine gelmeye çalışırken, Erdoğan Bey çocuklara başka şeyler daha söylemiş ama genç oyuncu edilen lafların hiçbirini duymamıştı. Şaşkınlıktan kurtulmaya çalışırken aklına Burak ve Gizem geldi. Acaba onlar nerede, ne yapıyorlardı?</span></p>

      <p class="osman-duz"><span>Genç adam başını kaldırıp etrafa baktı.</span></p>

      <p class="osman-duz"><span>Az ileride, Burak ve Gizem de kendisi gibi inanamaz gözlerle olup biteni izliyorlardı. Demek gerçekten, Erdoğan Bey kendisini gözü dönmüş çocuk sürüsünden kurtarmıştı.</span></p>

      <p class="osman-duz"><span>Duran’ın sırtından aşağıya doğru soğuk bir damla ter süzüldü.</span></p>

      <p class="KB" id="toc_marker-7-2">Fareli Köyün Kavalcısı</p>

      <p class="osman-duz">Sokak çocukları ve Erdoğan Bey önde, kendisi ve iki arkadaşı arkada yürürlerken, bu manzarayı bir yerden hatırladığını düşündü Duran. Hafızasını zorlayınca, az ilerisinde oluşan tablonun aklına nereden geldiğini buldu. Çocukların önünde yürür haliyle Erdoğan Bey, tıpkı fareli köyün kavalcısı gibi görünüyordu.</p>

      <p class="osman-duz">Genç adam, yanı sıra yürümekte olan Gizem’e “Çok ilginç biri” dedi. Başka söyleyecekleri de vardı:</p>

      <p class="osman-duz">“Çocukların belli ki kalbini kazanmış. Baksana hepsi birden nasıl sevgi gösteriyorlar ona.”</p>

      <p class="osman-duz"><span>Duran ile Gizem’in konuşmalarına kulak misafiri olan Burak “Benden duymuş olma ama kendisi de sokak çocuğuymuş bir zamanlar” deyince, genç adam şaşkınlıktan küçükdilini yutacak gibi oldu.</span></p>

      <p class="osman-duz">Gizem de belli ki onun kadar şaşırmıştı duyduklarına. Kulaklarının kendisini yanıltıp yanıltmadığını anlamak için sordu:</p>

      <p class="osman-duz">“İnanmıyorum. Erdoğan Bey bir sokak çocuğu muymuş?”</p>

      <p class="osman-duz">“Evet. Bir keresinde birilerine hayat hikâyesini anlatırken duymuştum. Gevezeliğime yenik düştüm ve sizinle ona ait bir sırrı paylaşmış oldum. Lütfen az önce söylediğimi unutun. Hakkında öğrenmek istediğiniz bir şey varsa kendisine sorun. İsterse anlatır.”</p>

      <p class="osman-duz">Duran ve Gizem şaşkınlık içinde birbirlerine baktılar.</p>

      <p class="osman-duz">Duran “Peki” dedi, “sen nereden tanıyorsun Erdoğan Bey’i?”</p>

      <p class="osman-duz">Burak uzun uzun düşündükten sonra “Söyleyemem” dedi. Kestirip atmış olmamak için sözlerini dikkatle seçerek bir açıklama yaptı:</p>

      <p class="osman-duz">“Paylaşmak istemeyeceği başka sırlarını da ifşa etmemek için, sussam iyi olacak.”</p>

      <p class="osman-duz">Bu esnada Cankurtaran altgeçidinden geçilmiş, Kumkapı istikametinde ilerleyen sokaklardan birine sapılmıştı.</p>

      <p class="osman-duz">Az sonra öndeki grup bir kapının önünde durunca, üç arkadaş da durdular. Çocuklardan daha önce bıçakla Burak’ı tehdit etmiş olan bir kapıyı yokladı ve açtı. Aynı çocuk, önce sanki evine misafir gelmiş de buyur ediyormuş gibi Erdoğan Bey’i içeriye aldı. Ardından on civarında çocuğu içeriye soktu ve en sonunda da üç kişilik büyükler grubuna yol verdi. Geride kimse kalmadığından emin olunca yolun iki tarafını tekrar kontrol etti ve kapıyı kapattı.</p>

      <p class="osman-duz">Çocuklardan biri cebinden çıkardığı bir kibritle sağa sola konulmuş mumları yakarken, Erdoğan Bey “Son mekânınız burası mı?” diye sordu.</p>

      <p class="osman-duz">Çocuklar hep bir ağızdan konuşmaya başladılar. Hepsi de aynı anlama gelecek şekilde başka kelimeler kullanarak barındıkları son yerin bu ev olduğunu ifade ettiler. Sonra hepsi ayrı bir köşeye ilişti. Erdoğan Bey de sırtını bir duvara yaslayarak yere oturdu.</p>

      <p class="osman-duz">Burak, Gizem ve Duran ayakta kalmışlardı. “Otursanıza birer yer bulup kendinize” dedi Erdoğan Bey ve onların oturmasını beklemeden sokak çocuklarına döndü:</p>

      <p class="osman-duz">“Anlatın bakalım, görüşmeyeli neler oldu?”</p>

      <p class="osman-duz">Kız çocuklardan biri sanki bir marifetmiş gibi “Bana ameliyat yaptılar” dedi. Kirli eşofmanını sıyırdı ve belinin sağ kısmına denk gelen yara izini gösterdi.</p>

      <p class="osman-duz">“Kaybolmuştu ya hani” dedi büyük çocuklardan biri.</p>

      <p class="osman-duz">Bir başkası “Sonra aniden ortaya çıktı” dedi en şaşkın haliyle.</p>

      <p class="osman-duz">Duran’ı bıçakla tehdit etmiş olan ufaklık “Biz polisin yakalayıp yurda geri gönderdiğini düşünmüştük. Öyle olmamış. Birileri götürüp ameliyat etmiş” diye özetledi olup biteni.</p>

      <p class="osman-duz">Erdoğan Bey çocukların söylediklerini dikkatle dinlemişti. Bu esnada kız çocuğu sıyırmış olduğu kirli eşofmanı tekrar indirdi.</p>

      <p class="osman-duz">“Şu mumu da al buraya gel bakalım” dedi küçük kıza Erdoğan Bey.</p>

      <p class="osman-duz">Çocuk söylenileni yaptı. Önce gidip kendisine işaret edilen mumu aldı sonra ameliyat yerini görmek isteyen adama yaklaştı ve yara izini gösterdi.</p>

      <p class="osman-duz">Erdoğan Bey çocuğun iyileşmeye yüz tutmuş ameliyat izini dikkatle inceledi.</p>

      <p class="osman-duz">“Hasta olduğun için mi ameliyat yapıldı sana?”</p>

      <p class="osman-duz">“Hasta değildim” dedi kız çocuğu ve hikâyesini anlatmaya koyuldu.</p>

      <p class="osman-duz">Duran ve ötekiler kulaklarına inanamadılar. Anladıkları kadarıyla, birileri çocuğu bir otomobille kaçırmış, hiçbir hastalığı olmamasına karşın ameliyat etmiş, yarası iyileşince aldıkları yere bırakmışlardı.</p>

      <p class="osman-duz">Erdoğan Bey “Organ mafyası!” deyince, üç arkadaş meseleyi anladı. Adamın söyleyeceği başka şeyler de vardı:</p>

      <p class="osman-duz">“Sokaktaki çocuklar çok korumasız. Organ mafyası için mükemmel hedef teşkil ediyorlar. Ağızları var dilleri yok. Sözde devletin koruması altındalar ama ölseler kimsenin haberi olmuyor. Ameliyat izi, küçük kızın böbreklerinden birinin alındığını gösteriyor.”</p>

      <p class="osman-duz">Açıklamasını tamamlayan Erdoğan Bey, çocuğa bir dizi soru sordu ve cevaplar aldı.</p>

      <p class="osman-duz">Çocuk kendisini kaçıran aracın plakasını, markasını, rengini hatırlamıyordu. Nereye götürüldüğüne dair de bir fikri yoktu. Hiçbir eşkâl kalmamıştı aklında. Ne kadar alıkonulduğuna dair de bir şey söyleyebilecek durumda değildi. İşi bittikten sonra getirildiği otomobilin plakasına, modeline ve rengine de dikkat etmemişti.</p>

      <p class="osman-duz">“İşte böyle” dedi Erdoğan Bey ve devam etti:</p>

      <p class="osman-duz">“Sıfıra sıfır, elde var sıfır. Ne bileceksin de kimin peşinden, nasıl gideceksin? Haydutlar istedikleri organlara, tam da iz bırakmayacakları kimseleri seçerek ulaşıyorlar.”</p>

      <p class="KB" id="toc_marker-7-3">“Ölü Canlar Diyarı”</p>

      <p class="osman-duz"><span>Erdoğan Bey derin bir iç çekti. “Ölü canlar diyarı” dedi. Burak’ın az önce ağzından kaçırıp, Duran ve Gizem’in duymamış gibi davranmaya söz verdikleri sırrını, orada bulunan herkesle paylaşmaya karar vermişti:</span></p>

      <p class="osman-duz"><span>“Ölü canlar diyarından, ölmeden çıkan ender çocuklardan biriyim ben!”</span></p>

      <p class="osman-duz"><span>Duran şaşırdı. Ama şaşırmasının nedeni, adamın kendisinin de zamanında bir sokak çocuğu olduğunu söylemesi değildi. Genç oyuncu, asıl onun kurmuş olduğu cümleye takılmıştı.</span></p>

      <p class="osman-duz"><span>“Ölü canlar diyarından ölmeden çıkmak mı?” diye sordu.</span></p>

      <p class="osman-duz"><span>Şaşırma sırası Erdoğan Bey’e gelmişti:</span></p>

      <p class="osman-duz"><span>“Ne var bunda?”</span></p>

      <p class="osman-duz"><span>“Daha önce bu cümlenin benzerini bir yerde duymuş muydunuz Erdoğan Bey?”</span></p>

      <p class="osman-duz"><span>Erdoğan Bey son derece kendinden emin bir ses tonuyla “Hayır!” dedi.</span></p>

      <p class="osman-duz"><span>Duran, bu kez de şaşırmış gözlerle Gizem ve Burak’a baktı. Az önce Erdoğan Bey’e sorduğu soruyu, bu kez biraz da açıklama katarak sadece arkadaşlarına yöneltti:</span></p>

      <p class="osman-duz"><span>“</span><span class="char-style-override-9">İlahi Komedya</span><span>’nın kendisini ya da Gogol’ün</span> <span class="char-style-override-9">Ölü Canlar</span> <span>isimli romanını dikkatle okumuş biri, Dante kaynaklı ‘ölü canlar’ sözcüklerini mutlaka hatırlar değil mi?”</span></p>

      <p class="osman-duz"><span>Sokak çocukları tarafından işgal evi olarak kullanılan izbede, uzun süren bir sessizlik oldu. Erdoğan Bey, Duran’a ne demeye çalıştığını sordu. Sokak çocukları da bakışlarıyla hiçbir şey anlamadıklarını ifade eder gibiydiler.</span></p>

      <p class="osman-duz"><span>Cılız çırpınışlarla beyhude yere karanlığı yenmeye çalışan mumlara, Gizem’in yumuşak sesi güç verdi. Güzel kız, bildiklerini</span> Erdoğan Bey ve sokak çocuklarıyla paylaşmaya koyuldu:</p>

      <p class="osman-duz">“<span class="char-style-override-9">İlahi Komedya</span>’da <span class="char-style-override-9">‘Ölü canlar diyarına ölmeden gelen bu adam da kim?’</span> diye bir soru vardır. Dante’den altı yüz küsur yıl sonra, Puşkin’in tavsiyesi üzerine <span class="char-style-override-9">Ölü Canlar</span>’ı yazmaya başlayan Gogol, eserini tıpkı <span class="char-style-override-9">İlahi Komedya</span> gibi üç bölüm olarak tasarlar. Gogol ilk ciltte, yarattığı kahraman Çiçikov’un, kendi çıkarları uğruna yaptığı kötülükleri anlatır. Bu bölüm tıpkı <span class="char-style-override-9">İlahi Komedya</span>’da olduğu gibi cehennemde geçer. Sonra sıra Çiçikov’un vicdan sahibi, ahlaklı bir adam olduğunun anlatılacağı ‘Cennet’ bölümüne gelince, problemler çıkar. Gogol bu bölümü de yazar yazmasına ama girdiği bir bunalım nedeniyle tüm yazdıklarını yakar. Sonradan bu bölümü yazmak için epey uğraşır ünlü yazar. Yazabilir mi yazamaz mı anlatmayacağım. Merak eden bir kitapçı dükkânına gidip <span class="char-style-override-9">Ölü Canlar</span>’ı alır, okur.”</p>

      <p class="osman-duz">Burak, anlamaz gözlerle Gizem’i dinlemiş olan Erdoğan Bey’e bir açıklama yapmasının zorunlu olduğunu düşündü:</p>

      <p class="osman-duz">“Anlayacağınız, farkında bile olmadan İlahi Komedya’da söylenene çok yakın bir cümle kurdunuz.”</p>

      <p class="osman-duz">Erdoğan Bey başını salladı.</p>

      <p class="osman-duz">Konuşmalardan doğal olarak bir şey anlamayan çocuklar ise, ilk kez duydukları “ölü canlar” sözünü birbirlerini korkutmak için hafızalarının bir kenarına kaydettiler.</p>

      <p class="osman-duz">Kısa bir suskunluktan sonra, Erdoğan Bey başka bir konuya atlamaya karar verdi. Çocuklara bir soru sordu:</p>

      <p class="osman-duz">“Bir kız daha kayıptı, ondan haber alabildiniz mi?”</p>

      <p class="osman-duz">Çocuklar her zaman olduğu gibi hep bir ağızdan cevapladılar onu.</p>

      <p class="osman-duz">Anlaşılan şuydu: Kendi gruplarından bir kızın kaybolduğunu haber verdikten sonra, aynı kızın, kadın satıcılarının tuzağına düştüğünü öğrenmiş ama bunu bir türlü Erdoğan Bey’e iletememişlerdi. Bilgi kendilerine, Tarlabaşı’nda barınan sokak çocukları tarafından verilmişti. Tarlabaşı grubunun lideri, isterlerse çocuğun pazarlandığı yeri gösterebileceklerini de söylemişti.</p>

      <p class="osman-duz">Erdoğan Bey, sokak çocuklarını dikkatle dinledikten sonra uzun uzun düşündü. O düşünürken, ne tiyatrocular grubundan ne de sokak çocuklarından kimse ne bir soru sordu ne de bir şey söyledi.</p>

      <p class="osman-duz">Bir süre sonra Erdoğan Bey saatine baktı ve herkese birden “Biz kalkıyoruz” diye seslendi. Ayağa kalkmadan önce cebinden bir miktar para çıkardı, oturduğu yere bıraktı.</p>

      <p class="osman-duz">“Bununla yiyecek bir şeyler alırsınız. Eşkıyalık ve bali yok! Unutmayın!”</p>

      <p class="osman-duz">Çocuklar, sanki orası evleriymiş de misafirlerine güle güle demeleri gerekiyormuş gibi ayağa kalktılar.</p>

      <p class="osman-duz">Misafirler kapıdan çıkarken, Erdoğan Bey Sirkeci’de Duran’a bıçak çeken çocuğa “Sen bizimle gel” dedi. Çocuk sevindi.</p>

      <p class="osman-duz">Sokağa çıktıklarında, kapıda Mercedes’in beklediğini gören Duran şaşırdı. Şoför gri dinozoru nerede ve ne zaman bırakmış ve buraya gelmesi gerektiğini nasıl tahmin etmişti?</p>

      <p class="osman-duz">Görünüşüyle bile ürküntü veren adam, tıpkı horoz dövüşü mekânının önünde yaptığı gibi patronu binsin diye otomobilin arka sağ kapısını açtı. Erdoğan Bey tercihini yine önde oturmaktan yana kullandı. Bu kez, önce sokak çocuğuna şoförle arasına oturması için yol verdi, sonra kendisi bindi. Arka koltuğun müdavimleri de yerlerine oturunca, Mercedes hareketlendi.</p>

      <p class="osman-duz">Erdoğan Bey saatine bakıp “Üç buçuk olmuş. Tevekkeli değil, karnım acıktı” dedi ve sadece otomobilin arkasında oturanlara yönelik olarak “İşkembe çorbası sever misiniz?” diye sordu. Aldığı cevap olumlu olunca, bu kez şoförüne ve sokak çocuğuna döndü, çeşitli talimatlar vermeye başladı.</p>

      <p class="osman-duz">Erdoğan Bey, Mercedes Kasımpaşa’daki işkembeciye ulaşana kadar durmaksızın konuştu. Üç genç oyuncunun şaşkınlık dolu bakışları arasında, kaçırılmış küçük kızla ilgili planını açıkladı ve bunun için ne tür hazırlıklar yapılması gerektiğini tüm ayrıntılarıyla anlattı.</p>

      <p class="osman-duz">İşkembecinin önünde otomobilden inerken “Siz” dedi şoför ve sokak çocuğuna son olarak, “söylediğim işleri, sabaha hatta gerekirse yarın akşamüstüne kadar tamamlamış olun. Gerisini hep birlikte halledeceğiz. Anlaşıldı mı?”</p>

      <p class="osman-duz">Şoför ve sokak çocuğu Erdoğan Bey’i “Anlaşıldı!” diye cevapladılar.</p>

      <p class="KB" id="toc_marker-7-4">“Cehennem Değilse Ne?”</p>

      <p class="osman-duz">İşkembeci dükkânında, garson müşterilerini kapıda karşıladı, masa gösterdi.</p>

      <p class="osman-duz">Erdoğan Bey bir parça ekmeğin üzerine biraz karabiber ve tuz ekip ağzına atarken “Siz de benim kadar acıktınız mı?” diye sordu. Gençler başlarını salladılar.</p>

      <p class="osman-duz">Erdoğan Bey lokmasını yutunca, bu kez doğrudan Duran’a yönelik olarak, rakamlarla arasının nasıl olduğunu sordu. Duran anlamaz gözlerle bakınca, sözlerine açıklık getirmeye çalıştı:</p>

      <p class="osman-duz">“İstatistik Kurumu’na göre, 2008 ile 2011 arasında, yani dört yılda, yaklaşık üç yüz bin çocuk suç işledi. Adalet Bakanlığı’nın dava dosyaları ise bu rakamın dört yüz binden fazla olduğunu söylüyor.”</p>

      <p class="osman-duz">Erdoğan Bey konuşmasını Duran’a dönük olarak yapsa da rakamları duyan Burak kendisini tutamadı. “Vay canına!” diye tepki verdi. Gizem ve Duran da başlarını salladılar. Adam devam etti:</p>

      <p class="osman-duz">“İstatistik Kurumu malum, Türkiye’yi Avrupa Birliği’ne şirin göstermek için rakamlarla oynuyor. Adalet Bakanlığı’nın rakamları ise, tüm suçlar yargıya intikal etmediği için güvenilir değil. Bana göre, ülkemizde her yıl en az bir milyon çocuk suç işliyor. Söyleyin bakalım şimdi bana Duran Bey, bu cehennem değilse ne?”</p>

      <p class="osman-duz">Duran, Erdoğan Bey’in cümlesinden “cehennem” sözcüğünü cımbızla çekip çıkardı.</p>

      <p class="osman-duz">Az sonra siparişler geldi.</p>

      <p class="osman-duz">Kaşıklar kâselerin sonuna ulaşırken, Erdoğan Bey az sonra dağılacaklarını söyledi ve son bir açıklamada bulundu:</p>

      <p class="osman-duz">“Otomobilde kulak misafiri olduğunuz gibi, küçük kızla ilgili planımızı yarın gece uygulayacağız. Çorbada tuzunuz olsun isterseniz ne âlâ. Bana gelince, tek başıma bile kalsam, o çocuğu iblislere yem etmeyeceğim. Katkıda bulunmak isteyenler yarın akşam Tarlabaşı’ndaki Emniyet Müdürlüğü’nün önünde saat 22.00’de olacağımı bilsinler. En çok beş dakika beklerim. Yoksa işime bakarım.”</p>
    </div>
  </div>
</body>
</html>
