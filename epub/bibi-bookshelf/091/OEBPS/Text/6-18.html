<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-18.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:c75c0c9f-d470-44c8-85e1-a0db56922462" name="Adept.expected.resource" />
</head>

<body>
  <div id="x6-18.html" xml:lang="tr-TR">
    <div class="Basic-Text-Frame">
      <p class="Govde"></p>

      <p class="sayfa-basi" xml:lang="en-GB"><span xml:lang="en-US">11 Nisan Çarşamba</span></p>

      <p class="sayfa-basi" xml:lang="en-GB"><span xml:lang="en-US">Cennet</span></p>

      <p class="BB" id="toc_marker-14">I</p>

      <p class="osman-ara para-style-override-12">ERDOĞAN BEY’İN PEŞİNDE</p>

      <p class="osman-duz">Genç oyuncu, bir yolunu bulup tuhaf adamla konuşmalıydı. Aramaya kendisine en yakın yer olan Yeniköy’deki kumarhaneden başlamaya karar verdi.</p>

      <p class="osman-duz">Otomobilini park ederken yanına yaklaşan iki korumaya “Erdoğan Bey’le konuşmak için geldim” dedi. İki görevli birbirlerine baktıktan sonra biri “Adınızı öğrenebilir miyim?” diye sordu. Öteki “Bize biraz müsaade eder misiniz lütfen?” diyerek yalıya girdi.</p>

      <p class="osman-duz">Birkaç dakika sonra geri dönen güvenlik görevlisi “Kendisi burada değil ama içeride sizinle görüşmek isteyen biri var” diyerek Duran’a kapıyı işaret etti ve yol gösterdi.</p>

      <p class="osman-duz">Genç adam ikinci katta oyun masalarının arasından geçerken, oraya ilk geldiği günü hatırladı:</p>

      <p class="osman-duz">Erdoğan Bey’i horoz dövüşü mekânında ilk kez görüşü, sonra yol boyu onun otomobilinde gerçekleşen saçma sapan muhabbet ve az sonra ikinci kez gireceği odada iki kumarbaz arasında gerçekleşen otuz saniyelik oyun...</p>

      <p class="osman-duz"><span>Yalının, bir başka şekilde ifade edilecek olursa kumarhanenin sahibi, otuz saniye içinde otuz milyon dolarlık mülkünü kaybedince anahtarları nasıl da teslim etmişti sükûnet içinde Erdoğan Bey’e...</span></p>

      <p class="osman-duz">Acaba şimdi nerede ve ne yapıyordu?</p>

      <p class="osman-duz"><span>Ve tabii, Erdoğan Bey o anda yalıda olmadığına göre, artık onun odası haline gelmiş olan ofiste, kendisini kim karşılayacaktı?</span></p>

      <p class="osman-duz"><span>Duran düşünceleriyle halleşirken, yol gösteren görevli odanın kapısını vurdu ve kapıyı açarak içeriye girebileceğini işaret etti. O içeriye girerken, masasında oturmakta olan adam kalktı ve “Hoş geldiniz” diyerek elini uzattı.</span></p>

      <p class="osman-duz"><span>“Ama siz” dedi Duran, “siz yalıyı Erdoğan Bey’e kaybetmemiş miydiniz?”</span></p>

      <p class="osman-duz"><span>“Evet” diye cevapladı yalının eski sahibi genç adamı ve devam etti:</span></p>

      <p class="osman-duz"><span>“O akşam sana ne söylemiştim? Gelecek seferki oyunu yüzde yüz ben kazanacağım, dememiş miydim? Tam şöyle söylemiştim diye hatırlıyorum: Altıpatlar tabancayla oynanan Rus ruletinde, eğer beş kez paçayı kurtarırsan altıncıda mutlaka vurulursun! Erdoğan Bey’in o akşam da dahil olmak üzere beni beş kez yendiğini, bir sonrakinde sıranın yüzde yüz bana geleceğini garanti etmemiş miydim?”</span></p>

      <p class="osman-duz"><span>Genç oyuncu başını salladı. Gerçekten de kumarhanenin sahibiyken tam da bunları söylemişti. O düşünürken, kumarbaz konuşmasını sürdürdü:</span></p>

      <p class="osman-duz"><span>“Sizi barda bıraktıktan sonra yalının bahçesine çıktık. Erdoğan Bey’e, kaybettiğim yalı üzerine aynı değerde bir başka mülkümü göstererek benimle yazı tura atıp atmayacağını sordum. Evet dedi. Attık. Ben kazandım.”</span></p>

      <p class="osman-duz"><span>Duran, duydukları karşısında en azından yalı için kart açıldığı akşam şaşırdığı kadar şaşırdı. Bocalayarak ama arka arkaya bir sürü soru sordu:</span></p>

      <p class="osman-duz"><span>“Peki ya yazı tura atmak istemeseydi? Ya tabanca altıpatlar değil de yedi, sekiz, dokuz ve daha fazla patlar olsaydı?”</span></p>

      <p class="osman-duz"><span>Adam gülümsedi, “İstersen önce ilk soruna cevap vereyim” dedi. “Eğer bahçeye çıktığımızda, yalı üzerine yazı tura atma teklifimi reddetseydi, Erdoğan Bey, Erdoğan Bey olmazdı. O zaman ne o beni tanırdı ne ben onu.</span>”</p>

      <p class="osman-duz">Duran, daha cümlesini bitirmeden adamın hakkını teslim etti. Acaba öteki sorusuna ne cevap verecekti?</p>

      <p class="osman-duz">“İkinci soruna gelince; hatırlıyorsan, sana o gün kumarı Rus ruletine benzetmemin bir inanış olduğunu söylemiştim. Oyunu oynamak için gereken, demiştim, bir altıpatlar toplu tabanca ve bir de mermi. Mermiyi tabancanın topundaki deliklerden birine sokar çevirirsin, kafana doğrultur ateş edersin, patlarsa ölürsün. Sorun kalmaz. Patlamazsa, kafasına ateş etme sırası rakibine geçmiş olur. O zaman, tetik ilk çekildiğinde, merminin patlama olasılığı 6’da 1’dir demiştim ya hani, o söylediğimi unut ve 7’de 1, 8’de 1 ya da 1.000’de 1 olduğunu farz et. Ne fark eder?”</p>

      <p class="osman-duz">Duran kumarbazın sorusuna hazırlıksız yakalanmıştı. Nasıl soru şimdi bu böyle, der gibi baktı. Kumarbaz, genç oyuncunun zorlandığını hissetti. Aslında, sorusunu bir cevap almak için sormadığını düşündü. Derdi, söylemek istediklerini en iyi biçimde dile getirmekten ibaretti. Bu nedenle kaldığı yerden devam etti:</p>

      <p class="osman-duz">“Şimdi söyleyeceklerime dikkat et! Asıl önemli olan da bu zaten. Bilmen gereken sadece ve sadece şu: Eğer sürdürebilme gücün ve cesaretin varsa, mermi bir gün mutlaka senin istediğin doğrultuda patlar! Bu demektir ki sürdürebilme gücü ve cesareti olan herkes, günün birinde Erdoğan Bey olur!”</p>

      <p class="osman-duz">Genç adam bu kez tatmin olmuş bir şekilde başını salladı. Ayağa kalktı, kumarhanenin hem eski ve hem de yeni sahibi olarak tanıdığı adamın elini sıktı ve teşekkür etti. Bir de sorusu vardı:</p>

      <p class="osman-duz">“Erdoğan Bey’i nasıl bulabilirim?”</p>

      <p class="osman-duz">Duran’ın kumarbazdan alacağı cevap, şaşırmasına yol açacaktı:</p>

      <p class="osman-duz"><span>“Bilmem. Sana bir şey söyleyeyim mi genç dostum, ben Erdoğan Bey’in soyadını bile bilmem. Ne işyerinin nerede olduğundan haberim vardır ne de evinin. Şu ana kadar, kendisine bir kez bile telefon etmişliğim yoktur. İstediğinde o beni arar ve eliyle koymuş gibi bulur.”</span></p>

      <p class="osman-duz">Eli güçlü bir şekilde sıkılınca, Duran konuşmanın tamamlandığını hissetti ve önce odadan sonra kumarhane olarak kullanılan yalıdan ayrıldı. Erdoğan Bey’i horoz dövüşü mekânında aramayı düşündüyse de yeri bulamayacağından korkarak vazgeçti. Otomobilin direksiyonuna geçerken aklına Durusu’ya çiftliğe gitmek geldi ama bu kez de yolculuğun bir saatten fazla süreceğini hesapladı. Orada değilse, gidiş geliş iki saatten fazla zaman kaybetmiş olacaktı. Motoru çalıştırdı. Sultanahmet’e gidip sokak çocuklarını bulmayı düşündü. Acaba onlar kendisine yardımcı olurlar mıydı? Bu fikri de bir sürü belirsizlikle doluydu. Son olarak aklına, Süleymaniye’nin arka sokaklarında bulunan Osmanlı evi geldi. Acaba Erdoğan Bey hâlâ birkaç saat önce geride bıraktığı bu evde olabilir miydi? Ya da evde bulunan birileri kendisine onun yerini söyleyebilir veya en azından telefonunu verebilir miydi? Tekrar saatine baktı, denemeye karar verdi.</p>

      <p class="KB" id="toc_marker-14-1">Cebrail’le Baş Başa</p>

      <p class="osman-duz">Duran evin kapısını çalarken saatine bir kez daha baktı. 02.00’ye yaklaşıyordu. Kimse açmayınca zile bir kez daha dokundu. Bahçede yakılan bir lambanın ışığı dışarıya da yansıyınca, genç adam evde birilerinin olduğunu anladı, sevindi. Az sonra ahşap kapı aralandı ve Cebrail kapıdan başını uzattı. İki adam karşılıklı şaşırdılar.</p>

      <p class="osman-duz">Yönetmen “Ne işin var senin bu saatte burada?” diye sordu uyku sersemliğiyle, oyuncu “Ben de sana aynı soruyu soracaktım” dedi karşısında hiç beklemediği bir adamı görmüş olmanın getirdiği şaşkınlıkla.</p>

      <p class="osman-duz">Duran, Cebrail’in hâlâ az önce sormuş olduğu soruya cevap beklediğini görünce, kendini bir açıklamada bulunmak zorunda hissetti:</p>

      <p class="osman-duz">“Erdoğan Bey’i arıyorum. Otomobildeyken senden yardımcı olmanı istedim, olmadın. Burak ve Gizem’i aradım, telefonunu bilmediklerini söylediler. Yalıya uğradım, yoktu. Aklıma Durusu’ya gitmek geldiyse de çok uzak olduğu için vazgeçtim. Şansımı burada denemeye karar verdim.”</p>

      <p class="osman-duz">Genç adamın açıklamaları Cebrail’i şaşırttı. “Demek” dedi, “Erdoğan Bey’le konuşacakların bu kadar önemli.”</p>

      <p class="osman-duz">Duran başını salladı. Cebrail geriye doğru çekildi, Osmanlı evinin kapısını oyuncuya açtı. Genç adam içeriye girdi, arkadaşının peşine takıldı. Yönetmen, genç adamı daha önce zikir ayini yaparken görmek fırsatı bulduğu salondan geçirdi ve içinde bir kanepe de bulunan küçük bir çalışma odasına aldı. Yer gösterdi ve karşısına oturdu. Duran sormadan o anlattı:</p>

      <p class="osman-duz">“Burası bir dergâh dostum. Erdoğan Bey tarafından bizim için alındı.”</p>

      <p class="osman-duz">Duran “Siz kimsiniz?” diye sordu.</p>

      <p class="osman-duz">“Ailem, tarihi bin yılı aşan bir tarikatın koruyucusu ve sürdürücüsüdür. Birkaç saat önce senin de katıldığın zikir töreni gibi pek çok faaliyetimiz var. Yalnız, tarikat dedim diye zihninde konuyu olmayacak noktalara sürükleme. Bizim ki dogmalardan, taassuptan uzak olanların yolu. Çıkış noktası din, mezhep ya da benzerleri değil, insan sevgisi. İşte tam da bunun için senle yollarımız kesişti. Dante’nin <span class="char-style-override-9">İlahi Komedya</span>’sını yönetmem teklif edildiğinde bir saniye bile tereddüt göstermememin ve kendimi tüm varlığımla oyuna adamamın nedeni bu.”</p>

      <p class="osman-duz">Duran duyduklarına şaşırdı ama sözünü kesmeden yönetmenin söylediklerini sonuna kadar dinledi. Sonra olabilecek en nobran ses tonuyla “Ne alakası var?” diye sormaktan kendini alamadı.</p>

      <p class="osman-duz">Yönetmen, arkadaşının sorusunu hiç yumuşatmadan sormasından etkilendi.</p>

      <p class="osman-duz"><span>“O zaman derinleşeceğiz demektir” dedi ve “Yeterince vaktin var mı?” diye sordu.</span></p>

      <p class="osman-duz"><span>Yönetmenin sorusu, Duran’a aslında oraya Erdoğan Bey’i bulmak için gelmiş olduğunu hatırlattı.</span></p>

      <p class="osman-duz"><span>Cebrail onun ne düşündüğünü anladı.</span></p>

      <p class="osman-duz"><span>“Erdoğan Bey’i unut dostum. Sana otomobilde de söylediğim gibi, artık o yok. Bir daha, ancak o seni ne zaman görmek isterse o zaman görüşebilirsin. Ve sakın, bunun nedenini sorma. Çünkü, beni çok zor durumda bırakmış olursun. Söyleyemem! Buna karşılık, eğer istersen seninle az önce başladığımız konuyu konuşmaya devam edebilirim. Belki gerçekleştireceğimiz konuşma kafa yorduğun konuyu anlamana yardımcı olur.”</span></p>

      <p class="osman-duz"><span>Duran, aklında Erdoğan Bey’le ilgili son duydukları olduğu için “Hangi konu?” diye sordu Cebrail’e.</span></p>

      <p class="osman-duz"><span>“Dante’nin ve</span> <span class="char-style-override-9">İlahi Komedya</span><span>’nın, herhangi bir yazar ve kitap olmaktan öte ilgimi çekmesi ve bunu sahneye aktarmakta duyduğum istek konusu.”</span></p>

      <p class="osman-duz"><span>Duran aklını yönetmenin söylediklerine verince ne demek istediğini anladı.</span></p>

      <p class="osman-duz"><span>“Başla o zaman. Vaktim bol. Ama yarın yapacağımız prova için birkaç saat uyumam gerektiğini unutma. En iyisi dörtten önce evime ulaşmam olur.”</span></p>

      <p class="osman-duz"><span>Oyuncusunun sözleri yönetmeni güldürdü. Saatine baktı.</span></p>

      <p class="osman-duz"><span>“Saat 02.15. Eğer lafımı çok kesmez ve her cümlemle ilgili soru sormazsan, söz veriyorum seni kırk beş dakika sonra azat ederim. Şimdi müsaadenle az önce başladığım yerden devam edeyim: Dante’yi benim gözümde çok özel yapan neden ne biliyor musun? Hıristiyan olmakla birlikte, açık bir kafaya sahip olması.</span> <span class="char-style-override-9">İlahi Komedya</span> <span>ilk bakışta dinsel bir metin gibi görünmekle birlikte, aslında o günün din çıkışlı toplumlarına yapılmış bir laik yaşam tarzı önerisi. Tam bu noktada, izninle eserin çıkış noktasının Müslümanlık olduğunu söylemem lazım. Kimi yobazlar Hazreti Muhammed ve Hazreti Ali’yle ilgili yazdıkları nedeniyle Dante’yi İslam düşmanı olarak ilan etmişlerse de ben onlara pek aldırmıyorum. Beni asıl ilgilendiren, Dante’nin dünyayı Allah’ın bir ifadesi olarak ele alması. İnsanın Allah’a, ancak kendisini olgunlaştırarak yakınlaşabileceğini ifade eden, bugüne kadar yazılmış en iyi birkaç eserden biridir</span> <span class="char-style-override-9">İlahi Komedya</span><span>. Burada önemli bir noktaya temas edip geçeceğim. Hayatı boyunca eline örneğin İbnül Arabi’nin</span> <span class="char-style-override-9">Fütühat ül-Mekkiye</span><span>’sini almamış olanlar, Dante’nin yazdıklarına gökten zembille inmiş gibi yaklaşırlar. Oysa Dante, tasavvufa ağırlık veren kendisinden önce yaşamış yazarları çok iyi okumuştur. Ve doğal olarak</span> <span class="char-style-override-9">İlahi Komedya</span><span>’yı onlardan hareketle yazmıştır. Sahneye koyduğumuz oyundan hareket edecek olursak, sözgelimi senin Cennet’e seyahatin, aslında miracın ta kendisidir dostum. Öteki dünyaya yolculuk fikri ne Dante’yle başlamış ne de onunla sona ermiştir. Ebülalâ el-Maarri’nin</span> <span class="char-style-override-9">Risalet ül-Gufran</span><span>’ı olmadan</span> <span class="char-style-override-9">İlahi Komedya</span> <span>olmazdı. Tabii</span> <span class="char-style-override-9">İlahi Komedya</span> <span>olmasaydı ne Goethe’nin</span> <span class="char-style-override-9">Faust</span><span>’u ne de ona karşılık Muhammet İkbal tarafından yazılan</span> <span class="char-style-override-9">Cavidname</span> <span>olurdu. Kısacası, ben</span> <span class="char-style-override-9">İlahi Komedya</span><span>’ya bir dünya mirası olarak yaklaşıyorum. İşte bu nedenle, senin fikrin olan yarışmaya katılma projesi bana çok heyecan veriyor ve birçok tiyatro grubunun bu eser üzerinde çalışıyor olmasını fazlasıyla önemsiyorum.”</span></p>

      <p class="osman-duz">Cebrail’in Dante ve <span class="char-style-override-9">İlahi Komedya</span>’yla ilgili yaptığı uzun konuşma Duran’ı şaşırttı. Kendisinin de ucundan köşesinden epey okumuş olduğu konuyla ilgili olarak yönetmenin bu kadar çok şey biliyor olmasından etkilenmişti. Bir şeyler söylemesi gerektiğini düşündü. Ne diyeceğini bilemedi. “İlginç” dedi ve sustu. Onun tek sözcüklük cümlesi üzerine, Cebrail genç adamı evine geri göndermesinin zamanının geldiğini düşündü:</p>

      <p class="osman-duz">“Haydi, şimdi doğru evine Durante Pisani. İyice dinlen. Çünkü yarın gerçekten de büyük bir gün olacak.”</p>

      <p class="KB" id="toc_marker-14-2">Horoz ve Kartal</p>

      <p class="osman-duz"><span>Duran’ın evine ulaşması 03.15’i buldu. Neyse ki anne ya da babası ayakta değildi. Kimseyle konuşmayacak olması hoşuna gitti. Ertesi gün gerçekleşecek provaya hazır olabilmek için hemen kendini yatağa attı, başucu lambasını kapattı.</span></p>

      <p class="osman-duz"><span>Genç oyuncu başını yastığa koyar koymaz uyudu.</span></p>

      <p class="osman-duz"><span>Sabahleyin gözlerini açar açmaz “Uyumak değil dünya değiştirmek” diye düşündü uykuda geçirdiği zaman dilimi için. Gözünün önüne ilk olarak o devasa horoz geldi. Neredeyse bütün dünyayı kanatları altına alacak irilikteki horozun renkleri ne kadar da şaşırtıcıydı.</span></p>

      <p class="osman-duz"><span>Duran’ın, horozla başlayan serüvenini dünya kadar büyük bir kartalla sürdürmesi de ayrı bir fasıldı. Jüpiter’in katına, sırtında bir nokta gibi kaldığı kartal sayesinde yükselmişti Duran. Efsaneler dünyasında özel bir yeri olan kartalın, rüyasına neden girdiğini tam olarak biliyordu genç adam.</span> <span class="char-style-override-9">İlahi Komedya</span><span>’da yazılı satırlar yol açmıştı kuşkusuz bu rüyayı görmesine.</span></p>

      <p class="osman-duz"><span>“Peki” diye sorguladı kendini, “o muhteşem horoz neden vardı rüyamda?”</span></p>

      <p class="osman-duz"><span>“Horoz dövüşü” diye düşündü şimşek hızıyla ve hemen Erdoğan Bey’in mekânı geldi aklına. Herhalde, Dante’nin kartalı ile Erdoğan Bey’in horozu, rüya bu ya, bir araya gelmişlerdi.</span></p>

      <p class="osman-duz"><span>Kartal ve horoz üzerine tekrar düşününce, aklına Cebrail’in Osmanlı evinde söyledikleri geldi. Dante’nin</span> <span class="char-style-override-9">İlahi Komedya</span><span>’yı kaleme alırken Hazreti Muhammed’in miraç yolculuğundan etkilenmiş olduğuna vurgu yapmıştı genç adam. Duran biraz daha düşününce, rüyasında gördüğü dev horozun Erdoğan Bey’in horozu değil, İslam peygamberinin miraç yolculuğuna başlarken karşılaştığı horoz olduğu noktasına vardı.</span></p>

      <p class="osman-duz"><span>“Ne ilginç” dedi kendi kendine, “ben de yolculuğuma bir horoz dövüşü mekânında başlamamış mıydım zaten?”</span></p>
    </div>
  </div>
</body>
</html>
