<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-15.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:c75c0c9f-d470-44c8-85e1-a0db56922462" name="Adept.expected.resource" />
</head>

<body>
  <div id="x6-15.html" xml:lang="tr-TR">
    <div class="Basic-Text-Frame">
      <p class="Govde"></p>

      <p class="sayfa-basi" xml:lang="en-GB"><span xml:lang="en-US">10 Nisan Salı</span></p>

      <p class="sayfa-basi" xml:lang="en-GB"><span xml:lang="en-US">Araf’ta üçüncü gün</span></p>

      <p class="BB" id="toc_marker-11">I</p>

      <p class="osman-ara para-style-override-12">ŞOFÖR VE CEBRAİL</p>

      <p class="osman-duz">Cebrail deponun önüne yaklaşırken otomobilin saatine bilmem kaçıncı kez baktı. Dijital gösterge 01.30’u gösteriyordu. Gaza biraz daha yüklendi. Az sonra deponun önündeydi. O otomobilini park ederken, Erdoğan Bey’in şoförü çıkageldi.</p>

      <p class="osman-duz">Yönetmen Cebrail otomobilinden iner inmez karşısına dikilen Erdoğan Bey’in şoförüne “Hayrola dayı?” dedi.</p>

      <p class="osman-duz">Şoför, Cebrail’in sorusuna cevap vermek yerine, şaşkınlığını ifade etti:</p>

      <p class="osman-duz">“Ne işin var burada?”</p>

      <p class="osman-duz">Yönetmen mümkün olduğunca kısa, neden orada olduğunu anlattı. Konuşurken, gerçekten de dayısı olan şoförün, içeride neler olup bittiğinden habersiz olduğunu anladı. Peki, nasıl olmuştu bu?</p>

      <p class="osman-duz"><span>“Uzun süre kalacaklarını düşündüğüm için, arabayı uygun bir yere park edeyim dedim. Arka sokakta bir yer bulup geri döndüm. Şuradaki pencere kenarına ilişip, çıkmalarını beklemeye başladım. Nereden bilebilirdim ki daha içeriye girerlerken aksilik çıkacağını!”</span></p>

      <p class="osman-duz">Görünüşüyle hiç de mütenasip konuşmayan, Duran’ın tabiriyle “ayı postu içindeki beyefendi” bir nefes aralığı verdikten sonra, nasıl olup da bu noktaya gelindiğini sorgulamaya devam etti:</p>

      <p class="osman-duz">“Buraya gelmek, Duran için kurduğunuz planın bir parçası değil miydi? Neden güvenlik görevlisini Erdoğan Bey’in geleceğinden daha önce haberdar etmediniz?”</p>

      <p class="osman-duz">Cebrail, dayısının sorusunu “Erdoğan Bey planın dışına çıktı” diye cevapladı.</p>

      <p class="osman-duz">Şoförün yüzü asıldı. “Anlamıştım” dedi.</p>

      <p class="osman-duz">Cebrail “Nasıl anladın?” diye sorunca, adam anlatmaya başladı:</p>

      <p class="osman-duz">“Son gün o kadar hızlı hareket etmeye başladı ki yetişemez oldum. Ama her şey plan dahilinde yürüdüğü için, çok da dert etmedim. Aslında küçük kızı kurtardığımız noktaya kadar ufak tefek sorunlar hariç her şey yolundaydı.”</p>

      <p class="osman-duz">Şoför biraz düşündü, sonra içeride ne olduğunu da merak ettiği için aceleyle konuştu:</p>

      <p class="osman-duz">“Mesela, Yassıada’da sorunun başlamasına yol açan Erdoğan Bey değildi. Ayin esnasında yapılanlar Duran’ın tahammül sınırını aşınca, silahına sarılmak zorunda kaldı. Aslında böylelikle bir anlamda herkesin hayatını kurtardı. Tarlabaşı’nda küçük kızın kurtarılması esnasında sertlik göstermesi de işin doğası öyle gerektirdiği içindi. Bütün bunlardan gayet eminim.”</p>

      <p class="osman-duz"><span>Uzun boylu konuşunca depoya girmelerinin gecikeceğini, bunun da iyi sonuçlar vermeyebileceğini gayet iyi bilen şoför, sözlerini toparlamaya karar verdi. Bir an önce, herhangi bir tersliğe yol açmadan duruma müdahale etmeliydiler. Buna karşılık, geçen yirmi dört saati nasıl geçirdiklerini anlamadan ne yapacaklarına karar vermek, yanlış davranmalarına yol açabilirdi. Mümkün olduğunca hızlı ama önemli noktaları atlamadan gözlemlerini yeğenine aktarmaya devam etti. Bu süre zarfında gözlerini deponun kapısından hiç ayırmadı.</span></p>

      <p class="osman-duz">“Çiftliğe giderken her şeyin yoluna girmiş olduğunu düşündüm. Tarlabaşı’nda içine düştükleri gösteri sadece Erdoğan Bey’i değil, gençleri de çok heyecanlandırmıştı. Ama çiftliğe vardığımızda hepsi sakinleştiler. Her şey yeniden normale döndü. Akşam yemeğinin ardından, Erdoğan Bey aniden depoya gelmek istediklerini söyledi. Az önce de söylediğim gibi, bunun hazırladığınız planın bir parçası olduğunu zannettim...”</p>

      <p class="osman-duz">Cebrail dayısını dikkatle dinledikten sonra, “Neyse ne! Bakalım içeride durum nasıl?” diyerek deponun kapısına yöneldi. Bu arada aldığı bilgilerin ışığında taşları yerine oturtmaya çalıştı. Meselenin görünen tarafı, Erdoğan Bey’in sahibi olduğu depoya girmekte zorluk çekince, engeli silah zoruyla aşmaya çalışmasıydı. Peki, görünmeyen ve asıl önemli tarafta durum nasıldı?</p>

      <p class="osman-duz">Yönetmen tam kapıyı çalacaktı ki durdu ve “Olacak iş değil!” diye söylendi.</p>

      <p class="osman-duz">Dayısı olan şoför ona “Evet, değil!” diyerek karşılık verdi.</p>

      <p class="osman-duz">Cebrail zile dokunmak üzere olduğu parmağını çekti ve beklemeye başladı.</p>

      <p class="KB" id="toc_marker-11-1">Güvenlik Müdürü Devrede</p>

      <p class="osman-duz"><span>Süratle gelen otomobil tam Cebrail’in aracının arkasında durdu ve içinden telaş içinde biri indi. Daha aracının kapısını kapatmadan “Ne var, ne oluyor burada?” diye bağırdı. Sonra koşarak deponun kapısında zili çalmak üzere olan şoför ve yönetmenin yanına geldi.</span></p>

      <p class="osman-duz">“Kimsiniz? Polis misiniz? Ben bu binanın güvenlik müdürüyüm!”</p>

      <p class="osman-duz">Gelen heyecanlı adamın güvenlik müdürü olması, Erdoğan Bey’in şoförünü ve Cebrail’i rahatlattı. Şoför de kendisini ve yeğenini tanıttı:</p>

      <p class="osman-duz">“Ben Erdoğan Bey için çalışıyorum. Bu da yeğenim. Patronunuzun dostudur. Telefonla kendisini arayıp, başının dertte olduğunu söylemiş. Onun için alelacele geldi.”</p>

      <p class="osman-duz"><span>Güvenlik müdürüne aldığı bilgi yetmiş olsa gerek, bir an bile tereddüt etmeden deponun ziline dokundu. Kapıyı korku içinde kıvranan güvenlik görevlisi açtı.</span></p>

      <p class="osman-duz"><span>“İyi ki geldiniz efendim. Çok korktum. Adının Erdoğan Bey olduğunu söylüyor. Deponun sahibiymiş. Ben kendisini bir kez bile görmedim. Arkadaşlarıyla birlikte geldi, ağzıma koca bir tabancanın namlusunu soktu ve zorla kapıları açtırdı. Ben de dördünü birden içeriye kilitledim. Başka ne yapabilirdim ki? Ya bir şey çalmaya kalksalardı, değil mi?”</span></p>

      <p class="osman-duz"><span>Heyecandan tir tir titreyen güvenlik görevlisinin tavrı güvenlik müdürünü kızdırdı:</span></p>

      <p class="osman-duz"><span>“Yeter be adam! Kes zırlamayı! Düş önümüze, gidip bakalım gerçekten Erdoğan Bey miymiş?”</span></p>

      <p class="osman-duz"><span>Birkaç bölümden geçen dört kişi, kepenk benzeri bir kapının önüne gelince durdular.</span></p>

      <p class="osman-duz"><span>Güvenlik görevlisi, kapının açılıp kapanmasını sağlayan dijital kilidin tuşlarına şifreyi girdi. Kepenk yukarıya doğru yavaş yavaş açıldı.</span></p>

      <p class="osman-duz"><span>İçeride, Erdoğan Bey ve üç konuğu Dali’nin</span> <span class="char-style-override-9">İlahi Komedya</span> <span>için çizdiği ve bir başka ülkeye gönderilmek üzere bekletilen resimleri incelemekle meşguldü.</span></p>

      <p class="osman-duz"><span>Patronunu tanıyan güvenlik müdürü derhal derdini anlatmaya koyuldu:</span></p>

      <p class="osman-duz"><span>“Özür dilerim beyefendi. Elemanım sizi daha önce hiç görmemişti. Yüzünüzü bilmiyor. Yabancı birini içeriye almak istemediği için önce benimle konuşmak istemiş ama anladığım kadarıyla biraz geç kalmış. Lütfen kusurumuza bakmayın. Sizden ve misafirlerinizden özür diliyorum.”</span></p>

      <p class="osman-duz"><span>Erdoğan Bey özür dileyen güvenlik müdürüne ve onun yanında süt dökmüş kedi gibi duran güvenlik görevlisine gülümsedi.</span></p>

      <p class="osman-duz"><span>“Kabahat onda değil, bende. O görevini yapmaya çalıştı. Ben aceleci davrandım. Tabancamı çıkarmam hataydı.”</span></p>

      <p class="osman-duz"><span>Erdoğan Bey, güvenlik müdürü ve görevlisiyle hesabını kapatmış olduğunu düşünmüş olsa gerek, cevap vermelerini beklemeden bu kez Cebrail ve şoförüne döndü.</span></p>

      <p class="osman-duz"><span>Duran, adamın pozisyonunu değiştirirken az önceki buyurgan yüz halinden eser kalmadığını fark etti. Erdoğan Bey deponun sorumlularına karşı ne kadar rahatsa, şoförü ve Cebrail’e döndüğünde o kadar rahatsız bir yüz ifadesi takınmıştı.</span></p>

      <p class="osman-duz"><span>Genç oyuncu, Erdoğan Bey’in yüzündeki süratli değişikliği ve son aldığı durumu nasıl yorumlaması gerektiğini bilemedi. Tuhaf adamın yeni yüz hali aklına, önce üzgün, sonra telaşlı, ardından korkak gibi sözcükler getirdi. Yine de bu sözcüklerden hiçbirinin Erdoğan Bey’in o andaki durumunu tam olarak tarif etmeye yetmeyeceğinin gayet iyi farkındaydı.</span></p>

      <p class="osman-duz"><span>Duran son olarak “Acaba o sözcük endişe olabilir mi?” diye sordu kendi kendine. Bu sözcük de içine tam olarak sinmemişti. Yoksa hepsi birden miydi? Bilemedi.</span></p>

      <p class="osman-duz"><span>O düşünürken, Erdoğan Bey “Şey” diye başladı konuşmasına. Biraz şoförüne, biraz da Cebrail’e yönelik konuştu:</span></p>

      <p class="osman-duz"><span>“Aslında o kadar da telaşlanacak bir şey yok. Biz de güzel güzel geziyorduk sergiyi. Önce görevliyi, sonra gençleri biraz korkutmuş olabilirim ama şu anda hepimizin keyfi yerinde.”</span></p>

      <p class="osman-duz"><span>Erdoğan Bey pek de inanır gibi kurmadığı cümlesini tamamlayınca, bu kez tanık arar gibi etrafına baktı. Sözlerini doğrulayabilecek üç gençten ses çıkmadı. Böyle olunca, Erdoğan Bey “Katılmıyor musunuz bana?” diye sordu açık açık. Yine ses gelmeyince “Dali’nin resimleri üzerine konuşuyor ve birbirimizle neler düşündüğümüzü paylaşıyorduk. Öyle değil mi?” dedi.</span></p>

      <p class="osman-duz"><span>Tuhaf adamın yalvarırcasına sorduğu bu sorular üzerine, üç genç ne diyeceklerini şaşırdılar.</span></p>

      <p class="osman-duz"><span>Duran, pek de kendinden emin olmayan bir tavırla “Evet, tabii...” gibi birkaç sözcüğü ağzında geveledi.</span></p>

      <p class="osman-duz">Burak keyfi yerindeymiş gibi davranmayı, arkadaşından biraz daha iyi oynadı. “Her şey yolunda, bir sorun yok!” dedi.</p>

      <p class="osman-duz">Gizem, Burak’tan da iyi bir performans sergiledi:</p>

      <p class="osman-duz">“Bizim için özel olarak açılmış bir sergi, daha iyisi olamazdı.”</p>

      <p class="osman-duz">Cebrail ve şoför, gençlerin ne söylediklerinden çok nasıl söyledikleriyle ilgilendiler. Tabii ki depoda aslında neler yaşandığını çok merak ediyorlardı ama doğru bilgi alabilmek için Erdoğan Bey’in olmadığı bir ortamda konuşulmasının gerektiğinin de farkındaydılar.</p>

      <p class="KB" id="toc_marker-11-2">Otomobile Doğru</p>

      <p class="osman-duz">O ortamda konuşacak bir şey kalmayınca, Erdoğan Bey “Çıkalım mı?” diye sordu herkese birden.</p>

      <p class="osman-duz">Kimse hayır demeyince, tuhaf adam önce kendisi başladı yürümeye. Bu esnada çam yarması şoför sağ, Cebrail sol tarafına geçip onunla birlikte yürümeye başladılar.</p>

      <p class="osman-duz">Erdoğan Bey önce şoförüne “Keşke kapıyı çalmadan önce senin otomobili park edip dönmeni bekleseydim” dedi. Sonra Cebrail’e dönüp “Gece yarısı buraya kadar gelmene üzüldüm. Ama seni görmek iyi geldi” diye devam etti.</p>

      <p class="osman-duz">Erdoğan Bey’in iki yanındaki iki adam, onu dikkatle dinlediler. Sesinin tonunu, söylediği sözlere kendisinin ne kadar inandığını anlamaya çalıştılar. Duran da üç adamın hemen arkasında yürüyerek konuşmalara kulak kabartmaya, tanık olduklarından başka bir şey öğrenebilip öğrenemeyeceğini anlamaya çalışıyordu. Şoförün sorduğu bir soru genç adamın dikkatini çekti:</p>

      <p class="osman-duz">“Şeytan ayininde silahını ateşlerken yanında olmadığım için bir şey söyleyemem. Buna karşılık Tarlabaşı’nda küçük kızı kurtarırken silahına davranmaktan başka çaren olmadığını biliyorum. Ben yokken burada ne olduğunu da maalesef gözümde tam olarak canlandıramıyorum. Güvenlik görevlisi silahını ağzına soktuğunu söylüyor. Sorum basit patron: Neden yaptın bunu?”</p>

      <p class="osman-duz">Erdoğan Bey’in öteki tarafında soruyu dinleyen Cebrail, dayısının ne sormaya çalıştığını gayet iyi anlamıştı. Erdoğan Bey’in anladığından da şüphesi yoktu. Bu nedenle, tıpkı soruyu soran dayısı gibi, Erdoğan Bey’in vereceği cevabı merakla beklemeye koyuldu.</p>

      <p class="osman-duz">Üç adamın peşi sıra yürüyen Duran da gelecek cevap için kulak kesilmişti. Genç oyuncu, kendisine baştan itibaren tuhaf gelen Erdoğan Bey’in ağzından çıkacak sözleri gerçekten merak ediyordu.</p>

      <p class="osman-duz">Erdoğan Bey şoförünün sorusunu biraz düşündükten sonra, sıkıntılı bir ses tonuyla cevapladı:</p>

      <p class="osman-duz">“Ben bu depoyu neden satın aldım sizce?”</p>

      <p class="osman-duz"><span>Erdoğan Bey sorusunu sorduktan sonra, iki yanında cevap bekleyen iki adama dikkatle baktı. İkisi de susunca, sorusunu daha açık sormak ve düşüncesini detaylara girerek ifade etmek zorunda kaldı:</span></p>

      <p class="osman-duz">“Tabii ki sanat eserlerine daha yakın olabilmek için. Böylece istediğim zaman buraya gelebilecek, onlarla baş başa kalabilecektim. İster inanın ister inanmayın, bundan başka bir çıkarım yok bu işten. Hesap vermemi istiyorsanız hemen vereyim: Deponun gelecek on yılda getireceği para, satın alırken harcadığımın yarısı bile etmez. Bu da göstermiyor mu istediğim zamanda istediğim kadar burada bulunabilmekten başka bir derdim olmadığını?”</p>

      <p class="osman-duz">Erdoğan Bey sorusunu sorduktan sonra bir cevap gelsin diye bekledi. Bu arada aynı tempoyla yürümeye devam ediyordu.</p>

      <p class="osman-duz">Şoför ve yönetmen, sorusuna uzun bir süre cevap vermedilerse de Erdoğan Bey suskunluklarını neden sürdürdüklerini sormadı. Biraz bekledikten sonra, konuya başka bir açıdan yaklaştı:</p>

      <p class="osman-duz">“Soruma cevap vermiyorsunuz çünkü her ikiniz de hâlâ o basit sorunun, güvenlik görevlisinin ağzına silahı neden soktuğumun cevabını bekliyorsunuz. İşte size cevap o halde: Güvenlik görevlisinin ağzına silahımı soktum, çünkü salaklık yapmasına tahammül edemedim! Sizce etmeli miydim?”</p>

      <p class="osman-duz">Hem şoför hem de Cebrail tuhaf adamın bu sorusunu da cevaplamadılar. Hal böyle olunca, Erdoğan Bey konuşmasına devam etmesi gerektiğini düşündü:</p>

      <p class="osman-duz">“Bir aptal, sahibi olduğum bir yere beni sokmamaya kalkabilir mi? Biliyorsunuz, aptallara tahammül edemiyorum. Neyse ki ilk tahammül edemeyen ben değilim. Hitler’i hatırlayın! Ülkesini Yahudiler ve komünistlerden olduğu gibi, geri zekâlılardan da arındırmak için neler yaptığını hepimiz biliyoruz. Zeki ve güçlü bir nesil yetiştirmek için insan haraları kurmaya çalışması, sizce de takdire şayan bir çaba değil mi?”</p>

      <p class="osman-duz">Erdoğan Bey konuşurken, şoför ve Cebrail defalarca birbirlerine baktılar.</p>

      <p class="osman-duz">Konuşmaları yarım yamalak duyabilmesine rağmen Duran da kulak kabartmaya devam ediyordu.</p>

      <p class="osman-duz">Tuhaf adam, döküldükçe dökülüyordu:</p>

      <p class="osman-duz"><span>“Bir alay aptal tarafından yönetilen, bu nedenle de yangın yerine dönen Türkiye’yi zapturapt altına almaya çalışan Kenan Evren, bugün vatan haini olarak yargılanıyor. Onun döneminde tesis edilen huzur berhava olmuş, ülke yeniden yangın yerine dönmüş, kimin umurunda. Bakın, hasta yatağında olduğuna bile aldırmayıp, adamı ağırlaştırılmış müebbet hapis cezasıyla yargılıyorlar. Allahtan idam cezası yok. Olsa, tıpkı Menderes ve arkadaşları gibi sallandıracaklar.”</span></p>

      <p class="osman-duz">Duran, Erdoğan Bey’in son cümlelerini duyunca buz kesti. Onunla horoz dövüşü mekânında yaptığı ilk konuşma geldi aklına. Tuhaf adam o akşam Hemingway’den örnek vermiş şöyle demişti:</p>

      <p class="osman-duz">“Boğa güreşini üç sözcükle kutsar Hemingway: sanat, atletizm ve cesaret. Bir insan, bir hayvan ve sopa üzerine asılı bir parça kırmızı tülle yaratılan duygusal ve ruhsal yoğunluk, diye tarif eder boğa güreşini. Size sorulsa, muhtemelen vahşet diye nitelersiniz. Oysa Hemingway’e göre, saf klasik bir güzelliktir boğa güreşi. Sopa hayvanın vücuduna girer ve al kan yere akar. Estetik doruğa ulaşmıştır. Kan güzeldir. Ve Hemingway, güzelliğin bu yolla yüceltilmiş olduğunu düşünür.”</p>

      <p class="osman-duz">“İşte” diye düşündü Erdoğan Bey’in bu sözlerini hatırlayınca Duran, “gerçek Erdoğan Bey bu!”</p>

      <p class="osman-duz"><span>Ortada Erdoğan Bey olmak üzere önü sıra yürüyen üç adamı takip etmeyi sürdürdü genç oyuncu. Konuşmaları duyabilmek için, ayaklarına basacak kadar yaklaştı önündekilere. Dinlerken, son birkaç gündür tanıdığı insan canlısı Erdoğan Bey’in nereye gitmiş olduğunu sorguladı. Küçük bir kız çocuğunu kurtarmak için canını tehlikeye atan adamın ağzından mı çıkıyordu bütün bu sözler?</span></p>

      <p class="osman-duz">Genç oyuncu zihninde bu fikri evirip çevirirken, Cebrail, sanki azarlar gibi eleştirdi adamı:</p>

      <p class="osman-duz">“Seni tanımasam, diktatörlerden yana olduğunu düşüneceğim!”</p>

      <p class="osman-duz">Yönetmen bu sözleri söylerken, şoför onaylar gibi başını salladı.</p>

      <p class="osman-duz">Erdoğan Bey iki yanından gelen tepkiden rahatsız oldu. Büyük bir hata yaptığının farkına varmış gibi telaşlandı:</p>

      <p class="osman-duz">“Yooo, hayır... Diktatörlükten değil... Aptallık canımı sıkıyor. Adamın ağzına silahımı, diktatörlüğümden değil, aptallığına kızdığım için soktum!”</p>

      <p class="osman-duz">Tuhaf adamın son sözlerini gayet iyi duyan Duran’ın aklına, horoz dövüşü esnasında Erdoğan Bey’in verdiği Hemingway örneği ve hinthorozlarıyla ilgili söyledikleri geldi. “Şeytan diyor” diye düşündü, “şimdi suratına vur o sözleri!” Ama tabii ki yapmadı. Bütün akıllı insanların yapacağı gibi, neler konuşulduğunu dinleyip daha çok bilgilenmeyi tercih etti.</p>

      <p class="osman-duz">Çam yarması şoför, patronunun diktatörlüğü kabul etmemesi üzerine gülümsedi. Son söylediği sözlerden hareketle bir soru daha sordu:</p>

      <p class="osman-duz">“Gücü elinde bulunduran yaksın, yıksın, kırsın, döksün ve akıllı olmadığını düşündüğü herkesi kontrolü altına alsın öyle mi? Oysa ben de tam haksızlıklara tahammül edemediğiniz için gücünüzü göstermeye çalıştığınızı düşünmeye başlamışken...”</p>

      <p class="osman-duz">Dayısının bu sözleri üzerine, Cebrail onaylar tarzda ve kuvvetli olarak başını salladı.</p>

      <p class="osman-duz">Duran, önünde yürüyen üç kişi arasında gerçekleşen konuşmayı hayret, şaşkınlık ve merak içinde dinlemeye devam etti.</p>

      <p class="osman-duz">Erdoğan Bey “Şey” dedi şoförünün eleştirisi üzerine.</p>

      <p class="osman-duz">Tuhaf adamın, kuracağı cümlenin ilk kelimesi bile, Hitler ve Kenan Evren’le ilgili konuşmasında kullandığı otoriter ses tonundan vazgeçeceğini ele veriyordu. Gerçekten de Erdoğan Bey’in sözlerinin devamı öyle geldi:</p>

      <p class="osman-duz">“Yok, ben öyle demek istemedim.”</p>

      <p class="osman-duz">Böylece, tuhaf adam az önce dile getirdiği düşüncelerden çark etmiş oldu. Bu arada birkaç kapı ve koridoru daha geride bırakmışlardı. Duran, önü sıra yürüyen grupta bulunanların, özellikle de Erdoğan Bey’in söylediklerinin tek sözcüğünü bile kaçırmamak için, kulaklarını iyice açtı:</p>

      <p class="osman-duz">“Biliyorsunuz ki ben demokrasiden yanayım. Tıpkı Başbakan Tayyip Erdoğan gibiyim. Az önce Hitler ve Kenan Evren’in beğendiğimi söylediğim davranışlarını, tabii ki çoğunluk beni onaylarsa, yani yüzde elli bir oyum varsa yaparım diyorum.”</p>

      <p class="osman-duz">Cebrail Erdoğan Bey’e, bu kez dayısına hiç bakmadan ve biraz canı sıkılmış gibi itiraz etti:</p>

      <p class="osman-duz">“Bu söylediklerine de tümden karşıyım ama asıl nasıl olup da sahibi olduğun deponun yönetimi ile bir ülkenin yönetimini karşılaştırabiliyorsun anlamıyorum. Hadi karşılaştırdın diyelim, mülk senin diye, belindeki silahı çekip güvenlik görevlisinin ağzına sokabildiğine ise gerçekten inanamıyorum.”</p>

      <p class="osman-duz"><span>Cebrail sözlerini tamamlayınca, bu kez şoför başladı konuşmaya:</span></p>

      <p class="osman-duz">“Yoksa sen de hani şu dünya servetinin yüzde doksan beşini elinde bulunduran yüzde beş gibi misin? İnsanlığın durumu ortadayken, buna iç rahatlığıyla göz yumabilen yüzde beşi kastettiğimi anlamışsındır. Söyle bana, yoksa sen de onlar gibi misin?”</p>

      <p class="KB" id="toc_marker-11-3">“Rüyada mıyız?”</p>

      <p class="osman-duz"><span>Duran, hemen önünde süren konuşmayı nasıl yorumlaması gerektiğine bir türlü karar veremedi. İnsanlığın en önemli sorunlarının, gecenin bir yarısında, bir koridorda yürürken konuşuluyor olması kadar çılgın bir durum, aklının ucuna bile gelmezdi. “Tıpkı bir karikatür gibi” diye söylendi. Ama ne karikatürdü ne de şaka! Düpedüz gerçekti. Üstelik tam da önünde yaşanıyordu bu saçmalık.</span></p>

      <p class="osman-duz">Aslında sadece şu anda değil, son dört gündür, hayatı boyunca yaşadığından bile fazla saçmalığı bir arada yaşamıştı.</p>

      <p class="osman-duz"><span>Genç adamın aklına, Tarlabaşı’nda Erdoğan Bey önderliğinde bastıkları ev geldi. Ufacık yaşta bir kız çocuğunu, batakhaneden silah zoruyla çekip almışlardı. Ve bu iş gerçekleşirken, kendisi de grubun içinde bizzat bulunmuştu. Polise, savcıya filan haber vermek varken, hem kendisi hem de etrafındakiler nasıl girmişlerdi bu sorumluluğun altına? Tek başına bu bile yeterince tuhaf değil miydi?</span></p>

      <p class="osman-duz">“Eğer böyleyse” diye düşündü, “şu anda önüm sıra yürüyen ve dört gündür hayatımı allak bullak eden bu insanların, kulaklarımı durmaksızın tırmalayan bu akıl almaz konuşmalarını neden böylesine önemsiyorum?”</p>

      <p class="osman-duz">Son düşünceleriyle bir anlamda gerçek dünyaya geçiş yapan Duran’a göre, yaşanan, saçmalık üzerine saçmalıktan başka bir şey değildi. Bir ara “Yoksa tıpkı çiftlikte olduğu gibi uykudayım da tatsız bir rüya mı görüyorum?” diye bile düşündü. Kendisini test etmek için arkasına baktı.</p>

      <p class="osman-duz">Burak ve Gizem genç oyuncunun peşi sıra yürüyorlardı. Duran güzel kıza göz kırptı. O da kendisine, aynı şekilde, göz kırparak karşılık verdi.</p>

      <p class="osman-duz">Ama bu iletişim, rüyada olmadığını kanıtlamazdı ki!</p>

      <p class="osman-duz">Duran, rüyada olup olmadığını nasıl anlayacağını bilemeden yürüdü, yürüdü. Kendi derdine düşünce, öndekilerin devam ettikleri konuşmayı dinlemekten vazgeçti. Tüm gücüyle, rüyada olup olmadığını nasıl anlayabileceğine kilitlenmişti.</p>

      <p class="osman-duz">Bu arada kapıya ulaşıldı. Duran ilk iş olarak Gizem’e yaklaştı ve “Rüyada mıyız?” diye sordu.</p>

      <p class="osman-duz">Güzel kız güldü “Rüya gibi değil mi?” diye cevapladı onu.</p>

      <p class="osman-duz">Duran ısrar etti ve “Rüyada mıyız?” diye sordu tekrar.</p>

      <p class="osman-duz">Kızın başka çaresi kalmamıştı. “Hayır” diye cevapladı arkadaşının sorusunu.</p>

      <p class="osman-duz"><span>Aldığı cevaba karşın, genç oyuncu ikna olmamıştı. O rüyada olup olmadığını anlamaya çabalarken, kendisi de içlerinde olmak üzere, yedi kişilik grup üyeleri birerli ikişerli sokağa adımlarını attılar.</span></p>

      <p class="KB" id="toc_marker-11-4">Cebrail’in Otomobilinde</p>

      <p class="osman-duz">Depodan çıkılır çıkılmaz otomobil paylaşımına gidildi. Cebrail “Gizem, Duran ve Burak’ı evlerine bırakırım” deyince, Erdoğan Bey kendi otomobiline doğru yürüdü. Şoförün açtığı arka kapıdan içeriye girdi. Oturur oturmaz, aklına bir şey gelmiş de söylemezse olmazmış gibi penceresini açıp “Duran!” diye seslendi. Genç adam kendisine dönünce, saatini göstererek konuşmasını sürdürdü:</p>

      <p class="osman-duz">“Gün başlayalı iki saat kırk beş dakika oldu. Yarın akşamüstü 17.00’de, şoförüm evinin önünde olacak. Görmeni istediğim son bir yer daha var. İstersen gelirsin.”</p>

      <p class="osman-duz">Duran tam “Nasıl bir yer?” diye soracakken, Erdoğan Bey “Otomobil evinin önünde sadece beş dakika bekleyecek” dedi. Sonra pencereyi kapattı ve şoförüne “Gidebiliriz” diye seslendi.</p>

      <p class="osman-duz">Cebrail’in otomobilinde Gizem öne, Duran ve Burak arkaya oturdular. “Önce seni bırakayım Duran” dedi yönetmen ve cevap beklemeksizin gaza bastı. Otomobil, Kasımpaşa’dan ayrılıp Okmeydanı istikametine doğru yol almaya başlar başlamaz, tam da olması gerektiği gibi, Duran sorusunu sordu:</p>

      <p class="osman-duz">“İçinizde neler olduğunu anlayabilen var mı?”</p>

      <p class="osman-duz">Burak ve Gizem soruyu üzerlerine almayıp susmayı tercih edince, “Siz anlatacaksınız!” dedi dikiz aynasından Duran’a bakarak Cebrail. Ve hemen, neden böyle söylediğini açıklamaya çalıştı:</p>

      <p class="osman-duz">“İçeriye girerken neler olduğunu gören ve gelişmelere birinci elden tanık olan sizdiniz. Ben sonradan geldim. Anladığım kadarıyla Erdoğan Bey güvenlik görevlisine kızmış ve adamı olmayacak biçimde hırpalamış.”</p>

      <p class="osman-duz">Arka koltukta oturan Burak ve yanında oturan Gizem, yüzeysel konuşmasından hareketle, yönetmenin meseleyi geçiştirmeye çalıştığını düşündüler. İkisi de Duran’ın bu açıklamadan tatmin olmayacağından emindi ve tam da bekledikleri gibi oldu:</p>

      <p class="osman-duz">“Adam güvenlik görevlisini hırpalamadı. Ağzına tabanca soktu! Eğer güvenlik görevlisi bunu unutacaksa kendisi bilir. Ben daha çok, Erdoğan Bey’in özellikle bana yaptıklarını anlamanın peşindeyim.”</p>

      <p class="osman-duz">Duran’ın sözleri otomobile bomba gibi düştü. Cebrail böylece, deponun iç tarafında da önemli tatsızlıklar olduğunu anlamış oldu. Yanında oturan Gizem’e baktı. Güzel kız bir şey söylememek için başını dışarıya çevirdi. Yönetmen bu kez dikiz aynasında Burak’ı görmeye çalıştı. Bakışlarını yakalayamadı. Belli ki o da bu konuda bir şey söylemek istemiyordu. Bu durumda, deponun resimlerin olduğu tarafında da tıpkı dışında olduğu gibi büyük bir tatsızlık yaşanmış olmalıydı. Gizem ve Burak kendisine cevap vermek istemedikleri için, Cebrail mümkün olduğunca Duran’ın sorusunun etrafından dolaşmaya karar verdi:</p>

      <p class="osman-duz">“Tuhaf adamdır bizim Erdoğan Bey, anlaşılması hiç de kolay biri değildir.”</p>

      <p class="osman-duz">Ağzından çıkan sözler kendisini de tatmin etmeyince, Cebrail sustu. Gaz pedalına yüklenmesi daha iyi olacaktı.</p>

      <p class="osman-duz">Duran, otomobil Şişli’yi geride bırakırken Erdoğan Bey’le ilgili bilgi almak için şansını bir kez daha denedi ama yine istediği gibi kapsamlı bir cevap alamadı. Sonra Levent’e kadar, tek söz edilmedi.</p>

      <p class="osman-duz">Yönetmen genç adamı evinin önünde indirirken “Yarın yapacağımız provayı unutmadın değil mi?” diye sordu.</p>

      <p class="osman-duz">Duran unutmadığını söyledi ve “Saat 11.00’de görüşürüz” diyerek arkadaşlarından ayrıldı.</p>

      <p class="KB" id="toc_marker-11-5">Malum Tarot Açılımı</p>

      <p class="osman-duz">Genç adam ne kadar uğraşırsa uğraşsın, ağır demir kapının açılırken mermer eşik üstünde çıkardığı o malum sürtünme sesini engelleyemedi. “Eğer uyudularsa da uyanmışlardır” diye söylendi. Evin ayaklı saati de tam o anda üç kez çaldı.</p>

      <p class="osman-duz"><span>Duran âdeti olduğu üzere salonun kapısının altından ışık sızıyor mu diye baktı. Sızıyordu. Kapıyı açıp içeriye göz attığında, anne ve babasını karşılıklı oturdukları koltuklarda uyur gördü.</span></p>

      <p class="osman-duz"><span>Duran, babasının önünde bulunan mermer sehpaya doğru yürüdü. Her zaman olduğu gibi, sehpanın üzerinde açık tarot kartları duruyordu. Bay Pisani’nin fal bakarken mutlaka yaktığı mum tükenmek üzereydi. “Demek epey bir zamandır uyuyorlar” diye düşündü genç adam. Anne ve babasının karşılıklı koltuklarda uyuyup kalmaları şaşırtıcıydı. Babası neyse de annesini bir koltukta sızmış vaziyette belki de ilk kez görüyordu. Anlaşılan, geçen birkaç gün içinde yaşananlar sadece kendisini değil onları da etkilemişti.</span></p>

      <p class="osman-duz">Peki, eve geç gelmeler ya da hiç gelmemeler dışında onlara bir şey yansıtmış mıydı Duran?</p>

      <p class="osman-duz">Yansıtmadığından emindi. Geç ya da erken meselesinin anne ve babasını fazla etkilemeyeceğini adı kadar iyi biliyordu. Belli ki onları huzursuz eden başka bir şeydi.</p>

      <p class="osman-duz">Genç adam babasının önündeki tarot kartlarına tekrar baktı. İşte bu tuhaftı! Açık olan kartlar, hiç de yabancı gelmemişti. Kartların en başında şeytan olup olmadığını tekrar kontrol etti. Haklıydı. Şeytan açılmış kartların en başında, kendisine haince sırıtıyordu. Bu kez de onun ardından gelen kartlara baktı. Bu kartları aynı şekilde dizilmiş olarak daha önce görmüştü!</p>

      <p class="osman-duz">O, kartlara bakarken, babası gözlerini açtı “Hoş geldin Duran!” dedi.</p>

      <p class="osman-duz">Yaşlı adam konuşunca, annesi de uyandı. Bayan Pisani oğluna ve kocasına şaşkın gözlerle baktı. Duran annesinin uyku sersemliğinden çıkmasının zaman alacağını hissetti. “Kusura bakma madre” diyerek kadının yumuşak bir şekilde uyanmasını sağlamaya çalıştı. Sonra babasına döndü:</p>

      <p class="osman-duz">“İki gündür aynı kartlara mı bakıyorsun baba?”</p>

      <p class="osman-duz">Alacağı cevap, genç adama bir sandalye çektirip oturtacak kadar etkili olacaktı.</p>

      <p class="osman-duz">“Hayır evlat. Dikkatle bakarsan bu destenin o deste olmadığını fark edeceksin. Evet, bu da bir Rider Waite destesi ama aynısı değil. Anlayacağın, iki gündür aynı kartlara bakıyor değilim.”</p>

      <p class="osman-duz">Yaşlı adam bu açıklamayı yaptıktan sonra koltuğunda biraz doğruldu. Duran, babasının anlatacaklarını önemsediği için duruşunu değiştirdiğinin farkındaydı.</p>

      <p class="osman-duz">“Yemekten sonra annenle karşılıklı oturuyorduk. Aklıma yine aynı kart sistemini ama başka bir deste kullanarak açmak geldi. Koleksiyonumdan gelişigüzel bir başka Rider Waite destesi seçtim, kartları güzelce kardım ve açılımı tamamladım.”</p>

      <p class="osman-duz">Bay Pisani konuşmasının bu noktasında sesinin titremesine engel olamadı.</p>

      <p class="osman-duz">Duran ve Bayan Pisani, yaşlı adamı tüm dikkatlerini vererek dinlemeyi sürdürdüler:</p>

      <p class="osman-duz">“Bir de ne göreyim! Daha önce senin de gördüğün ve şimdi de karşımızda duran dizilimin aynısını açmadım mı? Bana inan Duran, daha önce böyle bir durumla hiç karşılaşmamıştım. Aradan iki gün bile geçmeden, aynı fal bakıcının, aynı insan için açtığı kartların tıpa tıp aynı çıkmasına sanırım tarih boyunca bir kez bile rastlanmamıştır.”</p>

      <p class="osman-duz">Babası sözlerini tamamlarken, Duran bir sandalye çekip oturdu. Hiç konuşmadı.</p>

      <p class="osman-duz">Bayan Pisani, oğlunun durumdan fazlasıyla etkilenmiş olduğunu hissetti. Eşinin, içine düştüğü korkuyu oğullarına da yansıtıyor olması hiç hoşuna gitmemişti. Ayağa kalktı ve en otoriter sesiyle konuştu:</p>

      <p class="osman-duz">“Bay Pisani, görmüyor musun çocuğu korkuttuğunu? Haydi, herkes yatağa!”</p>
    </div>
  </div>
</body>
</html>
