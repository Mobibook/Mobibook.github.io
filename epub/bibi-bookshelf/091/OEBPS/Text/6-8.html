<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-8.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:c75c0c9f-d470-44c8-85e1-a0db56922462" name="Adept.expected.resource" />
</head>

<body>
  <div id="x6-8.html" xml:lang="tr-TR">
    <div class="Basic-Text-Frame">
      <p class="Govde"></p>

      <p class="BB" id="toc_marker-8">III</p>

      <p class="osman-ara para-style-override-12">RİDER WAİTE DESTESİ</p>

      <p class="osman-duz">Duran eve döndüğünde, anne ve babasını salonda karşılıklı oturmuş kendisini bekler buldu. Her ikisinin de üzerlerinde pijamaları vardı. Yatmış ama nedense yeniden kalkmış olmalıydılar.</p>

      <p class="osman-duz">Genç adam yine de “Hayrola, ayinden sonra hiç yatmadınız mı?” diye sormayı tercih etti.</p>

      <p class="osman-duz">“Yattık” dedi Bay Pisani. Uzunca bir es verdikten sonra “Sen geç kalınca anneni uyku tutmadı.”</p>

      <p class="osman-duz">Bayan Pisani de konuşmaya katıldı:</p>

      <p class="osman-duz">“Kalkıp ılık süt içelim, belki uykumuz gelir diye düşündük.”</p>

      <p class="osman-duz">Duran babasının değilse de annesinin makul konuşmasına şaşırdı. Ne hikmetse, asabi Bayan Pisani geç geldiği için bu kez kendisini azarlamamıştı.</p>

      <p class="osman-duz">Duran fırsat bu fırsattır diye düşünüp “Geç kaldığım için uyku tutmamıştır annemi” dedi en sevimli halini takınarak. O böyle konuşunca, annesinin yüzü asıldı. Genç adam, yüzünün her halini nasıl yorumlaması gerektiğini bildiği annesi için “Bu” diye düşündü, “kızgınlıktan çok korku hali.”</p>

      <p class="osman-duz">Doğru yorumlamıştı annesinin yüzünü oğul Pisani!</p>

      <p class="osman-duz">Yaşlı kadın, daha önce eşine anlatmış olduğu kötü rüyayı her bir anını yeniden yaşayarak bir kez de oğluna anlattı. Ve sözlerini “Tam eli bıçaklı biri sana saldırıyordu ki uyanmışım” diye tamamladı.</p>

      <p class="osman-duz">Duran şaşırdı. Annesinin anlattığı rüyanın gece boyu yaşadıklarıyla pek ilgisi yoksa da son söyledikleri harfiyen doğruydu. Ne diyeceğini bilemedi. “Rüya işte” deyip sıyrılmaya çalıştı. Babasına döndü, muzip bir edayla “Tarot açıp yaşadığımı söyleseydin ya padre” diye takıldı.</p>

      <p class="osman-duz">“Açtım” dedi adam, “üstelik annenin seçtiği desteyi kullanarak. İşte asıl ondan sonra endişelenmeye başladım.”</p>

      <p class="osman-duz">Bay Pisani sözlerini tamamladıktan sonra, eliyle masanın üzerinde duran kartları işaret etti.</p>

      <p class="osman-duz">“Bakar mısın şu kartların durumuna!”</p>

      <p class="osman-duz">Duran, ipek örtülü ve üzerinde mum yanan sehpaya yaklaştı. Sehpanın üzerinde duran deste Rider Waite’ti. Bay Pisani daha çok Anglosakson dünyasında kullanılan bu desteye çok sık başvurmazdı.</p>

      <p class="osman-duz">Genç adam, açık olan kartların masanın üzerinde duruşundan, öncelikle tarotun neden bakılmış olduğunu anlamaya çalıştı. Biraz düşününce, annesinin yeni bir başlangıç için tarot açtırdığını anladı. Bu durumda, kartları okumaya sol baştan başlaması gerekiyordu.</p>

      <p class="osman-duz">Açık duran ilk kart şeytandı. “Anlaşıldı” diye düşündü Duran. Babasının olumsuz düşünmesine yol açan, bu ilk kart olmalıydı.</p>

      <p class="osman-duz">Duran öteki kartlara da göz gezdirdi ama sonunda her zaman olduğu gibi havlu attı. Tarot falına bakmak için tarot kartlarını tanımanın yetmediğini yaşadığı pek çok deneyimden gayet iyi biliyordu. Masaya tekrar baktı, kendisini biraz daha zorladıysa da öteki kartlar için bir şey söyleyemeyeceğinden emin oldu.</p>

      <p class="KB" id="toc_marker-8-1">“Şeytan Seni Korkutmuş Padre!”</p>

      <p class="osman-duz">Kartlar karşısında havlu atan Duran, gülerek babasına baktı ve ilk kartı işaret etti:</p>

      <p class="osman-duz">“Anlaşılan, şeytan seni korkutmuş padre.”</p>

      <p class="osman-duz">Genç adamın şakası, durumu düzeltmek şöyle dursun daha da tatsız hale soktu. Çünkü söylediği doğruydu, babası korkmuştu. Ama genç adamın tahmin ettiği gibi yeni bir başlangıca anlam ararken, karşısına çıkan ilk kart şeytan olduğu için değildi bunun nedeni. Başka ve daha önemli gerekçeleri vardı Bay Pisani’nin.</p>

      <p class="osman-duz"><span>Evet, kartta şeytanın yarı bilinci simgeleyen bir kütlenin üzerinde oturuyor olması yaşlı adamı oldum olası endişelendirmişti. Tamam, sol elinde kötülüğün meşalesini tutarken sağ elini meydan okuyarak havaya kaldırmış şeytan imajını hep itici bulmuştu. Tabii ki, şeytanın başında ters pentagram taşımasından her zaman olduğu gibi yine ürkmüştü. Çünkü, bu çizimin insanlığın evrendeki yerinin ters dönmesi anlamına geldiğini gayet iyi biliyordu. Ve üstelik, kartın alt yanında bulunan ve şeytanın oturduğu kütleye boyunlarından zincirlenmiş çıplak kadın ve erkek figürlerinden de hiç hazzetmezdi. Kurtulabilecek biçimde tasarlanmış olmasına rağmen bu zincir onda esareti, dolayısıyla kötülüğü çağrıştırırdı.</span></p>

      <p class="osman-duz">Ama bu kez Bay Pisani’yi rahatsız eden, söz konusu olumsuzluklardan hiçbiri değildi!</p>

      <p class="osman-duz">Yaşlı adam, olabilecek en dramatik sesiyle, oğlunun az önce şeytan kartıyla ilgili söylediklerine karşılık verdi:</p>

      <p class="osman-duz">“Şeytan kartını kendi başına okuyor olsam, meseleyi kesinlikle bu kadar önemsemezdim oğlum.”</p>

      <p class="osman-duz">Bay Pisani konuşurken terlemeye başladı. İpek pijamasıyla alnındaki teri sildi ve sözlerini istemeyerek devam ettiğini ifade edecek bir ses tonuyla sürdürdü:</p>

      <p class="osman-duz">“Beni asıl korkutan, şeytanı izleyen kartlar. Biliyorsun, elli yıldır tarotla yatar tarotla kalkarım. Ama bütün bu kartların peş peşe geldiğine ilk kez tanık oluyorum.”</p>

      <p class="osman-duz">Yaşlı adamın az önce pijamasının koluyla sildiği alnından yeniden ter fışkırdı.</p>

      <p class="osman-duz">Bayan Pisani o akşam bilmem kaçıncı kez, eşini daha önce hiç böyle görmediğini düşündü.</p>

      <p class="osman-duz">Bu arada Bay Pisani, kartları işaret ederek “Bu gece, ayrıntılara giremeyeceğim için beni mazur görün” dedi ve oturduğu koltuktan kalktı.</p>

      <p class="osman-duz">O yerinden kalkarken eşi “Saçmalama Bay Pisani!” dedi ve uzanıp elini tuttu. Başka söyleyecekleri de vardı:</p>

      <p class="osman-duz">“Görmüyor musun, hem çocuğu korkutuyorsun hem de beni. Kendin de biliyorsun bunun bir eğlence olduğunu. Haydi yatalım. Yarın Paskalya bayramı. Ben 11.30’da İtalyanca ayine gideceğim. Siz de zaten, ben gelene kadar ancak kalkmış olursunuz. Akşam yemeğine tüm aileyi davet ettiğimi unutmayın. Herkes yarın akşam evde olacak! Kapiş?”</p>

      <p class="osman-duz">Bay Pisani eşinin uzun uyarısıyla toparlandı. “Anladık, tamam. O halde yatalım” dedi.</p>

      <p class="osman-duz">Duran yatağına girer girmez <span class="char-style-override-9">İlahi Komedya</span>’ya uzandı. Gece boyunca başına gelen bunca işten sonra, gözlerini kapatır kapatmaz uyuyamayacağını önceki deneyimlerinden gayet iyi biliyordu. Özellikle de babasının az önce tarot kartlarına bakarak söylediği sözler, alabildiğine gerilmesine yol açmıştı.</p>

      <p class="osman-duz">Genç oyuncu, içinde bulunduğu durumdan çıkmasına yardımcı olacağı umuduyla <span class="char-style-override-9">İlahi Komedya</span>’nın sayfalarını karıştırmaya girişti.</p>
    </div>
  </div>
</body>
</html>
