<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-11.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:c75c0c9f-d470-44c8-85e1-a0db56922462" name="Adept.expected.resource" />
</head>

<body>
  <div id="x6-11.html" xml:lang="tr-TR">
    <div class="Basic-Text-Frame">
      <p class="Govde"></p>

      <p class="osman-ara">III</p>

      <p class="osman-ara para-style-override-12">ERDOĞAN BEY’İN ÇİFTLİĞİNDE</p>

      <p class="osman-duz">Gençler Erdoğan Bey’in Balaban köyü yakınındaki çiftliğini görünce küçükdillerini yutacak gibi oldular.</p>

      <p class="osman-duz">Futbol sahasından bile geniş, zümrüt yeşili bir arazi... Bu arazinin içine Durusu’ya kuşbakışı konumlandırılmış şık bir bina... Hayvancılık, meyvecilik ve bahçecilik için ayrılmış küçük ölçekli öteki alanlar...</p>

      <p class="osman-duz">Sayısız oda, salon ve banyoya sahip üç katlı bina, gençlere, cehennemden kurtulmakla kalmamış cennete ulaşmış hissi verdi. Binanın Durusu’ya bakan arka tarafına geçtiklerinde, bu düşünceleri daha da pekişti.</p>

      <p class="osman-duz">Eski adı Terkos olan Durusu’ya ve arka planında pırıl pırıl parlayan Karadeniz’e yeşillikler içindeki muhteşem bir yüzme havuzunun yanından bakmak, gerçekten de cennette bulunmak gibiydi. Nisan’ın ilk haftası olmasına karşın insanın iliklerini ısıtan güneş ve açık havaya kurulmuş davetkâr kahvaltı masası durumu taçlandırıyordu.</p>

      <p class="osman-duz">Burak, ferforje masanın üzerinde duran yiyeceklere iştahla bakıp yutkundu. Son yemeğini işkembecide yediğini hatırlayan genç adamın imdadına Erdoğan Bey yetişti:</p>

      <p class="osman-duz">“Buyurun kahvaltı masasına.”</p>

      <p class="osman-duz">Duran’ın dikkatini, masanın etrafında sadece dört sandalye olması çekti. Beş kişi değiller miydi? Etrafa baktı, ip kaçkını şoför yok olmuş, yine dört kişi kalmışlardı. Tıpkı horoz dövüşünde, kumarhanede, satanist ayininde, sokak çocuklarının işgal evinde, işkembecide olduğu gibi, o çam yarması yine sırra kadem basmıştı. Genç oyuncu, açıksözlü olmaya karar verdi:</p>

      <p class="osman-duz">“Şoförünüz sizin için canını feda etmeye hazır ama yine de masanıza oturamıyor anlaşılan!”</p>

      <p class="osman-duz">Duran’ın eleştirel tonla söylenmiş sözleri, güneşli nisan sabahının bulutlanmasına yol açtı. Durusu’nun tepelerinden kopan soğuk bir rüzgâr, önce yanında durmakta oldukları havuzun, sonra neredeyse ayaklarının dibindeki gölün ve ardından ellerini uzatsalar ulaşabileceklermiş gibi görünen Karadeniz’in çarşafımsı görüntüsünü pürüzlü hale dönüştürdü.</p>

      <p class="osman-duz">Durumdan rahatsızlık duyan Gizem ve Burak, Erdoğan Bey’in vereceği cevabı merak ettiler. Adam kızmış gibi görünmüyordu. Olabilecek en yumuşak tonda konuştu:</p>

      <p class="osman-duz">“Şoförümle aynı sofrada oturup oturmamaya dair verilmiş bir kararımız yok. Çünkü onun ve benim sofralarımız ayrı değil. Buna karşılık, birilerinin en iyi becerdikleri işleri ve o işlerle ilgili bazı ön hazırlıkları yapmaları lazım. Öyle değil mi?”</p>

      <p class="osman-duz">Erdoğan Bey’in söylediklerini dikkatle dinleyen Burak ve Gizem, tıpkı az önce olduğu gibi birbirlerine bakıp birer “oh” çektiler.</p>

      <p class="osman-duz">Burak, baştan bu yana başarıyla uygulayageldikleri planın bir parçası olan şoförün, Erdoğan Bey’le ne tür bir ilişki içinde olduğunu tabii ki biliyordu. Gizem de öyle. Ve bu nedenle olsa gerek, onu düşününce akıllarına derhal Cebrail geldi.</p>

      <p class="osman-duz">Acaba, yönetmen başlarından geçen her şeyden haberdar olabiliyor muydu?</p>

      <p class="osman-duz">Burak “Herhalde oluyordur, şoför gerekli bilgileri ona iletiyordur” diye düşündü.</p>

      <p class="osman-duz">Gizem “Eminim Cebrail şoförün üzerinden her gelişmeyi adım adım izliyordur” dedi kendi kendine.</p>

      <p class="osman-duz"><span>İki arkadaşının konuşmaya katılmadıklarını gören Duran, Erdoğan Bey’in irikıyım şoförüyle ilgili açıklamasını yeterli buldu.</span></p>

      <p class="osman-duz">“Mazur görün sorumu” dedi ve ekledi: “Benimki sadece bir ukalalıktı.”</p>

      <p class="osman-duz">Gizem, delikanlının geri adım atarak durumu düzeltmesine sevindi.</p>

      <p class="osman-duz">Burak atmosferi az önceki gibi günlük güneşlik hale getirmek için “Bir kuş sütü eksik” diyerek masayı gösterdi ve “Oturmuyor muyuz?” diye sordu.</p>

      <p class="osman-duz">Erdoğan Bey ve konuklar masaya oturur oturmaz, bir hizmetçi servis arabasını iterek yaklaştı. Önce çay ve kahve servisi yaptı, ardından kızarmış ekmek sepetini masaya koydu. Dumanı tüten yumurta, sucuk ve sosis sahanlarını da uygun boşluklara yerleştirdikten sonra “Afiyet olsun” diyerek uzaklaştı.</p>

      <p class="osman-duz">Ev sahibi çayından ilk yudumu alır almaz konuklarına “Masanın üzerinde bulunanların tamamı bu çiftlikte üretiliyor” dedi.</p>

      <p class="osman-duz">Burak atıldı:</p>

      <p class="osman-duz">“Dışarıdan hiç mi bir şey almıyorsunuz?”</p>

      <p class="osman-duz">Erdoğan Bey “Prensip olarak almıyoruz” diye cevapladı Burak’ı.</p>

      <p class="KB" id="toc_marker-9-9">Dali Dolu Erdoğan Bey</p>

      <p class="osman-duz">Kahvaltının ortalarına ancak gelmişlerdi ki ev sahibi konuklarını bir kez daha şaşırttı:</p>

      <p class="osman-duz">“Ocak ve şubat aylarında Tophane-i Amire’de açılan Salvador Dali Sergisi’ni ziyaret ettiniz mi?”</p>

      <p class="osman-duz">Erdoğan Bey gece boyunca sürdürdüğü mafya babası halini çiftliğinin kapısında bırakmış gibiydi. O kadar ki, Duran bir ara adamın kendileriyle dalga geçiyor olduğunu bile düşündü.</p>

      <p class="osman-duz">O düşünürken, Gizem “Gördük ve bayıldık!” diye cevapladı Erdoğan Bey’in sorusunu.</p>

      <p class="osman-duz">Burak, TRT’nin altındaki otoparkta bulunan otomobilinden aldığı elbiseleri giyen ve kaşla göz arasında yaptığı hafif makyajıyla yine baş döndürücü bir hal alan güzel kızı başıyla tasdik etti. Konuşmayı başka bir boyuta taşımaya çalıştı:</p>

      <p class="osman-duz">“Biliyorsunuz, üçümüz de <span class="char-style-override-9">İlahi Komedya</span>’yı çalışıyoruz. Dali sergisinin önemli kısmı da bu esere ayrılmıştı.”</p>

      <p class="osman-duz">Burak’ın söylediklerini dikkatle dinleyen Erdoğan Bey başını salladı, Duran ve Gizem’e döndü:</p>

      <p class="osman-duz">“Yakında <span class="char-style-override-9">İlahi Komedya</span>’yı İtalya’da oynayacağınızı biliyorum, Cebrail anlatmıştı.”</p>

      <p class="osman-duz">Erdoğan Bey’in başka söyleyecekleri de vardı. Ama Duran, Cebrail lafına takılıp kalmıştı. Bu adam, yönetmen Cebrail’i nereden tanıyor olabilirdi? Herhalde, Burak vasıtasıyladır diye düşündü. Ya da tersine, Erdoğan Bey Burak’ı Cebrail vasıtasıyla tanımıştı.</p>

      <p class="osman-duz">Duran düşünedursun, tuhaf adam konuşmasını sürdürdü:</p>

      <p class="osman-duz">“Dali’yi severim. Çünkü o da tıpkı benim gibi...”</p>

      <p class="osman-duz">Sözleri ağzından çıkar çıkmaz pişman oldu Erdoğan Bey. Düzeltmeye çalıştı:</p>

      <p class="osman-duz">“Daha doğrusu, ben de tıpkı onun gibi, gerçek bir düş dünyası yaratmanın peşindeyim.”</p>

      <p class="osman-duz">Böylece Dali’nin kendisine değil, kendisinin Dali’ye benzediğini söylemiş ve az önce yaptığı gafı düzeltmişti.</p>

      <p class="osman-duz">Erdoğan Bey’in hatasını düzeltme telaşı Duran’ı içten içe güldürdü. Ama genç adamın asıl üzerinde durduğu nokta bu değildi. O daha çok “gerçek bir düş dünyası yaratmak” sözcüklerine takılmıştı.</p>

      <p class="osman-duz">Aslında sadece Duran da değil, masada bulunan herkes Erdoğan Bey’in söylediklerinden etkilenmişti. Üç genç, ev sahibinin az önce söyledikleri sayesinde, kendilerini gayriihtiyari bir sanat âşığının sofrasında gibi hissetmişlerdi.</p>

      <p class="osman-duz">Konuşmasının misafirleri tarafından zevkle dinlendiğini gören Erdoğan Bey, sıranın şaşırtmaya geldiğini düşündü ve “Klinik paranoya!” dedi.</p>

      <p class="osman-duz">Beklediği gibi gençler hem şaşırmış hem de hiçbir şey anlamamışlardı.</p>

      <p class="osman-duz">Erdoğan Bey sözlerine açıklık getirmeye çalıştı:</p>

      <p class="osman-duz">“İkimizin de hastalığı aynı: klinik paranoya! Ya da az önce başka bir biçimde ifade ettiğim gibi, gerçek bir düş dünyası!”</p>

      <p class="osman-duz">Ev sahibi nedense, son sözlerini yorulmuş gibi noktalamıştı.</p>

      <p class="osman-duz">Üç gencin üçü de Erdoğan Bey’in sesindeki bitkinliği algıladılar. Biraz da içinde hastalık sözcüğü geçtiği için olsa gerek, bir yorumda bulunmamayı seçtiler. Kahvaltı bitene kadar bir daha hiç kimse konuşmadı.</p>

      <p class="osman-duz">Sıra keyif kahvelerine geldiğinde, suskunluğu Erdoğan Bey bozdu. Gücü geri gelmiş gibi, az önce bıraktığı yerden devam etti:</p>

      <p class="osman-duz">“Aklını kontrol altında tut ve iradeni askıya al! İşte Dali’nin sihirli davranış biçimi!”</p>

      <p class="osman-duz">Erdoğan Bey aklından geçenleri iki cümleyle ifade ettikten sonra, anlayıp anlamadıklarını görebilmek için genç arkadaşlarının yüzlerine baktı. Hiçbirisinin yüzünden anladığına dair bir işaret alamayınca karamsarlaştı:</p>

      <p class="osman-duz">“Onun ve benim hayatlarımızı yönlendiren sihrin aynı olduğunu anlamadığınıza bahse girerim. Ama öyle! Dali ile benim aramızdaki tek fark şu: O sanatçıydı, ben değilim.”</p>

      <p class="osman-duz">Erdoğan Bey, gençlerin yüzlerine anlayıp anlamadıklarını kestirmeye çalışır gibi yeniden baktı. “Anladınız mı?” diye sormasının kabalık olacağını düşündü. Öyle ya da böyle, devam etmekten başka çıkar yolu yoktu:</p>

      <p class="osman-duz">“Foucault’nun tavsiyesine uymasaydım Dali’ye yakın düşer miydim bilmiyorum. Sanıyorum yanına bile yaklaşamazdım. Hayatımı bir sanat eseri gibi yaşamam gerektiğini Foucault’dan öğrendim. Ve bunu nasıl yapacağımı bana gösteren ise Dali oldu. Anlayacağınız, bir gerçeküstücü olmayı, dostum Salvador’a borçluyum.”</p>

      <p class="osman-duz">Üç gencin üçü de duyduklarına şaşırdılar. İçlerinden kendini ilk toparlayan Duran oldu:</p>

      <p class="osman-duz">“Az önce Foucault derken, Fransızların ünlü düşünürü Michel Foucault’yu mu kastettiniz?” diye sordu. “Deliliğin tarihi üzerine kitaplar yazan hani...” diyerek sözlerine açıklık getirmeye çalıştı.</p>

      <p class="osman-duz">“Evet” diye cevapladı genç adamı Erdoğan Bey.</p>

      <p class="osman-duz">Duran başını salladı. Başka soracakları da vardı:</p>

      <p class="osman-duz">“Oysa ben bir yerde, Dali’nin Freud’dan etkilendiğini okumuştum. Özellikle bilinçaltını ortaya çıkarmak için ondan çok yararlanmış. Yoksa yanlış mı biliyorum?”</p>

      <p class="osman-duz">Burak ve Gizem birbirlerine baktılar. Arkadaşlarının, Erdoğan Bey’i zarfladığını mı yoksa etkilendiği için mi böyle konuştuğunu anlayamamışlardı.</p>

      <p class="osman-duz">Onlar düşünürken, Erdoğan Bey genç oyuncunun sorusuna cevap verdi:</p>

      <p class="osman-duz"><span>“Gerçeküstücülükte, düşüncenin herhangi bir mantık çizgisi izlemesi gerekmez. Dünya kadar sanatçı bu yöntemi kullanıyor. Dali’yi farklı kılan, iyimserliği. Tam benim gibi! Bir başka deyişle, dostum Salvador, tıpkı benim gibi gerçek bir eleştirel paranoyak.”</span></p>

      <p class="osman-duz">Erdoğan Bey son söylediklerini beğenmemiş olsa gerek, kısa bir süre önce yaptığı gibi, küçük bir düzeltmede bulundu:</p>

      <p class="osman-duz">“Daha doğrusu, ben onun gibi bir eleştirel paranoyağım.”</p>

      <p class="KB" id="toc_marker-9-10">Büyüye Hayır, Büyülü Gerçekliğe Evet</p>

      <p class="osman-duz">Burak ve Gizem, konuşmanın giderek daha fazla karmaşıklaşmaya başlamasından belli belirsiz bir rahatsızlık hissettiler. Bu nedenle olsa gerek, birbirlerine “Ne konuşuyoruz biz?” der gibi baktılar.</p>

      <p class="osman-duz"><span>İki gencin tedirginliği Erdoğan Bey’in gözünden kaçmadı. Dali üzerine yaptığı konuşmalara derhal bir son vermesi gerektiğini düşündü. Somut konuşursa daha anlaşılır olacaktı. Burak ve Gizem’e bakarak “Büyüye inanıp inanmadığınızı soracak olsam, eminim bana hayır dersiniz. Değil mi?” diye sordu. İki genç birbirlerine baktılar, samimi olmak ya da olmamak arasında gidip geldiler. Burak ne düşündüğünü ifade etmeye karar verdi:</span></p>

      <p class="osman-duz">“Ne yalan söyleyeyim, ben büyü, fal filan gibi şeylere hiç inanmam!”</p>

      <p class="osman-duz">Genç adam belki ev sahibi inanıyordur diye bir de açık kapı bıraktı:</p>

      <p class="osman-duz">“Bu çağda artık büyü mü kaldı? Ne dersiniz, haksız mıyım?”</p>

      <p class="osman-duz">Erdoğan Bey güldü. “Ben de inanmam” dedi. Kahvesinden bir yudum aldı, arada bir yaptığı gibi gençlerin yüzlerine tek tek baktı ve asıl önemli sorusunu en sona saklamış gibi sordu:</p>

      <p class="osman-duz"><span>“Anladığım kadarıyla, üçünüz de gerçeküstü durumlardan pek hazzetmiyorsunuz. Peki, büyülü gerçekliğe inanıyor musunuz?”</span></p>

      <p class="osman-duz">Ev sahibinin sorduğu soruya cevabı hazır olduğu halde, Duran sözü arkadaşlarına bırakmayı tercih etti. Tuhaf adamın her sorusuna cevap yetiştirmek ya da ettiği her lafa atlıyor gibi görünmek hoşuna gitmemeye başlamıştı. Ayrıca, önceki gece kendisinde tam bir eşkıya izlenimi uyandıran ve ne olduğunu bir türlü anlayamadığı bu adamla sanat konuşuyor olmaktan hiç mi hiç mutlu değildi. Üstelik dans ettikleri alan buram buram psikanaliz ve mistisizm kokarken...</p>

      <p class="osman-duz">Genç oyuncu susmasına sustu ama bu kez de ötekiler konuşmuyor olduğu için rahatsız oldu. Bir süre daha hiçbir şey söylemedi. Aksi gibi, Gizem ve Burak da sanki Erdoğan Bey’in sorusunu cevaplamamak konusunda sözleşmiş gibiydiler.</p>

      <p class="osman-duz">Suskunluk sürdükçe sürdü.</p>

      <p class="osman-duz"><span>Az sonra Duran esneme ihtiyacı hissetti. Açık havada bulundukları için mi yoksa uykusu geldiği için mi esnemişti, bilemedi. En iyisi, tuhaf adamın sorusunu cevaplamak olacaktı. Arkadaşları cevap vermemeye kararlı olduğuna göre, kendisi düşüncelerini rahatlıkla söyleyebilirdi. Hiç âdeti olmadığı halde, cümlelerinin aralarına uzun esler koyarak konuşmaya başladı. Hatta bir ara, ağzından çıkan sözler kendi kulağına bile yabancı geldi:</span></p>

      <p class="osman-duz">“Gerçekdışı düşsel mekânlar... Garip düşsel imgelemler... Dali bu... Büyülü bir gerçeklik... Tıpkı horoz dövüşünde, kumarhanede, şeytan ayininde, çocukların işgal evinde, on iki yaşında kızın satıldığı kerhanede, savaştan bile vahşi siyasal bir gösteride olduğu gibi... Gündelik hayatın düşsel hale gelmesi... Yoksa tam tersi mi? Yani, düşlerin gündelik hayatın bir yansımasına dönüşmesi... Her neyse... Gerçeküstü...”</p>

      <p class="osman-duz">Duran, cümlesini tamamlayamadan sözlerini tüketti. Gözlerini kapattı, başını kahvaltı masasına koyup uyumaya başladı.</p>

      <p class="osman-duz">Erdoğan Bey tebessüm etti. Gizem ve Burak’a “Sizler de yorulmuş olmalısınız. İsterseniz Duran’ı da kaldıralım ve hep beraber dinlenmeye çekilelim” dedi.</p>

      <p class="osman-duz">İki genç aynı anda “Olur” dediler. Adamın söyleyeceği son bir şey daha vardı:</p>

      <p class="osman-duz">“Arkadaşınız uyurken, en baştan başlayarak birkaç gündür yaşadıklarımızı hatırlayacak. Son olarak sıra, biraz önce yaptığımız konuşmalara gelecek. Kahvaltı masasında söylediklerini duydunuz, dünden itibaren başımızdan geçenlerden söz ediyordu. Aslında daha konuşmaya başlamadan uyumaya başlamıştı ama farkında değildi. Rüyasında da dönecek dolaşacak ve konuşmayı kestiğimiz yere, yani büyülü gerçekliğe ulaşacak.”</p>
    </div>
  </div>
</body>
</html>
