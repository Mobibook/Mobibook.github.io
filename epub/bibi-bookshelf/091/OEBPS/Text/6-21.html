<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-21.html</title>
  <link href="../Styles/template.css" rel="stylesheet" type="text/css" />
  <meta content="urn:uuid:c75c0c9f-d470-44c8-85e1-a0db56922462" name="Adept.expected.resource" />
</head>

<body>
  <div id="x6-21.html" xml:lang="tr-TR">
    <div class="Basic-Text-Frame">
      <p class="Govde"></p>

      <p class="sayfa-basi" xml:lang="en-GB"><span xml:lang="en-US">12 Nisan Perşembe</span></p>

      <p class="sayfa-basi" xml:lang="en-GB"><span xml:lang="en-US">Cennet devam ediyor</span></p>

      <p class="BB" id="toc_marker-17">I</p>

      <p class="osman-ara para-style-override-12">CEBRAİL’İN ENDİŞESİ</p>

      <p class="osman-duz">“Korkudan ölüyorum” dedi Cebrail arkadaşlarına.</p>

      <p class="osman-duz">Duran Cafebar’a henüz ulaşmamış, Burak ve Gizem tam da onun istediği gibi, genç oyuncudan yarım saat önce, yani 11.30’da gelmişlerdi.</p>

      <p class="osman-duz">Başlarının belası barmen tepelerinde belirince, çabucak defolmasını sağlamak için, üçü de fazla düşünmeden filtre kahve istediklerini söylemişlerdi.</p>

      <p class="osman-duz">Cebrail kaldığı yerden devam etti:</p>

      <p class="osman-duz">“Dün buradan çıktıktan sonra, Levent’e kadar beraber gittik. Beklediğim gibi, yol boyu bana merak ettiği soruları sordu. Önce Erdoğan Bey’i ve kullandığı bazı kavramları didikledi, sonra sözü zikre getirdi. Tahmin edebileceğiniz gibi, sorularından neredeyse hiçbirine cevap vermedim.”</p>

      <p class="osman-duz">Cebrail, Duran’la başından geçenleri ayrıntılarıyla anlatmayı sürdürürken, dövmeli geveze on metre öteden bağırmaya başladı:</p>

      <p class="osman-duz">“Saat tam 14.00’te başlayacak oyun değil mi Gizem? Ben 13.30’da salona girmiş oturmuş olurum, merak etme...”</p>

      <p class="osman-duz">Barmen bir milyon tane daha abuk sabuk laf söyleyerek kahveleri bıraktı ve tekrar tekrar iyi şanslar dileyerek masadan ayrıldı. Geçen süre zarfında, Cebrail ve Burak barmenin güzel kıza bu kadar samimi davranmasının patavatsızlığından mı yoksa aralarında bir şeyler geçmeye başladığından mı olduğunu anlamaya çalıştılar. Birbirlerinden habersiz, Gizem’i zevzek barmene pek uygun bulmadıkları görüşünde birleştiler. O gidince, yönetmen kaldığı yerden devam etti:</p>

      <p class="osman-duz">“Bütün mesele, sahneye çıkacağı dakikayla, şoka gireceği tabloyu görme anını mümkün olduğunca birbirine yakın tutmak...”</p>

      <p class="osman-duz"><span>Yönetmen, iki arkadaşının zaten bildikleri meseleyi, yani genç oyuncuyu neden şoka sokması gerektiğini, bir kez daha ama bu kez başka nedenler ileri sürerek anlattıktan sonra sözlerini bağladı:</span></p>

      <p class="osman-duz">“Eğer her şey istediğim gibi giderse, önce tiyatro binasının önünde beyaz minibüsü görecek...”</p>

      <p class="osman-duz">Gizem tam bu noktada heyecanına yenik düşüp yönetmenin sözünü kesti:</p>

      <p class="osman-duz">“Eminim, beyaz minibüsün neden orada olduğunu soracaktır.”</p>

      <p class="osman-duz">Burak ve Cebrail, güzel kızın sözleri üzerine başlarını salladılar. Yönetmen kaldığı yerden devam etti:</p>

      <p class="osman-duz">“Sonra, doğrudan kulise geçilecek. Bu arada salonu ya da sahneyi görmemesi için hep birlikte gayret sarf etmemiz gerekiyor. Bence, salonun kalabalık olup olmadığını, İtalyan seçicilerin gelip gelmediğini, anne ve babasını görmek için, arada bir içeriye göz atmak isteyecektir. Bir şekilde bunun önüne geçmeliyiz...”</p>

      <p class="osman-duz">Yönetmen neler yaparak bunu sağlayabileceklerini söyleyecekken, bu kez de Burak kesti sözünü:</p>

      <p class="osman-duz">“Tam değil de kontrollü bir şok olabilmesi için, perdenin açılmasına bir iki dakika kala, sahne ve salonu göstererek bir açıklamada bulunmayı da ihmal etmemeliyiz. Hiç göstermesek de olur belki ama bu kadar büyük bir şok oyunu oynayamamasına yol açabilir. En iyisi kontrollü bir şok uygulamamız. Bence muhteşem olacak!”</p>

      <p class="osman-duz">Gizem ve yönetmen başlarını salladılar. Yönetmen az önce Burak’ın kestiği noktadan devam etti:</p>

      <p class="osman-duz">“Aynı şekilde düşünüyorum. Ona, gördüklerini tam olarak değilse de biraz olsun özümseyecek kadar zaman tanımamız gerekiyor. Düşünsenize, sahneye çıkıyorsunuz ama sahne hiç de provalarda gördüğünüz gibi değil. Ya da salona baktığınızda, tam karşınızda, hiç beklemediğiniz biri, üstelik farklı bir amaçla gelmiş olarak oturuyor. Siz olsanız, böylesi bir duruma hazırlıksız yakalanırsanız şaşırmaz mısınız?”</p>

      <p class="osman-duz">Burak “Ben şaşırırım ve çok da istemem doğrusu” dedi.</p>

      <p class="osman-duz">Gizem “Burak haklı” dedi ve sonraki sözlerini biraz tedirgin bir ses tonuyla sürdürdü:</p>

      <p class="osman-duz">“Tamam, başrol oyuncusunu alışkın olmadığı bir ortamda bulunduğu hissi yaratarak şaşırtıyoruz ama oyunu oynayamaz hale de getirmememiz gerekiyor. Aksi halde bir skandala da yol açabiliriz. Öyle değil mi?”</p>

      <p class="osman-duz">İki oyuncunun söyledikleri yönetmenin hoşuna gitti:</p>

      <p class="osman-duz">“Söyledikleriniz tümüyle doğru. Ama getirilerini de gözden uzak tutmayın. Düşünsenize, cehenneme adımınızı atıyorsunuz, şaşırmaz mısınız? Buna karşılık yüzlerce kez orada bulunduysanız, kanıksamış olursunuz. Dante rolünü oynamak üzere Duran’ı sahneye iterken, önceden çıkıp prova yaptığı bir ortam değil, hayalini bile kuramadığı bir atmosfer yaratmalıydık ve yarattık. Bu yolla, seyirciyi onun sahiden yabancısı olduğu ve ürktüğü bir ortamda olduğuna inandıracağız.”</p>

      <p class="osman-duz">Gizem “Çok güzel olacak!” diye destekledi yönetmenin sözlerini. Heyecanı konuşmasına yansıyordu:</p>

      <p class="osman-duz">“Sahneye çıkarken ve perde açılıp da salona dönüp baktığında, yüzünün alacağı hali gerçekten merak ediyorum. Bence, kontrollü bile olsa yaşayacağı şok yüzüne, sesine, tüm hareketlerine yansıyacak.”</p>

      <p class="osman-duz"><span>Yönetmen güzel kızın sözlerini anlamlı bulduysa da bu kez kendisi karşı tarafa, az önce Burak ve Gizem’in savundukları ve “ya her şey kontrolden çıkarsa” diye özetlenebilecek bakış açısına kaydı:</span></p>

      <p class="osman-duz">“İkiniz de doğru söylüyorsunuz. Bütün mesele, ona tanıyacağımız süre zarfında, kendisini toparlayıp toparlayamayacağında. Özetle şunu söylemek istiyorum: Üçümüz de Duran’ın zeki bir adam olduğunu düşünüyoruz. Ama bu özelliği, ne yapmaya çalıştığımızı kavrayıp, yaratmış olduğumuz şaşırtma ortamından yararlanmasına yetecek mi?”</p>

      <p class="osman-duz">Burak, yönetmenin sözleri üzerine tereddütsüz bir yorum yaparak, hem yönetmenin hem de Gizem’in yüreğine su serpti:</p>

      <p class="osman-duz">“Bence her şey yolunda gidecek.”</p>

      <p class="osman-duz">Cebrail arkadaşından gelen destekle biraz ferahladıysa da kuşkularını seslendirmeye devam etti:</p>

      <p class="osman-duz">“Bir de tabii bu işin oyundan sonraki tarafı var. Gözünüzde canlandırsanıza, oyundan sonra neler olacağını!”</p>

      <p class="osman-duz">Burak ve Gizem yine kuşku dolu bakışlarla başlarını salladılar.</p>

      <p class="osman-duz">Burak, “Ben, günlerdir gözümde canlandırmaya çalışıyorum oyun bitip de kutlama için fuayeye geçtiğimizde tanık olacağımız manzaraları ama bir türlü başaramıyorum” dedi.</p>

      <p class="osman-duz">Gizem önce Burak’a katıldığını söyledi. Sonra konuya çok başka bir açıdan yaklaştı:</p>

      <p class="osman-duz">“Hesaba katamadığımız başka sürprizlerle birlikte, gerçekten eğlenceli bir günü yaşamaya başladık diye düşünüyorum. Benimle aynı fikirde misiniz?”</p>

      <p class="KB" id="toc_marker-17-1">“Duran Geldi, Susalım!”</p>

      <p class="osman-duz">Cebrail ve Burak güzel kızın sorusunu cevaplayamadan kapıda Duran belirdi. Üç arkadaş kendilerini suçüstü yakalanmış gibi hissettiler.</p>

      <p class="osman-duz">Burak genç oyuncunun da duyacağı bir ses ve her zamanki hergeleliğiyle “Duran geldi, susalım!” diyerek aksi halde tedirginlik rüzgârı esebilecek ortama çekidüzen verdi.</p>

      <p class="osman-duz">Cebrail delikanlının uzattığı eli sıkarken “Daha kahvelerimizden birer yudum bile almadık” dedi.</p>

      <p class="osman-duz">Genç oyuncu öteki arkadaşlarının ellerini de sıkıp bir koltuğa oturdu ve hemen “Bugün büyük gün, heyecanlı mısınız?” diye sordu.</p>

      <p class="osman-duz">Gizem “Ne yalan söyleyeyim, ben heyecanlıyım” dedi sanki az önceki konuşmalar hiç olmamış da konuşmaya yeni başlanıyormuş gibi.</p>

      <p class="osman-duz">Burak, arkadaşının tavrına içten içe şapka çıkardı. Kızın sadece güzel değil, aynı zamanda akıllı da olduğunu düşündü. “Ben de tıpkı senin gibi heyecanlıyım Gizem” dedi.</p>

      <p class="osman-duz"><span>Cebrail ise, genç oyuncunun heyecanlı olup olmadığına dair soruyu, Burak ve Gizem’in kendinden önce cevaplamalarından yararlanarak iyice ölçtü biçti. Nedense içinden bir ses, dikkatli konuşması gerektiğini söylüyordu. Cevabını sadece soruyu sormuş olan Duran’a değil üç arkadaşına birden vermeyi tercih etti:</span></p>

      <p class="osman-duz">“Heyecanlı değilim desem, inanır mısınız?”</p>

      <p class="osman-duz">Üç oyuncunun üçü de “Hayır” diye cevapladı yönetmeni.</p>

      <p class="osman-duz">Gizem ayrıca “Soluk betin benzin de sözlerini doğruluyor zaten” diye ilavede bulundu.</p>

      <p class="osman-duz">Yönetmen bu kez hiçbir şey söylemedi, sadece gülümsedi.</p>

      <p class="osman-duz">Burak “Konuklardan ne haber bu arada?” diye sorunca, Duran bildiklerini anlatmaya koyuldu:</p>

      <p class="osman-duz">“Otellerini çok beğenmişler. Annem ve babam evden benden önce çıktılar, kaldıkları otele kahvaltıya gittiler. Babam laf arasında başka ülkelerde de oyun seyredip seyretmediklerini sormuş. Seyrettiklerini, iyilerin de kötülerin de olduğunu söylemişler. İçlerinden biri, herhangi bir basılı materyalimizin olup olmadığını sormuş. Babam, sürpriz olsun diye afişi oyundan sonra vereceğimizi söylemiş. İşte böyle.”</p>

      <p class="osman-duz">Afişten söz edince, Cebrail çantasına hamle etti ve “Evet, şimdi afişi baskıya vermenin zamanı geldi” dedi. Başka söyleyecekleri de vardı:</p>

      <p class="osman-duz">“Gelirken tekrar uğradım, arka sokaktaki baskıcı, daha önce de konuştuğumuz üzere bir saat içinde yirmi tane afişi teslim edebilecek hazırlığı yapmış durumda. Dördünü poster blok haline getirmek de bu zamanın içinde. Kararımızı bekliyor.”</p>

      <p class="osman-duz">Burak “Poster blokların fuayede nerelere konulacağını teknik ekibe bildirdik mi?” diye sordu.</p>

      <p class="osman-duz"><span>Yönetmen “Söyledim” derken geç kalıyorlarmış gibi saatine baktı ve “afişleri ve blokları tiyatroda kimin teslim alacağı, nerelere koyacağı belli” diye devam etti. Zamanın gerçekten de geldiğini belirtmek amacıyla masanın üzerine koyduğu taslakları işaret ederek “Hemen şimdi, mümkün olduğunca hızlı olmak kaydıyla, hangi afişi daha çok beğendiğimize karar vermek zorundayız!” dedi.</span></p>

      <p class="osman-duz">Cebrail’in uyarısı üzerine ilk sözü Gizem aldı:</p>

      <p class="osman-duz">“Doğrusunu söylemem gerekiyorsa, ben ‘DurANTE DURANte’ isimli olana bayıldım. İsterseniz neden böyle düşündüğümü de anlatabilirim. Ya da isterseniz herkes önce hangi afişi seçtiğini söylesin. Sonra gerekirse nedenlerimi söyleyeyim.”</p>

      <p class="osman-duz">Burak sanki sıra kendisine gelmiş gibi “Gizem’le aynı fikirdeyim” diyerek arkadaşının düşüncesine katıldı.</p>

      <p class="osman-duz">Cebrail iki oyuncunun sözlerini yeterli bulmuş olsa gerek, sanki son sözü söyleyecek olan Duran’mış gibi başını ona çevirdi.</p>

      <p class="osman-duz">“Şey” dedi Duran, “galiba ben de Burak ve Gizem’le aynı fikirdeyim ama bazı çekincelerim var.”</p>

      <p class="osman-duz">Cebrail, Burak ve Gizem neredeyse aynı anda Duran’ın çekincelerinin neler olduğunu merak ettiklerini ifade edince, genç oyuncu sözlerini sürdürdü:</p>

      <p class="osman-duz">“Az önce de söylediğim gibi bu versiyondaki dizaynı da oyun için seçilen ismi de çok sevdim. Tek derdim, benim ismim ile oyunun isminin aynı olması.”</p>

      <p class="osman-duz">Duran’ın sözleri Cebrail’in gülümsemesine yol açtı. “Sen istemedin ki böyle olmasını” dedi.</p>

      <p class="osman-duz">Genç oyuncu düşüncesine açıklık getirmeye çalıştı:</p>

      <p class="osman-duz">“Öyle ama yine de insan bir tuhaf oluyor. Adını oyunun ismiyle aynı afişin üstünde gören başkalarının ne düşüneceğini merak ediyor. Daha da ötesi tedirgin oluyor. Haksız mıyım sizce?”</p>

      <p class="osman-duz">Yönetmen tıpkı az önceki gibi gülümsedi. Vereceği cevabın uzun olacağını göz önünde bulundurmuş olsa gerek, derin bir nefes aldı.</p>

      <p class="osman-duz">“O senin kişisel sorunun dostum ve kararımızı etkilememeli. Oyunumuz, İstanbul cehenneminde yaşayan genç Duran’ın başından geçenleri anlatıyor. Hareket noktamız, yedi yüz yıl önce aynı cehennemi kendi coğrafyası olan Floransa’da yaşayıp kaleme alan Dante. Belki senin adın Duran olmasaydı, oyuna bu ismi koymak aklımıza gelmezdi ama geldi bir kere. Senin adın ile <span class="char-style-override-9">İlahi Komedya</span>’nın yazarının adının aynı olması oyunun ismi konusunda bize ilham verdi. Ama o kadar. Bence bunu fazla dert etme.”</p>

      <p class="osman-duz">Cebrail sözlerini henüz tamamlamadığını, tersine en önemli kısmını en sona sakladığını ifade edecek şekilde baktı Duran’a ve kaldığı yerden devam etti:</p>

      <p class="osman-duz">“Asıl üzerinde düşünmemiz gereken, koyacağımız ismin, sergileyeceğimiz oyunu taşıyabilip taşıyamayacağı olmalı.”</p>

      <p class="osman-duz">Cebrail’i en az Duran kadar dikkatli dinleyen Gizem, elini kaldırarak konuşmaya müdahil oldu. Belli ki yönetmenin sözlerini tamamlamasını zor beklemişti. Ona yönelik olarak ama Duran üzerine konuştu:</p>

      <p class="osman-duz">“Bu isim, kesinlikle oyunu taşıyacak nitelikte. Duran’ın isminin oyunla aynı olması hoş bir tesadüf bence.”</p>

      <p class="osman-duz">Ve hemen genç oyuncuya döndü:</p>

      <p class="osman-duz">“Bu durum seni rahatsız etmek şöyle dursun sevindirmeli. Bir baksana afiş taslağına...”</p>

      <p class="osman-duz">Güzel kız bu esnada önündeki üç taslaktan “DurANTE DURANte” yazanı en üste çıkardı ve eliyle işaret etti:</p>

      <p class="osman-duz">“Oyunun ve başrol oyuncusunun isimleri aynı, çok şık değil mi sence de?”</p>

      <p class="osman-duz">O cümlesini tamamlarken, dövmeli barmen tepelerine dikildi ve noktayı o koydu:</p>

      <p class="osman-duz">“Bence en üsttekini seçin!”</p>

      <p class="KB" id="toc_marker-17-2">İtalyan Misafirler</p>

      <p class="osman-duz">Yönetmen ve üç oyuncu, matbaaya gitmek üzere Cafebar’dan çıktılar.</p>

      <p class="osman-duz">Matbaada işleri üç dakikadan bile az sürdü. Daha önce taslakları görmüş ve makinelerini hazır hale getirmiş matbaacı “Demek ‘DurANTE DURANte’ versiyonuna karar verdiniz, ben de en çok onu sevmiştim zaten” dedi. Yönetmen “Zaman sorunumuz yok değil mi?” diye sorunca sözlerini şöyle sürdürdü:</p>

      <p class="osman-duz">“Bir saat sonra, dört tanesi blok hale getirilmiş olarak yirmi adet afişi salona bizzat getireceğim. Bu arada oyunu da büyük bir merakla seyredeceğim.”</p>

      <p class="osman-duz">Cebrail, tiyatronun olduğu sokağın köşesini döner dönmez, salonun bulunduğu binanın önünde beyaz bir minibüs olup olmadığına baktı. Vardı.</p>

      <p class="osman-duz">Aracın yanından geçerlerken beklediği olmadı. Duran “Bu da ne böyle?” diye sormadı.</p>

      <p class="osman-duz">Gizem derhal rolünü oynadı. “La Paix de ne ola?” dedi.</p>

      <p class="osman-duz">Burak “İşte” diye düşündü, “işler beklediğimiz gibi gelişmemeye başladı bile.” Hemen duruma müdahil oldu ve “Şu Mecidiyeköy’deki akıl hastanesi değil mi?” diye Gizem’in sorusuna soruyla cevap vererek Duran’ın dikkatini beyaz minibüse çekmeye çalıştı.</p>

      <p class="osman-duz">Cebrail de “Evet o” diyerek iki oyuncunun konuşmalarını güçlendirmeye çalıştı.</p>

      <p class="osman-duz">Konuyla ilgili söz söylemeyen tek kişi Duran oldu. Genç adam minibüse sıradan bir araç gibi bakıp geçti.</p>

      <p class="osman-duz">Sıra ikinci aşamaya gelmişti...</p>

      <p class="osman-duz">Cebrail, Gizem ve Burak, arkadaşları Duran’ı, salona bakmasına fırsat vermeden soyunma odalarının bulunduğu bölüme geçirmeyi başardılar. Bu esnada oyuncunun telefonunun çalması da onlara yardımcı oldu. Genç oyuncu telefonu kapatır kapatmaz arkadaşlarına babasıyla yaptığı konuşma hakkında bilgi verdi:</p>

      <p class="osman-duz">“Annem ve babam İtalyanları otelden çıkarmışlar, önce biraz etrafta dolaştırmışlar şimdi de buraya doğru getiriyorlarmış. Annem seçicilere, kendileriyle neden oyundan önce değil de oyundan sonra tanışacağımızı nedenleriyle izah etmiş. Sürprizi bozmamak için yüzlerimizi göstermek istemediğimizi söyleyince, içlerinden biri çok ilginç bulduğunu söylemiş. Babam merak içinde bizim cephemizde işlerin nasıl gittiğini sordu. Anladığım kadarıyla burada her şeyin hazır olup olmadığını merak ediyor. Perdenin tam zamanında açılacağını söyleyince, içine su serpildi.”</p>

      <p class="osman-duz">Duran konuşmasını tamamlarken yönetmen saatine baktı. “Saat 13.00 ve tam bir saat sonra perde açılacak. Şimdi herkes giyinsin” dedi.</p>

      <p class="osman-duz">Oyuncular yanından ayrılırken, yönetmen Duran’ı kolundan yakaladı.</p>

      <p class="osman-duz">“Kıyafetini giydikten sonra mutlaka beni gör. Söylemek istediğim son birkaç şey var.”</p>
    </div>
  </div>
</body>
</html>
