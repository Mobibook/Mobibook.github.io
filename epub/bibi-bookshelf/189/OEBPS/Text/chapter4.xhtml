<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 dir="ltr" id="toc0" style="page-break-before:always">BÖLÜM 1</h2>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">RICK DECKARD’ı, yatağının yanındaki duyarıcının otomatik alarmının pompaladığı tatlı küçük bir elektrik akımı uyandırdı. Şaşkın bir halde yataktan kalktı. Önceden uyarılmadan kendini uyanık bulmak onu hep şaşırtırdı. Rengârenk pijamasıyla, dikilmiş gerinirken, yatakta karısı Iran gri, donuk gözlerini aralayıp söylenerek yeniden kapadı.</p>

  <p class="Standard" dir="ltr" style="margin-left:0;margin-right:0;text-indent:18.859844px">“Penfield’ını çok hafif kurmuşsun,” dedi Rick. “Onu tekrar kuracağım ve uyanabileceksin ve-”</p>

  <p class="Standard" dir="ltr" style="margin-left:0;margin-right:0;text-indent:18.859844px">Rick karısının yanına oturup, ona doğru eğildi ve yumuşak bir tavırla anlatmaya çalıştı. “Eğer akımı yeterince yükseltirsen uyandığına memnun olursun. Tüm mesele bu. Eğer C’ye kurarsan sınırı aşar ve tıpkı bende olduğu gibi bilincin oluşmasını engeller.” Rick dünyayla barışık olduğu için kendi ayarı D’deydi. Yavaşça karısının çıplak, solgun omzuna dokundu.</p>

  <p class="Standard" dir="ltr" style="margin-left:0;margin-right:0;text-indent:18.859844px">“O kaba polis elini gözümün önünden çek!” dedi Iran.</p>

  <p class="Standard" dir="ltr" style="margin-left:0;margin-right:0;text-indent:18.859844px">“Ben bir polis değilim.” Şimdi numarayı çevirmediği halde kendini sinirli hissetmeye başlamıştı.</p>

  <p class="Standard" dir="ltr" style="margin-left:0;margin-right:0;text-indent:18.859844px">“Sen daha da kötüsün,” dedi karısı. Gözleri hâlâ kapalıydı. “Sen polislerin kiraladığı bir katilsin.”</p>

  <p class="Standard" dir="ltr" style="margin-left:0;margin-right:0;text-indent:18.859844px">“Ben hayatımda kimseyi öldürmedim.” Rick gitgide daha çok sinirleniyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Iran devam etti, “Sadece o zavallı andyler.”</p>

  <p class="Standard" dir="ltr" style="margin-left:0;margin-right:0;text-indent:18.859844px">“Eve getirdiğim ikramiye parasını, dikkatini anlık çeken herhangi bir şeyi almak için kullanmaktan hiç çekinmiyorsun. Bunu fark etmediğimi sanma.” Rick ayağa kalkıp duyarıcısının bulunduğu konsola ağır ağır ilerledi. “Oysa biriktirebilirdik. O yukarıdaki sahte elektrikli koyunun yerine gerçeğini alabilirdik böylece.”</p>

  <p class="Standard" dir="ltr" style="margin-left:0;margin-right:0;text-indent:18.859844px">Konsolun yanında duraklayıp bu öfkeli hissi ortadan kaldıracak thalamic yatıştırıcının numarasını ya da onu daha da kızdırıp tartışmayı kazandıracak olan thalamic uyarıcının numarasını çevirmek arasında tereddüt etti.</p>

  <p class="Standard" dir="ltr" style="margin-left:0;margin-right:0;text-indent:18.859844px">“Eğer,” dedi Iran onu seyrederek, “daha fazla kinlenmek için ararsan ben de aynısını yaparım. Öyle yüksek bir numarayı ararım ki şimdiye kadar yaptığımız tartışmaları aratacak kavganın içinde bulursun kendini. Çevir de gör. Haydi. Dene bakalım.” Süratle kalkıp kendi duyarıcısının bulunduğu konsola doğru ilerledi. Orada öylece dik dik bakarak bekledi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Rick onun bu tehdidi karşısında yenik bir şekilde içini çekti. “Ben bugün programımda olanı çevireceğim.” Rick, 3 Ocak 2021’in programını taradığında o gün için profesyonel bir iş adamı tavrının yazıldığını gördü. “Eğer programda yazılan numarayı çevirirsem sen de aynısını yapmaya söz verir misin?” Bekledi. Karısının aynı fikirde olduğunu ve onu izleyeceğini garantilemeden hareket etmeyecek kadar kurnazdı.</p>

  <p class="Standard" dir="ltr" style="margin-left:0;margin-right:0;text-indent:18.859844px">“Benim bugünkü programımda 6 saatlik sadece bana ait depresyon var,” dedi Iran.</p>

  <p class="Standard" dir="ltr" style="margin-left:0;margin-right:0;text-indent:18.859844px">“Ne? Niye böyle bir şeyi programladın ki?” Bu duyarıcının var olma nedenine aykırıydı. Rick sıkıntıyla devam etti. “Bu şekilde kullanılabileceğini bilmiyordum bile.”</p>

  <p class="Standard" dir="ltr" style="margin-left:0;margin-right:0;text-indent:18.859844px">“Bir öğleden sonra burada oturuyordum,” dedi Iran. “Doğal olarak ‘Arkadaş Canlısı Buster ve onun Arkadaş Canlısı Arkadaşları’nı seyrediyordum. Buster tam açıklayacağı büyük haberden bahsediyordu ki o nefret ettiğim reklam araya girdi. Biliyorsun, şu Mountibank Demir Koruyucuları’nın reklamı. Birkaç dakikalığına televizyonun sesini kapadım ve binayı, bu binayı dinledim. Duydum ki...” Eliyle çevreyi işaret etti.</p>

  <p class="Standard" dir="ltr" style="margin-left:0;margin-right:0;text-indent:18.859844px">“Boş daireler,” dedi Rick. Bazen geceleri uyuyor olması gereken zamanlarda o da bu sesleri duyuyordu. Fakat bu zamanda, bu şartlarda sadece yarısı dolu bir bina bile nüfus yoğunluğu açısından oldukça fazlaydı. Savaştan önce banliyö olarak nitelendirilen yerlerde şimdi tamamen boş binalar bulunuyordu. Pek çok insan gibi o da bu kulaktan dolma bilgiye inanmayı yeğlemişti, çünkü oraya gidip bunun doğruluğunu kendi gözleriyle görmeye hiç niyeti yoktu.</p>

  <p class="Standard" dir="ltr" style="margin-left:0;margin-right:0;text-indent:18.859844px">“O anda,” diye devam etti Iran, “televizyonun sesini kapattığımda 382 durumundaydım. Daha yeni o numarayı çevirmiştim. Boşluğu beynimde algılamama rağmen hissedemedim. İlk tepkim bir Penfield duyarıcısına sahip olabilecek kadar paramız olduğuna şükretmek oldu. Ama sonra bunun ne kadar sağlıksız olduğunu düşündüm. Yani yaşamın, hayatın boşluğunu hissetmek... sadece burada, bu binada değil. Her yerde. Ve hep tepkisiz kalmak... beni anlayabiliyor musun? Sanırım, hayır. Fakat bu tepkisizlik eskiden bir akıl hastalığının belirtisi olarak tanımlanıyordu. Adı da ‘geçerli tepki eksikliği’. Sonra sessizliğin sürmesine izin verdim. Duyarıcımın önünde oturup denemeye başladım. Ve sonunda üzüntünün programını buldum.” Karanlık ve küstah bir havaya bürünen yüzü sanki büyük bir zafer kazanmışçasına tatminkârdı. “Ve her ay iki kez olmak üzere programıma bu numarayı da kattım. Bence ayda iki kez olan biten her şeye üzülmek için yeterli bir süre, sence de öyle değil mi? Yani aklı başında olan herkes buradan göç ederken hâlâ dünyada kalmamıza mesela.”</p>

  <p class="Standard" dir="ltr" style="margin-left:0;margin-right:0;text-indent:18.859844px">“Fakat üzüntü gibi bir hisse kapıldığında başka bir numara çevirerek ondan kaçamazsın. Yaşamın her anını kapsayan bu tür bir üzüntü, keder kendi kendini yeniler.”</p>

  <p class="Standard" dir="ltr" style="margin-left:0;margin-right:0;text-indent:18.859844px">Karısı kaypak bir tavırla devam etti. “Üç saat sonrası için otomatik bir yeniden programlamayı ayarlıyordum. Bir 481. Geleceğin getireceği yeni seçeneklerin farkında olma. Bir umut ki...”</p>

  <p class="Standard" dir="ltr" style="margin-left:0;margin-right:0;text-indent:18.859844px">“481’i biliyorum,” diyerek karısının sözünü kesti Rick. O da bu numarayı pek çok kez çevirmişti ve 481’e fazlasıyla güveniyordu. “Şimdi beni dinle.” Yatağa oturdu ve karısının ellerini tutarak onu yanına çekti. “Otomatik bir bağlantıyla sona erdirilebilecek olsa bile depresyonun her çeşidi tehlikelidir. Şimdi sen de, ben de programlarımızı unutalım. Beraber 104’ü çevirelim ve ikimiz de bunu deneyelim. Sonra sen 104’te devam edersin, ben de duyarıcımı her zamanki iş adamı durumuna programlarım. Bu yolla, çatıya çıkıp elektrikli koyunu kontrol eder, sonra da büronun yolunu tutarım. Senin de burada televizyon olmadan oturup düşüncelere dalmadığından emin olurum.” Karısının uzun, ince ellerini bırakıp, geniş dairede ilerleyerek, hâlâ önceki gecenin sigara kokusunun olduğu oturma odasına geçti ve televizyonu açtı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Yatak odasından Iran’ın sesi yükseldi: “Kahvaltıdan önce TV’yi kaldıramıyorum.”</p>

  <p class="Standard" dir="ltr" style="margin-left:0;margin-right:0;text-indent:18.859844px">TV ısınmaya devam ederken, “888’i çevir,” diye yanıtladı Rick. “Televizyonda ne olursa olsun, onu seyretme isteği.”</p>

  <p class="Standard" dir="ltr" style="margin-left:0;margin-right:0;text-indent:18.859844px">“Şu anda hiçbir numarayı çevirmek istemiyorum.”</p>

  <p class="Standard" dir="ltr" style="margin-left:0;margin-right:0;text-indent:18.859844px">“O zaman 3’ü çevir.”</p>

  <p class="Standard" dir="ltr" style="margin-left:0;margin-right:0;text-indent:18.859844px">“Tanrım! Beyin hücrelerimi herhangi bir numarayı çevirmeye teşvik edecek bir programı uygulayamam. Eğer aramak istemiyorsam, aramak istemiyorumdur. Dediğin numarayı çevirirsem, aramak isteyeceğim ve şu anda bunu düşünemem bile. Ben sadece yatakta oturup yere bakmak istiyorum, o kadar.” Iran’ın sesi sertleşmişti. Sesi ümitsizlikle keskinleşmişti. İçgüdüsel, her zaman her yerde var olan korkunç ağırlık tabakası üzerine çökerken ruhu bu yükün altında donuklaştı, vücudu hareketsizleşti.</p>

  <p class="Standard" dir="ltr" style="margin-left:0;margin-right:0;text-indent:18.859844px">Rick televizyonun sesini yükseltti ve Arkadaş Canlısı Buster’ın sesi bir anda gürleyerek, tüm odayı kapladı. “Ho ho millet! Şimdi bugünkü hava durumundan bahsetmenin zamanı. Mongoose uydusundan gelen verilere göre serpinti özellikle akşamüstüne doğru kendini hissettirip daha sonra yavaşlayacak. Tüm dışarı çıkmayı düşünenler...”</p>

  <p class="Standard" dir="ltr" style="margin-left:0;margin-right:0;text-indent:18.859844px">Iran ardından hafifçe sürüklenen geceliğiyle aniden yanında beliriverdi ve televizyonu kapadı. “Tamam! Teslim oluyorum. Arayacağım. Senin içinde olmamı istediğin herhangi bir durumun numarasını, insanı kendinden geçiren seksüel mutluluk... kendimi o kadar kötü hissediyorum ki sanırım buna bile dayanabilirim. Canı cehenneme! Ne değişir ki?”</p>

  <p class="Standard" dir="ltr" style="margin-left:0;margin-right:0;text-indent:18.859844px">“Her ikimiz için de arayacağım,” dedi Rick ve onu tekrar yatak odasına yöneltti. Onun konsolunun yanında durup 594’ü çevirdi: Tüm olaylarda kocanın üstün bilgeliğinin istekle kabullenilmesi. Kendi konsolunda ise, işine karşı daha yaratıcı ve canlı olmasını sağlayacak numarayı çevirdi. Gerçi buna ihtiyacı yoktu. Penfield’ın yapay beyin uyarımı olmadan da bu onun işine karşı tanrı vergisi, alışılmış yaklaşımıydı.</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">Karısıyla yaptığı tartışma ona çok zaman kaybettirmişti. Hızlı bir kahvaltıdan sonra Ajax model Mountibank Demir Koruyucu’yu takıp dışarı çıkmak üzere hazırlandı ve elektrikli koyunun ‘otladığı’ korunaklı çatı merasına çıktı. Karmaşık bir mekanik donanımdan ibaret olan koyun taklit bir hoşnutluk içinde otları çiğner ve diğer komşuları aldatırdı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Tabii ki binadaki bazı hayvanlar, kaçınılmaz olarak sahte elektronik devrelerdi. O bu konulara karışmamayı yeğliyordu. Tıpkı komşularının koyununun gerçek olup olmadığına karışmadığı gibi. “Koyunun gerçek mi?” diye sormak, dişinin, saçının veya iç organlarının gerçek olup olmadığını sormaktan daha büyük bir terbiyesizlikti.</p>

  <p class="Standard" dir="ltr" style="margin-left:0;margin-right:0;text-indent:18.859844px">Radyoaktif zerreciklerle üzerine adeta dökülen gri, güneşi gizleyen sabah havası burnunu rahat bırakmayarak onu tamamen çevreledi. Rick ister istemez ölümün izlerini taşıyan bu kokuyu içine çekti. Aşırı büyük dairesiyle birlikte sahip olduğu çatıdaki çimle kaplı bölgeye ilerlerken, az önceki tanımlamanın biraz aşırıya kaçtığını düşündü. Üçüncü Dünya Savaşı’nın bıraktığı mirasın etkileri hemen hemen yok olmuştu. Serpintiye karşı koyamayanlar yıllar öncesinde unutulup gitmişti. Ve şimdi daha azalan, zayıflayan toz bulutu, sağ kalmayı başaranların gücüyle karşı karşıya kaldığında onları ya çıldırtıyor ya da genetik özelliklerini bozuyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Demir koruyuculara rağmen şüphesiz serpinti yavaş yavaş onun da içine sızıyordu. Göç etmemekte ısrar ettiği sürece bu hava her gün o iğrenç, insanı kirleten pisliği de beraberinde getiriyordu. Aylık yapılan tıbbi kontrollerde şimdiye kadar normal gözükmüştü. Yani kanunların izin verdiği şekilde çocuk sahibi olabilirdi; ama her an herhangi bir ay San Francisco Polis Teşkilatı doktorları aksini açığa çıkaracaklardı. Kalıcı toz ‘normal’lerden yeni ‘özel’ler yaratmaya devam ediyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Etrafa asılan posterler, televizyon reklamları, hükümet raporları, ‘Göç et ya da zamanla yozlaş! Seçim senin!’ diye bağırıyordu. Rick küçük merasının kapısını açıp elektrikli koyununa yaklaştığında bunun ne kadar doğru olduğunu düşündü. Fakat işim yüzünden göç edemem, diye kendi kendine tekrarlarken, yandaki meranın sahibi, komşusu Bill Barbour Rick’i selamladı. O da işe gitmek üzere giyinmiş ama hayvanını kontrol etmek için çatıya çıkmıştı.</p>

  <p class="Standard" dir="ltr" style="margin-left:0;margin-right:0;text-indent:18.859844px">“Atım gebe,” Barbour bunu söylerken adeta mutluluktan ışıldıyordu. Kastettiği, durduğu yerden boş bakışlarla etrafı süzen kocaman Percheron’du. “Buna ne diyorsun?”</p>

  <p class="Standard" dir="ltr" style="margin-left:0;margin-right:0;text-indent:18.859844px">“Yakında iki atın olacak derim,” diye karşılık verdi Rick. Şimdi o da koyununun yanındaydı. Hayvan yulaf ezmesi beklentisiyle gözlerini ona dikmiş ağzını oynatıyordu. Taklit koyunun yulaf-besinsel bağlantısı vardı ve yulaflı besinleri görür görmez, inandırıcı bir şekilde onları kapıp ortalıkta dolaşmasına devam edebilirdi. “Onu gebe bırakan ne? Rüzgâr mı?” diye sordu Barbour’a.</p>

  <p class="Standard" dir="ltr" style="margin-left:0;margin-right:0;text-indent:18.859844px">“Kaliforniya’da elde edilebilecek en iyi dölleme plazmalarını aldım. Hatırlamıyor musun? Geçen hafta Judy’i incelemeye gelmişlerdi. Onun doğuracağı tayı almak için sabırsızlanıyorlar. Judy türünün eşi bulunmaz örneklerinden.” Barbour gururlanarak atının ensesini okşadı ve Judy de başını ona uzattı.</p>

  <p class="Standard" dir="ltr" style="margin-left:0;margin-right:0;text-indent:18.859844px">“Atını satmayı hiç düşündün mü?” diye sordu Rick. Tanrıya hep bir at için, hatta herhangi bir hayvan için dua ederdi. Sadece sahtesine sahip olup, beslemek zamanla insanın moralini bozuyordu. Ama olaya daha sosyal bir açıdan bakılırsa, gerçeğinin azlığı nedeniyle bunun yapılması gerekiyordu. Bu yüzden devam etmek dışında bir seçeneği yoktu. Kendisi bunu önemsemeyecek bile olsa karısı Iran vardı ve o bunu çok önemsiyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">“Atımı satmak ahlaksızlık olurdu.”</p>

  <p class="Standard" dir="ltr" style="margin-left:0;margin-right:0;text-indent:18.859844px">“Yavruyu sat sende, iki hayvanının olması hiç olmamasından daha büyük bir ahlaksızlık.”</p>

  <p class="Standard" dir="ltr" style="margin-left:0;margin-right:0;text-indent:18.859844px">Barbour hayretle konuştu. “Ne demek istiyorsun? Pek çok insanın iki, hatta üç-dört tane hayvanı var. Kardeşimin çalıştığı yosun üretim santralinin sahibi Fred Washborne’un beş hayvanı var. Dünkü Chronicle’da ördeği üzerine yazılanları okumadın mı? Batı sahillerindeki en büyük, en ağır Moscovy o ördek.” Barbour sanki bu tür bir hayvana sahip olmayı düşlemenin yarattığı bir transa geçmişti.</p>

  <p class="Standard" dir="ltr" style="margin-left:0;margin-right:0;text-indent:18.859844px">Rick paltosunun cebini karıştırıp, artık fazla okunmaktan kırışmış Sidney’in Hayvan ve Kümes Hayvanları kataloğunun Ocak ekini çıkardı. İndeksine bakıp tayların yeni belirlenmiş satış fiyatlarının bulunduğu sayfayı açtı. “Sidney’den 5000 dolara bir Percheron tayı satın alabilirim.”</p>

  <p class="Standard" dir="ltr" style="margin-left:0;margin-right:0;text-indent:18.859844px">“Hayır, alamazsın. Listeye tekrar bak, italiklerle yazılmış. Bu da stoklarının olmadığı anlamına geliyor, ama eğer ellerinde olsaydı o fiyata satacaklardı.”</p>

  <p class="Standard" dir="ltr" style="margin-left:0;margin-right:0;text-indent:18.859844px">“Diyelim ki sana ayda 500 dolar olmak üzere 10 ay ödeme yapmayı önerdim. Tıpkı katalog fiyatı gibi.”</p>

  <p class="Standard" dir="ltr" style="margin-left:0;margin-right:0;text-indent:18.859844px">Barbour ona acıyormuşçasına cevap verdi. “Deckard sen atlardan ne anlarsın ki? Sidney’in stokunda Percheron taylarının olmamasının bir nedeni var. Percheron tayları katalog fiyatında bile olsalar sahip değiştirmezler. Çünkü daha adi türleri bile çok nadir bulunur.” Ortak çitlerinin üzerinden eğildi. “Judy üç yıldır benimle ve o zamandan beri onun niteliklerinde bir Percheron atı görmedim. Çalınmasını önlemek için ta Kanada’ya uçup, onu kendi ellerimle buraya getirdim. Bu nitelikte bir hayvanı Kolorado ya da Wyoming’e götür, ona sahip olabilmek için seni öldürürler. Neden biliyor musun? Çünkü Üçüncü Dünya Savaşı’ndan önce yüzlerce-”</p>

  <p class="Standard" dir="ltr" style="margin-left:0;margin-right:0;text-indent:18.859844px">“Ama,” Rick araya girdi. “Senin iki ata, benimse bir taneye bile sahip olamam Mercerizm’in tüm tanrısal ve ahlaki yapısına aykırı.”</p>

  <p class="Standard" dir="ltr" style="margin-left:0;margin-right:0;text-indent:18.859844px">“Koyunun var. Özel yaşamında o iki kolu kavradığında o lanet olası Yükseliş’i izleyebilirsin. Eğer o yaşlı koyuna sahip olmasaydın durumun ve söylediklerinde bir mantık görürdüm. Eğer senin hiç, benimse iki hayvanım olsaydı seni Mercer’le gerçek bir birleşmeden mahrum etmiş olurdum. Fakat bu binadaki herkesin, yani aşağı yukarı 50 kişinin, bu da her üç apartmanda bir kişi demek, bir çeşit hayvanı var. Graveson’un tavuğu var. Oakes ve karısının şu geceleri havlayan koca köpekleri var.” Barbour düşünmeye devam etti, “Sanırım Ed Smith’in de kedisi var. Gerçi kediyi kimse görmemiş. Büyük bir olasılıkla rol yapıyordur.”</p>

  <p class="Standard" dir="ltr" style="margin-left:0;margin-right:0;text-indent:18.859844px">Rick koyununa doğru ilerledi ve beyaz yününü mekanizmanın gizli kontrol panelini bulana kadar karıştırdı. En azından postu gerçekti. Barbour’un gözü önünde panelin korunağını açtı. “Gördün mü? Şimdi tayını neden o denli istediğimi anlıyor musun?”</p>

  <p class="Standard" dir="ltr" style="margin-left:0;margin-right:0;text-indent:18.859844px">Barbour kısa bir sessizlikten sonra cevap verdi. “Seni zavallı adam. Hep böyle miydi?”</p>

  <p class="Standard" dir="ltr" style="margin-left:0;margin-right:0;text-indent:18.859844px">Rick elektrikli koyunun panelini kapatırken, “Hayır,” dedi. Ayağa kalkıp komşusuna döndü. “Aslında gerçek bir koyunum vardı. Karımın babası göç ederken onu bize bırakmıştı. Sonra hatırlarsın, bir yıl önce onu veterinere götürdüm. O sabah dışarı çıkıp onu yan yatmış, ayağa kalkamaz durumda bulduğumda sen de buradaydın.”</p>

  <p class="Standard" dir="ltr" style="margin-left:0;margin-right:0;text-indent:18.859844px">Barbour hatırlayarak başını salladı. “Onu ayağa kaldırmıştın. Onu kaldırmayı başarmıştın ama bir iki adımdan sonra yine yere yığılmıştı.”</p>

  <p class="Standard" dir="ltr" style="margin-left:0;margin-right:0;text-indent:18.859844px">“Koyunlar ilginç hastalıklara yakalanıyorlar. Oldukça sık hastalanıyorlar ama belirtiler hep aynı oluyor, bir daha ayağa kalkamıyorlar ve sorunun ne denli ciddi olduğunu bile anlayamıyorsun. Yani hayvanın tetanos mu olduğunu veya ayağını mı incittiğini bilemiyorsun. Benimki tetanostan ölmüştü.”</p>

  <p class="Standard" dir="ltr" style="margin-left:0;margin-right:0;text-indent:18.859844px">“Burada, çatı da mı?”</p>

  <p class="Standard" dir="ltr" style="margin-left:0;margin-right:0;text-indent:18.859844px">“Bir keresinde saman balyasının telinin tamamını çıkarmamıştım. Bir parçası hâlâ balyaya bağlıydı. Groucho’yu da, koyunumu böyle çağırırdım, bu tel sıyırdı. Böylece tetanos oldu. Onu veterinere götürdüm ama öldü. Daha sonra şu yapay hayvanları yapan dükkânlardan birini arayıp onlara Groucho’nun bir resmini verdim. Onlar da bunu yaptı.” Rick yere boylu boyunca uzanmış çiğnemeye devam edip büyük bir dikkatle yulaf aranan taklit hayvanı işaret etti. “Bu çok rağbette olan bir iş ve ona en az gerçeğine baktığım kadar büyük bir dikkat ve ilgiyle baktım, fakat-” Omuz silkti.</p>

  <p class="Standard" dir="ltr" style="margin-left:0;margin-right:0;text-indent:18.859844px">“Fakat bu aynı şey değil.”</p>

  <p class="Standard" dir="ltr" style="margin-left:0;margin-right:0;text-indent:18.859844px">“Ama aşağı yukarı aynı şey. Gerçekten yaşıyormuşçasına ona dikkat etmem gerekiyor. Çünkü onlar bozulabiliyorlar ve bunu binadaki herkes fark ediyor. Yani onu altı kez tamire götürdüm. Çoğunlukla önemsiz bozukluklardı, ama eğer birileri görürse... bir keresinde ses cihazı bozuldu ya da bir şekilde kirlendi ve bu yüzden devamlı meleyip duruyordu. Bunun bir şekilde mekanik bir bozukluk olduğunu anlayabilirlerdi. Tabii onarım aracının üzerinde hayvan hastanesi ya da onun gibi bir şey yazıyor ve sürücü aynı bir veteriner gibi bembeyaz giyiniyor.” Rick aniden saatine baktı, zaman çok ilerlemişti. “İşe gitmem gerek. Seninle akşamüstü görüşürüz.”</p>

  <p class="Standard" dir="ltr" style="margin-left:0;margin-right:0;text-indent:18.859844px">Arabasına doğru ilerlerken Barbour arkasından aceleyle bağırdı. “Bu binadaki kimseye bir şey söylemem.”</p>

  <p class="Standard" dir="ltr" style="margin-left:0;margin-right:0;text-indent:18.859844px">Rick duraksayarak teşekkür etmek istedi ama Iran’ın bahsedip durduğu depresyonu yanı başında hissetti. “Bilmiyorum. Belki de söyleyip söylememen fark etmez.”</p>

  <p class="Standard" dir="ltr" style="margin-left:0;margin-right:0;text-indent:18.859844px">“Fakat seni küçümserler. Belki hepsi değil ama birçoğu, insanların bakacak hayvan olmadığında ne düşündüklerini bilirsin; ahlaksızlık ve empati karşıtı bir şey olarak görürler. Söylemek istediğim, teknik olarak bu Üçüncü Dünya Savaşı’ndan hemen sonraki kadar gibi büyük bir suç değil ama, çoğu insan hâlâ böyle hissediyor.”</p>

  <p class="Standard" dir="ltr" style="margin-left:0;margin-right:0;text-indent:18.859844px">“Tanrım,” dedi Rick ellerini anlamsızca sallayarak. “Bir hayvanım olsun istiyorum. Satın almaya uğraşıyorum ama şehirde memur olarak aldığım parayla-” Eğer işimde şansım dönerse. İki yıl önce sadece bir ayda dört andyi emekli ettiğim zamanlardaki gibi, diye düşündü Rick. Eğer o zamanlarda Groucho’nun öleceğini bilseydim... fakat bu tetanostan önceydi. Beş santimlik, kopmuş balya telinden önce.</p>

  <p class="Standard" dir="ltr" style="margin-left:0;margin-right:0;text-indent:18.859844px">“Bir kedi satın alabilirsin. Kediler ucuzdur. Sidney kataloğuna bak.”</p>

  <p class="Standard" dir="ltr" style="margin-left:0;margin-right:0;text-indent:18.859844px">“Ben ev hayvanı değil, eskiden olduğu gibi büyük bir hayvan istiyorum. Bir koyun gibi. Eğer parayı bulabilirsem bir inek, boğa ya da seninki gibi bir at da olabilir.”</p>

  <p class="Standard" dir="ltr" style="margin-left:0;margin-right:0;text-indent:18.859844px">Rick, bunun için tanesi 1000 dolardan beş andyi emekli etmesi gerektiğini düşündü. Bu kazandığı paranın kat be kat üstündeydi. Bu parayla belki birinden istediğimi satın alabilirim, diye düşündü, hatta Sidney’in Hayvan ve Kümes Hayvanları kataloğunda italikle yazılmış olsa bile. Tam 5000 dolar. Fakat bunun için önce beş andynin koloni gezegenlerinin birinden dünyaya gelmesi gerekliydi. Fakat bunu ben kontrol edemem, diye düşündü. Etsem bile dünyada daha pek çok avcı ve pek çok polis teşkilatı var. Tüm bunların yanı sıra andylerin Kuzey Kaliforniya’ya yerleşmesi ve ayrıca bölgenin kıdemli avcısı Dave Holden’ın ölmesi ya da emekliye ayrılması da gerekliydi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Barbour dalga geçercesine konuştu. “Sen de bir çekirge ya da bir fare satın al. Hey! 25 dolara gelişmiş bir fare satın alabilirsin.”</p>

  <p class="Standard" dir="ltr" style="margin-left:0;margin-right:0;text-indent:18.859844px">“Senin atın da Groucho gibi aniden ölebilir. Bir öğleden sonra işten eve döndüğünde onu da bir böcek gibi ters dönmüş, ayakları havada bulabilirsin. Söylediğin gibi, bir çekirge gibi.” Rick elinde araba anahtarlarıyla yürüdü.</p>

  <p class="Standard" dir="ltr" style="margin-left:0;margin-right:0;text-indent:18.859844px">“Seni üzdüysem özür dilerim,” dedi Barbour endişeyle.</p>

  <p class="Standard" dir="ltr" style="margin-left:0;margin-right:0;text-indent:18.859844px">Rick cevap vermeden arabasının kapısını açtı. Komşusuna söyleyeceği hiçbir şey kalmamıştı. Aklı şimdi işinde ve günün getireceklerindeydi.</p>
</body>
</html>
