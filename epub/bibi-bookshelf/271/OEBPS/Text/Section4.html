<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>

  

  <title></title>
<style type="text/css">
h1
  {
  text-align:center;
  Font-size:1.5em;
  }
  p{
  text-align:justify;
  text-indent:1.5em;
  }
</style>
</head>

<body>
  <p class="block1"></p>

  <p><br /></p>

  <h2 style="text-align: center;">Annem Babamı Aldatıyor</h2>

  <p>Babam düz lisede tarih öğretmeni. Tarih öğretmenlerinin nasıl olduğunu bilirsiniz, her sene on farklı sınıfa aynı hikayeleri anlatmaktan sıkılırlar ama sıkıldığını belli etmezler. Bunun yerine hayatlarını, giyinişleri, espri anlayışlarını sıkıcı hale getirirler. Benim babam da aynen böyle. Dünyanın en sıkıcı ve özensiz kişisidir. Ayakkabısını bile boyamadan gider bazen okula. Ancak son zamanlarda o babamdan eser kalmadı. Bütün giyiniş stili değişti. Eski kıyafetlerini çöpe attı. Her gün giydiği ayakkabı da yok ortalıkta. Onun yerine üç farklı güzel ayakkabısı var. Başta pek ilgimi çekmese bu değişim sonradan ilgimi çekmeye başladı çünkü hemşire olan annem nöbetteyken eve geç gelmesi, parfüm sıkması, annem yokken telefonda biriyle fısıltı halinde konuşması beni baya şüphelendirmişti; babam annemi aldatıyor olabilir. Bu yüzden onu takip etmeye karar verdim.</p>

  <p>Yine annem nöbetteyken babam duş aldı, en güzel kıyafetini giydi, yeni kesilmiş saçına bir kez daha baktı ve evden ayrıldı. Ben de onu takip etmeye başladım. Babamın arabası olduğu için onu takip etmek zor olacaktı. O yüzden birkaç önceden kendi telefonumu arabada bilerek unuttum ve sürekli check-in yapan bir uygulama yükledim. Bu uygulama belli aralıklarda yer bildirimi yapıyordu. Böylelikle ben de babamın nerede olduğunu görecektim. Yapılan yer bildirimleri nihayet sabitleşmişti. Risso diye bir oteli gösteriyordu. Her şey tahmin ettiğim gibiydi. Hemen taksiye atlayıp, Risso adlı otele gittim. Babamın arabası otelin otoparkındaydı. Gittikçe heyecanlanıyordum. Otelin lobisine çaktırmadan girip, kolonlardan birinin arkasına saklandım. Babam lobide deri bir koltukta heyecanla oturuyordu. Saatine bakıp, etrafını koloçan ediyordu. "Bakalım nasıl biriyle aldatıyor annemi" dedim kendi kendime. Ve nihayet otelin asansöründen bir kadın indi. Mini bir kırmızı elbise giymişti. Sürdüğü ruj, rimel ve taktığı aksesuarla harika gözüküyordu kadın. İşin garip yanı kadın fena derecede tanıdık gelmişti. Gözlerimi kısıp, dudaklarımı büküp iyice baktığımda onun kim olduğunu anladım. Annemdi. Evet, evet bildiğim hemşire annemdi bu. Ağzım açık kaldı. Ve onları izlemeye başladım. Annem babamın yanına oturmuş ve birbirlerine ateşli bir şekilde dokunuyorlardı. İkisi de sırıtıyordu. Sonra babam annemin boynundan öptü ve gerisini izlemedim. Çıktım, gittim o otelden.</p>

  <p>Annemin çalıştığı hastaneyi aradım. Telefonlara bakan ablayı tanıyordum. Annemi istedim. O abla şaşırdı. "Canım annen üç aydır nöbetlere kalmıyor" dedi. İşte her şey şimdi rayına oturmuştu. Babam annem nöbetteyken kayboluyordu. Annem ise nöbette değildi. Demek ki son üç aydır bunlar düzenli olarak o otelde buluşuyorlardı. Yani babam annemi yine annem ile aldatıyordu ya da ikisi beni aldatıyordu. İçim rahatlaması gerekirken daha da gerilmiştim. Hiçbir şey çaktırmadan iki hafta geçirdim böyle. İki hafta sonra ise annem ile babam garip hal ve davranışlarla odama girdi. O an kulaklıktan şarkı dinliyordum. Onlar o suratını görünce, "Aha anladığımı anladılar" dedim. Tam konuşacaktım ki onlar konuştu: "Seninle bir konu hakkında konuşmak istiyoruz." dedi annem ve sonra babama gergin gergin baktı. Sonra babam dayanamadan, "Annem hamile" dedi gülerek. Annem de gülmüştü ama hemen sonra benim tepkimi ölçmek için bana çekingen çekingen baktı. Ben de "Aa ne güzel" dedim gülerek. Annem ile babam hemen ciddileşti. "Şaşırmadın mı?" dedi. Nasıl şaşırabilirdim ki. "Hayır" dedim ve biraz daha konuştuk. Nihayet annem ile babam ikna olmuştu. Odamdan çıkarken dayanamadım ve "Anne!" dedim. Annem de bana döndü. "Efendim?" dedi. "Kırmızı sana çok yakışıyor" dedim sırıtarak.</p>
</body>
</html>
