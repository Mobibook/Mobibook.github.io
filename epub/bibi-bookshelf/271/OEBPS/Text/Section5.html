<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>

  

  <title></title>
<style type="text/css">
h1
  {
  text-align:center;
  Font-size:1.5em;
  }
  p{
  text-align:justify;
  text-indent:1.5em;
  }
</style>
</head>

<body>
  <p><br /></p>

  <h2 style="text-align: center;">İlk Öpüşmem</h2>

  <p>İlkokuldan beri çok çekingen biriyimdir. Aynı lisede olsaydık büyük ihtimalle bana durduk yere iyi davranırdınız. Arkamdan, "İyi çocuk ya! Yanlışını görmedim" derdiniz. Siz teneffüslerde yüksek sesle kahkahalar atarken ben gölgelerinize basarak sessizce sınıfa girerdim. İşte bu kadar çekingen biriyim. Bu yüzden hiç sevgilim olmadı. Kendi kendime çok kıza aşık oldum ama yanına gidip konuşmayı bırakın, derste çaktırmadan bakamadım bile. Sadece beden derslerinde herkes aşağıda voleybol oynarken ben sınıfa çıkar ve sevdiğim kızları perdelerin arkasından izlerdim. O an neden onlara aşık olduğumu anlardım. Bembeyaz gömlekleri ve mini etekleriyle öyle gülerlerdi ki sanki havayı ısıtan güneş değil de onlardı. Hala nasıl oldu bilmiyorum ama aşık olduğum kızlardan biriyle sevgili oldum. Benim çekingen ve kızaran yüzümü çok sevdiğini söyledi ve hiç yaşamadığım şeyleri yaşattı. Aklınıza hemen seks geldi değil mi? Ne yazık ki seks değil o yaşattıkları. Biz hala öpüşmedik.</p>

  <p>Öpüşmedik ama birçok kez öpüşmeye çok yaklaştık. Tahmin ettiğiniz ilk adımı hep o attı. Bense hep bir bahane ürettip, kaçtım. Kaçmamın sebebi ise öpüşmeyi bilmememdi. Onun tavrını bakacak olursak o biliyordu. Bir erkek olarak çok utandım o an. Bir kız beni öpmeye çalışıyordu. Ben ise karşılık veremiyordum. Bir şekilde öpüşmeyi öğrenmem lazımdı. Onunla en iyi şekilde öpüşmeliydim. Sevgilim Emel ile sözleştik. Tam haftaya bugün aynı saatte tekrar deneyecektik ve bu kez kaçmayacaktık. Sözleşmiştik ama bu soruna nasıl çözüm bulacaktım, bilmiyordum. İnternette onlarca araştırma yaptım. Ama pratik olmadan hepsi havada kalıyordu.</p>

  <p>İki gün geçmiş ve büyük güne beş gün kalmıştı. Ben ise bir adım bile atamamıştım. Kara kara düşünüp, giderken arkadan biri seslendi bana. Gelen Arda'ydı. Okulun en popüler çocuklarından biri ve Emel'in samimi bir arkadaşıydı. Emel ile sevgili olunca samimileşmiştik. Önceden benim varlığımdan bile bihaberdi. "Ne düşünüyorsun böyle kara kara?" dedi gülerek ve o bembeyaz kusursuz dişlerini göstererek. Ona anlatmaya karar verdim. Ne de olsa popüler çocuktu. Eminim ki nasıl öpüşeceğim konusunda bana yardımcı olabilirdi. Her şeyi anlatınca asfalta yuvarlanmaya başladı kahkaha atarak. Herkes bize bakıyordu. Gözlerinden yaş gelerek, "Safım benim ya" dedi bana. Ben ise kızardım ve yere baktım.</p>

  <p>Aradan üç gün daha geçmiş ve büyük güne iki gün kalmıştı. Arda bana bir çözüm bulmuştu. On sekiz yaşlarımıza girdiğimiz için Karaköy'deki genelevi ziyaret edecek ve orada bir fahişe bulup, öpüşmeyi deneyecektim. Yapamasam bile o yardımcı olacaktı bana. Ne de olsa onun günlük işiydi. Başta sıcak bakmasam da yapılabilecek en mantıklı şey gibi geldi. Geneleve gittiğimizde ağzım açık kaldı. Oradaki herkes 40 yaşından büyüktü. Hayal ettiğim gibi genç biri yoktu. Çoğunun göbeği bile vardı. Aşırı makyajları ve ucuz kıyafetleri midemi bulandırdı. Arda ise ortamı hayranlıkla izleyip, sırıtıyordu. Sonra bana baktı. "Haydi aslanım!" dedi ve sırtıma vurdu. Ben de zar zor birini beğenerek, içeriye girdim. Karşımdaki kadın içlerindeki en genci ve en güzeliydi ama yine de gargamelin annesi gibiydi. Çekin çekine ona baktım. "Ayol ne çekingen bir şeymiş sen" diye güldü. Bir elinde sigara vardı. Öksürdüm ve hapşırdum çünkü alerjim vardı. Bunu fark edince, "Amman be amma da masraflıymış sen" dedi ve sigarasından bir nefes daha alarak söndürdü ve soyunmaya başladı. Ben o an "Dur" dedim. Kadın şaşırdı. Derin nefes alıp, durumu anlattım. O da Arda gibi kahkaha attı. Komik olan neydi bir türlü çözemiyordum. "Tamam gel yanıma" dedi. Gittim. Ona gereksiz derece yaklaştım. İğrenç parfümünün kokusu burnumu sağır etmişti. "Gözlerini kapat" dedi. Öyle yaptım. Sonra yaklaştı. Nedense bir an gözlerimi açtım ve sapsarı olan ve aralarına tavuk döner kaçmış dişlerle karşı karşıya kaldım. İğrendim. Hemen ayağa kalkıp, "Yapamayacağım" dedim ve oradan çıktım. Kadın da "Beğenmedin mi lan!" dedi ve arkadan çok ağır küfürler etti. Emel ile öpüşmeyi böyle birinden öğrenecek değildim.</p>

  <p>Arda şaşırdı. "Ne çabuk geldin?" diye sordu. Cevap vermedim. Hemen çıktık oradan. Bir kez daha sordu. Ben de her şeyi anlattım. Anlamlı anlamlı güldü bu kez. Usulca İstiklal'e çıkıp, oradan da otoparka gittik. Arda babasından arabayı ödünç almıştı. Ben söylenmeye başlanmıştım arabaya binince. "İki gün kaldı ve ben daha hiçbir şey bilmiyorum. Nasıl yapacağımı bilmiyorum" dedim. Arda ise sessizdi. Emel'i düşündüm. Hayal kırıklığına uğrayacaktı. "Lisedeyken safın biriyle öpüşmeye çalışmıştım" diye anlatacaktı üniversitedeki arkadaşlarına gülerek. Tam ağlayacak gibi olmuştum ki Arda'nın bana baktığına gördüm. Hiçbir şey denemeden hızla dudaklarıma yapıştı. Gözlerim pörtledi. Ama hiçbir şey de yapmadım. Dilini hissedebiliyordum. Benim ağzımın içindeydi. Sert ve kurumuş dudaklarını da hissediyordum. Ben ise hiçbir şey yapmıyordum. Dilim felç gibi hareketsizdi. Birkaç saniye sonra dilim de Arda'nın dili gibi hareket etmeye başladı ve uzunca öpüştük. Ayrıldığımızda ikimiz de nefes nefeseydik. Arda derin derin bana baktı. Sonra da arabayı hızlıca sürerek beni eve bıraktı. Ayrılırken hiçbir şey dememişti. Sessizce gitmiştik. Ben de eve koşarak gittim.</p>

  <p>Büyük gün geldiğinde o ağacın altında Emel'i bekliyordum. Gülerek geliyordu. Yanıma oturdu. Elimi tuttu. "Eee?" dedi. Ben de Arda'yı düşünerek onun gibi hareket ettim. Hiçbir şey demeden hızla Emel'in dudaklarına yapıştım ve dilimi hareket ettirdim. O da cevap verdi ve uzunca öpüştük. Emel hayran hayran bakıyordu bana. Hoşuma gitmişti. Sonra el ele tutuşarak sınıfa gittik. Arda'ların yanına vardığımızda Arda bana hiçbir şey olmamış gibi bakıyordu. Ben de öyle davrandım. Konuştuk, eğlendik, derslere girdik ve o okul gününü bitirdik. Arda beni ve Emel'i babasının arabasıyla bırakacaktı. Emel çok mutluydu. Ben ise gergin. Arda ise gülümseyerek Emel'i dinliyordu. Önce Emel'i bıraktık çünkü en yakın ev onundu. Sonra Arda beni bırakmak için eve sürdü. İkimizde konuşmadık. Evin oraya gelmiştik. Tam inecektim ki Arda, "Şey.. Dün için özür dilerim" dedi. Bana o derin gözleriyle bakarak. Bu kez ben cevap vermedim. Bana iki gün önce yaptıklarının aynısını yaptım ve o kurumuş dudaklarını asıldım. Öpüştük. Sonra da hızlıca inerek, eve koştum. Odama girdiğimde nefes nefeseydim. Artık kimi sevdiğimi bilmiyordum.</p>
</body>
</html>
