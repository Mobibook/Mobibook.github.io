<html xmlns="http://www.w3.org/1999/xhtml">
	<head>
		<title>3-2.html</title>
		<link href="template.css" rel="stylesheet" type="text/css"/>
	</head>
	<body>
		<div id="x3-2.html" xml:lang="en-GB">
			<div class="Basic-Text-Frame">
				<p class="BB" id="toc_marker-3" xml:lang="tr-TR">III</p>
				<p class="Normal-1 para-style-override-9"/>
				<p class="Normal-1 para-style-override-8"><span class="char-style-override-1" xml:lang="fr-FR">KOZMA</span></p>
				<p class="Normal-1 para-style-override-9"/>
				<p class="Normal-1 para-style-override-9"><span xml:lang="fr-FR">Jeremi, dehşete kapılan Adrian’ı harap meyhaneye sürükledi. Orada, girerken yere atmış olduğu yüklü bir heybeyi uzun, tozlu masanın üstüne koydu, heybeden kiloluk bir ekmek, ortası yağlı iri bir parça jambon, kocaman bir baş soğan ve bir bıçak çıkardı. Sonra, tahta kanepeye oturarak, inanılmayacak adam, soğanı yumruğuyla ezdi, ekmeği uzunluğuna ve genişliğine yardı, jambonu parçaladı ve Adrian’a kendisi gibi yapmasını işaret ederek, koca koca lokmaları ağzına atmaya koyuldu.</span></p>
				<p class="Normal-1 para-style-override-9"><span xml:lang="fr-FR">Adrian, davete cevap vermeden, bir tahta sıraya çökerek alnını kavuşmuş kollarına dayadı. Jeremi, ısrar etmedi ve önündekilerin hepsini yedi. Yalnız bir defa bodruma gidip beş litrelik bir şarap testisiyle dönmek zahmetine katlandı ve şarabı kendisine kadeh vazifesi gören toprak çanağa boşalttı.</span></p>
				<p class="Normal-1 para-style-override-9"><span xml:lang="fr-FR">Yarım saat içinde, ekmek, jambon, soğan ve şarabın yarısı boğazının yolunu tutmuştu. Adrian başını kaldırdığı zaman, Jeremi piposunu tüttürüyor ve aklın bıyıkları altından gülümsüyordu. Genç adam acayip bir canavar seyreder gibi ona bakıyordu. Jeremi bu bakışa beyaz kaşlarını, kır yelesini ve onun üstünde küçük bir kuru ot yığını gibi duran kalpağını kımıldatarak cevap verdi. Çocuk gözleri kadar duru iri kara gözleri, bu vahşet manzarası içinde tek muhabbet alametiydi: Bu gözler, en güvenilir, en samimi bir dost diliyle konuşuyordu. O vahşi sakal, o katı ve çamurlu elbiseler, o yakası bir iple düğümlenmiş kirli gömlek ve bir öküzü öldürecek kuvvette ayı pençeleriyle, geri yanı hayvanlıktan ibaretti. Çerçeveyi tamamlamak için sanki Adrian’ın bir vahşet deliline daha ihtiyacı varmış gibi, Jeremi şarapla dolu maşrapayı yakaladı, bir yudumda içti ve çiğnenmiş kırıklarını masaya tükürdü.</span></p>
				<p class="Normal-1 para-style-override-9"><span xml:lang="fr-FR">İhtiyar, bir büyücü, Adrian, büyülenmiş bir insan durumunda, iki adam göz göze bakışıyorlardı.</span></p>
				<p class="Normal-1 para-style-override-9"><span xml:lang="fr-FR">– Bu yüzü tanımıyor musun, delikanlı? Geçmiş günlerinin gecesi bu yüzden en küçük bir hatıra taşımıyor mu? Bir sefer, müthiş bir kış gecesi, köye varmadan az önce yolda soğuktan yarı donmuş bir kadına rastladım ve onu arabaya aldım. Yolda bana yüreğini açtı ve derdini anlattı: Duldu, beş yaşlarındaki çocuğu esrarlı bir hastalıktan eriyordu, iyileşmesine umut kalmamıştı... Kulübesine geldik; Küçüğün kemikten ibaret elceğizlerini tuttum; bakışlarımı gözlerinden ayrılmayan gözlerine diktim ve içimden bir gök gürültüsü sesiyle haykırdım: </span><span class="char-style-override-4" xml:lang="fr-FR">Ey hayata hâkim olan şeytani kuvvetler! Bu çocuğun iyileşmesini istiyorum! Sen iyi olacaksın, küçük, artık ağlamayacaksın, uyuyacaksın, anlıyor musun? Selamet, sıhhat, hayat seninle olacak. Amin!</span><span xml:lang="fr-FR"> Yavrucak benim ellerimden artık unutmuş olduğu uykunun kollarına düştü. İyileşti, işte gözümün önünde durduğu gibi uzun boylu, yakışıklı bir delikanlı oldu! Bu yüzü tanımıyor musun, delikanlı?..</span></p>
				<p class="Normal-1 para-style-override-9"><span xml:lang="fr-FR">– Bu mucizeyi yapan esrarengiz adam siz misiniz, Jeremi?..</span></p>
				<p class="Normal-1 para-style-override-9"><span xml:lang="fr-FR">Jeremi başıyla tasdik etti. Adrian, onun kıllı ellerinden birini aldı ve öptü. Elde bir ıslak köpek kokusu vardı. Dışarda sisle karışık ince bir bahar yağmuru yağıyordu. Saz damda meyhanenin bir köşesine açılmış gedikten sis ve ince yağmur sakin bir savruluşla içeri giriyordu.</span></p>
				<p class="Normal-1 para-style-override-9"><span xml:lang="fr-FR">Alık çocuk, soluk soluğa odaya girdi ve ürkmüş bir yüzle iki adama baktı. Jeremi ona dedi ki:</span></p>
				<p class="Normal-1 para-style-override-9"><span xml:lang="fr-FR">– Şimdi, sana yapacak bir şey kalmadı burada... Git, yavrum, git ağır başını demiryoluna yasla. Omuzlarının taşıyamayacağı kadar ağır, başın kadar ağır bir hayattan kurtulmuş olursun... Git, dediğimi yap: Senin iyiliğin için söylüyorum.</span></p>
				<p class="Normal-1 para-style-override-9"><span xml:lang="fr-FR">Çocuk geldiği gibi ortadan kayboldu.</span></p>
				<p class="Normal-1 para-style-override-9"><span xml:lang="fr-FR">– Hayat yükünü taşıyacak omuzları olan sana, Adrian, babam Kozma’nın hayatını anlatacağım.</span></p>
				<p class="Normal-1 para-style-override-9"/>
				<p class="Normal-1 para-style-override-10"><span xml:lang="fr-FR">	*</span></p>
				<p class="Normal-1 para-style-override-9"/>
				<p class="Normal-1 para-style-override-9"><span xml:lang="fr-FR">«Hatıralarımın en eskisi dünyanın başlangıcında geçer, yetmiş yıl önce, en uzak çocukluğumun uzak dünyası. İnsan yetmiş yıl önce yaşanmış günlerini hatırlarsa, dünyanın başlangıcı diye işte ona derler.</span></p>
				<p class="Normal-1 para-style-override-9"><span xml:lang="fr-FR">«Bir ağaç kütüğüne oturmuş bir gölde kendini seyrediyordum, burnumun dibinde dolaşan sinekçiklere aptalca bakan üç haftalık bir köpek yavrusu gibi. Etrafımda tepeleri bulutlara karışan dimdik ağaçların ormanı. Bu ağaçları ben ancak sırtüstü yatarak seyredebilirdim. Pek uzakta olmayan bir yerde kaynaşan bir çağlayanın gürültüsü. Karşıda, şalvarlı, iri yarı adamlarla renk renk çizgili eteklikler giymiş kadınların yüksek sesle konuşup eleriyle işaretler yaparak girip çıktıkları bir kulübe. Ansızın, kulübede bir bağrışma oluyor ve güzel eteklikli kadınlar kaçışıyorlar. Sonra adamları bir telaştır alıyor; işte onlardan biri, en irisi ve benimle en çok meşgul olanı koşa koşa geliyor; sonra ortalık süt liman oluyor. Hepsi gidiyorlar, yalnız en irisi ve onun kadar iyi tanıdığım biri müstesna, fakat ne garip şey! En irisi daha az kuvvetlisi olan ötekinin sırtına biniyor ve ikisi birlikte yere yuvarlanıncaya kadar avluda ona kendini gezdirtiyor. Ben bundan bir şey anlamıyor ve gölde kendimi seyretmeye devam ediyordum.</span></p>
				<p class="Normal-1 para-style-override-9"><span xml:lang="fr-FR">...........................................</span></p>
				<p class="Normal-1 para-style-override-9"><span xml:lang="fr-FR">«Bu ilk hatırayı takip eden hatıra, daha sarihtir. Artık söz söylüyordum. İki adamdan daha iri olanını </span><span class="char-style-override-4" xml:lang="fr-FR">Kozma</span><span xml:lang="fr-FR"> diye çağırıyor, ötekine </span><span class="char-style-override-4" xml:lang="fr-FR">Eli</span><span xml:lang="fr-FR"> diyordum. Onlara karşı kayıtsızdım, yalnız beni bir atın sırtına bindirip gezdirdikleri zaman iş değişiyordu. O zaman duyduğum haz çok kuvvetli olduğu için, onları tokatlardım. Bunun dışında, yalnız yaşardım. Şimdi biz bir su kenarındaydık ve bu su, o kadar genişti ki, öteki kıyıyı güçlükle görebiliyorduk. Sarkık dallı ağaçlar ağır ağır akan suya yapraklarını daldırırdı. Zaman zaman, küçük denklerle tepeleme yüklenmiş kayıklar içinde yabancı adamlar gelirdi de çok canım sıkılırdı: Benim bu kayıklardan birine binmek ve onlar gibi suyun üstünde kaymak arzusunu duyduğumu hiçbiri anlamazdı; ama bir sabah, onların dikkatsizliğinden faydalanarak, boş bir kayığa bindim, kayığı bir ağaca bağlayan ipi çakımla kestim ve işte sular üstünde kayıyordum –ilkin ağır ağır, sonra daha hızlı– en sonra akıntı beni sürüklemeye başladı. O kadar memnundum ki, tokatlayacak kimse olmadığı için, kendi yanaklarımı tokatladım.</span></p>
				<p class="Normal-1 para-style-override-9"><span xml:lang="fr-FR">«Geniş su yüzü, bir ufuktan çıkıp öbür ufukta kaybolan uçsuz bucaksız bir kuşak. Güneş onu gümüşlüyor, yaldızlıyor, dalgalandırıyordu. Suyun yüzünde yalnızdım ve tek bir arzum vardı: Daha hızlı gitmek. Ne yazık ki, bir kayık peşime düştü ve Eli, beni yakaladı. Kozma’nın önüne getirildiğim zaman o, bana anlamadığım bir şeyler söyledi, çünkü onu dinlemiyordum, ama hemen ağır ellerinin arkadan omuzlarıma yasladığını duydum. O zaman artan ağırlığa bütün kuvvetimle dayandım, sonra Kozma’nın nefesi ensemi yaktı, bacaklarım çatırdadı, yarı baygın bir halde yere yıkıldım. Yanağımdan öpülmek ne demektir henüz bilmiyordum, ama o sabahtan sonra Kozma’yı sevmeye başladım. O sabahın gecesi, onu daha çok sevdim, çünkü Eli’nin verdiği tehlike haberi üzerine, Kozma kulübeye gaz döktü ve bana ateş vermemi emretti, hemen dediğini yaptım. Az sonra, Eli’nin kucağında doludizgin uçar ve Kozma’nın atının nallarından fırlayan çamur yüzüme sıçrarken, alevleri görmek için arkama baktım da kendi kendime: </span><span class="char-style-override-4" xml:lang="fr-FR">Bunu ben yaptım</span><span xml:lang="fr-FR">, dedim.</span></p>
				<p class="Normal-1 para-style-override-9"><span xml:lang="fr-FR">..........................................</span></p>
				<p class="Normal-1 para-style-override-9"><span xml:lang="fr-FR">«Yaz göklerinde sakin, parlak ve tam başımız üstüne asılmış gümüş bir tepsi gibi yuvarlak ay, her üçümüzün yüzünü ve iki yanına yüksek köknarlar sıralanmış yeşil sahayı aydınlatıyordu ki, ansızın, Kozma ası hüviyetiyle bana ayan oldu: Koruyucu ve zalim. Belki dokuz yaşında vardım ama, bir yabani ördek kadar sağlamdım. Bütün mevsimlerin açık havası, bütün bölgelerde geçen avare hayat ve bütün iklimler beni katılaştırmıştı. Hastalık nedir bilmezdim, (hâlâ da öyleyimdir). O muhteşem ve unutulmaz gecenin sabahı, başımıza büyük bir iş açılmıştı. Kozma, hiç sebep yokken ve hiç sebep göstermeden, kaçakçılar için çok elverişli bir konaktan uzaklaşmak emrini vermiş, hepimizi, silahlar ve eşyalarla birlikte, bu haşin, sarp, ıssız yere, herhalde şeytanın öz yurdu olan bu yere getirmişti. Bu nidi karar bütün adamların canını sıktı, hakları da vardı: İnsan, ne kadar kellesi koltuğunda gezenlerden olsa da, aile hayatı kaçakçıya tıpkı yosunun ağaca sarıldığı gibi sarılır. İnsan ahbaplar peyda eder, sever ve sevdiklerine bağlanır. Tabii tehlike gerektirince her şeyi bırakıp kaçar, ama kaçarken kanayan kalbinden birer parça bıraktığı da muhakkaktır. Yalnız Kozma hürriyetten başka bir şeye bağlanmazdı.</span></p>
				<p class="Normal-1 para-style-override-9"><span xml:lang="fr-FR">«Yalnız o, –şefkat derecesinde aşık olmasına rağmen– ardında gür yelesinden bir tek saç bile bırakmazdı. Eli de kalbine hâkimdi, ama kalbisi kendisini fazla taciz etmediği için buna muvaffak oluyordu; yalnız akıl ve hikmeti severdi; o çetenin akıl hocasıydı. Kaçakçının en büyük serveti olan hürriyetin bile üstünde akıllıydı o.</span></p>
				<p class="Normal-1 para-style-override-9"><span xml:lang="fr-FR">«Oğlanların yavuklularını okşadıkları bir sırada verilen hareket emri, hemen umumi bir isyan mırıltısıyla karşılandı. Kozma iki tabancasını çekti ve gürledi:</span></p>
				<p class="Normal-1 para-style-override-9"><span xml:lang="fr-FR">«– Ben üç sayana dek karılar ortadan kaybolsun! Atına son atlayacak olan da yavuklusunun peşinden gitsin!</span></p>
				<p class="Normal-1 para-style-override-9"><span xml:lang="fr-FR">«Kadınlar, bayırın yamacından teker meker inerek gözden kayboldular. Erkekler boyun eğdiler. Sekiz saat, tek mola ile, durmadan yürüdük.</span></p>
				<p class="Normal-1 para-style-override-9"><span xml:lang="fr-FR">«Şimdi, çete uyuyordu... Mehtabın tatlı çağlayanı içinde yüzen orman düzlüğünde ilk uykumuzdan yeni uyanmıştık. Kozma bir haberci bekliyordu... Haberci geldi. Başkan sordu:</span></p>
				<p class="Normal-1 para-style-override-9"><span xml:lang="fr-FR">«– Nasıl? Hakkım var mıymış, yoksa ben ahmağın biri miyim?</span></p>
				<p class="Normal-1 para-style-override-9"><span xml:lang="fr-FR">«Köylü yaklaştı ve elini öptü:</span></p>
				<p class="Normal-1 para-style-override-9"><span xml:lang="fr-FR">«– Hakkın varmış Kozma... Ondan sonraki yemekte, </span><span class="char-style-override-4" xml:lang="fr-FR">Kırk Serdar</span><span xml:lang="fr-FR"> senin konak yerine kalabalık </span><span class="char-style-override-4" xml:lang="fr-FR">potera</span><span xml:lang="fr-FR"> ile geldi.</span></p>
				<p class="Normal-1 para-style-override-9"><span xml:lang="fr-FR">Kırk Serdar: Türk idaresi altında hafif süvari kıtası kumandanına verilen isim.</span></p>
				<p class="Normal-1 para-style-override-9"><span xml:lang="fr-FR">Potera: Haydutları takip eden ücretli askerler kıtası.</span></p>
				<p class="Normal-1 para-style-override-9"><span xml:lang="fr-FR">«Kozma, koltukları kabararak burun deliklerini şahadet parmağıyla karıştırdı ve Eli’ye emretti:</span></p>
				<p class="Normal-1 para-style-override-9"><span xml:lang="fr-FR">«– Terk edilen yavuklulara dağıtılmak üzere buna otuz düka say! Bizim aşıklara gelince, kellerini kurtardıklarına şükretsinler: Nerede olsa kendilerine yavuklu bulurlar!</span></p>
				<p class="Normal-1 para-style-override-9"><span xml:lang="fr-FR">«Eli parayı verdi ve sustu... Sustu ama, söylenecek sözü olan bilgenin o rahatsız edici tevekkülü ile sustu. Eli, bir şey düşünüp de söylemedi mi, Kozma haksız olduğunu önceden bilirdi. O, Kozma, yanılsın. Buna, Kozma katlanamazdı!</span></p>
				<p class="Normal-1 para-style-override-9"><span xml:lang="fr-FR">«– Eli! Susman canımı sıkıyor... </span><span xml:lang="de-DE">Söylesene. Ama dikkat et: Haklı isen gebertirim!..</span></p>
				<p class="Normal-1 para-style-override-9"><span xml:lang="de-DE">«– Beni gebertebilirsin, Kozma, bu haklı olmama engel olmaz.</span></p>
				<p class="Normal-1 para-style-override-9"><span xml:lang="de-DE">«– Öyleyse, kalk, sırtını dön!..</span></p>
				<p class="Normal-1 para-style-override-9"><span xml:lang="de-DE">«Eli kalktı. Kozma onun sırtına bindi. Eli, yüz kiloluk ağırlığın altında iki büklüm bir halde, meydanı dört dönmeye başladı. Bir çubuk tüttürecek kadar müddet dayandı, sonra yere doğru eğilmiş burnunun ucundan ter damlamaya başladı. Ne biri, ne de öteki tek kelime söylemiyordu ve ay gölgelerini çayır üzerinde dolaştırıyordu. Birden Eli, bir hırıltı çıkardı, sarsıldı ve yere yıkıldı. Kozma, onu bıraktı, yere bağdaş kurdu ve Eli’yi seyrederek çubuğunu tüttürdü. Fakat Eli’nin kımıldadığını görür görmez, Kozma bir köknar ağacına doğru yürüdü ve başı aşağıda, ayaklarıyla vücudunun yarısı yukarıda ağaca dayalı olarak yerleştirdi:</span></p>
				<p class="Normal-1 para-style-override-9"><span xml:lang="de-DE">«– Eli, söyle bakalım düşünceni.</span></p>
				<p class="Normal-1 para-style-override-9"><span xml:lang="de-DE">«Sapsarı kesilen Eli, yüzünü siliyor, çubuğunu yakıyor ve alçak sesle söylüyordu:</span></p>
				<p class="Normal-1 para-style-override-9"><span xml:lang="de-DE">«– Kozma sevdanın yaraladığı yürekleri para onarmaz; gücendirir.... Senin cömertliğin </span><span class="char-style-override-4" xml:lang="de-DE">Kırk Serdar</span><span xml:lang="de-DE">‘ın cömertliğine benziyor. O bizim kızlarımızdan birinin ırzına geçtiği zaman, ona bir dizi altın verir, kız da dizisi ve ayıbıyla birlikte kendini bir kuyuya atar. Kozma, senin cömertliğin, </span><span class="char-style-override-4" xml:lang="de-DE">Kırk Serdar</span><span xml:lang="de-DE">‘ınkinden daha iğrenç: O, bir zorbadır; hiçbir kız ona kendini vermez; sen, bir asisin, sana masumlar kendiliğinden koşarlar. Sen, onları neyle mükâfatlandırıyorsun? </span><span class="char-style-override-4" xml:lang="de-DE">Kırk Serdar</span><span xml:lang="de-DE"> gibi, altınlarla! Kozma, sen kuvvetlisin, ama haklı değilsin.</span></p>
				<p class="Normal-1 para-style-override-9"><span xml:lang="de-DE">.........................................</span></p>
				<p class="Normal-1 para-style-override-9"><span xml:lang="de-DE">“Eli sustu ve ferahladı. Bir gece kuşunun haykırışı, köknarların üstünde geceyi ürpertti. Orman düzlüğü yavaş yavaş karanlığa gömülürken, Kozma‘nın yüzü morlaşıyor ve güzel sakalı göğsün ezdiği çenenin altında buruşuyordu.</span></p>
				<p class="Normal-1 para-style-override-9"/>
				<p class="Normal-1 para-style-override-10"><span xml:lang="de-DE">	*</span></p>
				<p class="Normal-1 para-style-override-9"/>
				<p class="Normal-1 para-style-override-9"><span xml:lang="de-DE">“Kozma‘nın oğlu olduğumdan benim haberim yoktu. Eli‘nin de onun kardeşi olduğunu bilmiyordum. Ama, günün birinde şeytan bizim güzel ahengimize kuyruğuyla dokundu ve sır meydana çıktı... Bu olay, mehtaplı ormanda geçirilen geceden iki yıl sonra geçti.</span></p>
				<p class="Normal-1 para-style-override-9"><span xml:lang="de-DE">“O gün, gene üçümüz Tuna civarında bir söğüt korusunda bulunuyorduk. Kozma, bana tepeden tırnağa yeni elbiseler giydirdi, bir kuzu çevirtti ve onu güzel kırmızı şarapla ıslattı.</span></p>
				<p class="Normal-1 para-style-override-9">“Yemekte bana:</p>
				<p class="Normal-1 para-style-override-9">“– Bugün on bir yaşındasın, Jeremi! dedi. Bugün atıma binmeye layık olup olmadığını bana ispat edeceksin. Önümüzdeki yıl sana, çubuğunu vereceğim, iki yıl sonra da tüfeğini.</p>
				<p class="Normal-1 para-style-override-9">“Hazımdan sonra, beni ata bindirdi, özengileri ayaklarıma göre ayarladı ve hareket emrini vereceği sırada, hayvanın arka tarafına bir biber soktu. Canı yanan hayvan, bir ok gibi fırladı, herhalde canını yakanın at sineği olduğunu düşünüyordu, ben de gelecek yıllar çubuğumla tüfeğimi kazanmayı düşünüyordum. Eyere sarılmış, yeri seyrediyordum ve yerin sıvı haline gelmiş olduğuna kanaat getirdim. Eli‘nin atı üstünde Kozma‘nın ardımdan dörtnala geldiği işitiliyordu. Yorulan ve duran her şey gibi, benim at da, soluk soluğa ve titreyerek, üstü köpük içinde, durdu.</p>
				<p class="Normal-1 para-style-override-9">“Söğüt korusuna dönüşümüzde, Kozma, bana kırmızı şarapla dolu <span class="char-style-override-4">ploska</span>yı verdi ve dedi ki:</p>
				<p class="Normal-1 para-style-override-9">“– Ben on sayıncaya kadar nefes almadan içeceksin.”</p>
				<p class="Normal-1 para-style-override-9">“Şarabı içtim. Ve on saymayı bitirdiği zaman, <span class="char-style-override-4">ploska</span> boştu, ben doluydum, ikimiz de yosunlar üstüne devrildik. Dünya da devriliyormuş gibi oldu. Sonra uyumuşum.</p>
				<p class="Normal-1 para-style-override-9">“Uyandığım zaman güneş batmıştı. Kozma ile Eli arasında küçük bir ateş titriyor, onların kıllı yüzlerini kararmış ve hareketsiz tunç yüzlere çeviriyordu. Onlar gibi yerde bağdaş kurdum. Ateşe bakıyordum.</p>
				<p class="Normal-1 para-style-override-9">“– Sen mert bir orman çocuğusun, Jeremi. Seni evlatlığa kabul ediyorum.</p>
				<p class="Normal-1 para-style-override-9">Ploska: Tahta çanak.</p>
				<p class="Normal-1 para-style-override-9"><span xml:lang="de-DE">“Gülümsedim ve dedim ki:</span></p>
				<p class="Normal-1 para-style-override-9"><span xml:lang="de-DE">“– Zaten buna mecbursun, Kozma.</span></p>
				<p class="Normal-1 para-style-override-9"><span xml:lang="de-DE">“Kozma ürperir gibi oldu, suratını astı ve Eli’ye kötü kötü baktı. Eli, ses çıkarmadı.</span></p>
				<p class="Normal-1 para-style-override-9"><span xml:lang="de-DE">“– Söyle bakayım, köpoğlu, neden seni kabul etmeye mecbur muşum? Yalnız dikkat et; haklı isen seni gebertirim!</span></p>
				<p class="Normal-1 para-style-override-9"><span xml:lang="de-DE">“– Beni gebertebilirsin, Kozma; bu, gerçeği değiştirmez ki; üç gün oluyor, ormanda çalı çırpı toplayan dudakları salyalı bir acuze ben öptü ve benim, onun kızından doğma, senin oğlun olduğumu, Eli’nin de senin kardeşin ve benim amcam olduğunu söyledi.</span></p>
				<p class="Normal-1 para-style-override-9"><span xml:lang="de-DE">“Kozma, öfkeden kıpkırmızı kesilerek yerinden fırladı:</span></p>
				<p class="Normal-1 para-style-override-9">“– Lanet olsun o beyinsiz mahlûka! Ama madem ki kulakların bunu işitti, hemen şimdi ilk tüfeğini atacaksın! Yalnız bir ağaca iyice yaslan ve dipçiği bütün kuvvetinle omuzuna daya: Tüfek, çeneni koparırsa, seni Tuna‘ya atarım!</p>
				<p class="Normal-1 para-style-override-9">“Sevincimden Kozma‘yı tokatladım, ağır silahı kaldırdım ve çakmaklı tüfeği ilk defa ateşledim. Ama dipçik, çeneme vurdu ve beni yere attı. Hemen kendimi topladım ve ateş başındaki yerime geçtim. Kozma, beni muayene etti:</p>
				<p class="Normal-1 para-style-override-9">“– Bir şey değil. Gel şimdi seni öpeyim, muhabbetten değil ha, –bu karı kısmının işidir– hayatını kurtardığın için: Eğer bir yerini sakatlasaydın, seni suda boğacaktım, çünkü beceriksizler, hayatta boşuna yer tutarlar ve yeryüzüne nafile gölge ederler.</p>
				<p class="Normal-1 para-style-override-9">“Beni iki yanağımdan öptü. Eli, alışık olmadığı bir coşkunlukla kollarını açtı:</p>
				<p class="Normal-1 para-style-override-9">“– Gel, ben de seni öpeyim, çünkü beceremeseydin, gerçekten seni suda boğardı, Jeremi!</p>
				<p class="Normal-1 para-style-override-9">“Ateş ağır ağır sönüyordu. Yüzler gece karanlığına büründüler. Söğüt korusu etrafımızda daraldı, sanki karanlıktan cesaretlenmiş sularını daha hızla sürükleyen Tuna‘nın kendisini yutmasından korkmuş gibi.</p>
				<p class="Normal-1 para-style-override-9">“Kozma, bir ağaç gövdesi gibi, sırt üstü uzandı ve alçak sesle dedi ki:</p>
				<p class="Normal-1 para-style-override-9">“– Kardeş ve oğul, hiç anlamı olmayan kelimelerdir, baba, ana ve kız kardeş gibi. Bir köpeğin oğlu veya anası kimdir diye hiç soran olur mu? Biz, Allah bilir nasıl, dünyaya geliriz, hepsi bundan ibaret. Yanılmayan yalnız karnından çocuğun çıktığını gören, anadır. Yalnız o, bu benim çocuğumdur, diyebilir. Çocuk, bu benim anamdır diyemez. <span xml:lang="de-DE">Nereden bilsin? Meme emerken kendisine bakan gözler için bütün sütnineler anadır. Bak işte, Eli ben de sözde aynı babadan gelme imişiz, bu babanın üç karısı varmış, bunların ikisi bizim analarımızmış. Böylece kardeş olmuşuz! Ama nereden bilelim! Ergenlik çağımızda, baba evinde hizmetçileri şaşırtan erkekli karılı hayli dalavereler gördük. Harem dairesinin reisi olduğunu söyleyen bir budala, bütün yağı kendi dilimine sürüyor, bütün altını kendi kasasına kapatıyor ve evin bütün kadınlarına kendi hesabına sahip olmak istiyordu. Bizlere ise, Allaha dua etmemizi emrediyor ve kendi de şeytan bilir neden, ona dua ediyordu. Günün birinde ben gözlerimi yakan küçük bir kıza yaklaştım; bana bir sopa çektiler. Bana anlattılar ki o kız, falanca anadan olma kız kardeşimmiş benim. Babası ise hep o aynı ahmak tekeydi. Ama ben, nereden bileyim? Hem bilmeme ne lüzum vardı? Bir başka gün, Eli bir avuç altın aldı, hayvanları, aletleri ve bütün malı ve mülkiyle birlikte evi yanmış olan bir adama verdi; Eli’yi kan çıkasıya dövdüler. Bütün ev halkı bu cezayı yerinde buldu, yalnız gözleri alev alev yanan küçük kız kardeş müstesna. Ev halkından başka türlü düşündü diye o da dayak yedi. Ama günün birinde vücudum kurşun gibi ağırlaştı. O zaman, Eli ile anlaşarak, evi altüst ettik, altınları aldık, babamız olacak herife güzel bir dayak attık ve hür ormanı boyladık. Evet, Jeremi; Eli benim kardeşimdi, aynı babadan geldiğimiz için değil, aynı ormanlarda yaşadığımız için. Sen de, bizim oğlumuz ve kardeşimiz olacaksın, çünkü buna layıksın: Sen de bizim gibi yanakları kamçılayan havayı, kurtuluşa doğru uçan atı, ahmak düşmana ölüm saçan tüfeği, cömert şarabı, kanlı ızgaraları, dost çubuğu ve asi adamın elini seviyorsun. Daha sonraları, kadından gelen ve ötekilere eşit olan bir zevk tanıyacaksın. O gün, kanın kaynayacak ve etrafına çok kötülük edeceksin. Ama kötülükle iyilik, aynı hayatın iki kuvvetidir, bizim düşündüklerimiz veya bize uygun olan şeylerse hayatın umurunda değildir. Onun için ıstırap ve saadet aynı kör rüzgârın iki zıt istikametidir. Gemini elinden geldiği gibi yürüt, yaşa ve öl.</span></p>
				<p class="Normal-1 para-style-override-9"><span xml:lang="de-DE">“Bir at hızla soludu. Kozma bir kulağını yere yapıştırdı ve dinledi; sonra, tüfeğine dayanarak kalktı, etrafı keşfe gitti. Toprak ağır ayakları altında inledi. Eli, onun uzaklaşmasını seyretti, yere tükürdü ve aşağı yukarı şunları anlattı:</span></p>
				<p class="Normal-1 para-style-override-9"><span xml:lang="de-DE">“– Senin burada bulunman bir tesadüf eseridir. Bu tesadüf olmasaydı, baskı altında inleyenlerden biri, toprağa bağlı bir köle olacaktın. Ta yüreğin isyan edinceye kadar, muhakkak ki, isyan edecekti: Kurt yavrusu efendinin evini beklemek için yaratılmamıştır. Kozma seni ekmiş ve lanetlenmiş kanı yüzünden daima yaptığı gibi bu hareketinin sonucuyla meşgul olmamıştı. Ama bu lanetlilik zaaf gösteren bir şey değildir. O, şeytanın kuvvetiyle boy ölçüşebilecek, onun gibi mesul ve onun gibi ne yaptığını bilen bir kuvvettir. Bir gün biz çamlarla örtülü bir sırtta konaklamıştık, ikimiz de hayatımızdan çok memnunduk; birden bir çoban kavalı işitildi. Zevkle dinledik. Nağmeler yaklaştı, yükseldi, sonra bir kadın sesi işitildi ve bu ses bizi daha çok memnun etti. Kozma sordu: ‘Bu çoban, bir oğlan mı, yoksa bir kız mı?’ Ve aynı anda yer titredi. Biz ayağa fırladık. Önümüzde, elinde mürver ağacından kavalını tutan bir köylü kızı, bizi süzüyordu. Önce bir şey söylemedi, kara ve haşin iri gözleriyle gözlerimizin içini okudu. Yakıcı rüzgârlardan paslanmış alnı, yüzlerimizin tunçluğunu aksediyor gibiydi. Ayakları ve bacakları çatlamış, güneşten kavrulmuştu. Ben, onu görmekten zevk duymuştum. Kozma bir boğa gibi vahşileşti: Çenesi istekle kımıldadı, sakalı titredi. Çoban kızı ellerini arkasında kavuşturdu, ayağını uzattı ve gözlerini cüretle Kozma’ya dikerek dedi ki: ‘Kozma sen misin?’ Kozma cevap verdi: “Ben dostlar için Kozma’yım, düşmanlar için de Kozma’yım!” Kız küçümseyen bir tavırla: ‘O!’ dedi, ‘o kadar övünme: İki Kozma birdir, o da gördüğün gibi kendini kolayca ele verir!’ Sonra bir kahkaha kopararak bize sırtını çevirdi ve çamların arasında bir keçi gibi koştu. O zaman kızın, kolum kadar kalın ve etekliği boyunca uzanan bir saç örgüsü olduğunu gördüm. O akşam, ayın aydınlattığı çam ormanında, bir </span><span class="char-style-override-4" xml:lang="de-DE">Doyna</span><span xml:lang="de-DE"> işitildi, bizim mazimiz gibi eski ve bahar tomurcuğu gibi taze bir </span><span class="char-style-override-4" xml:lang="de-DE">Doyna</span><span xml:lang="de-DE">. Çok uzaktan geliyordu ve yaklaşmadı. Kozma atını ve tüfeğini bırakarak mürver ağacından kavala doğru arana arana gitmeye başladı, ben de hayvanları gemlerinden tutarak ardından gidiyordum. Ama kaval sanki büyülüydü, çünkü tam yaklaştığımız sırada başka yandan geliyordu. Sonra, şeytan Kozma‘nın yardımına geldi ve büyü bozuldu. Kozma‘nın izini kaybettim. Kaval artık duyulmadı. O zaman gece, ormanı hüzne boğdu. Hayvanları bir ağaca bağladım ve ayın tekrar görünmesini bekleyerek çubuğumu yaktım. Ay bize çamlar arasından tatlı aydınlığını gönderdiği zaman benim çubuğumu içtiğim patikanın altından geçen beyaz yolda iki ses işitildi. Yüzükoyun yere uzandım ve aşağıya baktım. Kozma, çoban kızını belinden kavramış, saçının örgüsünü okşuyordu. Kozma‘nın ona söyledikleri işitilmeye değer şeylerdi:</span></p>
				<p class="Normal-1 para-style-override-9"><span class="char-style-override-4" xml:lang="de-DE">Ey</span><span xml:lang="de-DE"> </span><span class="char-style-override-4" xml:lang="de-DE">güzel Çobanitzam! Arzunun yoğurduğu ve ihtirasın dişlediği meyve. Sana istediği kadar sahip olan güneşe kin besleyeceğim; seni korkmadan okşayan rüzgâra lanet edeceğim, göğsüne bastığın kuzuyu kıskanıyorum, dudaklarının her gün öptüğü kaval olmak isterdim; sadece senin hoşuna gitsin diye tek başıma Potera ile çarpışacağım!</span></p>
				<p class="Normal-1 para-style-override-9"><span xml:lang="de-DE">“Hazdan mest olmuş bir halde yavuklu, ondan şunu istedi: </span><span class="char-style-override-4" xml:lang="de-DE">Kozma, bırak Potera‘yı, ayrıl ormandan ve benim ol, yalnız benim! </span><span xml:lang="de-DE">Kozma haykırdı: </span><span class="char-style-override-4" xml:lang="de-DE">Ah benim zavallı Çobanitzam! Meşe ağacından, karyola altında büyümesini istiyorsun! Yıldırımdan tencere içinde patlamasını istiyorsun! Kozma‘dan yalnız senin olmasını istiyorsun. Bu, senin için gereğinden çok, benim içinse az olur!</span><span xml:lang="de-DE"> Kozma‘nın bu sözleri üzerine, çoban kızının kavalını ayağının altında kırdığını, güvercinin kanatlarını açması gibi kollarını uzattığını ve uzakta daralan beyaz yolda kaybolduğunu gördüm. Kozma, peşine düşmedi, iki parmağını ağzına soktu ve bizim işaret ıslığımızı çaldı. Cevap verdim, oradan uzaklaştık.</span></p>
				<p class="Normal-1 para-style-override-9"><span xml:lang="de-DE">“Üç yıl sonra, oradan bir hayli uzaktaki bir ormandan geçiyorduk. Yağmur yağıyordu. Atlarımızın adi yardımıyla gidiyorduk. Ansızın yolun yukarısında bir kadın yol kenarına bir bohça bıraktı ve çalılar arasında kayboldu. Atlarımızı dörtnala sürdük. Bu, bir örtüye sarılmış bir çocuktu. Boynuna asılı vaftiz kâğıdından iki yaşında bulunduğu ve adının Jeremi olduğu anlaşılıyordu. Çocuk ağlamadı, yalnız şaşırdı. ‚Bu herhalde ormanda yetişmek isteyen bir meşe filizi olacak. Onu üstüme alıyorum!‘ Kozma böyle söyledi ve çocuğu heybesine koydu. Seni ateşte kızartılmış etin özsuyuyla besledik. Üç yaşındayken </span><span class="char-style-override-4" xml:lang="de-DE">ploska</span><span xml:lang="de-DE"> ile şarap içiyordun. Altı yaşındayken yüzme biliyordu. Bugün ilk defa tüfek attın. Yarın atın, tabancaların olacak ve kaderinin yolunda gideceksin.</span></p>
				<p class="Normal-1 para-style-override-9"/>
				<p class="Normal-1 para-style-override-10"><span xml:lang="de-DE">	*</span></p>
				<p class="Normal-1 para-style-override-9"/>
				<p class="Normal-1 para-style-override-9"><span xml:lang="de-DE">“Başlangıçta kaderim pek yüz vermedi bana.</span></p>
				<p class="Normal-1 para-style-override-9"><span xml:lang="de-DE">“Sırrın açıklandığı geceden sonra, aradan bir yıl geçmemişti ki, hâlâ hatıralarım, </span><span class="char-style-override-4" xml:lang="de-DE">Potera</span><span xml:lang="de-DE"> ile çarpışmamız oldu. Henüz tüfeğim yoktu. Ama duvara asılı bir </span><span class="char-style-override-4" xml:lang="de-DE">kaçula</span><span xml:lang="de-DE">yı tabancamla elli adımdan delik deşik edebilirdim. Bir düşman göğsünü delik deşik etmek fırsatını bulamadığımdan, tabancalarımı kaçulalara, aya veya atın kulağı dibine boşaltarak eğleniyordum. Bu kolaydı. Tabancalarımın karşısına düşman göğsü çıktığı zaman daha güç oldu.</span></p>
				<p class="Normal-1 para-style-override-9"><span xml:lang="de-DE">Kaçula: Koyun derisinden köylü kalpağı.</span></p>
				<p class="Normal-1 para-style-override-9"><span xml:lang="de-DE">“Seret nehri ağzı o zamanlar bizim buluşma yerimizdi. Biraz daha ilerde çalılar sık ve yanabildi; bir gün orada, Tuna üzerinde yarısı para ile, yarısı da talanla ele geçirilmiş güzel bir ganimeti paylaşacaktık. Ama salına Kozma‘nın bilmem nasıl bir zarar vermiş olmasından dolayı bir kaynana gibi garez olmuş bir tahsildar, bizim kokumuzu aldı ve bizi İbrail jandarmasına sattı. İbrail‘den bizi takip için kalabalık bir </span><span class="char-style-override-4" xml:lang="de-DE">Potera</span><span xml:lang="de-DE"> gönderdiler. Çok şükür müfrezenin gelişi bizi baskına uğratıp çevirmek ve yok etmek için çok geç kalmıştı, ama gene en iyi yolları kapayacak kadar vakit bulmuştu.</span></p>
				<p class="Normal-1 para-style-override-9"><span xml:lang="de-DE">“Kozma belli bir veya birkaç tabiyeye sadık olmayışıyla tanınırdı. Hem miktarı hiçbir zaman aynı olmayan tehlikeli ve silahlı adamlarla çevrili olduğu da bilinirdi. Bu hal, kalabalık olmalarına rağmen, kanun dışı edilmiş, ya hür yaşamak, ya da hayatlarını pahalı ödetmek arzusunda azimli adamlarla çarpışarak kelleyi koltuğa almaya az hevesli, beş para etmez adamlardan başka bir şey olmayan ücretli askerlerin zihniyetlerini bulandırmaya yeterdi. Kozma‘nın başı için konulmuş olan mükâfata gelince, bunu elde etmenin ne kadar güç olduğunu bilirlerdi.</span></p>
				<p class="Normal-1 para-style-override-9"><span xml:lang="de-DE">“Daha öğle yemeğinde tehlikeyi ilk hisseden Kozma oldu. O, atların önsezilerine çok güvenirdi. Bilhassa onunki ve Eli‘ninki nadiren yanılırlardı. Yıllardan beri terbiye edilmiş olan bu güzel hayvanlar uzaktan düşman hemcinslerinin kokusunu alır ve kendilerine has özelliklerle bunu Kozma‘ya haber verirlerdi.</span></p>
				<p class="Normal-1 para-style-override-9"><span xml:lang="de-DE">“Ağustos ayında bulunuyorduk. Kaçak eşyanın bölüşülmesi bitmiş olduğundan, sal üstünde Seret‘i geçmek için akşamın gelmesinden başka bir şey beklemiyorduk. İşte, o sırada Kozma‘nın atı otlamaktan vazgeçerek kulaklarını rüzgâra kaldırmaya, koklamaya ve bazen bir gürültü dinliyormuş gibi, burnunu uzun zaman yere yapıştırmaya koyuldu. Her zaman ve her yerde gözü hayvanından ayrılmayan Kozma, onun kaygılı halini fark etti, kalktı, atının başını okşadı ve dedi ki:</span></p>
				<p class="Normal-1 para-style-override-9"><span xml:lang="de-DE">“– Kır atım, güzel kırım, söyle bana, darağacı, sahibinin boynuna yaklaşıyor mu?</span></p>
				<p class="Normal-1 para-style-override-9"><span xml:lang="de-DE">“Sonra arkadaşlara döndü:</span></p>
				<p class="Normal-1 para-style-override-9"><span xml:lang="de-DE">“– Silahınızı boşaltıp taze barutla doldurun. Tabancalarınızı da.</span></p>
				<p class="Normal-1 para-style-override-9"><span xml:lang="de-DE">“Gülüşmeler kesildi. Yüzler ciddileşti. Kozma‘nın indi hükümler verdiğini bilirlerdi, ama yanıldığını görmemişlerdi; doğru görüşlüğü yüzünden onun her şeyine katlanıyorlardı. O, bizim Tanrımız ve efendimizdi.</span></p>
				<p class="Normal-1 para-style-override-9"><span xml:lang="de-DE">“Civardaki bir köyün cılız çanları ikindi vaktini çaldı; hareket için her şey hazırdı ki, bir ağacın üstünde bulunan nöbetçi, bir köylünün sürdüğü tek atlı bir arabanın geldiğini haber verdi. Kozma, Eli ile bana bir çalılıkta gizlenmemizi işaret etti. Köylü yaklaştı ve çetenin önünde durdu:</span></p>
				<p class="Normal-1 para-style-override-9"><span xml:lang="de-DE">“– Karpuz ister misiniz, yiğitler? İyi karpuzlarım var, diye, ürkek gözlerle etrafı süzerek haykırdı.</span></p>
				<p class="Normal-1 para-style-override-9"><span xml:lang="de-DE">“Kozma cevap verdi:</span></p>
				<p class="Normal-1 para-style-override-9"><span xml:lang="de-DE">“– Çok güzel ama, ne yazık ki, geç geldin: Yola çıkmak üzereyiz.</span></p>
				<p class="Normal-1 para-style-override-9"><span xml:lang="de-DE">“– Bu kadar kalabalıkla ne tarafa gideceğinizi size sorabilir miyim, kusura bakmazsanız?</span></p>
				<p class="Normal-1 para-style-override-9"><span xml:lang="de-DE">“– Ne var kusura bakacak: Senin geldiğin tarafa gidiyoruz. Ben de, kusura bakmazsan, sana sorabilir miyim: Yolun ormana girdiği yerde konaklamış istibdat kuvvetlerine rastladın mı?</span></p>
				<p class="Normal-1 para-style-override-9"><span xml:lang="de-DE">“– Bir köpek bile yoktu, yiğidim! O alçak musibetlerden bir tanesine bile rastlamadım!</span></p>
				<p class="Normal-1 para-style-override-9"><span xml:lang="de-DE">“Kozma inanmış bir tavırla:</span></p>
				<p class="Normal-1 para-style-override-9"><span xml:lang="de-DE">“– Ya, öyle mi! dedi.</span></p>
				<p class="Normal-1 para-style-override-9"><span xml:lang="de-DE">“Ve bizimkilere döndü:</span></p>
				<p class="Normal-1 para-style-override-9"><span xml:lang="de-DE">“– Gördünüz mü talihi, arkadaşlar? Güneş doğmadan fırlayın!</span></p>
				<p class="Normal-1 para-style-override-9"><span xml:lang="de-DE">“Sonra, sözde karpuzcuya:</span></p>
				<p class="Normal-1 para-style-override-9"><span xml:lang="de-DE">“– Eksik olma, kardeş. Şimdi senden bir rica: Sala doğru giderken, etrafında burada gördüklerinin iki misli adam olan benim gibi bir adama rastlayacaksın. Adı Eli‘dir. İşte ona benim tarafımdan söyle, bütün adamlarıyla beni takip etsin; sözüne inanmaları için ona dişlerim arasında bükeceğim şu altını göster. Parayı da Kozma‘nın yadigârı olarak alıkoy.</span></p>
				<p class="Normal-1 para-style-override-9"><span xml:lang="de-DE">“Sahte köyle kafası kadar ahmakça bir şaşkınlık taslayarak:</span></p>
				<p class="Normal-1 para-style-override-9">“– Kozma sen misin? dedi. Allah senden razı olsun, yolun açık olsun!</p>
				<p class="Normal-1 para-style-override-9">“– Eksik olma, Hıristiyan adam.</p>
				<p class="Normal-1 para-style-override-9">“<span class="char-style-override-4">Potera</span>’nın casusu, Kozma’nın kendisine söylediklerinin hepsini yutarak gitti.</p>
				<p class="Normal-1 para-style-override-9">“Araba uzaklaşınca, Kozma sırt üstü uzandı ve haykırdı:</p>
				<p class="Normal-1 para-style-override-9">“– Ah, yezit tahsildar, hıyanetini ödeteceğim sana!</p>
				<p class="Normal-1 para-style-override-9">“Beni çağırdı:</p>
				<p class="Normal-1 para-style-override-9">“– Jeremi, git, bir ağaca çık bak bakalım arabacı yol dönemecine gelince ne yapacak. Gerçekten bir karpuzcu ise, sakalımı kazıtırım.</p>
				<p class="Normal-1 para-style-override-9">“Az sonra, geri döndüm ve haber verdim:</p>
				<p class="Normal-1 para-style-override-9">“– Adam, arabayı bıraktı, ata bindi, dörtnala uzaklaştı.</p>
				<p class="Normal-1 para-style-override-9">“Kozma söylendi:</p>
				<p class="Normal-1 para-style-override-9">“– Karpuzlara eyvallah.</p>
				<p class="Normal-1 para-style-override-9">“Ve düşünceli kaldı. Adamlar aralarında alçak sesle konuşuyorlardı. Eli, fikrini söyledi.</p>
				<p class="Normal-1 para-style-override-9">“– Kaçak eşyayı başımızdan atsak da çalılar arasında saklasak ihtiyatlı bir iş yapmış oluruz herhalde.</p>
				<p class="Normal-1 para-style-override-9">“Kozma:</p>
				<p class="Normal-1 para-style-override-9">“– Evet, cevabını verdi, yalnız sazları kesip bataklıkta kendimize yol açmak zorunda kalacak olursak, çünkü benim düşüncem şudur: Burada iki yol ve bir patika var. Tutulmuş olsa da olmasa da patika bizi ilgilendirmez, orada kendimizi birer birer koyun gibi boğazlatabiliriz. Demek ki <span class="char-style-override-4">Potera</span> yarısı Seret boyunca çıkan yola, yarısı da casusu geldiği yola olmak üzere ikiye bölünmüştür. Bizim bu ikinci yolu tutacağımız haberi komutanı dere boyunu takip eden yoksa, bir kısmını mı çekeceğini ve Seret yolunu korumak için asker sevk edecek. Yalnız, oradaki askerlerin tamamını mı yoksa, bir kısmını mı çekeceğini ve Seret yolunu korumak için ne kadar asker kalacağını bilmek gerek. İşte Jeremi bunu öğrenmeye çalışacak: Hey, Jeremi; hür yaşamaya layık olduğunu bize göster! Seni fakir bir balıkçı çocuğu kılığına sokacağım, yalınayak, başı kabak, elinde bir sopa ile dere boyunca koşacaksın. <span class="char-style-override-4">Poteraş</span>ların tuzağına düşünce, soluk soluğa onlara ananın ölmek üzere olduğunu, papaz getirmek için köye gittiğini söyleyeceksin, ama ağlaya ağlaya, yanaklarından yaşlar aka aka söyleyeceksin, anlıyor musun? Sen ağlamak nedir bilmezsin. Şimdi mızmız bir kadın gibi ağla bakalım!</p>
				<p class="Normal-1 para-style-override-9">Poteraş: Potera’yı teşkil eden ücretli askerler.</p>
				<p class="Normal-1 para-style-override-9">“Ateşli silahlar ve yatağanlarla ağırlaşmış elliden fazla <span class="char-style-override-4">poteraş</span> ormanın ağzında yere uzanmış çubuklarını tüttürürlerken mızmız bir kadın gibi hıçkırarak onların yanından geçtim. Kolaylıkla ağlıyordum, çünkü Kozma ile Eli’nin öldürüldüğünü, esir edildiğini, asıldığını ve benim köle gibi toprağı işlemeye gittiğimi tasavvur ediyordum.</p>
				<p class="Normal-1 para-style-override-9">“– Hey! Bacaksız! Böyle ağlayarak nereye gidiyorsun? Yoksa anan mı öldü?</p>
				<p class="Normal-1 para-style-override-9">“– Henüz ölmedi, ama ölmek üzere, köyün papazını çağırmaya gidiyorum.</p>
				<p class="Normal-1 para-style-override-9">“– Allah günahlarını affetsin! Ama, küçük, söyle bakalım, geldiğin tarafta, köylü kılığında silahlı ve atlı adamlar görmedin mi?</p>
				<p class="Normal-1 para-style-override-9">“– Evet, böyle adamlara rastladım.</p>
				<p class="Normal-1 para-style-override-9">“– Kalabalık mıydılar?</p>
				<p class="Normal-1 para-style-override-9">“– Belki sizin iki misliniz kadar vardılar.</p>
				<p class="Normal-1 para-style-override-9">“– Hangi yana gidiyorlardı?</p>
				<p class="Normal-1 para-style-override-9">“– Tuna kıyısında başlayan büyük yoldan Galatz’a doğru gidiyorlardı.</p>
				<p class="Normal-1 para-style-override-9">“Poteraşların başkanı adamlarına dönerek:</p>
				<p class="Normal-1 para-style-override-9">“– Tamam, diye bağırdı. Komutanımız kuvvetlerini o yana toplamakla isabet etti! Ah, ne hoş! Haydutların hepsi gebertilecek! Burada rahatça oturup çubuklarımızı tüttürebiliriz.</p>
				<p class="Normal-1 para-style-override-9">“– Hoşçakalın, dedim.</p>
				<p class="Normal-1 para-style-override-9">“– Güle güle, küçük. Daha hızlı gitmek için atlarımızdan birine binmek istemez misin?</p>
				<p class="Normal-1 para-style-override-9">“– Eksik olmayın, düşmekten korkarım.</p>
				<p class="Normal-1 para-style-override-9">“– Ne iş yaparsın sen?</p>
				<p class="Normal-1 para-style-override-9">“– Babamla beraber balık tutarım.</p>
				<p class="Normal-1 para-style-override-9">“Güneş kırmızımtrak dairesiyle ufka dokunduğu sırada, bütün arkadaşların oybirliğiyle, kafilemiz, düşman kıtası üzerine atılmak, onu dağıtmak ve tüfek seslerine <span class="char-style-override-4">Potera</span>’nın büyük kuvvetleri yetişmeden kaçmak niyetiyle Seret boyunca yola koyuldu. Hareket anında, Kozma adamlara dedi ki:</p>
				<p class="Normal-1 para-style-override-9">“– İşte sekiz yıldır birlikte ve hür yaşıyoruz, talihimizden şikâyete hakkımız yok, çünkü şimdiye kadar ancak ufak tefek çarpışmaların üzüntüsünden başka bir şey görmediniz. Şimdi bir kaçımızın burada can vermesi mümkündür. Öyle ama, hatırlayalım ki, hür olarak yaşanmış tek yıl bütün bir köle ömründen yeğdir. Hayatı meydana getiren yılların sayısı değil, ezilmeden yaşanan saattir. Hür adam için, hürriyet olmayan her şey ölümdür, ama sonu olmayan bir ölüm. Bakın çocuğumuz Jeremi’ye, birazdan o bizimle aynı tehlikeye göğüs gerecek; bu çocuğun benim için ne kadar kıymetli olduğunu yalnız ben bilirim, çünkü o bizim kanımızdandır. Hepimiz gibi, tehlike onun da umurunda değil; köleliğe düşmektense ölüme yeğ tutarım.</p>
				<p class="Normal-1 para-style-override-9">“Çetenin <span class="char-style-override-4">Vataf</span>’ı –ki, Kozma’nın emirleri ve planları gereğince soygun işlerini idare ederdi–, adamları namına cevap verdi:</p>
				<p class="Normal-1 para-style-override-9">“– Biz de senin fikrindeyiz, Kozma, ya hür yaşamak, ya ölüm.”</p>
				<p class="Normal-1 para-style-override-9">“Bu sözleri heybetli bir doludizgin takip etti. Böyle bir çığı ancak bir duvar durdurabilirdi. Hepimizin sırtında göğüslerimizi koyuna, manda derisinden ceketler bulunduğu için kendimizden çok hayvanların yaralanmasından korkuyorduk. Benim yerim kafilenin başında, Kozma ile Eli’nin arasındaydı.</p>
				<p class="Normal-1 para-style-override-9">“Bir göz silecek kadar zaman içinde, <span class="char-style-override-4">poteraş</span>’ları baskına uğrattık, bunlar neye uğradıklarını anlamadan aceleyle atlarına biniyorlardı. Ormanın alacakaranlığı içinde üstlerine atıldık ve tüfeklerimiz, her tarafı boğan bir dolu yağdırdı. Ağaçlar arasına dağılarak yolumuza devam ediyorduk ki, ardımızdan boşalan tüfekler benim ensemi yaktı ve beni attan aşağı yuvarladı.</p>
				<p class="Normal-1 para-style-override-9">“İlk anda ancak bunun farkına vardım.</p>
				<p class="Normal-1 para-style-override-9"><span xml:lang="de-DE">“Onu takip eden an, benim için ölüm kadar ve kölelik kadar hazin oldu.</span></p>
				<p class="Normal-1 para-style-override-9"><span xml:lang="de-DE">“Yerde kendi kanım içinde yatarken, bizimkilerin geri döndüklerini, tabanca ve yatağanlarıyla korkunç bir vuruşmaya giriştiklerini ve sırf benim hayatımı kurtarmak için </span><span class="char-style-override-4" xml:lang="de-DE">Potera</span><span xml:lang="de-DE">‘nın yetişmesi tehlikesini göze aldıklarını gördüm. Gerçekten beni kurtarmak üzereydiler, Kozma‘nın, Eli‘nin ve Vataf‘ın yatağanları </span><span class="char-style-override-4" xml:lang="de-DE">poteraş</span><span xml:lang="de-DE">‘ların kafalarına yıldırım gibi iniyordu, kuruluşa erişmek üzereydim, dizlerime dayanarak ayağa kalktım ve kollarımı uzattım.</span></p>
				<p class="Normal-1 para-style-override-9"><span xml:lang="de-DE">“Ama alın yazım başka türlüymüş. O anda yardıma gelen düşman ordusunun nalları altında yer sarsıldı. Cesaret bulan poteraşlar şevkle ileri atıldılar. O zaman, yarı karanlıkta Kozma‘nın bana haykırdığını işittim:</span></p>
				<p class="Normal-1 para-style-override-9"><span xml:lang="de-DE">“– Kal! Seni kurtaracağım!</span></p>
				<p class="Normal-1 para-style-override-9"><span xml:lang="de-DE">“Ve bizimkiler dizgin kırıp kayboldular. Bayılmışım.</span></p>
				<p class="Normal-1 para-style-override-9"><span xml:lang="de-DE">..............................................</span></p>
				<p class="Normal-1 para-style-override-9"><span xml:lang="de-DE">“Kara bir </span><span class="char-style-override-4" xml:lang="de-DE">poteraş</span><span xml:lang="de-DE"> kalabalığı içinde, </span><span class="char-style-override-4" xml:lang="de-DE">Poteraş</span><span xml:lang="de-DE">‘ların ruhu ve benim istikbalim kadar kara bir gecenin ortasında, kollarım arkama bağlı bir halde uyandım. Sonra iki meşale yakıldı ve bunların ışığında benim gibi elleri bağlanmış, bizimkilerden ağır yaralı ikisinin getirildiğini gördüm.</span></p>
				<p class="Normal-1 para-style-override-9"><span xml:lang="de-DE">“İkisinden biri yolda öldü. Öteki asıldı. Onların akıbetine gıpta ediyordum, benim akıbetim ise, büyük Rum boyarı Arhont Samurakis‘in konağına köle diye teslim edilmek oldu.</span></p>
				<p class="Normal-1 para-style-override-9"/>
				<p class="Normal-1 para-style-override-10"><span xml:lang="de-DE">	*</span></p>
				<p class="Normal-1 para-style-override-9"/>
				<p class="Normal-1 para-style-override-9"><span xml:lang="de-DE">“Burası, yüksek duvarlarla çevrili ve gece gündüz gerçek birer dev olan Arnavutların muhafaza ettiği tam manasıyla bir kaleydi. İbrail‘le Galatz‘a hemen hemen eşit bir mesafede, Seret vadisine hâkim güzel bir tepenin üstünde bulunan bu kar gibi beyaz konak, gün doğumundan batımına kadar açık duran geniş kapıları, büyük meydanı, masif tahtadan birçok balkonları, şen pencereleri ve geniş saçakları ile herkese güvenlik ve mutluluk sunmak için yapılmışa benzerdi.</span></p>
				<p class="Normal-1 para-style-override-9"><span xml:lang="de-DE">“Gerçekten de güvenlik ve mutluluk sunuyordu; ama herkese değil. Her gün şeref kapısı önünde dört atlı, altı atlı ‚postalyon‘lar dururdu. Rumen, Rum ve Türk derebeyler, büyük makam sahipleri veya alelade bahtiyarlar, karılarıyla birlikte burada iner, nakışlı ipekten şahane pelerinlerinin tozunu veya karını silkerler, yerlere kadar eğilerek, etek öpen Arnavut uşakların yaltaklanmaları, eyalet beyi ve venetik, kudretli Arhont Samurakis‘in iltifatları ile karşılanırlardı.</span></p>
				<p class="Normal-1 para-style-override-9"><span xml:lang="de-DE">Postalyon: Büyük yolcu arabası.</span></p>
				<p class="Normal-1 para-style-override-9"><span xml:lang="de-DE">Venetik: Yabancı, sığıntı.</span></p>
				<p class="Normal-1 para-style-override-9"><span xml:lang="de-DE">“Konağa varır varmaz, Arhont‘un huzuruna sürüklendim. Gene bileklerim bağlıydı. Sanki birini öldürmek elimden gelirmiş gibi. Bir asmanın gölgelendirdiği bir sofada tek başına uzanmış olan Arhont, ellerimi serbest bırakmalarını emretti ve beni getiren iki celladı kabaca kovdu, bunlar yerlere eğilerek arka arka yürüyüp çekildiler.</span></p>
				<p class="Normal-1 para-style-override-9"><span xml:lang="de-DE">“Birbirimizin gözleri içine bütün samimiyetimizle baktık: O, pek sakin, ben pek kinci. Arhont benim gördüğüm ilk kibar adamdı. Siyaha boyanmış sakalı hoşuma gitmiyordu, ama uzun endamı saçaklı kaftanının içinde ince ve cazipti. Güzel yüzüklerle süslü eli mükemmel bir tarzda amber çubuğu tutuyordu. </span><span xml:lang="fr-FR">Bana sordu ve Rumca cevap verdim:</span></p>
				<p class="Normal-1 para-style-override-9"><span xml:lang="fr-FR">“– Adın ne senin?</span></p>
				<p class="Normal-1 para-style-override-9"><span xml:lang="fr-FR">“– Jeremi.</span></p>
				<p class="Normal-1 para-style-override-9"><span xml:lang="fr-FR">“– Kozma‘nın oğlu musun?</span></p>
				<p class="Normal-1 para-style-override-9"><span xml:lang="fr-FR">“– Ormanın oğlu.</span></p>
				<p class="Normal-1 para-style-override-9"><span xml:lang="fr-FR">“Arhont bir usanç ifadesiyle elini kaldırdı:</span></p>
				<p class="Normal-1 para-style-override-9"><span xml:lang="de-DE">«– Cesur da olsan, gösteriş yapma! Kendini diri diri yaktırmaya hazır olduğunu biliyorum, ama senden öğrenmek istediğim başka şeydir. Dinle: Sen, darağacına gönderebileceğim bir yaşta olmadığın için, seni özel uşağım yapmak istiyorum...</span></p>
				<p class="Normal-1 para-style-override-9"><span xml:lang="de-DE">«– Ne uşak mı? Benim gibi...</span></p>
				<p class="Normal-1 para-style-override-9"><span xml:lang="de-DE">«– Evet, senin gibi bir </span><span class="char-style-override-4" xml:lang="de-DE">ormanın oğlunu</span><span xml:lang="de-DE">. Dur, hepsi bu kadar değil. Senin aracılığınla Kozma‘yı buraya getirmeyi ve onu kendime kahya yapmayı düşünüyorum.</span></p>
				<p class="Normal-1 para-style-override-9"><span xml:lang="de-DE">“Bir kahkaha attım:</span></p>
				<p class="Normal-1 para-style-override-9"><span xml:lang="de-DE">“– Sen ne saçma şeyler düşünüyorsun, zavallı Arhondum!</span></p>
				<p class="Normal-1 para-style-override-9"><span xml:lang="de-DE">“Arhont yerinden öyle bir hopladı ki, çubuğu kırıldı ve divan çatırdadı, ama hemen kendini topladı, kendi kendine konuşuyormuş gibi dedi ki:</span></p>
				<p class="Normal-1 para-style-override-9"><span xml:lang="de-DE">“– Bu çocuk benimle senli-benli konuşuyor ve bana zavallı diyor.</span></p>
				<p class="Normal-1 para-style-override-9"><span xml:lang="de-DE">“Bana döndü:</span></p>
				<p class="Normal-1 para-style-override-9"><span xml:lang="de-DE">“– ... Çaylağım, bil ki ben küstahların dilini kestiririm.</span></p>
				<p class="Normal-1 para-style-override-9"><span xml:lang="de-DE">“Bunu söylerken el çırptı. İki silahlı ahmak yerden biter gibi ortaya çıktı.</span></p>
				<p class="Normal-1 para-style-override-9"><span xml:lang="de-DE">“Emir verdi:</span></p>
				<p class="Normal-1 para-style-override-9"><span xml:lang="de-DE">“– Bana ‚dilsiz‘i getirin!</span></p>
				<p class="Normal-1 para-style-override-9"><span xml:lang="de-DE">“Çekildiler ve kır saçlı, deli bakışlı bir adamla birlikte döndüler. Arhont‘un bir işareti üzerine, adam bana dili kesilmiş ağzının boş çukurunu gösterdi.</span></p>
				<p class="Normal-1 para-style-override-9"><span xml:lang="de-DE">“Onları gönderdikten sonra, Arhont, bana dedi ki:</span></p>
				<p class="Normal-1 para-style-override-9"><span xml:lang="de-DE">“– Gördün mü? Başkaları yanında daha başka türlü konuşmaya çalış. Burada her istediğini söyleyebilecek tek bir adam var. Ben, Arhont Samurakis!</span></p>
				<p class="Normal-1 para-style-override-9"><span xml:lang="de-DE">“Tehdidini umursamadan cevap verdim:</span></p>
				<p class="Normal-1 para-style-override-9"><span xml:lang="de-DE">“– Sen bir korkaksın, Arhont Samurakis ve ormanda dolaşmadığına isabet ediyorsun: Orada sen her istediğini söyleyemezsin.</span></p>
				<p class="Normal-1 para-style-override-9"><span xml:lang="de-DE">“Zorba adam alaycı bir tavırla güldü:</span></p>
				<p class="Normal-1 para-style-override-9"><span xml:lang="de-DE">“– Hım! Hım! Hım! Ayı yavrusu sen de! Burası da bir ormandır, orman ve hükümet, çünkü ben istediğimi yaptırabilirim. Üstelik bir tehlike de yok benim için.</span></p>
				<p class="Normal-1 para-style-override-9"><span xml:lang="de-DE">“– Uşaklardan ormanınla şeytan götürsün seni!</span></p>
				<p class="Normal-1 para-style-override-9"><span xml:lang="de-DE">“– Onlar da sizler gibi kuvvetli adamlardır.</span></p>
				<p class="Normal-1 para-style-override-9"><span xml:lang="de-DE">“– Bizler gibi mi? Asla! Onlar, ancak senin çiftini sürmeye elverişli mandalardır.</span></p>
				<p class="Normal-1 para-style-override-9"><span xml:lang="de-DE">“– Hepsi değil; benim muhafız kıtam gerçek haydutlardan mürekkeptir ve işte Kozma‘yı, en güzel bakırlarımı, en güzel silahlarımı, halıları, ipeklileri ve en pahalı Hint kumaşlarını aşırarak Macarlara satan o müthiş haydudu bu muhafızlara reis yapmak istiyorum. Neden benim çetemin reisi olmak istemeyecekmişim sanki? Altınlara, güzel elbiselere, güzel kadınlara sahip olacak ve hatta istediği kadar kan da dökebilecek.</span></p>
				<p class="Normal-1 para-style-override-9"><span xml:lang="de-DE">“– Beni iğrendiriyorsun, Arhont! Haydi, beni celladına teslim et.</span></p>
				<p class="Normal-1 para-style-override-9"><span xml:lang="de-DE">“– Jeremi, dikkat et! Beni kızdırma!</span></p>
				<p class="Normal-1 para-style-override-9"><span xml:lang="de-DE">“– Kızmışsın, kızmamışsın, umurumda değil.</span></p>
				<p class="Normal-1 para-style-override-9"><span xml:lang="de-DE">“– Görüşürüz bakalım. Sana düşünmek için vakit bırakıyorum.</span></p>
				<p class="Normal-1 para-style-override-9"><span xml:lang="de-DE">“El çırptı. İki muhafız iti göründü.</span></p>
				<p class="Normal-1 para-style-override-9"><span xml:lang="de-DE">“– Bu çocuğu demirhanede çalıştırın, istediği zaman huzuruma getirin. İşleyeceği suçlar için cezasını yalnız ben tayin edeceğim. Gidin!</span></p>
				<p class="Normal-1 para-style-override-9"><span xml:lang="de-DE">“Demirci ustası, iri yarı bir çingeneydi. Bu sabık köle, hürriyetine kavuştuktan sonra daha çok köleleşmişti. Kolları sıvalı, gözleri kırmızı, çıplak göğsü kırçıl kırlarla örtülü olan bu adam, beni müthiş bir nazarla süzdü, kolumu sıktı ve pazılarımı acıttı. Gık demedim, ama kan beynime çıktı.</span></p>
				<p class="Normal-1 para-style-override-9"><span xml:lang="de-DE">“– Efendimizin ‚çaylak‘ı bu mu? Ha! Ha! Hâlâ kendini meşe ağaçlarının tepesinde sanırmış gibi görünüyor! Biraz pençelerini budarız burada! Haydi, ‚ayı yavrusu‘, şu büyük çekici al da şuraya, bu kızıl demirin üstüne vur, ama kuvvetli vur.</span></p>
				<p class="Normal-1 para-style-override-9"><span xml:lang="de-DE">“Kıskaçla tuttuğu demirin üstüne vurdum.</span></p>
				<p class="Normal-1 para-style-override-9"><span xml:lang="de-DE">“– Yok, daha hızlı, hem örsün üstüne iyice eğil!</span></p>
				<p class="Normal-1 para-style-override-9"><span xml:lang="de-DE">“Demirhanadeki adamlar gülüyorlardı. Durmadan çevirdiği demirin üstüne daha hızlı vurdum ve örsün üstüne eğildim. Çünkü çalışmaya mecbur olduğumu biliyordum. Fakat çingene birdenbire demirini çekti, çekiç çıplak örse indi, bir yayla itilmiş gibi havaya fırladı ve şiddete alnıma vurdu, hemen alnımda bir şiş peyda oldu. Etrafımda edepsizce gülüşmeler oldu. Çingene söylendi:</span></p>
				<p class="Normal-1 para-style-override-9"><span xml:lang="de-DE">“– İşte zenaat böyle öğrenilir!</span></p>
				<p class="Normal-1 para-style-override-9"><span xml:lang="de-DE">“– Ve işte zenaat böyle öğrenilmez! diyerek çekicini göğsünün ortasına fırlattım.</span></p>
				<p class="Normal-1 para-style-override-9"><span xml:lang="de-DE">“Demirci, bir hayvan çığlığıyla yere yıkıldı.</span></p>
				<p class="Normal-1 para-style-override-9"><span xml:lang="de-DE">“– Koşun, efendimize haber verin! diye haykırdı. Dur, haydut, çıplak sırtına yüz ‚öküz siniri‘ indireyim de gör.</span></p>
				<p class="Normal-1 para-style-override-9"><span xml:lang="de-DE">“Gönderilen adam geri döndü ve resmi bir eda ile:</span></p>
				<p class="Normal-1 para-style-override-9"><span xml:lang="de-DE">“– Efendimiz demirciye Jeremi‘yi arabacı ustasına vermesini emrediyor.</span></p>
				<p class="Normal-1 para-style-override-9"><span xml:lang="de-DE">“Çingene kudurdu:</span></p>
				<p class="Normal-1 para-style-override-9"><span xml:lang="de-DE">“– Söylediği bundan mı ibaret?</span></p>
				<p class="Normal-1 para-style-override-9"><span xml:lang="de-DE">“Öteki, tevazu ile:</span></p>
				<p class="Normal-1 para-style-override-9"><span xml:lang="de-DE">“– Bundan ibaret, dedi.</span></p>
				<p class="Normal-1 para-style-override-9">“Demirci küfretti:</p>
				<p class="Normal-1 para-style-override-9">“– Vay anasını be! Bu haydut köpeğin kuyruğunda nesi var ki, bu kadar çabuk efendimizin göğüne giriverdi!</p>
				<p class="Normal-1 para-style-override-9">“Arabacı ustasının yanına gittim, ama orada da dikiş tutturamadım. Onun imalathanesi de ötekine bitişik olduğu için, çingene derhal intikam almaya kalkıştı. Ve bana pek kötü bir oyun oynadı. Ben, bir tekerliğin puryasına demir çember geçiren arabacı ustasına yardım ederken, demirci, herhalde arkadaşıyla anlaşarak, soğuk çemberi morarıncaya kadar kızdırılmış bir başka çemberle alelacele değiştirmenin yolunu buldu, bu çemberi elle tuttum ve etim üstüne yapıştı kaldı. Deliye döndüm, çingenenin üstüne atlayarak örsü ayaklarına devirdim.</p>
				<p class="Normal-1 para-style-override-9">“Bir ayağı ezildi. Bana da Arhont‘un emri üzerine, ‚elbiseli sırta ve deriyi parçalamadan otuz öküz siniri‘ yemek düştü. Sonra beni hayvanların bakımına verdiler, rahatım fena olmadı, orada kaldım.</p>
				<p class="Normal-1 para-style-override-9"/>
				<p class="Normal-1 para-style-override-10">	*</p>
				<p class="Normal-1 para-style-override-9"/>
				<p class="Normal-1 para-style-override-9">“İki yıl geçti, iki uzun yıl; bütün bu sürece her sabah uyandığımda yeniden ölmekten başka bir şey yapmadım. Kozma‘nın sözlerini hatırlıyordum: ‚Sonu olmayan bir ölüm.‘ Doğruydu. Hatta atların yanında bulunmak talihi bile beni mesut etmedi, çünkü bunlar karakter sahibi olmayan, yulafla şişirilmiş, yağ bağlamış, ayakta uyuyan, adeta ahmak hayvanlardı. Bunları seyrederken hareketsiz ve zengin hayatın zihin için kölelikten de beter olduğu sonucuna vardım.</p>
				<p class="Normal-1 para-style-override-9">“Gerçekten, atlar gibi, muhafız Arnavutlar da ayakta uyuyorlardı. Yenleri geniş ve yarık yelekleri, ayak bileğinde sıkılmış şalvarları, püsküllü çarıkları, bir kaş üstüne gülünç bir şekilde devrilmiş keçe külahları, işlemeler, gümüş ve altın sırmalar serpiştirilmiş, ötesine berisine gebe kadınları korkutmaya mahsus tabancalar, yatağanlar sokuşturulmuş karnavalı hatırlatan acayip bir sürü elbiseleri vardı. Rahattan ve uykudan aptallaşmış bu koca tembeller bazen çalışırken, beni görünce gelirler, bana hep aynı ahmakça suali sorarlardı:</p>
				<p class="Normal-1 para-style-override-9">“– Kovalanan bir hayvan gibi eskiden hep tehlike içinde yaşadın, şimdi burada daha rahat değil misin?</p>
				<p class="Normal-1 para-style-override-9">“Onlara şu cevabı verirdim:</p>
				<p class="Normal-1 para-style-override-9">“– Bekçi köpeği, kurdun hayatını anlayamaz.</p>
				<p class="Normal-1 para-style-override-9">Meşakkat arkadaşlarım olan yarı köleler ne meraklıydılar ne de küstah; günlerini çalışarak, dua ederek ve öbür dünyaya daha iyi bir hayat umarak geçirirlerdi. Onlar acır ve içimden onları küçümserdim.</p>
				<p class="Normal-1 para-style-override-9">“Bu sıralarda, Arhont beni üç dört defa yanına çağırarak hatırından çıkarmadığını, oda uşağı olmam için hâlâ rızamı beklediğini söyledi. Kendisine köleliği alçaklığa tercih ettiğimi bildirdim. Son görüşmemizde, red cevabıma rağmen, bana ‚dile benden ne dilersen‘ dedi. Kabul ettim, ama:</p>
				<p class="Normal-1 para-style-override-9">“– Kayıtsız şartsız, dedim.</p>
				<p class="Normal-1 para-style-override-9">“– Kayıtsız, şartsız; ne istersin?</p>
				<p class="Normal-1 para-style-override-9">“– Geceleri ışıklar söndürüldükten sonra, bahçelerinizde tek başıma dolaşmak iznini.</p>
				<p class="Normal-1 para-style-override-9">“– Kaçmak mı istiyorsun?</p>
				<p class="Normal-1 para-style-override-9">“– Yok, sana söz veriyorum. Çünkü iki yıldır esnaf avlusunda, tavuklarla birlikte yatıp bir ağaç, mehtap yüzü görmemekten, yapraklarda rüzgârın gürültüsünü işitmemekten patlayacağım. Bana öyle geliyor ki, öleceğim.</p>
				<p class="Normal-1 para-style-override-9">“– Yarından itibaren istediğini yapmakta serbestsin. Üstelik, yatmak için kendi başına bir kulübeye sahip olacaksın, yemeklerini muhafızların mutfağından alacaksın.</p>
				<p class="Normal-1 para-style-override-9">“– Çok güzel, dedim.</p>
				<p class="Normal-1 para-style-override-9">“– Sen bundan başka türlü teşekkür etmesini bilmez misin?</p>
				<p class="Normal-1 para-style-override-9">“– Ya ne yapayım?</p>
				<p class="Normal-1 para-style-override-9">“– Eteğimi değilse bile, hiç olmazsa elimi öpmelisin!</p>
				<p class="Normal-1 para-style-override-9">“– Ben ömrümde böyle şeyler yapmadım.</p>
				<p class="Normal-1 para-style-override-9">“– Arhont güldü, beni okşadı ve gidebileceğimi söyledi.</p>
				<p class="Normal-1 para-style-override-9">“Köleliğimin bu suretle gevşetilmesi, ilk önce içimi bir sevinç fırtınasıyla doldurdu ama, bu uzun sürmedi.</p>
				<p class="Normal-1 para-style-override-9">“Asmalar ve şerbetçi otu ile örtülü o sayısız çardaklar, o gül ve leylak kümeleri, o –meşe gibi yayılmış veya köknar gibi dimdik– koca kavaklar da, atlar ve Arnavutlar gibi, kolay yaşamaktan çatlayan uşaklardan başka bir şey değildirler. Bu küçük köle korunun dışında, onu çepçevre kuşatan on beş ayak boyundaki korkunç duvar aşılmaz kitlesini idraksiz bir meydan okuma gibi her yanda gezdiriyordu. Kargalarla serçelerden başka tek kuş yoktu. Rüzgâr –hür adamlara yeryüzünün bütün dilleriyle hitap eden o baş döndürücü seyyah– bu felaket çukuruna inmeye tenezzül etmiyordu; o, yalnız kavakların tepeleriyle, hem de hallerine acıdığını söylemek için konuşuyordu. Hatta ay bile tam başımız üstüne geldiği zaman donuklaşıyor, soluk ışığını bu sahte saadet yuvası üstüne bir veremlinin ıstırabı gibi döküyordu, bu esnada gece bekçileri bir bodrumda imişler gibi kayıtsız dolaşıyorlar, efendilerin ziyafet odasından zevkten kızarmış et parçaları gibi kemanların iniltileri geliyor, bense ağaçların çıplak kütükleri arasında gezinirken duvarın öte yanında olanları düşünüyorum: Kozma, Eli ve özlemi insanı harap eden hatıralar.</p>
				<p class="Normal-1 para-style-override-9">“On beş yaşıma basıyordum. Gamlı bir Eylül günü, konakta büyük hareket, uşakların arasında bir kaynaşma vardı: Arhont bir aylık bir seyahate çıkıyordu. Beni çağırdı. Kapalı arabasına binmek üzere, eldivenlerini geçirirken bana fısıldadı:</p>
				<p class="Normal-1 para-style-override-9">“– Kaçmaya kalkışmayacaksın; buna imkân yoktu; böyle bir şeye kalkışırsan seni öldürmeleri için emir verdim.</p>
				<p class="Normal-1 para-style-override-9">“– Biliyorum, dedim.</p>
				<p class="Normal-1 para-style-override-9">“Dört atlı araba yola koyuldu.</p>
				<p class="Normal-1 para-style-override-9">“Hemen uşak bozuntularının burunları havalandı, foyalarını meydana vurdular ve ‚kedi evde olmayınca sıçanlar hora teperler‘ sözünü doğruladılar. Oynadılar, tıkındılar, zilzurna oldular. Gerçi evi muhafaza için bir kedi kalmıştı –Arhont‘un yaşlı bir ağabeyi– ama o, artık bir korkuluktan, bir vakitler damlar üstünde fazla cirit atmak yüzünden sıska ve keleş bir hale gelmiş bir kediden başka bir şey değildi.</p>
				<p class="Normal-1 para-style-override-9">“İşte Arhont‘un bu seyahati esnasındadır ki, Kozma bana ilk haberini gönderdi. Bir gün öğleden sonra, koz helvası satan ak sakallı ihtiyar bir Türk, büyük kapının yanında durdu, mallarını başına toplanan Arnavutlara satmaya koyuldu. O gün tatil günüydü. Adamlar, her biri bir yanda, dinleniyorlardı. Ben esnaf avlusunu asıl konak avlusundan ayıran bölmenin yanında bulunuyordum. Helvacının kuvvetle savurduğu Alvitz! Alvitz! haykırışları kalbimi hızla çarptırdı. Bölmeye tırmanarak baktım. Evet, yanılmıyordum, bu, yengeç avcısı ve bizim emniyetli adamımız ihtiyar İbrahim‘di. Beni gördü ve samimi dostluk işareti olarak bir elini dudaklarına götürdü. Sonra, parmaklarını yalayan iki sıra muhafızlar arasından inanılmayacak bir cesaretle kendine yol açarak, Türkçe:</p>
				<p class="Normal-1 para-style-override-9">Helvacı.</p>
				<p class="Normal-1 para-style-override-9">“– Şu çocuğa ne diye bir parça helva götürmeyeyim, dedi. Sizin yemenizi seyrederken ağzının suyu akmıştır!</p>
				<p class="Normal-1 para-style-override-9">“Ve bu cüretten şaşkına dönen Arnavutların gözü önünde, bahçeyi zinde adımlarla geçti, bana helvayı uzattı ve yüksek sesle dedi ki:</p>
				<p class="Normal-1 para-style-override-9">“– Al, delikanlı, ye!.. Bunu ödeyecek paran olmadığını biliyorum, <span class="char-style-override-4">ama söylüyorum, gelecek baharda mutlaka</span> paran olacak!</p>
				<p class="Normal-1 para-style-override-9">“Tekrar kapı yanına geldiği zaman, muhafızların reisi, tehditli bir sesle sordu:</p>
				<p class="Normal-1 para-style-override-9">“– Gelecek baharda parası olacağını nereden biliyorsun?</p>
				<p class="Normal-1 para-style-override-9">“İbrahim serbest bir tavırla:</p>
				<p class="Normal-1 para-style-override-9">“– Eh! dedi; bedava olduktan sonra, neden bir çocuğun gönlünü almamalı? Ummak kölelerin de hakkıdır.</p>
				<p class="Normal-1 para-style-override-9">“Sonra, helva tablasını tepesine koyup haykırarak uzaklaştı:</p>
				<p class="Normal-1 para-style-override-9">“– Alvitz ve umut, acı ağızlar için!</p>
				<p class="Normal-1 para-style-override-9">“İbrahim’in <span class="char-style-override-4">gelecek baharda</span> sözleriyle şaşkına dönmüş bir halde kulübeme sığındım. Büyülü kelimeler! Bu kelimeler gece, gündüz gözlerimde kurtuluş meşalesi gibi yandı. Ama nasıl kurtulacaktım? Altı saatte bir değişen altı Arnavut nöbet bekliyordu. Daha altmış Arnavut da iki yatakhanede istirahat ediyor, eğleniyor veya uyuyor, elde silah, hep birlikte dışarı uğramak için bir tehlike işaretini bekliyordu. Kozma, yanındaki otuz kişiyle böyle bir orduya hücum etmeye nasıl cesaret edebilecekti?</p>
				<p class="Normal-1 para-style-override-9">“Ay sonunda, konağa bir haber geldi, İstanbul’da bulunan Arhont bir ay sonra gelecekti, bu ikinci ayın sonunda büyük şatafatla çıkageldi.</p>
				<p class="Normal-1 para-style-override-9">“İşin şatafatı şuradaydı ki, yalnız gelmiyordu, yanında bir kadın vardı.</p>
				<p class="Normal-1 para-style-override-9">“İki sıra üzerine dizilmiş bütün ücretli askerler, zırhlı kapı ile <span class="char-style-override-4">pridvor</span> arasında bir çit teşkil ediyordu. Arhont’la sevgilisi ıslak ve karanlık bahçeden, hükümdarlar gibi gülümseyerek geçerlerken, yetmiş tabanca onar onar patlayarak, masum kurşunlarını sonbaharın hüzünlü semasına kusuyordu. Bölmenin ardında, biz kurbanlık koyunlar, tahta aralıklarına gözlerimizi yapıştırmış, gözetlemekle meşguldük, fakat bir şey görmek mümkün olmadı.</p>
				<p class="Normal-1 para-style-override-9">“Hemen ertesi gün, efendimizin getirdiği kadının padişahın haremini dolduran üç yüz <span class="char-style-override-4">kadın ağasından</span> biri kadar güzel olduğu ağızdan ağıza dolaştı. Bundan sonra, üç gün ortalıkta tıs çıkmadı. Dördüncü gün –Kasım ortasının soğuk ve güneşli bir günüydü– tertemiz yıkanmak, bayramlık elbiselerimizi giymek ve büyük, küçük, hepimiz, şeref avlusunda toplanmak emrini aldık. Öğleyin orada toplandık. Etrafımda sükût ve ürkeklik. Bizim kitlemizin dışında, Arnavut muhafız kıtası.</p>
				<p class="Normal-1 para-style-override-9">“Bir kavas, kapının iki kanadını açtı. Saadetten parıldayan Arhont, kadının kolunda göründü ve ikisi avluya hâkim olan <span class="char-style-override-4">pridvor</span>’un parmaklıklarına kadar ilerlediler.</p>
				<p class="Normal-1 para-style-override-9">“Arhont’un sırtında kolları ve etekleri altın sırma işlenmiş gök mavisi bir pelerin vardı. Kadın, bir hermin manto giymişti; başında elmas bir taç vardı. Saçları, kaşları, kirpikleri ve iri gözlerinin bebekleri abanoz rengiydi. Teni esmer ve mattı.</p>
				<p class="Normal-1 para-style-override-9">“Arhont, bize pek bozuk bir Rumence ile hitap etti:</p>
				<p class="Normal-1 para-style-override-9">“– Kolumda gördüğünüz güzel prenses benim nişanlımdır, on beş güne kadar karım olacak. Bugünden itibaren de sizin efendinizdir. Cenapları sizin memleketinizdendir, adı Floriçikadır. Cenapları yanında kendi milletimi unutarak onun milletini seveceğim. Rumen olacağım. Haydi, üç gün istirahat edin, iyi yiyin ve sıhhatine şarap için!</p>
				<p class="Normal-1 para-style-override-9">“Hayvani bir uğultu havayı doldurdu ve haykırmalar işitildi: ‘Yaşasın Cenapları!’, ‘Bahtiyar Olun!’, ‘Sağlığınıza dua edeceğiz!’.</p>
				<p class="Normal-1 para-style-override-9">Romence: Küçük çiçek.</p>
				<p class="Normal-1 para-style-override-9">“Birçokları yüzükoyun yere kapanıp, toprağı öptü. Diğerleri, sevincinden ağladı, biçareler. Ve sürü, daha iyi bir lapa ile doldurulmuş yemeklerinin başına koştu, adam başına ayrıca çeyrek litre kokmuş rakı ile, pek neşe verici olmayan bir desti şarap ilave edilmişti. Yalnız istirahat kıymetli oldu, ama o da tebaalarından çok Arhont’un işine yaradı, çünkü, üç gün sürece, köleler efendilerinin iyiliğinden bahsedip, onun için dua etmekten başka bir şey yapmadılar.</p>
				<p class="Normal-1 para-style-override-9"/>
				<p class="Normal-1 para-style-override-10">	*</p>
				<p class="Normal-1 para-style-override-9"/>
				<p class="Normal-1 para-style-override-9">“Bu ihsan ve ikramın ertesi günü, akşam geç vakit, kavas gelerek, beni efendisinin çağırdığını söyledi.</p>
				<p class="Normal-1 para-style-override-9">“Alçak tabanlı, zemini ve duvarları baştanbaşa Rumen halılarla döşenmiş küçük bir odada, Arhont’la Floriçika, iki büyük ayı postu üzerine uzanmış, kırmızı ipek kadife yastıklara başlarını dayamış, yemeklerini hazmetmekle meşguldüler. Gümüş bir şamdanda balmumundan dört mum gösterişsizce yanıyor ve Türk kahvesiyle Şark tütünü rayihalarına bir bal kokusu ekliyordu. Dış odayı bir köy sobası ısıtıyordu. Her yanda karmakarışık yastıklar ve tabureler vardı.</p>
				<p class="Normal-1 para-style-override-9">“Hür bir adam gibi kabul edildim. Mesut çift, nargilelerini içmişti, ben içeri girince, beni adeta tek bir sesle selamladılar:</p>
				<p class="Normal-1 para-style-override-9">“– Akşamlar hayrolsun, Jeremi.</p>
				<p class="Normal-1 para-style-override-9">“Floriçika mükemmel Rumca konuşuyordu.</p>
				<p class="Normal-1 para-style-override-9">“Güzelliğine hayran oldum. Bu, tam açılış devresinde bir devedikeni çiçeğiydi. Keçi bileklerini andıran ayak bileklerini meydanda bırakarak portakal rengi kaşmire, latif bir şekilde sarılmış vücudu hem kalenderlik, hem de vekar ifade ediyordu. Uzunca yüzünde hiçbir düzgün izi görülmüyordu; ense tarafı parlak olan saçlarında hiçbir yapmacık yoktu. Bana tuhaf, adeta duygulanmış bir nazarla baktı. Açık gözlerinin sabit bakışları beni cezbettiğini hissettim.</p>
				<p class="Normal-1 para-style-override-9">“Orhont:</p>
				<p class="Normal-1 para-style-override-9">“– Jeremi, dedi, talihin varmış; nişanlım, senin macerana alaka gösteriyor. Anneni tanıyıp tanımadığını öğrenmek istiyor. Kendisine cevap ver ve nazik ol!</p>
				<p class="Normal-1 para-style-override-9">“– Ben ormanın oğluyum... Ne anamı, ne babamı biliyorum... Beni Kozma büyüttü.</p>
				<p class="Normal-1 para-style-override-9">“Floriçika, boğazında bir düğümü önlemeye çalışır göründü. Titrek, ama tatlı ve ahenkli bir sesle beni sorguya çekti:</p>
				<p class="Normal-1 para-style-override-9">“– Seni Kozma’ya kimin verdiğini biliyor musun, Jeremi?</p>
				<p class="Normal-1 para-style-override-9">“– Bilmiyorum. Beni, iki yaşında iken ormanda bulmuş heybesine koymuş ve et suyu ile beslemiş.</p>
				<p class="Normal-1 para-style-override-9">“Benim bu cevabım üzerine, garip bir şey oldu. Floriçika, bir deniz kızını andıran vücudunun tek bir hamlesiyle, yüzükoyun kapandı, yüzünü yastığa gömdü ve hıçkırdı. Arhont, üzüldü ve bu sahne canını sıktı:</p>
				<p class="Normal-1 para-style-override-9">“– Ne var, şekerim? Niçin ağlıyorsun?</p>
				<p class="Normal-1 para-style-override-9">“Bana dönerek:</p>
				<p class="Normal-1 para-style-override-9">“– Gidebilirsin, dedi.</p>
				<p class="Normal-1 para-style-override-9">“İki gün sonra, yeniden aynı saatte, aynı odaya çağırıldım.</p>
				<p class="Normal-1 para-style-override-9">“Floriçika, biraz solgundu ve bana nazik bir tavırla gülümsüyordu. Arhont, elleri geniş bir hırkanın ceplerinde, memnun bir tavırla dolaşıyordu. Bana dedi ki:</p>
				<p class="Normal-1 para-style-override-9">“– Bak, Jeremi; nişanlım seni, yalnız kendi hizmetine bakacak özel uşağı yapmak istiyor.</p>
				<p class="Normal-1 para-style-override-9">“Kadın sevimli, ama ciddi bir tavırla:</p>
				<p class="Normal-1 para-style-override-9">“– Evet, Jeremi, dedi; bana hizmet etmek ister misin?</p>
				<p class="Normal-1 para-style-override-9">“Kızarak:</p>
				<p class="Normal-1 para-style-override-9">“– Madam, dedim, Arhont’a çok önce de söyledim ki, herhangi bir kimsenin uşağı olmadansa ölmeyi tercih ederim.</p>
				<p class="Normal-1 para-style-override-9">“Tatlı bir sesle:</p>
				<p class="Normal-1 para-style-override-9">“– Ama sen, bir... Ormanın oğluna layık itibarlı muamele göreceksin.</p>
				<p class="Normal-1 para-style-override-9">“– Sizin itibarınıza ihtiyacım yok; hem her şeyi bilmek isterseniz, sizden nefret ettiğimi de öğrenin. Sizler, benim düşmanlarımsınız.</p>
				<p class="Normal-1 para-style-override-9">“Arhont, bir şey söylemek istedi; kadın engel oldu ve bana sordu:</p>
				<p class="Normal-1 para-style-override-9">“– Ben de senin düşmanın mıyım, Jeremi?</p>
				<p class="Normal-1 para-style-override-9">“– Evet, sen de. Sen hür adamları öldürmek isteyenlerin karısısın. İki yıldan fazladır beni ne hakla burada kapalı tutuyorlar, halbuki ben, başka tarafta Kozma ile beraber yaşamak istiyorum.</p>
				<p class="Normal-1 para-style-override-9">“Kadın başını eğdi ve alnını eline dayadı. Arhont, şiddetle haykırdı:</p>
				<p class="Normal-1 para-style-override-9">“– Ben kimseyi öldürmek istemem, ama Kozma ile çetesi haydutturlar!</p>
				<p class="Normal-1 para-style-override-9">“– Sen, uşağın olmayı kabul etmeyen insanlara mı ‘haydut’ adını veriyorsun? Yoksa, dünyanın sırf senin keyfin için yaratıldığını mı sanıyorsun?</p>
				<p class="Normal-1 para-style-override-9">“Arhont, sevgilisine döndü:</p>
				<p class="Normal-1 para-style-override-9">“– Sevgilim, bu inatçıdan hayır olmadığını sana söylemedim mi?</p>
				<p class="Normal-1 para-style-override-9">“Beni gönderdiler. Bu, Arhont’un beni uşak yapmak için giriştiği son teşebbüs oldu.</p>
				<p class="Normal-1 para-style-override-9">“Şiddetli bir kış... Uyuşukluk... Ağaçlar, çardaklar, kırağı ve karın altında bükülüyordu. Konak hüzne bürünmüştü, ama bu hüzün yalnız mevsimin şiddetinden değildi. Arhont’un sadık hizmetçileri, onun mahrem hayatının bir cehennem haline geldiğini, Floriçika’nın kendisini için için kemirdiğini ve her gün aralarında şiddetli kavgalar olduğunu, bize haber verdiler. Böylece şenliklerden eser görülmeyişinin ve herkesin beklediği nikâh ve düğünün balığın kavağa çıkmasına bırakılışının sebebini anlamış olduk.</p>
				<p class="Normal-1 para-style-override-9">“Bir akşam rüzgârın şiddetle sarstığı kulübemde oturuyor ve şehevi bir acı hissiyle yanan dalların alevini seyrediyordum. Daha o zamanlar olgun yaşta bir erkek gibi muhakeme ediyor, hayat hakkında, daha sonraki tecrübelerimin aşamadığı bir açıklıkla hüküm veriyordum.</p>
				<p class="Normal-1 para-style-override-9">“Böylece gözlerim alevlerin titremesine dikilmiş bir halde, muhakemem durumumu soğukkanlılıkla gözden geçirdi: Kozma’nın geçici bir zevki yüzünden binlercesi arasından bir zevkin ürünü olarak dünyaya gelmiş olduğunu görüyordum. Ve Kozma’dan nefret ediyordum. Kaçak eşyayı bırakıp sazlıklar arasından kaçmayı teklif eden Eli’nin düşüncesine uymak daha akıllıca bir hareket iken, sırf Kozma’nın <span class="char-style-override-4">Potera</span>’ya meydan okumak arzusu yüzünden bir sürü it arasında yavaş bir ölümle ölmekte olduğumu görüyordum. Bu düşünce beni Kozma’dan soğuttu. Şimdi, çok daha acı bir his beni kemiriyordu: Kozma’nın benim mahpusluğumdan yeter derecede üzülmediği ve başkalarının akıbetini umursamadan, canının istediği gibi kendi hayatını da hiçe sayarak hür ve mesut yaşamasına devam ettiği şüphesi. O zaman, Kozma’ya düşman kesildim.</p>
				<p class="Normal-1 para-style-override-9">“Acı bir tiksinti duydum. Artık hayatın manası kalmamıştı. Mahsus veya hür orman, zevk veya ıstırap, bana aynı derecede saçma şeyler gibi göründü.</p>
				<p class="Normal-1 para-style-override-9">“Benim yaşama arzum gibi, dalların ateşi de yavaş yavaş külleniyordu. O esnada, <span class="char-style-override-4">kulübe</span>’min kapısı açıldı ve Floriçika göründü.</p>
				<p class="Normal-1 para-style-override-9">“Başını örten ve yüzünü bir güney Madonnası gibi açık bırakan şalın üzerine yakası kaldırılmış tilki derisinden bir <span class="char-style-override-4">şuba</span>’ya sarılmıştı. Fersiz gözleri ve yüzüne nakşolunan ıstırap bana dokundu.</p>
				<p class="Normal-1 para-style-override-9">“Üstündeki karları siktikten sonra, kadın yatağımın kenarına kendini bıraktı... Ona tahta sandalyemi vermek istedim... Bir şey söylememişim gibi sustu ve bana baktı... Ben de ona baktım... Uzun uzun bakıştık... Sonra, ona arkamı çevirdim ve artık dikkat etmedim; onu unutmuştum. İnsan on beş yaşında bulunur ve mahpeste yavaş bir ölümle ölürken tilki derisinden şuba içinde güzel bir güney <span class="char-style-override-4">Madonnası</span> ne ifade eder?</p>
				<p class="Normal-1 para-style-override-9">“Biraz sonra, en ince kadifeden daha ince iki el yanaklarımı tuttu. Floriçika, Allahın kendisine ilham sözlerle, gökten gelen bir sesle inledi:</p>
				<p class="Normal-1 para-style-override-9">“– Ormanın oğlu!.. Aşkın oğlu!.. Sen, serap mahsulüsün. Güzelsin; zekisin, mağrursun ve ölümü köleliğe tercih ediyorsun... Yüksek duvarların arasında bir kulübe içinde soluyorsun, halbuki meşelerin dağda yükselttikleri duvarsız saraya layıksın... Gözlerin sefil bir dal ateşine dalmış, halbuki ormanların yangınını seyretmeliydi... Kartalların kanat gerdiği yüksekliklerden bir ahıra düşmüşsün... Ama belki böyle olması yerindedir; çocuklar çok kere ana, babalarının günahlarını öderler.</p>
				<p class="Normal-1 para-style-override-9">“– Çocukların ana, babalarının günahlarını ödediklerine inanan büyüleyici kadın, sen misin?</p>
				<p class="Normal-1 para-style-override-9">“– Ben, <span class="char-style-override-4">tam saadeti</span> aramış olanım, açık gözlerini güneşe dikerek hayal kurmak istersen, gözlerini yakmış olanım!</p>
				<p class="Normal-1 para-style-override-9">“Rayihalı bir nefes yüzümü okşadı, hummalı dudaklar alnımı öptü ve Floriçika geldiği gibi, gizlice kayboldu.</p>
				<p class="Normal-1 para-style-override-9">“Ateşim söndü... Kulübe’ye karanlık çöktü.</p>
				<p class="Normal-1 para-style-override-9"/>
				<p class="Normal-1 para-style-override-10">	<span xml:lang="de-DE">*</span></p>
				<p class="Normal-1 para-style-override-9"/>
				<p class="Normal-1 para-style-override-9"><span xml:lang="de-DE">“Güzel bir Mart sonu... Yere uzanmak, esnemek ve çayır kuşunu dinlemek arzusu. Fakat Arhont Samurakis’in konağında çayır kuşundan eser yoktu. Toprağın içinde kaynaşan hayvancıklardan; hep birlikte veya sıra ile yellenen kölelerden, atlardan ve Arnavutlardan bizzat Arhont’a ve onun Floriçika’sına varıncaya dek, bütün yaratıklar inlerinden çıkarak dışarda kımıldamak ihtiyacını duyuyorlardı. Arhont, pek yerinden kımıldamazdı, yalnız mısırla beslenmiş domuzlar gibi, sık sık müthiş surette yellenirdi, zira pridvorda açık harada serilmiş bir minderin üstünde öğle uykusu çekerek yemeğini hazmederdi. Yarı kapalı gözleri, ardına kadar açık duran ve silahlı devleri tarafından muhafaza edilen büyük konak kapısına dikili dururdu. Floriçika çevreler işlerdi, ben de, yanı başında, ona dağdan, ovadan, yaşamak arzusu veren her şeyden bahsederdim, zira, kulübemde soğuktan titreye titreye nihayet bir Arhont kapatmasına arkadaşlık etmek ve bir konakta yatmak yeğ olduğunu anlamıştım. Evet, razı olmuştum: Sırtı bir kaşağıyla fazlaca ovalanınca insan hemen daima razı olur.</span></p>
				<p class="Normal-1 para-style-override-9"><span xml:lang="de-DE">“Ama ben, kimseye hiçbir hizmette bulunmuyordum. Küçük bir Arhont gibi yaşıyordum, bu hal Arnavutları çileden çıkarıyor ve köleleri şaşırtıyordu.</span></p>
				<p class="Normal-1 para-style-override-9"><span xml:lang="de-DE">“Arhont, gevezeliklerimi zevkle dinliyor, bana karşı hoşgörü gösteriyordu.</span></p>
				<p class="Normal-1 para-style-override-9"><span xml:lang="de-DE">“– Söyle bakayım, Jeremi; Kozma, benim </span><span class="char-style-override-4" xml:lang="de-DE">Potera</span><span xml:lang="de-DE">‘mdan korkmuyor mu?</span></p>
				<p class="Normal-1 para-style-override-9"><span xml:lang="de-DE">“– Senin </span><span class="char-style-override-4" xml:lang="de-DE">Potera</span><span xml:lang="de-DE">‘n onun umurunda bile değil.</span></p>
				<p class="Normal-1 para-style-override-9"><span xml:lang="de-DE">“– Ama ne de olsa bir gün yakayı ele verecek, o zaman müthiş Kozma, darağacıyla benim uşaklığımdan birini tercih etmek zorunda kalacak.</span></p>
				<p class="Normal-1 para-style-override-9"><span xml:lang="de-DE">“– Sana uşaklık etmez o; darağacını tercih eder.</span></p>
				<p class="Normal-1 para-style-override-9"><span xml:lang="de-DE">“– Ne yaman herif! Peki benim gibi bir asılzadeye hizmet etmek neden bu kadar güç olsun? Tek kendisini maiyetimde bulundurmak için ona hür adam muamelesi ederdim.</span></p>
				<p class="Normal-1 para-style-override-9"><span xml:lang="de-DE">“– Arhont, hür adamların efendileri yoktur, efendiler de maiyetlerinde hür adamlar bulunduramazlar; böyle bir şey karpuzu şişeye sığdırmaya kalkışmak olur.</span></p>
				<p class="Normal-1 para-style-override-9"><span xml:lang="de-DE">“– Pekâlâ, öyleyse onu asacağım.</span></p>
				<p class="Normal-1 para-style-override-9"><span xml:lang="de-DE">“– Yakalayabilirsen...</span></p>
				<p class="Normal-1 para-style-override-9"><span xml:lang="de-DE">“Nemli topraktan güneşin sıcaklığı altında buharlar yükseliyordu. Kapının çerçevesi içinde iki adam göründü. Bunlar, memlekette sık sık rastlanan, manastırları için sadaka toplayan Kudüslü veya Aynarozlu seyyah rahiplerdendi. Arnavutlar gibi iri ve sağlam yapılıydılar, saç ve sakalları uzun ve kıvırcıktı, tunç rengi yüzleri, kestane rengi yırtık cübbeleri, çamurlu çizmeleri vardı. Heybeler yüklenmişlerdi. Birinin koltuğu altında içine para konulan mühürlü ve kilitli demir kutu vardı; öteki, daha büyüğü, sadakaları ve dindar sadaka sahiplerinin isimlerini kayda mahsus defteri taşıyordu. Beriki, </span><span class="char-style-override-4" xml:lang="de-DE">Pridvor</span><span xml:lang="de-DE">‘da Arhont‘u görür görmez yüksek sesle Rumca haykırdı; ve onun sesini işitir işitmez Floriçika‘nın benzi attı. Ben Kozma ile Eli‘yi tanımıştım:</span></p>
				<p class="Normal-1 para-style-override-9"><span xml:lang="de-DE">“– Cömertliğiyle pek ünlü Arhont Samurakis‘e Allah ömürler versin! Rumen ülkesinin en faziletli kadını olan asil zevcesi bahtiyar olsun! Bütün ömürleri Cenabı Hakka hamdü sena ve ölülerin ruhları için dua ile geçiren biz fakir rahipler, kapısını çalan her yoksula türlü ikram ve ihsanda bulunduğunu bildiğimiz büyük Arhont‘tan eteğini öpmek saadetinden bizi mahrum etmemesini niyaza geldik.</span></p>
				<p class="Normal-1 para-style-override-9"><span xml:lang="de-DE">“Rahiplerin ziyaretlerine alışık olan muhafız, lakayt kaldı ve hatibin dev boyunu hayranlıkla seyretti. Arhont, koltukları kabarmış ve gülümser bir tavırla ayağa kalktı:</span></p>
				<p class="Normal-1 para-style-override-9"><span xml:lang="de-DE">“– Hoş geldiniz, muhterem </span><span class="char-style-override-4" xml:lang="de-DE">Kalogeri</span><span xml:lang="de-DE">‘ler! Buyurun.</span></p>
				<p class="Normal-1 para-style-override-9"><span xml:lang="de-DE">“Kozma ile Eli kendilerinden hiç ummadığım bir riyakârlıkla Arhont‘un ayaklarına kapandılar. Onlara yakından baktım: Tanınmayacak bir hale gelmiştiler. Bana manalı bir göz işareti yapıp, bıyığını oynatarak, Kozma atıldı:</span></p>
				<p class="Normal-1 para-style-override-9"><span xml:lang="de-DE">“– Kendisini selamlamayı unuttuğum için sevgili oğlumuzdan kusurumun bağışlanmasını dilerim: O da bahtiyar olsun. Allah ona babasının aklını, uzun ömürler ve Samurakis adını asırdan asıra ulaştıracak varisler ihsan etsin!</span></p>
				<p class="Normal-1 para-style-override-9"><span xml:lang="de-DE">“– Temennileriniz için teşekkürler, yiğitlerim! Üç gün müddetle benim misafirlerim olun, size hürmette kusur edilmeyecektir. Hangi manastır için sadaka topluyorsunuz?</span></p>
				<p class="Normal-1 para-style-override-9"><span xml:lang="de-DE">“Güneşle karşılaşmış gibi gözlerini çeviren Floriçika‘ya yer gibi bakarak, Kozma:</span></p>
				<p class="Normal-1 para-style-override-9"><span xml:lang="de-DE">“– Aynaroz‘da Ay-Gerasim manastırı için, dedi.</span></p>
				<p class="Normal-1 para-style-override-9"><span xml:lang="de-DE">“Arhont kahkahayla güldü:</span></p>
				<p class="Normal-1 para-style-override-9"><span xml:lang="de-DE">“– Garip şey, hiç sizin gibi rahip görmedim: İnsan sizi ömrünüzü riyazet ve dua ile geçirenlerden değil de, bir sığırı birden yutan ve derelerle şarap içenlerden sanacak!</span></p>
				<p class="Normal-1 para-style-override-9"><span xml:lang="de-DE">“– Bizim en iyi gıdamız kendimizde taşıdığımız Ruhül-Kudüs‘tür!</span></p>
				<p class="Normal-1 para-style-override-9"><span xml:lang="de-DE">“– Gerçek bir mucize! Ruhül-Kudüs‘ün bu derece besleyici olduğunu bilmiyordum. Şu halde para neye yarıyor?</span></p>
				<p class="Normal-1 para-style-override-9"><span xml:lang="de-DE">“Kozma:</span></p>
				<p class="Normal-1 para-style-override-9"><span xml:lang="de-DE">“Ey Arhont! diye haykırdı. Cenabı Hakkın adına mabetler inşasına ve bunların bakımına; kandillerde yanan zeytinyağına, mumlara, tütsülere, bir de din uğrunda can vermişlerin sırmalı elbiselerine, –ruhumuzun selameti için elzem olan– bunca mukaddes şeylerin tedarikine yarıyor!</span></p>
				<p class="Normal-1 para-style-override-9"><span xml:lang="de-DE">“– Öyleyse, ruhumuzun selameti için size dört düka bağışlıyorum.</span></p>
				<p class="Normal-1 para-style-override-9"><span xml:lang="de-DE">“Ve altunları Eli‘nin tuttuğu kutunun deliğinden attı; sonra, defteri alarak oraya ismini yazdı.</span></p>
				<p class="Normal-1 para-style-override-9"><span xml:lang="de-DE">“Sadaka verenlerin imzalarını okurken:</span></p>
				<p class="Normal-1 para-style-override-9"><span xml:lang="de-DE">“– Vay! dedi; </span><span class="char-style-override-4" xml:lang="de-DE">Kırk-Serdar</span><span xml:lang="de-DE"> Mavromihalis‘e Arhont Kutzarida‘ya gitmişsiniz: Bunlar size onar </span><span class="char-style-override-4" xml:lang="de-DE">zlot</span><span xml:lang="de-DE"> mu verdiler? Ne pintilik?</span></p>
				<p class="Normal-1 para-style-override-9"><span xml:lang="de-DE">“– Gerçek bu, cömert Arhont! Herkes cennette kendine layık olan yeri satın alır.</span></p>
				<p class="Normal-1 para-style-override-9"><span xml:lang="de-DE">“– Onlarınki pek rahat olmayacak!</span></p>
				<p class="Normal-1 para-style-override-9"><span xml:lang="de-DE">“– Amin! Yalnız sizin maruf adınız manastırımızın mihrabında mermere altın harflerle hakkedilecektir. Bu mihrabın üstünde Ay-Gerasim‘in ikonası vardır ki, yirmi dört kırat atından dökülmüş olan elbiseleri otuz kilo gelir. Size minnettarlığımızı göstermek için, bir </span><span class="char-style-override-4" xml:lang="de-DE">kirya kodromion</span><span xml:lang="de-DE"> okuyacağım.</span></p>
				<p class="Normal-1 para-style-override-9"><span xml:lang="de-DE">Yunanca pazar duası.</span></p>
				<p class="Normal-1 para-style-override-9"><span xml:lang="de-DE">“Üç adım gerileyerek, –göğsü kabarmış, sakalı rüzgârda uçarak, gözleri ateşli– Kozma yüksek sesle başladı:</span></p>
				<p class="Normal-1 para-style-override-9"><span xml:lang="de-DE">“– İnsan yeryüzünde bir kere yaşar! Yeryüzü bizimdir. Allah, onu bizim için yaratmıştır! Ağacın yemişi ve gölgesi bizim içindir. Güneşin ışığı, üzümün suyu, koyunun eti bizim içindir. Çam ormanları ve bunların göğüsleri rüzgârda sertleşmiş, cesur bakışlı ve ölçüsüz arzulu </span><span class="char-style-override-4" xml:lang="de-DE">çobanitza</span><span xml:lang="de-DE">‘ları bizim içindir. Gözlerimizin önüne serilen her şey bizim içindir, her şeyden nasibimizi almalıyız. Fakat veya iki sıra dişiyle ısırabileceğinden ziyade alanlara! Hemcinsleri o şeyden mahrum olurlar ve Allah gazaba gelir. O zaman, Allah duvarları billurdan saraylara veba gönderir; kalelerdeki mahpusları salıverir, bunlar parlak şehirleri ateşe verirler; ve Allah, asılzadelerin, dişine kadar silahlı uşaklara muhafaza ettirdikleri yatak odalarında, gece yarısı, dağ haydutlarını; yerden biter gibi ortaya çıkarır!..</span></p>
				<p class="Normal-1 para-style-override-9"><span xml:lang="de-DE">“Arhont ayağa kalkarak:</span></p>
				<p class="Normal-1 para-style-override-9"><span xml:lang="de-DE">“– Kes, diye haykırdı, bu kirya kodromionu sevmedim!</span></p>
				<p class="Normal-1 para-style-override-9"><span xml:lang="de-DE">“Ve bana hitap ederek:</span></p>
				<p class="Normal-1 para-style-override-9"><span xml:lang="de-DE">“– Hadi, Jeremi; bu Kalogerileri kışlaya götür! Daha ziyade, haydutları daima yenmeleri için silahlarımı takdis etsinler!</span></p>
				<p class="Normal-1 para-style-override-9"><span xml:lang="de-DE">“Merdivenlerden indim, heybeleri sırtında iki rahip beni takip ediyordu. Arkamızdan Arnavutlar sıralandılar. Kışlaya varınca uşak bozuntuları rahiplerin etrafını sardılar:</span></p>
				<p class="Normal-1 para-style-override-9"><span xml:lang="de-DE">“– Aynaroz‘un mukaddes hatıralarından sizde var mı? Muskalarınız? Nazarlıklarınız var mı?</span></p>
				<p class="Normal-1 para-style-override-9"><span xml:lang="de-DE">“Kozma heybeleri karıştırarak:</span></p>
				<p class="Normal-1 para-style-override-9"><span xml:lang="de-DE">“– Hepsinden bizde var, dedi. İşte, Ay-Gerasim‘in kandilinde yanmış ve acıyan yer üzerinde sürülür sürülmez bütün hastalıkları iyi eden yağ... İşte deniz balıklarının karnında bulunmuş mercan; bunu koynunda taşıyan her kadın aşık olur... İşte peygamberimizin üzerinde can verdiği haçtan yontulmuş mübarek tahta; bu haydutların kurşunlarına karşı en iyi tılsımdır. Sonra, sedef, fildişi haçlarım ve...</span></p>
				<p class="Normal-1 para-style-override-9"><span xml:lang="de-DE">“– Verin bize! Yağ verin, mübarek tahta verin, mercan verin. Aynaroz haçlarından verin!</span></p>
				<p class="Normal-1 para-style-override-9"><span xml:lang="de-DE">“Muhafızlar, ellerinde para, bunlardan satın almaya koşuşuyorlardı. Kozma da onlara mucizeli saçmaları dağıttı.</span></p>
				<p class="Normal-1 para-style-override-9"><span xml:lang="de-DE">“O akşam kışlada yenilen yemek unutulmaz bir şey oldu. Arhont‘un dostça kabulü yüzünden itibarı zaten epey yüksek olan Kozma, egzotik cerbezesi, Aynaroz‘a ait hoş fıkraları, hatta pek az dindarane olan latifeleri ile Arnavutlara kendini daha çok sevdirdi. İlk defa olarak muhafız kıtası alçakça rolünü bırakarak insanlaşıyordu: Bol bol gülüyordu.</span></p>
				<p class="Normal-1 para-style-override-9"><span xml:lang="de-DE">“Yemekler birbirini takip etti. Şarap sel gibi aktı. Neşe ve cümbüşün en yüksek mertebesine varıldığı zaman, Kozma ciddileşti ve dedi ki:</span></p>
				<p class="Normal-1 para-style-override-9"><span xml:lang="de-DE">“– Çocuklarım! Daha ileri gitmeden önce, vazifem şunu hatırlatmamı emrediyor: Efendimiz, silahlarınızın haydutları yenmesi için, bütün silahlarınızı dışarı çıkararak, Arhont‘un pencereleri altına yığmalısınız, orada, gökte ay görünür görünmez onları takdis edeceğim. İlkin bu angaryayı yapalım, silahları dışarıya çıkaralım. Sonra size benim </span><span class="char-style-override-4" xml:lang="de-DE">Sakız mastika</span><span xml:lang="de-DE">‘sından tattıracağım.</span></p>
				<p class="Normal-1 para-style-override-9"><span xml:lang="de-DE">“Rumlar çılgına döndüler:</span></p>
				<p class="Normal-1 para-style-override-9"><span xml:lang="de-DE">“–</span><span class="char-style-override-4" xml:lang="de-DE"> Sakız mastikası</span><span xml:lang="de-DE"> mı? </span>Sizde ondan var mı? Ey sakız! Ey <span class="char-style-override-4">Homeros</span>’un vatanı! Ey eşsiz mastika, bizim için ne nimet!</p>
				<p class="Normal-1 para-style-override-9">“Bir sigara içmek için gerekenden daha kısa bir süre içinde, tüfekler, tabanca ve yatağanlar Arhont’un pencereleri altına karmakarışık bir halde yığıldı.</p>
				<p class="Normal-1 para-style-override-9">“Gürültüyü duyan Arhont, pencereyi açtı:</p>
				<p class="Normal-1 para-style-override-9">“– Bu şamata ne oluyor?</p>
				<p class="Normal-1 para-style-override-9">“Kozma:</p>
				<p class="Normal-1 para-style-override-9">“– Takdis için, dedi.</p>
				<p class="Normal-1 para-style-override-9">“– Hay Allah müstahakını versin! Çok güzel, takdis için, ama, bütün çakmak taşlarını ve tüfeklerin horozlarını berbat edeceksiniz!</p>
				<p class="Normal-1 para-style-override-9">“– Hiç korkmayın, Arhont! Bir kere takdis edilince tüfekler, barut yerine talaş doldursanız gene patlar!</p>
				<p class="Normal-1 para-style-override-9">“Bu latife herkesi güldürdü.</p>
				<p class="Normal-1 para-style-override-9">“Sonra şunlar oldu: Kışlaya dönünce, Kozma heybelerden okkalık iki büyük ağaç desti çıkardı:</p>
				<p class="Normal-1 para-style-override-9">“– İşte mastika, Sakız memleketinin gözyaşı! Her birinize ancak birer yudum düşecek, ama bu kadarına da şükretmeli, çünkü Allah, sakız rakısından dereler akıtmak istememiş. Haydi, getirin çanakları.</p>
				<p class="Normal-1 para-style-override-9">“Ve her çanağa bildirdiği gibi, cimrice küçük birer miktar döktü. Sonra, iki desti Kozma ile Eli’nin elinde, çanaklar taşlar üstünde, haykırdılar:</p>
				<p class="Normal-1 para-style-override-9">“– Ortodoksluk şerefine! Arhont’la muhafızlarının sağlığına! Silahların zaferine, <span class="char-style-override-4">Eviva!</span></p>
				<p class="Normal-1 para-style-override-9">“–<span class="char-style-override-4"> Eviva!</span></p>
				<p class="Normal-1 para-style-override-9">Yaşasın.</p>
				<p class="Normal-1 para-style-override-9">“Rakılar içildi.</p>
				<p class="Normal-1 para-style-override-9">“Kozma:</p>
				<p class="Normal-1 para-style-override-9">“– Şimdi mastikanın artanını nöbet bekleyenlere verelim, dedi.</p>
				<p class="Normal-1 para-style-override-9">“Çıktık. Dışarda kolumu tuttu:</p>
				<p class="Normal-1 para-style-override-9">“– Koş, iki dolu kucak yonga, bir o kadar odun, bir teneke zeytinyağı getir, hepsini silahların yanına koy!</p>
				<p class="Normal-1 para-style-override-9">“– Ama...</p>
				<p class="Normal-1 para-style-override-9">“– Hiç korkma! Her şey bitmiştir. Artık bizim için işin en kolay yanı kaldı.</p>
				<p class="Normal-1 para-style-override-9">“Cehennemi gece, tabiatın en güzel yeniden uyanış devresinde kanlı gece... Ağaçları kökünden sökecek kadar kuvvetli yetmiş adam yıkılan sütunlar gibi sağa sola devriliyordu. Kışlada, iki uzun, uçsuz bucaksız yatak vücuda getiren halılarla örtülü iki sıra tahta dizisi üstünde ve yerde, hayattan kam almak için yaratılmış insan vücutları, iğrenç yemek artıkları ve kusmuklar içinde ağızları köpürmüş, gözleri yuvalarından fırlamış, çırpınarak kıvranıyordu. Haykırmaları ölüleri bile uyandıracak kadar şiddetliydi. Nemli, yapraksız kavaklar dehşetinden ürperiyor gibiydi. Konağın iç kapısı yanında, uğursuz mastikayı içmeye yanaşmamış iki haşin Rum, bıçaklanmış olarak, kendi kanları içinde yatıyordu.</p>
				<p class="Normal-1 para-style-override-9">“Kozma zeytinyağı tenekesini odunlarla yongaların üstüne boşalttı ve ateşledi. Alevler, silahları sardı. Arhont’un odasının pencereleri ışıldadı. Arhont’un yatak odasına girdik.</p>
				<p class="Normal-1 para-style-override-9">“Yatakta, Floriçika’nın yanındaydı, kadının yüzü kireç gibi bembeyazdı. Bizi cellatlar gibi dimdik karşısında görünce, Arhont bir kabusun kurbanı olduğunu sanarak gözlerini ovaladı. Sonra doğrularak bağırdı:</p>
				<p class="Normal-1 para-style-override-9">“– Bu ne demek? Nasıl girdiniz içeri? Hem neden?</p>
				<p class="Normal-1 para-style-override-9">“Kozma tabancasını çıkararak:</p>
				<p class="Normal-1 para-style-override-9">“– Bu da Ruhül-Kudüs’ün bir mucizesidir, size <span class="char-style-override-4">Kiryakodromiyon</span>’un sonunu söylemeye geldik.</p>
				<p class="Normal-1 para-style-override-9">“– Haydutlar!..</p>
				<p class="Normal-1 para-style-override-9">“– Size demiştik ki; ve Allah, asılzadelerin, dişine kadar silahlı uşaklara muhafaza ettirdikleri yatak odalarında, gece yarısı, dağ haydutlarını yerden biter gibi ortaya çıkarır, –hatırlıyor musunuz–, Arhont?</p>
				<p class="Normal-1 para-style-override-9">“– <span class="char-style-override-4">Hey! Arvanitakiya!</span> Silah başına!</p>
				<p class="Normal-1 para-style-override-9">“– ... Ve o zaman asılzadeler nafile yere imdat çağıracaklar! O zaman öğrenecekler ki, başkalarının kuvvetinden gelen her şey, onların kuvvetiyle birlikte mahvolur.</p>
				<p class="Normal-1 para-style-override-9"><span xml:lang="de-DE">“– Kimsin sen, melun Kalogero? Rahip olmuş bir haydut mu?</span></p>
				<p class="Normal-1 para-style-override-9"><span xml:lang="de-DE">“– Hayır, Arhont! Her zaman haydut kalmış bir rahip.</span></p>
				<p class="Normal-1 para-style-override-9"><span xml:lang="de-DE">“Kalarasi şosesine doğru dikine inen yolda ve bu zifir karanlık gecede, dört at birbiri ardınca, güçlükle ilerliyordu. En başta, Kozma, Floriçika’ya diyordu ki:</span></p>
				<p class="Normal-1 para-style-override-9"><span xml:lang="de-DE">“– ... Yeryüzünün bütün rüzgârlarının kamçıladığı memelerin sertleşecek... Vücudun çağlayanlarda yıkanacak, güneşte kuruyacak, kır çiçekleri kokularını ona sindirecek... Kozma seni sevecek..</span></p>
				<p class="Normal-1 para-style-override-9"><span xml:lang="de-DE">“Sonra hayvanını durdurup, Arhont Samurakis‘in baştanbaşa alevler içinde olan konağına bakarak zalimce mırıldandı:</span></p>
				<p class="Normal-1 para-style-override-9"><span xml:lang="de-DE">“– Bir engerek yuvası daha eksildi.</span></p>
				<p class="Normal-1 para-style-override-9"/>
				<p class="Normal-1 para-style-override-10"><span xml:lang="de-DE">	*</span></p>
				<p class="Normal-1 para-style-override-9"/>
				<p class="Normal-1 para-style-override-9"><span xml:lang="de-DE">“Bütün bir hafta, Jalomitza ile öbür derelerin kıyısından giderek, yollara çıkmaktan çekinerek durmadan güneye doğru indik. Hayvanların nalları tarlaların yaş toprağına ıslak ekmek içine batar gibi batıyordu. Durmadan yağan ince bir yağmur bazen bizi, saatlerce, iki çadırımızın altından dışarı çıkartmıyordu. Böyle zamanlarda neşemiz kaçıyordu. Ama güneş tekrar görünüyordu, sıcak Nisan rüzgârları paltolarımızı şişiriyordu; hemen neşemiz yerine geliyor ve kabımıza sığamıyorduk.</span></p>
				<p class="Normal-1 para-style-override-9"><span xml:lang="de-DE">“Çoban kılığına girmiş olan Eli, köylerden ekmek ve şarap tedarik etmeye gidiyordu. Tavşan avlıyorduk. Geceleri çalılıklar veya sazlar arasında gizleniyor, sıra ile nöbet bekliyor ve çadırların önünde yanan ateşe göz kulak oluyorduk.</span></p>
				<p class="Normal-1 para-style-override-9"><span xml:lang="de-DE">“Kozma, bütün yol boyunca, Arhont‘un konağında geçirdiğim hayat hakkında bana hiç sual sormadı. Gece, gündüz Floriçika ile meşgul oldu. Buna canım sıkıldı.</span></p>
				<p class="Normal-1 para-style-override-9"><span xml:lang="de-DE">“Bir mola sırasında Eli‘ye sordum:</span></p>
				<p class="Normal-1 para-style-override-9"><span xml:lang="de-DE">“– Bari bu iki yıl içinde benim sonucumu hiç merak ettiği olur muydu?</span></p>
				<p class="Normal-1 para-style-override-9"><span xml:lang="de-DE">“– Pek az.</span></p>
				<p class="Normal-1 para-style-override-9"><span xml:lang="de-DE">“– Öyleyse çok kalpsizmiş!</span></p>
				<p class="Normal-1 para-style-override-9"><span xml:lang="de-DE">“– Hayır, kalpsiz değildir; ama onun cömertliği şarabın sarhoşluğu gibidir: Yalnız yanında olanları ısıtır. Isıtır ve dondurur: Bu, Kozma‘nın iki ayrı cephesidir.</span></p>
				<p class="Normal-1 para-style-override-9"><span xml:lang="de-DE">“Eli‘nin boğazına bir şey tıkanmış gibiydi. Sesini güçlükle işitiyordum. Keyfi daha yerinde olan Kozma‘nın sesi, yanı başımızda, çadırı içinde bağırıyordu:</span></p>
				<p class="Normal-1 para-style-override-9"><span xml:lang="de-DE">“– ... Sen, ey Floriçika, sen, en çok sevdiğim kadın olacaksın...</span></p>
				<p class="Normal-1 para-style-override-9"><span xml:lang="de-DE">“Eli, mahzun bir tavırla gülümsedi. Gözleri ayaklarımızın dibinde yanan ateşi yansıtarak karanlıkta parıldadı.</span></p>
				<p class="Normal-1 para-style-override-9"><span xml:lang="de-DE">“Elimi yakalayıp sakalını göğsüme yaslayarak boğuk bir sesle:</span></p>
				<p class="Normal-1 para-style-override-9"><span xml:lang="de-DE">“– Jeremi! dedi. Kozma bir iblistir! Kadına söylediklerini işitiyor musun? Kendilerine aynı şekilde aşk ilan ettiğini işittiğim kadınlar bir sürüdür. Bir defasında bile yalan söylediyse ve samimi olduysa, Allah belamı versin! Evet, hepsiyle bir kumru gibi aşık ve munisti; güneşten kavrulmuş bir toprağı ıslatan yağmur gibi cömert. Gene hepsine karşı bir erkek kedi gibi nankör davrandı, onların gözyaşları karşısında Azrail kadar hissiz kaldı. Dinle, Jeremi; sana anlatacağım şu hikâyeyi dinle. Daha iyi anlayacaksın:</span></p>
				<p class="Normal-1 para-style-override-9"><span xml:lang="de-DE">“– </span><span class="char-style-override-4" xml:lang="de-DE">Potera</span><span xml:lang="de-DE"> ile yaptığımız ve senin esir düştüğün çarpışmadan bir yıl kadar sonra, Moldavya‘dan çok uzaklara, hain bir derebeyinin zulmü altında inleyen bir eyalet ahalisinin intikamını almaya gittik.</span></p>
				<p class="Normal-1 para-style-override-9"><span xml:lang="de-DE">“Usulümüz üzere, Kozma, adamlarımızdan ayrıldı, ikimiz seyyar </span><span class="char-style-override-4" xml:lang="de-DE">markitan</span><span xml:lang="de-DE">‘ların kılığına girerek bir akşam zorbanın konağına geldik. Muhafızları, Moldav ülkesinin derebeyliklerini kırıp geçiren çok cesur bir </span><span class="char-style-override-4" xml:lang="de-DE">hayduk</span><span xml:lang="de-DE">u tepelemek için teşkil edilen </span><span class="char-style-override-4" xml:lang="de-DE">Potera</span><span xml:lang="de-DE">‘nın mevcudunu takviyeye gönderilmişti. Aldığımız malumat şöyle diyordu: </span><span class="char-style-override-4" xml:lang="de-DE">Konakta yirmi kadar korkak uşak bulacaksınız, bunları bağlamak için size yardım edilecektir</span><span xml:lang="de-DE">. Gerçekten konakta bulduğumuz bundan ibaretti, ama bağlamaya gelince, daha çok bunun tersi oldu, çünkü yükümüzü yere bırakır bırakmaz, saf yürekli, gözleri büyülü bir köylü kızı gelip Kozma‘nın gönlünü çeldi ve tasavvurlarını alt üst etti. Daha o akşam, bizi geceyi içinde geçireceğimiz bir saman kulübeye götürürken, Kozma‘ya dedi ki:</span></p>
				<p class="Normal-1 para-style-override-11"><span xml:lang="de-DE">Bizim haydut kelimesi, Balkan milletlerinin dilinde bu şekle girmiştir. (Çev.)</span></p>
				<p class="Normal-1 para-style-override-9"/>
				<p class="Normal-1 para-style-override-9"><span xml:lang="de-DE">	</span><span class="char-style-override-4" xml:lang="de-DE">Silahını saklayan</span></p>
				<p class="Normal-1 para-style-override-11"><span xml:lang="de-DE">	</span><span class="char-style-override-4" xml:lang="de-DE">Satıcı - Markitan</span></p>
				<p class="Normal-1 para-style-override-9"/>
				<p class="Normal-1 para-style-override-9"><span xml:lang="de-DE">“– Efendimi öldürmeyeceksin, çünkü o bana iyilik etmiştir!</span></p>
				<p class="Normal-1 para-style-override-9"><span xml:lang="de-DE">“Kozma haykırdı:</span></p>
				<p class="Normal-1 para-style-override-9"><span xml:lang="de-DE">“– Söyle bana; ey olgun kirazın iştahımızı kabarttığı, çayırların insanı tembelliğe davet ettiği, kuşların sevişmek haklarını ilan ettikleri mevsimde dünyaya gelmiş çocuk, zorba sana ne iyilik etti, söyle de yaptığı kötülüklerin sayısını ve bu geceki intikam vazifemi unutayım.</span></p>
				<p class="Normal-1 para-style-override-9"><span xml:lang="de-DE">“– Evet, Kozma, bütün bunları unutacaksın, çünkü efendim, beni çirkef bir herifin pençelerinden kurtardı, bana, el sürmeden, hürriyetimi bağışladı: ‚Burada canının istediği gibi yaşa ve canının istediğini sev‘ dedi. Bu çirkef adam onun kahyasıdır, bu gece </span><span class="char-style-override-4" xml:lang="de-DE">yeni ay</span><span xml:lang="de-DE"> doğduğu için, yarın sabah şu yoldan efendisine aşar borcunu ödemeye ve bağlılığını tekrarlamaya gelerek buradan geçecektir. Yalnız başına, atla gelecek. Onun karşısına çık; efendisi için hazırladığın kurşunları uşağın göbeğine boşalt! Altınlarını al... Bu altınlarla fakir köylüye öküzler satın al... Sonra senin kölen olurum.”</span></p>
				<p class="Normal-1 para-style-override-9"><span xml:lang="de-DE">“O gece, çubuklarımızı tutuşturup yıldızları seyrederken, Kozma‘ya dedim ki:</span></p>
				<p class="Normal-1 para-style-override-9"><span xml:lang="de-DE">“– Kozma, şeytanın dediğini yapacak mısın?</span></p>
				<p class="Normal-1 para-style-override-9"><span xml:lang="de-DE">“– Şeytanın dediğini yapacağım, Eli, çünkü bu şeytanı seviyorum ve arzu ediyorum.</span></p>
				<p class="Normal-1 para-style-override-9"><span xml:lang="de-DE">“– Demek akılsızca bir yol tutacaksın?..</span></p>
				<p class="Normal-1 para-style-override-9"><span xml:lang="de-DE">“– Şeytanın bile peşinden gidebilirim.</span></p>
				<p class="Normal-1 para-style-override-9"><span xml:lang="de-DE">“– Kötülüğü beyninden vuracak yerde, ayaklarından vurmak için hayatını tehlikeye koyuyorsun... Kozma, kuvvetlisin, ama haklı değilsin!..</span></p>
				<p class="Normal-1 para-style-override-9"><span xml:lang="de-DE">“– Eli, sen daima haklısın, ama senin mantığın canımı sıkıyor; kalk ayağa!</span></p>
				<p class="Normal-1 para-style-override-9"><span xml:lang="de-DE">“Kalktım, Kozma sırtıma bindi; böylece saman kulübenin etrafında ta nefesim kesilip de yere yıkılıncaya kadar döndüm. Sonra oturduk.</span></p>
				<p class="Normal-1 para-style-override-9"><span xml:lang="de-DE">“– Anlat bakalım şimdi, Eli?</span></p>
				<p class="Normal-1 para-style-override-9"><span xml:lang="de-DE">“Ben ona şunları söylerken Kozma, bir yandan beni dinliyor, bir yandan da göğsüne müthiş yumruklar indiriyordu:</span></p>
				<p class="Normal-1 para-style-override-9"><span xml:lang="de-DE">“– Kozma... Kahramanlık yarım olmaz... Seni bir kahraman diye tanıyorlar... Sana tapıyorlar... Ama sen, kahraman değilsin ve taptığın hiçbir şey yok... Daha doğrusu birçok şeye birden tapıyorsun... Yarın bizim hareketimizden sonra bütün memleket şöyle diyecek: </span><span class="char-style-override-4" xml:lang="de-DE">Kozma, ülkemizin ejderini öldürmeye geldi, ancak bir yılan öldürebildi. Acaba yılan bir solucanı yemek istediği ve bu solucan da Kozma‘nın hoşuna gittiği için mi?</span><span xml:lang="de-DE"> İşte herkes böyle diyecek... Haklı da olacak. Sen de haksız olacaksın... Halbuki, bir kahraman hiçbir zaman haksız olmamalı.</span></p>
				<p class="Normal-1 para-style-override-9"><span xml:lang="de-DE">“Ertesi gün, şafakla, yılanın geçeceği yolun kenarındaki bir böğürtlen çitinin ardında gizlendik. Solucan da bizimle beraberdi. Kozma, onun başını okşuyor ve arzudan titriyordu, çünkü o solucan, heyhat, bir güneş kızıydı, erkeğin barutunu ateşleyen dişi kıvılcım...</span></p>
				<p class="Normal-1 para-style-override-9"><span xml:lang="de-DE">“– Kozma, çocukluğumdan beri hayalimde hep seni görürdüm!</span></p>
				<p class="Normal-1 para-style-override-9"><span xml:lang="de-DE">“– Ben de, dünya kurulalıdan beri hep seni arardım, ateş parçası!</span></p>
				<p class="Normal-1 para-style-override-9"><span xml:lang="de-DE">“– Ama, birazdan göstereceğim adamı öldüreceksin!</span></p>
				<p class="Normal-1 para-style-override-9"><span xml:lang="de-DE">“– Evet, onu öldüreceğim, çünkü kulaklarım yanıyor ve şakaklarım çatlıyor... Kulaklarımı yakmakta ve şakaklarımı çatlatmakta devam ettiğin sürece, suçlu veya masum, her istediğini öldüreceğim!</span></p>
				<p class="Normal-1 para-style-override-9"><span xml:lang="de-DE">“– Ne yiğit, adamsın, Kozma!</span></p>
				<p class="Normal-1 para-style-override-9"><span xml:lang="de-DE">“– Yiğit, kızcağız, senin ayaklarına kadar yiğit!</span></p>
				<p class="Normal-1 para-style-override-9"><span xml:lang="de-DE">“O sırada yoldan atlı bir adam geçti, eyerine bir gayda asılı at adi adımla gidiyordu. Adamın sırtında temiz bir gömlek vardı, başı açıktı, yaşamak zevkini, güzel ve sıhhatli adam zevkini ağzında şarkı halinde mırıldanıyordu. Ansızın, titredi, durdu, başını her yana çevirdi ve elini tabancasına götürdü: Atlarımızın yakında homurdandığını duymuştu. Ama endişesi uzun sürmedi, küçük kız gözlerini kapadı ve yüzünü önlüğüyle örttü, Kozma da atlıya nişan alarak çok yakından onu vurdu.</span></p>
				<p class="Normal-1 para-style-override-9"><span xml:lang="de-DE">“Adam yere yıkıldı, at kurtulup kaçtı... Yeni doğan güneşin yaldızladığı yolda hayvan, ayak bileği özengiye takılan ve parçalanmış kafası yolun tozlarını süpüren sahibini sürükleyerek dörtnala uzaklaştı.</span></p>
				<p class="Normal-1 para-style-override-9"><span xml:lang="de-DE">“Kozma şeytanın karşısına dikildi:</span></p>
				<p class="Normal-1 para-style-override-9"><span xml:lang="de-DE">“– Memnun musun, kadın? Daha ne istiyorsun? Kardeşimi de öldürmemi istiyor musun? Biraz ötede ürperen atımı öldürmemi istiyor musun? Ne istiyorsan söyle bana!</span></p>
				<p class="Normal-1 para-style-override-9"><span xml:lang="de-DE">“– Seni istiyorum, Kozma...</span></p>
				<p class="Normal-1 para-style-override-9"><span xml:lang="de-DE">“– Senin olacağım, ebediyet! Kulaklarım yandığı ve şakaklarım çatladığı sürece senin olacağım!</span></p>
				<p class="Normal-1 para-style-override-9"><span xml:lang="de-DE">“Az sonra, bir köylü, iri bir ihtiyar, atlarımızla birlikte göründü. Kozma ona dört kese altın verdi.</span></p>
				<p class="Normal-1 para-style-override-9"><span xml:lang="de-DE">“– Hepsi bu kadar mı Kozma?</span></p>
				<p class="Normal-1 para-style-override-9"><span xml:lang="de-DE">“– Şimdilik hepsi bu kadar, arkadaş!</span></p>
				<p class="Normal-1 para-style-override-9"><span xml:lang="de-DE">“– Ama vazifeni yapmadın.</span></p>
				<p class="Normal-1 para-style-override-9"><span xml:lang="de-DE">“– Benim hiçbir vazifem yok; cömert adamlar kimseye ve hiçbir şeye borçlu değildirler.</span></p>
				<p class="Normal-1 para-style-override-9"><span xml:lang="de-DE">“Atlarımıza bindik.. Kozma, bir günlük ebediyeti kolları arasında önde gidiyordu. Ardında, yirmi adım mesafeden, sessizce peşinde giderken insanoğlunun yalnızlığını düşünüyordum.</span></p>
				<p class="Normal-1 para-style-override-9"><span xml:lang="de-DE">“Ormanlık, taşlık ve arızalı yollardan, –bu yollarda atların nalları, yosunları ezerek, kayıyor, dallar iri yağmur tanelerini başlarımıza döküyordu– hayvanlar mesafeleri yutarak açığa çıkınca geniş tarlalardan, Seret mansabına doğru iniyorduk.</span></p>
				<p class="Normal-1 para-style-override-9"><span xml:lang="de-DE">“İlk akşam, bir korunun kenarında konakladık, burası geceleyin barınılması doğru olmayan yabani bir fundalıktı. Ayaklarımızın altında sürülmemiş hudutsuz kırlar vardı ki, Allah burada minnettar kelebeklerini hoşnut etmek için en ince kokuları yetiştiriyordu.</span></p>
				<p class="Normal-1 para-style-override-9"><span xml:lang="de-DE">“Bir ara gök kubbede tostoparlak ay göründü, fundalığa esrarlı bir hal verdi, kırı ağustos böcekleriyle, Kozma‘nın kalbini de imansızlıkla doldurdu. Evet, Kozma, o akşam benim nazarımda bir imansız, bir düşman kadar zalim oldu, çünkü ancak Allahım ve hürriyetim için çaldığımı bildiği halde, kendi şeytanı için kaval çalmamı istedi.</span></p>
				<p class="Normal-1 para-style-override-9"><span xml:lang="de-DE">“Kadın demişti ki:</span></p>
				<p class="Normal-1 para-style-override-9"><span xml:lang="de-DE">“– Şu anda bir kaval sesi işitilse, gök yarılacak, Allahın melekleri ilahiler okumak için yeryüzüne inecekler!</span></p>
				<p class="Normal-1 para-style-override-9"><span xml:lang="de-DE">“Kozma, ürperdi ve bana ayın aydınlattığı yüzünü çevirdi; bu, uzun müddet ateş üflemiş gibi şişkin ve kırmızı bir yüzdü. Emredici ricasını anladım, ama gözlerimi eğdim ve sustum; içim isyanla dolmuştu.</span></p>
				<p class="Normal-1 para-style-override-9"><span xml:lang="de-DE">“– Çal, Eli!</span></p>
				<p class="Normal-1 para-style-override-9"><span xml:lang="de-DE">“– Kimin için çalayım?</span></p>
				<p class="Normal-1 para-style-override-9"><span xml:lang="de-DE">“– Ebediyet için çal!</span></p>
				<p class="Normal-1 para-style-override-9"><span xml:lang="de-DE">“– Senin ebediyetin pek kısa, Kozma...</span></p>
				<p class="Normal-1 para-style-override-9"><span xml:lang="de-DE">“– Kısadır, Eli, ama yeri tutuşturan yıldırım gibi kuvvetlidir.</span></p>
				<p class="Normal-1 para-style-override-9"><span xml:lang="de-DE">“Kuşağımdan kavalımı çıkardım; deliklerini tükürükledim; çaldım... Ve daha ilk sesler geceyi ürperttiği anda, gök yarıldı, melekler ilahiler söylediler. Zira, şeytanın sesi bülbülün sesinden daha ahenkli bir madeni çağlayışla çınladı. Kalpağımın altında saçlarım dimdik oldu, parmaklarım şeytani bir süratle kavalın üstünde oynuyordu. Muhakemem inanmaya başladı ki, cehennem cennetten çok daha ilahi olmalıdır ve şarkı söyleyen bir şeytan dua eden bir melekten daha dindardır:</span></p>
				<p class="Normal-1 para-style-override-9"/>
				<p class="Normal-1 para-style-override-9"><span xml:lang="de-DE">	</span><span class="char-style-override-4" xml:lang="de-DE">Ben ele geçmeyenim,</span></p>
				<p class="Normal-1 para-style-override-9"><span xml:lang="de-DE">	</span><span class="char-style-override-4" xml:lang="de-DE">Ben kendini veren ruhum.</span></p>
				<p class="Normal-1 para-style-override-9"><span xml:lang="de-DE">	</span><span class="char-style-override-4" xml:lang="de-DE">Zalim bir Allah olamaz,</span></p>
				<p class="Normal-1 para-style-override-9"><span xml:lang="de-DE">	</span><span class="char-style-override-4" xml:lang="de-DE">Kalbim benim günahsızdır...</span></p>
				<p class="Normal-1 para-style-override-9"/>
				<p class="Normal-1 para-style-override-9"><span xml:lang="de-DE">“Şeytan böyle söyledi... Ve sesi ormanın hışırtısıyla ağustos böceklerinin konserini bastırdı. O zaman dinimi unuttum ve Allahıma ihanet ettim, kudurmuşçasına çaldım. Tuzlu yaş damlaları gözlerimi yakıncaya kadar çaldım. O anda durdum, yüzümü sildim ve birden fark ettim ki, ne Kozma, ne de şeytan ortada yokturlar ve ben, gece karanlığı ile sessizliğe sarınmış bir halde yapayalnızım, yeryüzünde hepimizin olduğumuz gibi yapayalnız.</span></p>
				<p class="Normal-1 para-style-override-9"><span xml:lang="de-DE">“Yürüyüşümüz hep yağışlı bir hava içinde geçti. Biz ve hayvanlar, sudan çıkmış sıçanlar gibi ıslanmıştık. Kozma, sevgilisini korumak için bir gömlekle kalmış, bütün üstündekileri kadının sırtına geçirmişti; geceleri mağaralarda geçiriyorduk. O zamanlar Kozma‘nın sadakatine son yoktu. Kuru odun toplamaya tek başına gidiyor, güzel ateşler yakıyor, eşyaları kurutuyor, sıcak içecekler hazırlıyor ve beline kadar çıplak, gerçek bir vahşi kılığında, silahları temizlemeye ve kuru barutla doldurmaya koyuluyordu.</span></p>
				<p class="Normal-1 para-style-override-9"><span xml:lang="de-DE">Nihayet, hedefimiz olan, Seret ağzına, bir yıl önce, tahsildarın ihaneti yüzünden </span><span class="char-style-override-4" xml:lang="de-DE">Potera</span><span xml:lang="de-DE"> ile çarpışmak zorunda kaldığımız uğursuz yere vardık. O alçak için ihanetinin cezasını çekmek saati gelmiş çatmıştı.</span></p>
				<p class="Normal-1 para-style-override-9"><span xml:lang="de-DE">“Adamın hesabı çarçabuk görüldü, ama kaderin garip bir cilvesiyle işe karıştı ve facia çiftleşti.</span></p>
				<p class="Normal-1 para-style-override-9"><span xml:lang="de-DE">“Köprünün Moldavya tarafındaki başında, bir çukurun içinde üçümüz pusu kurmuştuk. Kozma, silahı elinde, hainin görünmesini bekliyor, bu sırada serbest bırakılan atlar, bizden yüz metre ötede uslu uslu oturuyorlardı. Büyülü yıldızı hemen o akşam batacak olan kadın sordu:</span></p>
				<p class="Normal-1 para-style-override-9"><span xml:lang="de-DE">“– Kozma, ne yapıyoruz burada?</span></p>
				<p class="Normal-1 para-style-override-9"><span xml:lang="de-DE">“– Birazdan görürsün; ödenecek bir borcum var.</span></p>
				<p class="Normal-1 para-style-override-9"><span xml:lang="fr-FR">“– Borçlarını ödemek âdetin de var mı?</span></p>
				<p class="Normal-1 para-style-override-9"><span xml:lang="fr-FR">“– Eh, bazen...</span></p>
				<p class="Normal-1 para-style-override-9"><span xml:lang="fr-FR">“Adam göründü, elleri ceplerinde, sağa gitti, sola gitti, sonra, alnının yazısını yerine getirmek için, doğruca Kozma‘nın tüfeğine doğru yürüdü. Ama Kozma‘nın kendisine nişan aldığı anda, kadın, sarardı, Kozma‘nın kolunu yakaladı ve haykırdı:</span></p>
				<p class="Normal-1 para-style-override-9"><span xml:lang="fr-FR">“– Dur! Benim kardeşimdir o!</span></p>
				<p class="Normal-1 para-style-override-9"><span xml:lang="fr-FR">“Kozma öfkesinden mosmor kesilerek kadını bir dipçikte yere devirdi:</span></p>
				<p class="Normal-1 para-style-override-9"><span xml:lang="fr-FR">“– Senin kardeşin olabilir, ama benim düşmanımdır!</span></p>
				<p class="Normal-1 para-style-override-9"><span xml:lang="fr-FR">“Ve tehlikeden pek geç haberdar olan tahsildarı bir kurşunda yere serdi. Kız kardeşi, çığlıklar kopararak, artık yardıma muhtaç olmayan kardeşinin yardımına koştu; cesedin üstüne kapandı, ağlayıp sızladı. Sonra, biz yanına yaklaşınca Kozma‘nın önünde dikildi:</span></p>
				<p class="Normal-1 para-style-override-9"><span xml:lang="fr-FR">“– Kardeşimi öldürdün!</span></p>
				<p class="Normal-1 para-style-override-9"><span xml:lang="fr-FR">“– Ben bir casus öldürdüm! Ya ne sanıyordun? Artık sade kahyaları öldüreceğimi mi?</span></p>
				<p class="Normal-1 para-style-override-9"><span xml:lang="de-DE">«– Kahyanın pençesinden beni kurtaran odur. Bana en büyük iyiliği etmiştir!</span></p>
				<p class="Normal-1 para-style-override-9"><span xml:lang="de-DE">«– Bana da, en büyük kötülüğü etti: Beni </span><span class="char-style-override-4" xml:lang="de-DE">Potera</span><span xml:lang="de-DE">‘ya haber verdi!</span></p>
				<p class="Normal-1 para-style-override-9"><span xml:lang="de-DE">“Genç kadın, cesedin yanında diz çöktü ve dua etti. Biz atları almaya gittik. Dönüşte, Kozma yere altınlarla dolu bir kese bıraktı ve bir haftalık ebediyete, dedi ki:</span></p>
				<p class="Normal-1 para-style-override-9"><span xml:lang="de-DE">“– Duanı bitirince kardeşini gömersin; sonra, kendin de gidip bir manastıra kapanırsın. Orada, Allaha dua etmeye devam edersin, bu tam sana göre bir iş olur, zahmetsiz ve zararsız. Zira, onun da seninki gibi kardeşleri vardır ve casuslardan korkmaz.</span></p>
				<p class="Normal-1 para-style-override-9"><span xml:lang="de-DE">Az sonra, tam bir hürriyet içinde doludizgin giderken, Kozma bana inanmış bir tavırla şöyle diyordu:</span></p>
				<p class="Normal-1 para-style-override-9"><span xml:lang="de-DE">“– Kadınlar, insanların kaderini değiştirmek için yaratılmışlardır!</span></p>
				<p class="Normal-1 para-style-override-9"><span xml:lang="de-DE">“Eli sustu. Ateşin azıcık aydınlattığı yüzü, çocukça bir hayret ifade ediyordu. Netice olarak dedi ki:</span></p>
				<p class="Normal-1 para-style-override-9"><span xml:lang="de-DE">“– Jeremi, hayatın bu dolambaçlı işlerini düşün.</span></p>
				<p class="Normal-1 para-style-override-9"><span xml:lang="de-DE">“Ve kebesine sarılarak kendini bir saman yığınının üzerine attı.</span></p>
				<p class="Normal-1 para-style-override-9"><span xml:lang="de-DE">“Ben, hafif bir rüzgârın dalgalar gibi çalkaladığı çadırın altında yalnız kaldım. Hiç uykum yoktu. Düşüncem bütün yaşamış olduğum şeyler üzerine dağılırken, kulaklarım Kozma ile Floriçika‘sının çadırından bir şeyler işitmeye gayret ediyordu, ama yalnız ıssız tabiatın çıkardığı hafif sesleri işitiyordum. Canım sıkıldı, çadırdan çıktım, dışarda birkaç adım attım. Derhal zaman benim için artık mevcut olmaktan çıktı. Ahenk... Ebedi düzen... Sazın ve suotunun, böğürtlenin, nilüfer yaprakları üstünde büzülmüş binlerce kurbağanın ve gözü açık uyuklayan kızkuşlarının ülkesi, var olmanın gecelik saadetini tadıyordu. Bir sazan balığının su yüzüne fırladığını ve bütün ağırlığıyla suya düştüğünü gördüm. Bir turna uzun uzun gagasını takırdatırken, bir atmaca görünmez mesafeleri kudretli bir kanat çırpışıyla yırtıyordu. Rüzgârın okşayıcı baskısı altında dik başlı sazların sayısız tüylü başakları Yaradana doğru sessiz yakarışlarını yükseltiyordu.</span></p>
				<p class="Normal-1 para-style-override-9"><span xml:lang="de-DE">“Şuurum uyuştu...</span></p>
				<p class="Normal-1 para-style-override-9"><span xml:lang="de-DE">.................................</span></p>
				<p class="Normal-1 para-style-override-9"><span xml:lang="de-DE">“Kurşun gibi ağır bir el, beni yerimden sıçrattı: Kozma koca bir karaltı halinde, karşımdaydı. Gür saçları, karmakarışık bir halde çatallaşmış sakal ve bıyıklarıyla birlikte boynuna dökülmüştü; kalın kaşları yüzünü büsbütün kaplayarak etli bir burunla bana iyi ve memnun görünen iki gözden başka meydanda bir şey bırakmıyordu. Ferahlamış, ciddi ve ahenkli bir bas sesiyle, bana dedi ki:</span></p>
				<p class="Normal-1 para-style-override-9"><span xml:lang="de-DE">“– Seni selamlarım, Jeremi, hür delikanlı!.. Kozma‘nın saadetine bekçilik ediyorsun, mükemmel... Ama dinlenme saatin geldi... Git!.. Kozma senin yerine geçecek.</span></p>
				<p class="Normal-1 para-style-override-9"><span xml:lang="de-DE">“– Yanılıyorsun, Kozma; senin saadetine bekçilik etmiyorum, sularla beraber yaşıyorum.</span></p>
				<p class="Normal-1 para-style-override-9"><span xml:lang="de-DE">“Bir adım geriledi:</span></p>
				<p class="Normal-1 para-style-override-9"><span xml:lang="de-DE">“– Bu daha mükemmel! Aynı zamanda iki iyi şey birden yaşıyorsun: İlkin </span><span class="char-style-override-4" xml:lang="de-DE">sen</span><span xml:lang="de-DE">, sonra </span><span class="char-style-override-4" xml:lang="de-DE">ben</span><span xml:lang="de-DE">!.. Kaide budur, ama söyle bakalım: Yoksa, bana biraz gücendin mi?</span></p>
				<p class="Normal-1 para-style-override-9"><span xml:lang="de-DE">“– Evet, biraz.</span></p>
				<p class="Normal-1 para-style-override-9"><span xml:lang="de-DE">“Kozma gerindi. Kollarının geniş açılışı önünde dünya küçülmüş gibi göründü.</span></p>
				<p class="Normal-1 para-style-override-9"><span xml:lang="de-DE">“– İnsan sevdiği birine gücenince, küçük kininden kurtulup çabuk sevgiye dönmek için en iyi çare; hemen onu dövmektir, çünkü yavaş yavaş insanı kemiren öfke, sevgiyle vurulan yumruktan daha çok kötülük eder. İşte bir göğüs, o kadar saadetle dolu ki, onu çekiçler bile kıramaz. Vur Jeremi!</span></p>
				<p class="Normal-1 para-style-override-9"><span xml:lang="de-DE">“Bütün gücümle bir yumruk indirdim. Kozma kıpırdamadı.</span></p>
				<p class="Normal-1 para-style-override-9"><span xml:lang="de-DE">“– Hızlı vur!</span></p>
				<p class="Normal-1 para-style-override-9"><span xml:lang="de-DE">“Öfkeden kıpkırmızı kesilerek vurdum.</span></p>
				<p class="Normal-1 para-style-override-9"><span xml:lang="de-DE">“– Bir daha!</span></p>
				<p class="Normal-1 para-style-override-9"><span xml:lang="de-DE">“Elimi kaldırdım... Ama bu keyifli yüz, bu ayı göğsü... ve hele kanatlar gibi gerilmiş ve beni sarmaya hazır iki kol... hayır!</span></p>
				<p class="Normal-1 para-style-override-9"><span xml:lang="de-DE">“Bu göğüse atıldım ve yüzümü erkek teri kokan kıllar arasında gömdüm. Kozma, beni kolları arasında sıktı ve saçlarımı okşadı.</span></p>
				<p class="Normal-1 para-style-override-9"><span xml:lang="de-DE">“– Nen var, Jeremi? Ne yaptım sana?</span></p>
				<p class="Normal-1 para-style-override-9"><span xml:lang="de-DE">“– Sen çok mesutsun, Kozma, saadetin beni çok yalnız bırakıyor.</span></p>
				<p class="Normal-1 para-style-override-9"><span xml:lang="de-DE">“Cevap vermedi, ama kurşundan kollarının iki yanına sarktığını hissettim, kalbi bir çekiç hızı ve saat intizamıyla çarpıyordu. Sonra, gidip yere bağdaş kurdu, beni de yanına çağırdı, çubuğunu doldurdu ve bana aşağı yukarı şunları söyledi:</span></p>
				<p class="Normal-1 para-style-override-9"><span xml:lang="de-DE">“– Çocuğum, Kozma‘nın saadeti başkalarını ancak yalnız ve boş bırakabilir. O tomurcukla dolu ağaçları didikleyen, şefkat dolu çiçekleri söküp koparan, yatağından ve mırıltısından memnun derenin yolunu değiştiren, hayvanları hapseden kayalıklarda kafasını kırar veya su ve sınırsız göklerle dolu bir toprak oyuğu, onu yutar. Ama o, verimlidir, ardından hayat daha kuvvetle doğar. Ben de onun gibiyim. Belki, biraz daha nankör; belki, biraz daha az dürüst. Bil ki ancak bayağı şeyler paylaşılıp birlikte yaşanabilir. İnsan çok mesut olunca yalnız kalır; çok bedbaht olunca da yalnız kalır. Öyledir: Küçük çukuru herkes seninle beraber atlayabilir; ama uçurumda kimse seni takip edemez. Tam saadet de bir nevi uçurumdur: Demin, tehlikeyi unutacak ve yanına yaklaştığımın farkına varmayacak kadar hayallere dalmamış mıydın? Hürriyet arkadaşlarımızdan hangisi seni oraya kadar takip edebilirdi? Geçen gün, seni derhal gidip kurtarmak arzusuna kapıldığım zaman Arhont Samurakis‘in kapanına giderken kim geldi peşimden: Eli! Eli geldi. Ama Eli, benim hiçbir zaman dinlemediğim koruyucu meleğimdir. Her zaman, istemeye istemeye peşimden gelir. Bu herhalde teke babamızın bizi peydahladığı gün, harem dairesini, sadece delilik, her nevi delilik tohumlarıyla döllemeyi aklına koymuş olmasındandır; böylece biz meydana gelmişiz: Ben, Kozma, yahut şehvet delisi; Eli, yahut akıl delisi; kız kardeşimiz, Kira, yahut yosmalık delisi; ve nihayet, küçük kardeşimiz ki, kısaca deliydi ve kendini astı. İhtimal ne diye yaşayacağını bilmediği için bunu yaptı. Bundan pek de emin değilim ya! Çünkü cevizli çöreği o kadar severdi ki, fırından çıkarılır çıkarılmaz sevincinden haykırdı, belki de ağzı çörekle dolu olarak kendini asmıştır. İnsan deliliği uğrunda ölmesini bilmeli. Ama hiçbir zaman başkasının deliliğine karışmamalı.</span></p>
				<p class="Normal-1 para-style-override-9"><span xml:lang="de-DE">“Bunu söylerken, Kozma bir deli bakışıyla çadıra daldı: Gece yarısının yuvarlak ayı ufuktan üç mızrak boyu yükselmişti; solgun ateşten yuvarlağını çadırın önünde ayakta duran ve hareketsiz onu seyreden Floriçika‘ya sunuyordu. Beyaz ipekten bir pelerine bürünmüş omuzlarında, çözülmüş gür saçları katran gibi akıyordu.</span></p>
				<p class="Normal-1 para-style-override-9"><span xml:lang="de-DE">“Bu güzel manzara karşısında, Kozma yüzü toprağa döndük, kolları namaz kılan bir Müslüman gibi öne uzatılmış, diz çöktü ve uzun zaman öyle kaldı. Sonra bitkin bir halde, ağır ağır ayağa kalktı, bacak sanılabilecek iki çıplak ve adaleli kolu göğe uzattı. O zaman Floriçika bana daha az heybetli, başka her şey bayağı ve cansız göründü; tam o sırada, öbür çadırdan esneyerek çıkan Eli, de benim için zavallı bir kebe içinde zavallı bir adamdan başka bir şey olmadı.</span></p>
				<p class="Normal-1 para-style-override-9"><span xml:lang="de-DE">“Hepimiz ona bakıyorduk ve öyle sanıyorduk ki, ötekiler de benim gibi düşünüyorlardı, yani Kozma‘nın sadece üstümüze düşmek suretiyle bizi ezebileceğine inanıyorlardı; ama ondan korkmuyorduk.</span></p>
				<p class="Normal-1 para-style-override-9"><span xml:lang="de-DE">“Gidip Floriçika‘yı belinden kavradı. Kadın kendini bir tüy gibi onun kollarına bıraktı. Uzun konçlu fotinleri yerin yumuşak halısına ancak temas ediyordu. Birlikte, aynı mükemmel tempoyla birkaç adım attılar. Bununla beraber, bu kaba kaçakçının yanında acayip derebeyi karısına bakarken, insanın bir satirin yakaladığı bir nemfa diyeceği geliyordu.</span></p>
				<p class="Normal-1 para-style-override-9"><span xml:lang="de-DE">“İşte orada ve o andadır ki, vahşi başını aya çevirerek ve göğsünü elleriyle bastırarak, Kozma saadetinin en yüksek mertebesine vardığını anlatan bir çığlık kopardı. Atlara başlarını kaldırtan davudi bir sesle dedi ki:</span></p>
				<p class="Normal-1 para-style-override-9"><span xml:lang="de-DE">– Bu yürek bağlarını neden koparmak istiyor? Neden göğsüm ona dar geliyor? Neden kanım onu boğuyor?</span></p>
				<p class="Normal-1 para-style-override-9"><span xml:lang="de-DE">“Sevgilisinin elini alarak, kaygısını açıkladı:</span></p>
				<p class="Normal-1 para-style-override-9"><span xml:lang="de-DE">– Floriçika! Sen erkeğin arzusunu yutan uçurumsun! Bari vefayı bilir misin? Birazdan, ay ışığında yola çıkacağız ve bu sabah şafakla beraber konak yerimize varacağız. Orada otuz yiğit sabırsızlıkla bekliyor! Bunlar, hep kanun dışı ve ölümden korkmayan adamlardır. Kanun namına yalnız şunu bilirler: hayatın en büyük gayesi olan arzularını tatmin etmeyi! Bu gayeye karşı koyan her kanuna canları pahasına meydan okurlar. Onun için onlara kahraman diyorum. Büyüleyici kızgın boğa bakışları, uzaktan delen sivri bıyıkları, ayva tüylerini okşayan kıvırcık sakalları, oylukları hizasında gerilmiş pantolonları ve o mahut tohum keseleriyle kadının gözüne daha kahraman görünürler.</span></p>
				<p class="Normal-1 para-style-override-9"><span xml:lang="de-DE">“Ve Kozma olmayacak şeyi istedi:</span></p>
				<p class="Normal-1 para-style-override-9"/>
				<p class="Normal-1 para-style-override-12"><span xml:lang="de-DE">	</span><span class="char-style-override-4" xml:lang="de-DE">Floriçika, küçük çiçek,</span></p>
				<p class="Normal-1 para-style-override-11"><span xml:lang="de-DE">	</span><span class="char-style-override-4" xml:lang="de-DE">Her alımlı yiğit onu kapar!</span></p>
				<p class="Normal-1 para-style-override-9"/>
				<p class="Normal-1 para-style-override-9"><span xml:lang="de-DE">– Sen, kendini kimseye kaptırma... Ben bu adamların reisi değilim, Allahıyım; ama, kadının önünde Allah bile aciz kalır! Bense Kozma kalmak ve Kozma olarak ölmek istiyorum. Yemin et, Floriçika, bana sadakat yemini et!</span></p>
				<p class="Normal-1 para-style-override-9"><span xml:lang="de-DE">“Floriçika, kışın kızakların çıngırak seslerini andıran bir kahkaha kopardı; ve bu kahkahaya ay, onu gümüş bir tüle bürüyerek cevap verdi, sular şenlendi:</span></p>
				<p class="Normal-1 para-style-override-9"/>
				<p class="Normal-1 para-style-override-12"><span xml:lang="de-DE">	</span><span class="char-style-override-4" xml:lang="de-DE">Dokuz sınırda dövüşen</span></p>
				<p class="Normal-1 para-style-override-11"><span xml:lang="de-DE">	</span><span class="char-style-override-4" xml:lang="de-DE">Kozma, kolu bükülmez, Kozma</span></p>
				<p class="Normal-1 para-style-override-9"/>
				<p class="Normal-1 para-style-override-9"><span xml:lang="de-DE">– Yıldırımdan, tencere içinde patlamasını mı istiyorsun? Topraktan, karnını deşen sabana karşı koymasını, kendisini gebe bırakan tohumu kabul etmesin imi istiyorsun? Hah! Hah! Hah!..</span></p>
				<p class="Normal-1 para-style-override-9"><span xml:lang="de-DE">“Uçmaya hazırlanan bir kuğu gibi geniş yenli kollarını açarak çadıra doğru kaçtı ve içine girip kayboldu, bu esnada, Kozma, sapsarı kesilmiş bir halde ağır ağır Eli‘ye doğru yürüdü ve alçak sesle dedi ki:</span></p>
				<p class="Normal-1 para-style-override-9"><span xml:lang="de-DE">– Eli, bu kadının bana verdiği cevaba ne dersin?</span></p>
				<p class="Normal-1 para-style-override-9"><span xml:lang="de-DE">“Eli boynunu ve yüzünü uzattı:</span></p>
				<p class="Normal-1 para-style-override-9"><span xml:lang="de-DE">– Şunu derim ki kadının hakkı var, cevabı yerindedir ve hak edilmiştir.</span></p>
				<p class="Normal-1 para-style-override-9"><span xml:lang="de-DE">“Kozma, çileden çıkarak haykırdı:</span></p>
				<p class="Normal-1 para-style-override-9"><span xml:lang="de-DE">– Hay hakkınla adaletinle birlikte şeytan götürsün seni! Öğrenmek istediğim bu değil!</span></p>
				<p class="Normal-1 para-style-override-9"><span xml:lang="de-DE">“Eli sükûnete sordu:</span></p>
				<p class="Normal-1 para-style-override-9"><span xml:lang="de-DE">– Ya nedir?</span></p>
				<p class="Normal-1 para-style-override-9"><span xml:lang="de-DE">“Öteki, öfkesine hâkim olarak, onun kulağına eğildi:</span></p>
				<p class="Normal-1 para-style-override-9"><span xml:lang="de-DE">– Bu kadının on yedi yıl önce, çam ormanındaki çoban kızı olduğunu sanmıyor musun?</span></p>
				<p class="Normal-1 para-style-override-9"><span xml:lang="fr-FR">– Belki de Kozma... O olabilir... Ama emin değilim... Hem bilmek neye yarar? Eğer gerçekten o çam ormanının çobanitzası ise, o geceki gururunu hatırla. Onu bugün, on yedi yıl sonra, daha güzel buluyorsan, demek ki kadın da at gibiymiş; ne kadar koşarsa, o kadar daha makbul oluyor.</span></p>
				<p class="Normal-1 para-style-override-9"><span xml:lang="fr-FR">“Kozma, dudaklarının ucunda çubuğunu unutmuş, düşünceli bir tavırla yere çöktü.</span></p>
				<p class="Normal-1 para-style-override-9"><span xml:lang="fr-FR">“Ay tepemiz üstüne geldiği zaman bizi salyalarıyla kirleten yapışkan yapraklı otlar ve sazlar arasından yol açarak son mola yerimizden ayrılmıştık. Kimse konuşmuyordu.</span></p>
				<p class="Normal-1 para-style-override-9"><span xml:lang="fr-FR">“Hey Allahım, kimse konuşmuyordu! Halbuki lazımdı. Konuşmak mı? Yok, haykırmak, vurmak, kırıp geçirmek. O anda, bize yeri çatlatacak bir zelzele lazımdı; ve kafalarımızı patlatacak yumurta büyüklüğünde bir dolu; ya da bizi, vücutlarımız yaralarla delik deşik bir halde kaçıracak, </span><span class="char-style-override-4" xml:lang="fr-FR">Potera</span><span xml:lang="fr-FR"> ile eşit olmayan bir çarpışma; ya da yıldırım; ya da veba; Kozma’nın kafasında kendini mahva götürecek fikirlerin filizlenmeye başladığı o sessizliğe engel olmak için herhalde bir felaket lazımdı.</span></p>
				<p class="Normal-1 para-style-override-9"><span xml:lang="de-DE">«Tabii benim bir şeyden haberim yoktu. Eli, belki biraz işi sezmişti. Floriçika da! Ama karanlıklar dağılıp da şafak yüzlerimize ve yere beyaz kefenini serince bunu iyice anladık.</span></p>
				<p class="Normal-1 para-style-override-9"><span xml:lang="de-DE">«O zaman ıssız bir tarlada bulunuyor ve dolambaçlı bir yolu takip ederek, birerle kol halinde ağır ağır ilerliyorduk. Kozma’nın atına almış olduğu Floriçika, onun kollarında büzülmüş, kendini tamamiyle atın sarsıntısına bırakmış, üşüyerek uyukluyordu; dünyayı unutmuş görünen Kozma ise soluk, yağlı bir benizle, sevgilisini yırtıcı bir gözle tetkik ediyordu. Bu kanlı, yırtıcı hayvan gözleri kâh bu, hatları bir bakireninki gibi sakin, nefis bir yosma burnuyla süslü yüzde, kâh mantonun üzerinde şekli beliren ve sarsıntılarla dalgalanan zarif karında duruyordu.</span></p>
				<p class="Normal-1 para-style-override-9"><span xml:lang="de-DE">«Ama ansızın, Kozma atını durdurdu ve kıymetli yükünü saran kollarını çözdü; Floriçika aşıkının dizlerinde bir yastık gibi büküldü. Açık gözleri gülümsüyordu. Saçları yere doğru dökülüyordu. Artık omuzlar, memeler ve kalçalar şeytani bir ahenkten ibaretti.</span></p>
				<p class="Normal-1 para-style-override-9"><span xml:lang="de-DE">«Kozma bütün bu serveti seyrediyor ve haykırıyordu!</span></p>
				<p class="Normal-1 para-style-override-9"><span xml:lang="de-DE">– Nasıl! Kendini bütün sabanlara sürdürmüş, bütün tohumlara açmış bir toprak mı bu? Bütün bu güzellikleri yalnız kendime hasretmek isteyen bense, servetime dokunmuş olan elleri derhal koparmaya koşmadan bunları dinlemeye mecburum ha?</span></p>
				<p class="Normal-1 para-style-override-9"><span xml:lang="de-DE">«Floriçika kollarını başının altında kavuşturdu ve hoşgörülü bir küçümseme ile dedi ki:</span></p>
				<p class="Normal-1 para-style-override-9"><span xml:lang="de-DE">– Evet, Kozma... Sen bunları işitmek zorundasın, hem şunu da: sürülmemiş toprakları kimse sevmez, sen bile.</span></p>
				<p class="Normal-1 para-style-override-9">“Ve yılan gibi vücudunun bir hamlesiyle yere atladı. Eli ile ben de atladık.</p>
				<p class="Normal-1 para-style-override-9">“Kozma kımıldamadı, ama kanı tepesine çıkıyordu. Floriçika‘nın cevabı onu can alacak yerinden vurmuştu. Can yakacak bir harekette bulunmadan buna tahammül edemezdi; kadının omuzları bu yükü taşımak için çok zayıf olduğu için, acısını kendinden çıkardı. Biz daha maksadının farkına varmadan, kendini yere bırakmış, atının altına uzanmış ve sağlam elleriyle atının nallı ayağını alarak göğsünün üstüne koymuştu. Aynı anda, hayvanın karnına bir tekme indirdi, bu nevi darbelere alışmamış olan hayvan, kişneyerek sahibinin vücudu üzerinden atladı.</p>
				<p class="Normal-1 para-style-override-9">“Dehşete kapılarak, üçümüz birden imdadına koştuk. Kozma‘nın yüzü balmumu kesilmişti, ağzından burnundan kan geliyordu. Ama gözleri tabii, sakindi. Floriçika‘nın haykırışan cevaben bir şeyler söylemek istedi; ağzından gelen bol bir kan dalgası buna engel oldu. Yavaşça gözlerini kapadı ve kendinden geçti.</p>
				<p class="Normal-1 para-style-override-9">“Öldü sandık ve onu tarlaya taşıdık, orada nefes aldığının hemen farkına vardık, kanlı yüzünü yıkadık ve kendisini ayılttık.</p>
				<p class="Normal-1 para-style-override-9">“Biraz sararmış olan Floriçika, Kozma‘nın başını dizlerine koydu, yüzüne yapışmış saçlarını araladı, sevgiyle onu öptü ve dedi ki:</p>
				<p class="Normal-1 para-style-override-9">– Sevgilim... Sevgilim... İnsaflı ol! Bu derece haksızlık etme! <span xml:lang="de-DE">Hayattan bize veremeyeceği şeyi isteme.</span></p>
				<p class="Normal-1 para-style-override-9"><span xml:lang="de-DE">“Kozma hırıltılı bir sesle homurdandı:</span></p>
				<p class="Normal-1 para-style-override-9"><span xml:lang="de-DE">– Haklı... ve haksız, hayatın verebileceği... veya veremeyeceği şeyler umurumda değil. Bütün hayat benim yüreğimdir. Onun istediğini, hayatım pahasına da olsa isterim. Şimdi benim malımı lekelemiş olan elleri kesmek istiyorum... Onları keseceğim!..</span></p>
				<p class="Normal-1 para-style-override-9"><span xml:lang="de-DE">“Bu son sözler üzerine soluk yüzüne yeniden renk geldi. Ufukta beliren güneşin tam yüzüne vurduğu turuncu ışıklarla, oyulmuş bakır gibi parıldadı. Kozma, gökte tam karşısında gözle görülür bir şekilde yükselen fosforlu çeyrek daireye gözlerini açtı. O zaman bir ağır yaralı gayretiyle biraz doğruldu ve güneşe kanlı bir balgam savurarak, kudurmuşçasına haykırdı:</span></p>
				<p class="Normal-1 para-style-override-9"><span xml:lang="de-DE">– Seni... beni... yeryüzüne yaratmış olana...</span></p>
				<p class="Normal-1 para-style-override-9"><span xml:lang="de-DE">“Birdenbire, ağzını kapayarak, dinliyormuş gibi durdu, ama bir kan hücumu ağzını açtı ve kanlar göğsüne boşandı.</span></p>
				<p class="Normal-1 para-style-override-9"><span xml:lang="de-DE">“Kozma Floriçika’nın dizlerine düştü, gözleri açıktı, hayata bütün kinini haykıran gözleri. Hiç birimiz yardımına koşmaya cesaret edemedik.</span></p>
				<p class="Normal-1 para-style-override-9"><span xml:lang="de-DE">“Eli benim kolumdan tuttu, sürülmemiş tarlaya doğru sürükledi.</span></p>
				<p class="Normal-1 para-style-override-9"/>
				<p class="Normal-1 para-style-override-10"><span xml:lang="de-DE">	*</span></p>
				<p class="Normal-1 para-style-override-9"/>
				<p class="Normal-1 para-style-override-9"><span xml:lang="de-DE">“Biraz ileride Eli’den sordum:</span></p>
				<p class="Normal-1 para-style-override-9"><span xml:lang="de-DE">– Nasıl öleceğini görmeyeyim diye mi beni uzaklaştırıyorsun?</span></p>
				<p class="Normal-1 para-style-override-9"><span xml:lang="de-DE">“İri bir yırtıcı kuşun ihtişamlı uçuşunu gözleriyle takip etti:</span></p>
				<p class="Normal-1 para-style-override-9"><span xml:lang="de-DE">– Bu yaradan öleceğini sanmıyorum; Kozma yedi canlı adamdır. Ama nasıl olsa öleceğini sanıyorum; yarın, bir haftaya, veya bir aya kadar, çünkü kafasında bir tahtası fazla ve bu fazla tahta onu mahvedecek... Bu, aman vermeyen bir hastalıktır. Sana bunu anlatayım. Her a damın yüreğinde uyuyan kemirici bir kurt var. Yumuşak adamda bu kurt hiç uyanmaz ya da nadiren uyanır, o zaman da esner ve tekrar uyur; bu, günde on defa, aynı taşa ayağı sürçtüğü halde taşı kaldırmayan veya kapısı gıcırdadığı zaman: ah, bu musibet kapı! demekle kalıp yağlamak için biraz yağ koymayan adamdır. Allah insanı, bilmem neden, hafta sonunda, ondan önce yapmış olduğu bunca harikulade şeylerden dimağının yorulduğu bir zamanda yaratmıştır. –Ama ilk altı gün avare dolaşıp yaradanı tenkit etmekten başka bir şey yapmamış olan iblis, pazarı fırsat bilip insanın kafasına bir tahta daha ilave etti, şeytani tahta, bir şey keyfine göre olmadı mı, arzusu yerine getirilmedi mi insanı kudurtan o tahta. Şüphesiz, aradan geçen bir gece içinde, normal adam dünyayı ahmaklarla doldurmak imkânını bulmuştu, onun içindir ki zıvanasız adamlar bu kadar az görünür. Bununla beraber, bir tahtası fazla adamlar dünyayı velveleye verecek tanrısal sükûnu bozacak kadar kalabalıklaştılar, o kadar ki Saint Pierre bir gün gelip Yaradana şikâyette bulundu: ‘Yarabbi,’ dedi, ‘benim çobanım seninki gibi sakin, uslu, itaatli, uysal değil. Benimki şamatacının biri: bir koyun kaybolsa bütün köpekleri beraberine alarak onu aramaya gidiyor ve sürüyü kurtların insafına bırakıyor; peynir biraz ekşimiş olsa, suratıma atıyor; gece kendisini ısıran bir pire yüzünden kıyametleri koparıyor ve bana uyku uyutmuyor. Tanrım, çok sıkıntıdayım!’ Yaradan asasını aldı ve hemen müşavirleriyle birlikte yola koyuldu. Çayıra geldikleri zaman Tanrı’nın çobanı, ağzı açık, uyuyordu, uyandı ve saygıyla selamladı. Tanrı onu takdis etti. Saint-Pierre’in çobanı ise, bir bayırda oturmuş o kadar aşkla kaval çalıyordu ki, Allah bile onu dinlemeye mecbur oldu; sonra onun omuzuna dokundu: ‘Söyle bakalım, ahbap, kaybolan bir koyun için neden sürünün başından ayrılıyorsun?’ Çoban: ‘Hep en sevdiğim koyunlardan biri kayboluyor da ondan’ cevabını verdi ve selamladı bile. Bu hareket Allahın hoşuna gitmedi. ‘Oğlum, sen burada hizmet etmek için bulunuyorsun.</span></p>
				<p class="Normal-1 para-style-override-9"><span xml:lang="de-DE">Sevmek veya nefret etmek hizmetçinin vazifesi değildir!’ Öteki kızdı: ‘Ne demek. Her şeyden önce ben insan değil miyim?’ Tanrı bu boşboğazlığını görünce onu ağır bir uyku ile sersemletti, kafasını muayene etti ve dedi ki: ‘Tamam, şeytanın işi; bu kafada fazla bir tahta var!’ ve fazla tahtayı çıkardı. Çoban, sakin, uslu, itaatli, uysal bir halde uyandı. Ziyaretçilerden kendisini uykuda buldukları için af diledi, saygıyla selamladı, kavalı bir daha aklından geçirmedi ve artık bir hizmetçiye lazım olacak kadardan ziyade sevgi ve nefret hissi duymadı. Kozma’nın fazla tahtası onun bütün hayatıdır. Ama, ölecek o... Bu kadın onun kemirici kurdunu uyandırdı ve bu kurt onu er geç öldürecek. Onu kurtarmak için malına el sürmüş olan derebeyinin ellerini kesmek kâfi gelseydi, canı gönülden ona yardım ederdim...</span></p>
				<p class="Normal-1 para-style-override-9"><span xml:lang="de-DE">“Eli, düşüncesinin arkasını kendine sakladı.</span></p>
				<p class="Normal-1 para-style-override-9"><span xml:lang="fr-FR">“Artık neye inanacağımı bile bilemiyordum... Sadece Kozma‘nın çok hasta olduğunu ve öleceğini biliyordum. Bu bana çok acı geliyordu.</span></p>
				<p class="Normal-1 para-style-override-9"><span xml:lang="fr-FR">“Çernavoda ile Kalarası arasında uzanan arazide yiğit arkadaşlarımızın konakladığı ormandan bir fersah mesafede bulunuyorduk. Onlar cesurca beni kurtarmaya gitmiş olan reislerini sabırsızlıkla bekliyorlardı. Hayatta olup olmadığımızı bilmiyorlardı; ve Kozma‘nın bizi açık yaylada çivilemiş olan öfkesi araya girmemiş olsaydı, o saatte, bizim konak yerinde bulunacaktık.</span></p>
				<p class="Normal-1 para-style-override-9"><span xml:lang="fr-FR">“Şimdi ne olacaktık? Bulunduğumuz yer tehlikeliydi; bizden biraz öteden bir yol geçiyordu, Çernavoda da sallarla Tuna üzerinden geçit yeri ancak bir buçuk fersah mesafede bulunduğundan nerdeyse yakalanabilirdik.</span></p>
				<p class="Normal-1 para-style-override-9"><span xml:lang="fr-FR">“Üzüntüden boğazıma bir yumruk tıkandı... Eli‘ye baktım: düşünüyordu:</span></p>
				<p class="Normal-1 para-style-override-9"><span xml:lang="fr-FR">“Her zaman sakin olan yüzü kırışıklarla dolmuştu.</span></p>
				<p class="Normal-1 para-style-override-9"><span xml:lang="fr-FR">“Her zaman kasten ölçülü olan adımları bile düşünceli görünüyordu. Her şeyi düşünüyordu. Ayak bileklerine kadar uzun kebesi ona samimi bir papaz ciddiyeti veriyordu. Ve sessiz havada bir tek kuş yoktu... Bir mezarlık gibi sessiz yayla... Yalnız, acınacak bir şekilde başlarını sallayan nadir birkaç deve dikeni ve ötede beride, dünya kurulalıdan beri bekçilik eden birkaç kumlu tepe, varlıklarıyla çölün kuraklığını hafifletiyorlardı.</span></p>
				<p class="Normal-1 para-style-override-9"><span xml:lang="fr-FR">“Eli mahzun bir tavırla bu tepelerden birine doğruldu, üstüne çıktık. Orada, hâlâ yerde oturan ve güçlükle görülen Kozma ile Floriçika‘dan gözlerini ayırmadan, paltosunun altından tüfeğini çıkardı ve:</span></p>
				<p class="Normal-1 para-style-override-9"><span xml:lang="fr-FR">– Kozma‘nın ne dereceye kadar hasta olduğunu şimdi görürüz, dedi.</span></p>
				<p class="Normal-1 para-style-override-9"><span xml:lang="fr-FR">“Hemen tüfeğini ateşledi. Bir an içinde Kozma ayaktaydı, yüzü bize dönüktü ve kolları yukarı kalkmıştı, bu: </span><span class="char-style-override-4" xml:lang="fr-FR">tehlike mi var?</span><span xml:lang="fr-FR"> demekti.</span></p>
				<p class="Normal-1 para-style-override-9"><span xml:lang="fr-FR">«Eli tüfeğini namlusundan tutup havada daireler çizdi bu </span><span class="char-style-override-4" xml:lang="fr-FR">merak edecek bir şey yok!</span><span xml:lang="fr-FR"> demekti. Sonra alnının kırışıklarını düzelterek:</span></p>
				<p class="Normal-1 para-style-override-9"><span xml:lang="fr-FR">– Ha! Çok iyi! dedi. Demek ki ayakları vücudunu taşıyabiliyor!</span></p>
				<p class="Normal-1 para-style-override-9"><span xml:lang="fr-FR">«Aşağıya indik. Bana eski koyun terslerini gösterdi:</span></p>
				<p class="Normal-1 para-style-override-9"><span xml:lang="fr-FR">– Civarda sürüler olsa gerek. Bir küçük süt kuzusu arayalım.</span></p>
				<p class="Normal-1 para-style-override-9"><span xml:lang="fr-FR">«Gerçekten, yaylanın kenarında, su basmasına müsait, üstünde yer yer söğüt öbekleri görülen bir çayır sayısız koyunları besliyordu. Biz yaklaşınca müthiş köpekler üstümüze saldırdılar. Çobanın bir haykırışı üzerine köpekler uslu uslu ayakları dibine döndüler ve toprağı kuyruklarıyla döverek yere uzandılar.</span></p>
				<p class="Normal-1 para-style-override-9">«Adam bir cüce gibi boysuzdu. Esmer, çok kıllı, <span class="char-style-override-4">kaçula</span>’sı kaşlarına kadar kafasına geçirilmiş, bütün vücudunu kaplayan uzun <span class="char-style-override-4">sarika</span> ile, ayakta, çenesi kocaman sopasına dayalı, bizi bekliyordu. Silahlı olup olmadığı belli değildi, ama tecrübelerle dolu hayatının rahatlığı ve hele uzaktan içimize kadar işleyen o ufak ve kara gözler insan güzelliğine saygı duyan her adama tesir edecek kuvvetteydi. Ancak bir alçak böyle bir adamı öldürebilir; o zaman onun yere yıkılışı bütün yeryüzünü titretir.</p>
				<p class="Normal-1 para-style-override-9">“Çobandan on adım mesafede Eli durdu:</p>
				<p class="Normal-1 para-style-override-9">– Merhaba, çoban, biz iyi adamlarız.</p>
				<p class="Normal-1 para-style-override-9">– Hoş geldiniz, yolcular, niyetiniz de sözleriniz gibi iyi olsun.</p>
				<p class="Normal-1 para-style-override-9">– Niyetimizi söyleyelim; sen bu sürünün sahibi misin yoksa uşağı mı?</p>
				<p class="Normal-1 para-style-override-9"><span xml:lang="de-DE">– Ben irademin sahibiyim. Bu sürü, beni hür yaşatır.</span></p>
				<p class="Normal-1 para-style-override-9"><span xml:lang="de-DE">– Öyleyse söyle bakalım, dört sağlam adamın karnını doyuracak bir kuzuya kaç </span><span class="char-style-override-4" xml:lang="de-DE">sfanz</span><span xml:lang="de-DE"> verelim?</span></p>
				<p class="Normal-1 para-style-override-9"><span xml:lang="de-DE">– Ahbaplar, sfanzlar insanı namuslu yapmaz. Seçin istediğiniz. Mademki karın doyurmak içindir, derisi çirkin olanı alın. Ve bana içinizden teşekkür ederek afiyetle yiyin.</span></p>
				<p class="Normal-1 para-style-override-9"><span xml:lang="de-DE">“Kuzu Eli‘nin koltuğu altında olarak Kozma ile Floriçika‘nın yanlarına döndüğümüz zaman güneş gök kubbede yolunun dörtte birinden ziyadesini almıştı. Onlar bir çadır kurmuşlar, sessizce gölgede yatıyorlardı. Yükleri alınmış olan atlar otluyorlardı. Pıhtılaşmış kan lekeleri üstüne yeşil sinekler konmuştu. Eli bu kanların üstüne toprak attı, sonra çok uzağa, böğürtlenler arasına gitti ve oradan geç vakit, kızarmış, kül ve odun yanaklarıyla baştanbaşa kirlenmiş kuzu ile döndü.</span></p>
				<p class="Normal-1 para-style-override-9"><span xml:lang="de-DE">“Artık ekmeğimiz kalmamıştı. Ancak yarım ploska da şarap vardı. Eli, yere bir örtü serdi ve kuzuyu parçaladı. Acıktığı belli olan Floriçika yaklaşıp yere bağdaş kurdu.</span></p>
				<p class="Normal-1 para-style-override-9"><span xml:lang="de-DE">“Kozma da bağdaş urdu, ama isteksiz ve dalgın bir tavırla, aklı başka yerdeydi: o bizim aramızda değildi. Eli onu dalgınlıktan kurtardı.</span></p>
				<p class="Normal-1 para-style-override-9"><span xml:lang="de-DE">“Başını açtı, uzun yüzü imanla dolu olarak, dedi ki:</span></p>
				<p class="Normal-1 para-style-override-9"><span xml:lang="de-DE">– Dostlar, insan eliyle yapılmamış olan kanunlara boyun eğelim...</span></p>
				<p class="Normal-1 para-style-override-9"><span xml:lang="de-DE">“Kozma söylendi:</span></p>
				<p class="Normal-1 para-style-override-9"><span xml:lang="de-DE">– Ben boyun eğmem!</span></p>
				<p class="Normal-1 para-style-override-9"><span xml:lang="de-DE">– ... Ve bunları sarsılmaz kanunlar diye kabul edelim...</span></p>
				<p class="Normal-1 para-style-override-9">– ... Ben bir şey kabul etmem!</p>
				<p class="Normal-1 para-style-override-9">“Eli şaşaladı. Pek sabırlı olduğu için, Kozma‘yı daha çok sinirlendirmek istemedi ve yemeğe başladı. Ama biz hepimiz yemeği bitirmiştik ki Kozma ağzına daha üç lokma koymamış ve üç kere içmemişti. Herkesten önce bundan kendisi kaygılandı:</p>
				<p class="Normal-1 para-style-override-9">– Eli kardeş, ben <span class="char-style-override-4">ölüm yılıma girdim</span>... Kendimi bildim bileli, hiçbir zaman kızgınlık iştahımı kesmemişti. Eli kardeş, sen ne dersin buna?</p>
				<p class="Normal-1 para-style-override-9">“Eli bir müddet gözlerini onun gözlerinden ayırmadı:</p>
				<p class="Normal-1 para-style-override-9"><span xml:lang="de-DE">– Bade Kozma, şunu derim ki sen öleceksin...</span></p>
				<p class="Normal-1 para-style-override-9"><span xml:lang="de-DE">Bade; kendinden büyüğe hitap için kullanılan halk tabiri.</span></p>
				<p class="Normal-1 para-style-override-9"><span xml:lang="de-DE">“Bu sefer de Kozma şaşakaldı, ama yerinden hopladı:</span></p>
				<p class="Normal-1 para-style-override-9"><span xml:lang="de-DE">– Değil mi, Eli, öleceğim ben? Beni Floriçika öldürecek!..</span></p>
				<p class="Normal-1 para-style-override-9"><span xml:lang="de-DE">“Kadın itiraz etti:</span></p>
				<p class="Normal-1 para-style-override-9"><span xml:lang="de-DE">– Ama, ben seni seviyorum, Kozma! Ben daima seni sevdim.</span></p>
				<p class="Normal-1 para-style-override-9"><span xml:lang="de-DE">“Kozma tekrarladı:</span></p>
				<p class="Normal-1 para-style-override-9"><span xml:lang="de-DE">– Beni her zaman sevdin... Ama bana kabahatli olarak geldin!..</span></p>
				<p class="Normal-1 para-style-override-9"><span xml:lang="de-DE">– Sana masum olarak gelenleri ne yaptın Kozma?</span></p>
				<p class="Normal-1 para-style-override-9"><span xml:lang="de-DE">– Ertesi günü unuttum, ama bu benim işim değil Allahın işi: erkeğin yaptığı haksızlıkları açıklamak ona düşer, çünkü ona doymak bilmeyen torbayı ve daima el sürülmemiş kaynaklardan susuzluğunu gidermek arzusunu vermiş olan odur.</span></p>
				<p class="Normal-1 para-style-override-9"><span xml:lang="de-DE">“Eli gözlerini açarak söze karıştı:</span></p>
				<p class="Normal-1 para-style-override-9"><span xml:lang="de-DE">– Doğru, Kozma!.. Allah adilse, bu işten utanç duymalı. Seni deliliğinle, olduğu gibi kabul ediyorum. Eğer, seni ölümden kurtarmak için, hatta bize layık olmayan bir intikam kâfi gelirse, derhal sana yardıma hazırım. Söyle bana, kime kızgınsın?</span></p>
				<p class="Normal-1 para-style-override-9"><span xml:lang="de-DE">– Allaha!.. Bütün dünyaya!</span></p>
				<p class="Normal-1 para-style-override-9"><span xml:lang="de-DE">– Fakat Allahla veya dünyayla çarpışamayız! Floriçika yüzünden bu derde uğramış olsan da onun bunda hiçbir etkisi yoktur.</span></p>
				<p class="Normal-1 para-style-override-9"><span xml:lang="de-DE">“Floriçika sızlandı:</span></p>
				<p class="Normal-1 para-style-override-9"><span xml:lang="de-DE">– Ben Kozma’ya hiçbir kötülük etmedim. Başkalarına evet, ettim, mesela sizin diri diri yaktığınız Arhont Samurakis’e...</span></p>
				<p class="Normal-1 para-style-override-9"><span xml:lang="de-DE">“Kozma dişlerini gıcırdattı:</span></p>
				<p class="Normal-1 para-style-override-9"><span xml:lang="de-DE">– İsabet oldu!..</span></p>
				<p class="Normal-1 para-style-override-9"><span xml:lang="fr-FR">– Sonra Silistre paşasına...</span></p>
				<p class="Normal-1 para-style-override-9"><span xml:lang="fr-FR">– Silistre paşasına mı? </span><span xml:lang="de-DE">O da mı seni kirletti? Bense hemen gidip onun kulaklarını yiyeceğime burada oturup kuzu yiyorum.</span></p>
				<p class="Normal-1 para-style-override-9"><span xml:lang="de-DE">«Bu sözler üzerine Kozma ayağa fırladı ve o zaman dimağımı şimşek gibi aydınlatan bir şey oldu.</span></p>
				<p class="Normal-1 para-style-override-9"><span xml:lang="de-DE">«Hepimiz ayaktaydık. Yüzü sapsarı olan Kozma gelip bir elini omuzuma koydu ve dedi ki:</span></p>
				<p class="Normal-1 para-style-override-9"><span xml:lang="de-DE">– Jeremi, dertliyim, bana hakaret ettiler; bütün servetini kaybedip mahvolmuş bir adam gibi acılar içinde kıvranıyorum. Mert misin? Aşağılık bir hareket için Eli gibi sen de bana yardım etmek ister misin? Bu hareket aşağılıktır, çocuğum, ama belki benim içimi açacaktır. Silistre paşasının boğazına erimiş kurşun akıtmak istiyorum! Bana yardıma gel! Sen benim oğlumsun, hayatını ve hürriyetini bana borçlusun.</span></p>
				<p class="Normal-1 para-style-override-9"><span xml:lang="de-DE">«O zaman Floriçika dişi bir kaplan gibi aramıza atıldı ve şiddetle ikimizi birbirimizden ayırdı. Gözleri dışarı fırlamış:</span></p>
				<p class="Normal-1 para-style-override-9"><span xml:lang="de-DE">– Yalan! diye haykırdı. Yalan! O hayatını ve hürriyetini bana borçludur! O bir serap mahsulüdür ve hayatını bir ideal uğrunda feda etmelidir: ben onun anasıyım!</span></p>
				<p class="Normal-1 para-style-override-9"><span xml:lang="de-DE">«Aynı kurşunla vurulmuş gibi her üçümüz birden, bir sıçrayışta geriledik, Floriçika ise bir cellat gibi dimdik duruyordu.</span></p>
				<p class="Normal-1 para-style-override-9"><span xml:lang="de-DE">«Kozma, elini yüzünde dolaştırarak hararetle sordu:</span></p>
				<p class="Normal-1 para-style-override-9"><span xml:lang="de-DE">– Kimsin sen, esrarlı kadın? Sakın, çam ormanındaki küçük </span><span class="char-style-override-4" xml:lang="de-DE">çobanitza</span><span xml:lang="de-DE"> olmayasın?.. Kollarında bir yavruyla ortaya çıkan ve çocuğu yolumun üstüne bırakarak kaybolan kadın sen misin?</span></p>
				<p class="Normal-1 para-style-override-9"><span xml:lang="de-DE">“Floriçika kollarını göğsünde kavuşturdu ve gözyaşlarıyla ıslanmış bir sesle cevap verdi. Bu sözler yüreğini parçaladı ve bana, Arhont‘un konağında kulübeme geldiği zamanı hatırlattı:</span></p>
				<p class="Normal-1 para-style-override-9"><span xml:lang="de-DE">– Ben tam saadeti aramış olanım, açık gözlerini güneşe dikerek hayale dalmak isterken gözlerini yakmış olanım! Kozma, sen bir hayal gecesinde benim bir anlık güneşim oldun. Ormandan beri ben hayli yol aldım, çilemi doldurdum ve sana her zamankinden daha pak olarak dönüyorum: Artık ben </span><span class="char-style-override-4" xml:lang="de-DE">tam saadeti</span><span xml:lang="de-DE"> kendime hasretmek istemiyorum. Yazık ki, sen benim geçtiğim yoldan geçmedin, acıma nedir, bilmiyorsun. Adaletsizlik ancak ucu sana dokunduğu zaman seni isyan ettiriyor ve bir arzunu yerine getirmek için dünyayı alt üst etmeye hazırsın. Ama Kozma, sana gene benim tanrım olduğunu ispat edeceğim: adi bir intikamın yüreğini kemiren kinden seni kurtaracağını umuyorsun, zincirler kırmak için yaratılmış ellerine utanılacak bir kan lekesi sürmek istiyorsun; üstelik körpe yüreği ancak haklı isyanların velvelesini duyması gereken Jeremi‘yi iğrenç bir kanlı katil yapmak istiyorsun, pekâlâ, sizi Silistre paşasının yanına götürmeye hazırım, yalnız şu şartla ki bana itaat edeceksin; bana itaat yemini et!</span></p>
				<p class="Normal-1 para-style-override-9"><span xml:lang="de-DE">– İtaat mı? diye haykırdı Kozma ve başını eğerek, evet, Floriçika, ben ki kendi irademden başka hiç kimseye itaat etmedim, sana itaat edeceğim, ama bu da bana “ölüm yılına” girdiğimi ispat ediyor. İtaat ettiğine göre Kozma artık Kozma değildir.</span></p>
				<p class="Normal-1 para-style-override-9"/>
				<p class="Normal-1 para-style-override-10"><span xml:lang="de-DE">	*</span></p>
				<p class="Normal-1 para-style-override-9"/>
				<p class="Normal-1 para-style-override-9"><span xml:lang="de-DE">“Kadının etekliği altında dünyanın yaratılışına hâkim olan erardan bir şeyler gizli olmalıdır.”</span></p>
				<p class="Normal-1 para-style-override-9"><span xml:lang="de-DE">“Floriçika‘nın Kozma‘nın yanında at oynattığını gördüğüm zaman bu düşünce aklıma geldi. Eli ile ben, yakından onları takip ediyorduk. Floriçika hayvana erkek gibi bacaklarını ayırarak binmişti. Geniş etekliği erkek eyer üzerinde onu hiç rahatsız etmiyordu. Fakat ham ipekten çoraplarla örtülü bacakları dizlerine kadar görünüyordu. Hayattan iğrenmiş bir dindarın bile aklını çelebilecek bacaklar. Kolsuz sıkı yeleği içinde rahat ve dik duran bedeni, hayvan yürüdükçe denklik ve zarafetle sallanıyor, başı bir vidaya bağlıymış gibi, ovanın sonsuzluğunu süzerek her yana çevriliyordu. O zaman, kendisine itaat vadetmiş olduğumuz düşünerek bize hâkim olan bu iradenin nerede saklı olduğunu kendi kendime sordum: Bu tuhaf küçük başta mı, yoksa atının bütün sırtını örten esrarlı etekliği içinde mi?</span></p>
				<p class="Normal-1 para-style-override-9"><span xml:lang="de-DE">“Onun yanında, artık kumandayı elden kaçırmış olan Kozma‘nın ağır kitlesi cansız gibi görünüyordu. Eli... O bir şey kaybetmemiş, bir şey de kazanmamıştı. Ama ansızın Kozma‘nın iradesine ve Eli‘nin aklına sahip oluveren bu kadın ne de olsa acayip bir şeydi.</span></p>
				<p class="Normal-1 para-style-override-9"><span xml:lang="de-DE">“Bu kadın benim anam olduğunu söylüyordu! Kozma da babam olduğunu söylüyordu! İkisi şimdi pek iyi anlamadığım bir şeyi halletmeye gidiyorlardı: Silistre paşasından, Floriçika‘yı, Kozma‘dan önce mi, yoksa sonra mı bilmiyorum, sevmiş olmanın hesabını istemeye gidiyorlardı! Paşanın kabahati ne idi? Kozma‘nın hakkı neredeydi? Neden arkadaşlarımızı kaygı içinde bekliyorduk.</span></p>
				<p class="Normal-1 para-style-override-9"><span xml:lang="de-DE">“Ne muammalı şeyler!</span></p>
				<p class="Normal-1 para-style-override-9"><span xml:lang="de-DE">“Kozma‘nın emri altında olduğunu öğrendiğimden beri artık endişede değildim, çünkü beni korkutmaya başlamıştı. Eli de memnun görünüyordu. Bu yüzden herhalde seferimiz pek facialı olmayacaktı, bir Arhont‘un tadını tattıktan sonra, gerçek bir paşayı tanıyacağımı düşünerek seviniyordum.</span></p>
				<p class="Normal-1 para-style-override-9"><span xml:lang="de-DE">“Silistre‘ye gitmek için Tuna‘yı sal üstünde geçmek lazımdı. Floriçika küçük bir patikayı takip edeceğine, atları büyük yola çevirdi ve bu yolun tehlikeli olduğu hakkında Kozma‘nın düşüncesine cevaben eteklikli kumandanımız omuz silkti:</span></p>
				<p class="Normal-1 para-style-override-9"><span xml:lang="de-DE">“– Daha gizli bir yoldan gitmek akıllıca ve ihtiyatlıca bir hareket olur; ama, bu açık ovada, bir fersah mesafeden bir tarla sıçanının bıyıklarını temizlediğini görmek mümkün iken, patikadan gitmek deve kuşu gibi saklanmak ve devriyelerin dikkatini üstümüze çekmek olur. Şu halde, kendilerini lekesiz sanan insanların yolunu açıkça tutmak ve bazen harikalar yaratan o ‚bir gram talihe‘ güvenmek yeğdir. Bunun hikâyesini biliyor musunuz?</span></p>
				<p class="Normal-1 para-style-override-9"><span xml:lang="de-DE">“Bilmiyorduk.</span></p>
				<p class="Normal-1 para-style-override-9"><span xml:lang="de-DE">“– Okula gitmemiş olduğunuz belli, dedi. Size bu hikâyeyi anlatayım. İki adam birlikte bir kır yolunda gidiyorlardı. Biri ‚bir ton akla‘, öteki ‚bir gram talihe‘ sahipti. Yaz gecesi onları iki köy arasında bastırınca, açık havada yatmaya karar verdiler. Fazla düşünmeden ‚bir gram talihi‘ olan adam başını kebesine sardı ve kendini yolun ortasına attı. ‚Bir ton aklı‘ olan adam düşündü: </span><span class="char-style-override-4" xml:lang="de-DE">Bir araba geçip beni ezebilir</span><span xml:lang="de-DE">. Ve yolun kenarında bir tarlanın çimeni üzerine yattı. Gece geç vakit iki atlı bir fayton geçti. Yolun ortasındaki kara lekeye yaklaşınca, hayvanlar ürktüler, yana doğru hamle ettiler ve tarlada uyuyanı ezdiler. Rumen aynen ‚bir </span><span class="char-style-override-4" xml:lang="de-DE">gram</span><span xml:lang="de-DE"> talih bir </span><span class="char-style-override-4" xml:lang="de-DE">ton</span><span xml:lang="de-DE"> akıldan yeğdir‘ der. Eğer talih bize yar olmazsa, o zaman iş her zamanki gibi tüfeklerimizin kurşunuyla atlarımızın bacaklarına kalır.</span></p>
				<p class="Normal-1 para-style-override-9"><span xml:lang="de-DE">“Çok şükür, ne </span><span class="char-style-override-4" xml:lang="de-DE">grama</span><span xml:lang="de-DE">, ne de </span><span class="char-style-override-4" xml:lang="de-DE">tona</span><span xml:lang="de-DE"> ihtiyaç hasıl oldu ve başımıza bir şey gelmedi, ama bu derece uygunsuz bir yerde kalabalık devriyelerle başımızı derde sokabilecek bir hadiseye çok canım sıkıldı. Hem de ne için, Yarabbi? Kozma‘yı hepimiz seviyorduk: Şimdi o paşadan ne başının belasını arıyordu?</span></p>
				<p class="Normal-1 para-style-override-9"><span xml:lang="de-DE">“Eli‘den bunu sordum. Bana şu cevabı verdi:</span></p>
				<p class="Normal-1 para-style-override-9"><span xml:lang="de-DE">“Kozma ‚ölüm yılına‘ girdi. Güneşten tersine yürümesini ve yaptığını bozmasını istemek niyetinde. Böyle şey olmaz. Kozma ölecek. Ama biz ondan hiçbir şey esirgememeliyiz, hatta bir çılgınlık uğruna canlarımızı tehlikeye koysak bile, çünkü Jeremi, iyi bil ki: Çılgınlık hayatta akıllılıktan daha büyük bir yer tutar.</span></p>
				<p class="Normal-1 para-style-override-9"><span xml:lang="de-DE">“Eli‘nin cevabından hiç de mennun olmadım ve devriyelerle karşılaşmak mümkün olduğuna göre, gerçek bir paşa görmek düşüncesi bile beni artık memnun etmez oldu. Bir esaretten yeni kurtulmuştum, belki Tuna‘nın öbür kıyısında beni bir başka esaret bekliyordu; belki de ölüm.</span></p>
				<p class="Normal-1 para-style-override-9"><span xml:lang="de-DE">“Surat asmaya başladım. Kozma, çok geçmeden bunu fark etti, sebebini tahmin etti ve cesurca, kahramanca bir harekette bulundu; atını durdurarak bana yaklaştı ve kanımı donduran bir sükûnetle, dedi ki:</span></p>
				<p class="Normal-1 para-style-override-9"><span xml:lang="de-DE">“– Daha dün gece büyük saadetlerde de, büyük felaketlerde de yalnız kaldığımızı ve kimsenin bizi takip etmediğini sana anlatmıştım. Görüyorsun ki, haklı imişim: İşte en büyük felaket içindeyim ve işte yalnızım. Pekâlâ, dostlarım, çılgınlığımda beni takibe kimseyi zorlamıyorum. Üçünüz de gidip arkadaşlara katılın; Eli, yolu bilir. Ben... Felaketimin beni sürüklediği yere yalnız atım, iki tüfeğim, dört tabancam, yatağanım, gömleğim ve kaderimle tek başıma gideceğim...</span></p>
				<p class="Normal-1 para-style-override-9"><span xml:lang="de-DE">“Devam ettirmedim. Boynuna atıldım ve öptüm. Hararetli kucaklayışımı ve kendisine sadakatlarını temin eden ötekilerin sözlerini kayıtsız ve soğuk karşıladı. Fakat bizden ayrılmadı. Yolumuza devam ettik.</span></p>
				<p class="Normal-1 para-style-override-9"><span xml:lang="de-DE">“Yaylanın kenarına yaklaşınca, ansızın ta uzakta, ta aşağıda, hür adamın dostu, kurşuni, yoğun, yalın Tuna gözlerimize göründü.</span></p>
				<p class="Normal-1 para-style-override-9"><span xml:lang="de-DE">“Tuna‘yı görünce Kozma, özengilerine basarak doğruldu ve hemen erkekçe ve makamlı, ama acıdan kırılmış bir sesle, şu </span><span class="char-style-override-4" xml:lang="de-DE">hayduk</span><span xml:lang="de-DE"> türküsünü söyledi:</span></p>
				<p class="Normal-1 para-style-override-9"/>
				<p class="Normal-1 para-style-override-12"><span xml:lang="de-DE">	</span><span class="char-style-override-4" xml:lang="de-DE">Salını yanaştır, tahsildar!</span></p>
				<p class="Normal-1 para-style-override-9"><span xml:lang="de-DE">	</span><span class="char-style-override-4" xml:lang="de-DE">Şu servetten çürümüş</span></p>
				<p class="Normal-1 para-style-override-9"><span xml:lang="de-DE">	</span><span class="char-style-override-4" xml:lang="de-DE">Gospodar</span><span xml:lang="de-DE">ın</span><span class="char-style-override-4" xml:lang="de-DE"> yanına geçeyim.</span></p>
				<p class="Normal-1 para-style-override-9"><span xml:lang="de-DE">	</span><span class="char-style-override-4" xml:lang="de-DE">O guguk kuşu gibi yalnızdır:</span></p>
				<p class="Normal-1 para-style-override-9"><span xml:lang="de-DE">	</span><span class="char-style-override-4" xml:lang="de-DE">Ağan genç ve hayduktur.</span></p>
				<p class="Normal-1 para-style-override-9"><span xml:lang="de-DE">	</span><span class="char-style-override-4" xml:lang="de-DE">Salını biraz akıntıya doğru çek,</span></p>
				<p class="Normal-1 para-style-override-11"><span xml:lang="de-DE">	</span><span class="char-style-override-4" xml:lang="de-DE">Yoksa böğrüne kurşunu yersin!</span></p>
				<p class="Normal-1 para-style-override-9"/>
				<p class="Normal-1 para-style-override-9"><span xml:lang="de-DE">Gospodar: Zengin emlak sahibi.</span></p>
				<p class="Normal-1 para-style-override-9"><span xml:lang="de-DE">......................................</span></p>
				<p class="Normal-1 para-style-override-9"><span xml:lang="de-DE">“Türküyü daha yeni bitirmişti ki, bir vadiciğin gölgesinden bir yaylı çıktı ve bizim indiğimiz bayırı tırmanmaya başladı. Telaş ettik, fakat derhal farkına vardık ki, yaylayı bir adam idare ediyordu, memleket eşrafından biri; garplılar gibi giyinmişti: Silindir şapkası ucuna kravat bağlanmış yüksek kolalı yaka, külot, redingot ve çizmeler. Bıyıkları kazınmıştı ve favorileri vardı.</span></p>
				<p class="Normal-1 para-style-override-9"><span xml:lang="de-DE">“Floriçika dedi ki:</span></p>
				<p class="Normal-1 para-style-override-9"><span xml:lang="de-DE">“– Merak etmeyin, onu tanırım, bir ahbaptır...</span></p>
				<p class="Normal-1 para-style-override-9"><span xml:lang="de-DE">“Kozma hopladı:</span></p>
				<p class="Normal-1 para-style-override-9"><span xml:lang="de-DE">“– Nasıl? Bu korkuluk, senin ahbabın mı?</span></p>
				<p class="Normal-1 para-style-override-9"><span xml:lang="de-DE">“Asılzade yaklaştı, çok uzaktan şapkasını çıkardı, durdu ve kibar bir Rumence ile Floriçika‘yı selamladı:</span></p>
				<p class="Normal-1 para-style-override-9"><span xml:lang="de-DE">“–</span><span class="char-style-override-4" xml:lang="de-DE">Jupanitza</span><span xml:lang="de-DE">, Floriçika‘ya en saygılı tazimlerimi sunarım.</span></p>
				<p class="Normal-1 para-style-override-9"><span xml:lang="de-DE">“Floriçika, elini uzatınca adamcağız eli öptü. Kozma bunu görünce mahmuzlarını atının böğrüne öyle bir saplayış sapladı ki, hayvan dimdik şahlandı.</span></p>
				<p class="Normal-1 para-style-override-9"><span xml:lang="de-DE">“– İstanbul‘dan döneli çok oldu mu? Çok hasretinizi çektik!</span></p>
				<p class="Normal-1 para-style-override-9"><span xml:lang="de-DE">“– Ya! dedi; kadından mahrum muydunuz?</span></p>
				<p class="Normal-1 para-style-override-9"><span xml:lang="de-DE">“– Kadından mı? Hayır, hayır, ama </span><span class="char-style-override-4" xml:lang="de-DE">zeki kadından</span><span xml:lang="de-DE">.</span></p>
				<p class="Normal-1 para-style-override-9"><span xml:lang="de-DE">“Sonra, bize yukarıdan bir baktı ve sordu:</span></p>
				<p class="Normal-1 para-style-override-9"><span xml:lang="de-DE">“– Bu yanınızdakiler de kim?</span></p>
				<p class="Normal-1 para-style-override-9"><span xml:lang="de-DE">“– Beni kollamaları için tuttuğum orman bekçileri.</span></p>
				<p class="Normal-1 para-style-override-9"><span xml:lang="de-DE">“– Hım!.. Hayduda benziyorlar!</span></p>
				<p class="Normal-1 para-style-override-9"><span xml:lang="de-DE">“– Vallahi, orman bekçileri de, tıpkı haydutlar gibi sakallıdırlar, silah taşırlar ve nadiren yıkanırlar.</span></p>
				<p class="Normal-1 para-style-override-9"><span xml:lang="de-DE">“– Haydut dedik de hatırıma geldi, hayduk Kozma‘nın memlekette yaptığı kötülükleri işittiniz mi? Pek üzücü bir hal, ama bizimkilerin de kabahati var, halkı soymayı katlanılmaz bir dereceye vardılar.</span></p>
				<p class="Normal-1 para-style-override-9"><span xml:lang="de-DE">“Bunun üzerine, tekrar Floriçika‘nın elini öptü, yerlere kadar eğilerek onu selamladı; ve adi adımla hayvanı sürdü.</span></p>
				<p class="Normal-1 para-style-override-9"><span xml:lang="de-DE">“Fakat Kozma yoluna devam etmedi. O zaman farkına vardık ki, bu konuşma arasında bıyığının bir tarafını dudağı hizasına kadar kemirmişti. Hiç kıpırdamıyordu. Beriki elli adım kadar uzaklaşınca, kaşla göz arasında tüfeğini omuzladı ve onu arkadan vurdu. Adam yere yığıldı; araba tarlalar arasında yoluna devam etti.</span></p>
				<p class="Normal-1 para-style-override-9"><span xml:lang="de-DE">“Kozma söylendi:</span></p>
				<p class="Normal-1 para-style-override-9"><span xml:lang="de-DE">“– Çirkef, bir daha </span><span class="char-style-override-4" xml:lang="de-DE">nadiren yıkanan adamların</span><span xml:lang="de-DE"> yanındaki kadınların elini öpmemeyi öğren.</span></p>
				<p class="Normal-1 para-style-override-9"><span xml:lang="de-DE">“Floriçika‘ya dönerek:</span></p>
				<p class="Normal-1 para-style-override-9"><span xml:lang="de-DE">“– Bu korkulukla da mı yattın? Hay Allah kahretsin! İstanbul‘a gidip hepsini aramak ve öldürmek gerekecekse vay başıma gelenler!</span></p>
				<p class="Normal-1 para-style-override-9"><span xml:lang="de-DE">“Sonra bana döndü:</span></p>
				<p class="Normal-1 para-style-override-9"><span xml:lang="de-DE">“– Git Jeremi: Gebermemişse tabancayla işini bitir.</span></p>
				<p class="Normal-1 para-style-override-9"><span xml:lang="de-DE">“Gittim ve döndüm: Herif kafası patlayarak ölmüştü.</span></p>
				<p class="Normal-1 para-style-override-9"><span xml:lang="de-DE">“Floriçika dedi ki:</span></p>
				<p class="Normal-1 para-style-override-9"><span xml:lang="de-DE">“– Seni gene seviyorum ama, artık saymıyorum, Kozma: Bana itaat vadettin, halbuki...</span></p>
				<p class="Normal-1 para-style-override-9"><span xml:lang="de-DE">“– Halbuki, alışkın olmadığımdan unuttum...</span></p>
				<p class="Normal-1 para-style-override-9"><span xml:lang="de-DE">“– Ama tanıdığım adamların en iyisini öldürdüm, onun yalnız bir kusuru vardı: Zengin yaratılmış olmak ve devrinin bütün zenginleri gibi, insanları bizzat Allahın eşitsiz yaratmış olduğuna inanmak. Fakat ötekilerin tersine, kendi topraklarında köleliği kaldırmış ve hastaneler yaptırmıştı...</span></p>
				<p class="Normal-1 para-style-override-9"><span xml:lang="de-DE">“Kozma sinirli bir halde sözünü kesti:</span></p>
				<p class="Normal-1 para-style-override-9"><span xml:lang="de-DE">“– Evet, adamın derisini yüzüp ona bir gömlek hediye etmiş... Daha sonra... Vız gelir bana?.. Beni kaygılandıran bu değil...</span></p>
				<p class="Normal-1 para-style-override-9"><span xml:lang="de-DE">“Uzun ve acı bir sükûttan sonra:</span></p>
				<p class="Normal-1 para-style-override-9"><span xml:lang="de-DE">“–... Silistre paşasına gidemeyiz: Onu senin tek aşığın sanarak cezalandırmayı düşünüyordum. Halbuki, senin aşıkların düzinelerle imiş, hem de İstanbul‘a varıncaya kadar. O halde: </span><span class="char-style-override-4" xml:lang="de-DE">Tut körü çıkar gözünü</span><span xml:lang="de-DE"> hayır. Konak yerine dönmeyi tercih ederim. Orada bakarız... Yani, bakacak bir şeyimiz yok, orada şu nefesimi tıkayan düğümün keyfine tabi olurum.</span></p>
				<p class="Normal-1 para-style-override-9"/>
				<p class="Normal-1 para-style-override-10"><span xml:lang="de-DE">	*</span></p>
				<p class="Normal-1 para-style-override-9"><span xml:lang="de-DE">Biz, tut keli perçeminden, deriz. (Çev.)</span></p>
				<p class="Normal-1 para-style-override-9"/>
				<p class="Normal-1 para-style-override-9"><span xml:lang="de-DE">“Akşam sular kararırken, oraya vardık ve Kozma‘yı da, onun ‚nefesini tıkayan düğümü‘ de, ona karşı duyduğum kızgınlığı da unutarak insan eliyle henüz aşağılanmamış bir tabiatın kucağına çılgınca kendimi attım. Burada fıçılar kadar geniş yaşlı söğütler vardı ki, kovukları ayakta duran iki adamı alacak büyüklükteydi. Tuna‘nın cömert ve doğurgan damarları olan yüzlerce küçük dere, her yöne akıyor, onlarca kilometre mesafede, kimsenin sahip çıkmadığı, usareyle dolu su bitkilerinin can attığı bataklık bir araziye bereket getiriyordu. Balıklar, kuşlar ve böcekler, kurtlarla tilkilerle rağmen sükûn içinde yaşıyor, var olmanın zevkini duyuyor ve Yaradan‘ın eserine hürmet ediyorlardı.</span></p>
				<p class="Normal-1 para-style-override-9"><span xml:lang="de-DE">“Yalnız o, yeryüzünde yaşayan hayvanların en yırtıcısı olan insan, geçtiği her yere ölüm, sefalet, kölelik tohumlarını eker, o yerlerdeki, küçük bir gayret sarf edilse, çok daha az cinayet ve bunca zevk ve saadet bizi beklerdi.</span></p>
				<p class="Normal-1 para-style-override-9"><span xml:lang="de-DE">“Ben, arkadaşlarımızı biraz daha yaşlı buldum, onlar beni büyümüş ve güzelleşmiş buldular.</span></p>
				<p class="Normal-1 para-style-override-9"><span xml:lang="de-DE">“Ayakla altı saat mesafede geniş ve ıssız bir adanın ortasında, son meskenlerden uzakta, küçük bir köy kurmuşlardı; nöbetçilerden geldiğimiz haber alınca, on tüfeğin birden üç el ateşiyle bizi selamladılar ve haykırdılar:</span></p>
				<p class="Normal-1 para-style-override-9"><span xml:lang="de-DE">“– Yaşasın kahraman reisimiz ve güzel eşi! Yaşasın ölmüş sandığımız akıllı Eli, yiğit Jeremi!</span></p>
				<p class="Normal-1 para-style-override-9"><span xml:lang="de-DE">“Bu, beni biraz güldürdü, çünkü bu nümayiş, daha samimi olmasına rağmen, Arhont‘un Floriçika ile birlikte İstanbul‘dan dönüşünde konakta yapılan nümayişe tıpkı tıpkısına benziyordu. Şöyle düşündüm:</span></p>
				<p class="Normal-1 para-style-override-9"><span xml:lang="de-DE">“– Hür veya köle, insanlar aşağı yukarı aynı itiyat ve hisleri taşıyorlar. Şeytan götürsün hepsini!</span></p>
				<p class="Normal-1 para-style-override-9"><span xml:lang="de-DE">“Ve hemen bir buzağı gibi koşmaya ve çılgınlıklar yapmaya başladım. Hakkım da vardı ya!</span></p>
				<p class="Normal-1 para-style-override-9"><span xml:lang="de-DE">“Biraz yükseltilmiş ve temizlenmiş bir meydan sağlamca yere tespit edilmiş çadırlarla doluydu, bu çadırların her birinde saz ve ottan yapılmış yalnız birer yatak ve birer örtü vardı. Bütün öbür eşyalar, silahlar da dahil olduğu halde, söğütlerin koyuklarına dolaba asılır gibi asılmıştı. Her kaçakçının bir kovuğu vardı.</span></p>
				<p class="Normal-1 para-style-override-9"><span xml:lang="de-DE">“Kadınların da hemen hemen hepsinin birer kovuğu vardı, bu genç ve hoppa kadınlar yalınayak ve her yanları sivrisinek ısırıkları içinde, fıkırdaşıp duruyorlardı.</span></p>
				<p class="Normal-1 para-style-override-9"><span xml:lang="de-DE">“Yemek zamanı yaklaştığından, küçük bir kışlanın mutfağında görülen faaliyete benzer bir şekilde çabalıyorlardı. Çırpıştırma ocak çengellerine asılmış kazanlarda güzel bir mısır unu kokusu yayan </span><span class="char-style-override-4" xml:lang="de-DE">mamaliga</span><span xml:lang="de-DE"> kaynıyor ve içinden </span><span class="char-style-override-4" xml:lang="de-DE">terciu</span><span xml:lang="de-DE"> ahçı kadınların ayaklarına yakıcı damlalar halinde sıçrıyordu. Başka kazanlarda soğan, maydanoz, dereotu, yabani kerevizle turna balığı çorbası hazırlanıyor, öte yanda kızgın ateşin üstünde, kırmızı bibere bulanmış on kiloluk sazanlar, </span><span class="char-style-override-4" xml:lang="de-DE">protzap</span><span xml:lang="de-DE">ları üstünde hâlâ çırpınıyorlardı. Sarımsak, soğan ve pastırma ile doldurulmuş on kadar yabani ördek ve kaz da kızarıyordu. Bu etlerin etrafa yaydığı koku o derece iştah verici idi ki, kurtlar bile gıpta ile uluyorlardı.</span></p>
				<p class="Normal-1 para-style-override-9"><span xml:lang="de-DE">Suda haşlanmış mısır unu ekmeği.</span></p>
				<p class="Normal-1 para-style-override-9"><span xml:lang="de-DE">Bu haşlamanın koyu suyu.</span></p>
				<p class="Normal-1 para-style-override-9"><span xml:lang="de-DE">Eğri olarak yere saplanan odundan şiş.</span></p>
				<p class="Normal-1 para-style-override-9"><span xml:lang="de-DE">“Fakat altmış boğazı doyuracak olan bu yiyecekler için içecek de lazımdı, hem malümdur ki, bataklık suları ‚karında kurbağacıkların doğmasına sebep olur.‘ İşte o içecek de vardı, hem de nasıl!</span></p>
				<p class="Normal-1 para-style-override-9"><span xml:lang="de-DE">“Serin tutsun diye nemli bir saz yığını altına gömülmüş yüz </span><span class="char-style-override-4" xml:lang="de-DE">vadra</span><span xml:lang="de-DE">lık ‚damak çatlatan‘ cinsinden bir şarap fıçısı tanrısal bir mihraba benziyor, bu mihrabın yanında ise garp başka bir surette bir mihrap sandığına benzeyen, yirmi </span><span class="char-style-override-4" xml:lang="de-DE">modra</span><span xml:lang="de-DE">‘lık bir başka fıçı mübarek bir </span><span class="char-style-override-4" xml:lang="de-DE">tzuyka</span><span xml:lang="de-DE">nın Ruhül-Kudüs‘ünü ihtiva ediyordu. Öyle bir </span><span class="char-style-override-4" xml:lang="de-DE">tzuyka</span><span xml:lang="de-DE"> ki, o civarda ölüler bulunsaydı bu ölüleri bile uyandırırdı.</span></p>
				<p class="Normal-1 para-style-override-9"><span xml:lang="de-DE">“Ama çok şükür, o civarda öbür dünyayı gözlerimizde canlandıracak canımızı sıkacak ölülerden eser yoktu. İçinde ölümü taşıyan Kozma bile, o akşam bunu unuttu, herkese ön ayak oldu ve reis sıfatıyla, hücum işaretini verdi.</span></p>
				<p class="Normal-1 para-style-override-9"><span xml:lang="de-DE">“At nalı şeklinde, herkes yere oturdu, her isteyen keyfine göre, gidip kendine mamaliga kesmekte ve </span><span class="char-style-override-4" xml:lang="de-DE">troaka‘sını</span><span xml:lang="de-DE"> canının istediği yemekle doldurmakta, sonra yerine dönüp çorba için bir </span><span class="char-style-override-4" xml:lang="de-DE">leoşka</span><span xml:lang="de-DE"> ve kızartmalar için de parmaklarını kullanarak dizleri üstünde yemekte serbestti. Şaraba gelince, İsa‘nın tanrısal kanının hükmettiği mihraba ardı kesilmez bir dini ziyaret halinde, kovalar boş gidip, hep dolu dönüyordu.</span></p>
				<p class="Normal-1 para-style-override-9"><span xml:lang="de-DE">Bir vadra, 15 litre.</span></p>
				<p class="Normal-1 para-style-override-9"><span xml:lang="de-DE">Erik rakısı.</span></p>
				<p class="Normal-1 para-style-override-9"><span xml:lang="de-DE">Tahta çanak.</span></p>
				<p class="Normal-1 para-style-override-9"><span xml:lang="de-DE">Tahta kaşık.</span></p>
				<p class="Normal-1 para-style-override-9"><span xml:lang="de-DE">“Yüzü ortasından yarılmış kırmızı bir karpuz gibi keyifli, Kozma –bütün öteki hazır bulunanlar gibi, tzuyka çanağı elde– söze başladı.</span></p>
				<p class="Normal-1 para-style-override-9"><span xml:lang="de-DE">“– Ahbaplar!.. Hayatla ölüm, Tanrının ıslağının iki ebedi eseridir: Burun delikleriyle yeryüzünde hayatları tutuşturan ve söndüren O‘dur. Dünyaya gelmemizi kendimiz istemedik onun için kimseye bir borcumuz yok. Yalnız bir vazifemiz var; sıhhatte olmak, sıhhatte olmak için de, üç şey yapmamız lazım; yani: İyice yemek, iyice içmek ve iyice yellenmek! Yiyip içmekten başlayalım. Sonra çadır altında yelleniriz.</span></p>
				<p class="Normal-1 para-style-override-9"><span xml:lang="de-DE">“Bu nutkun cevabı gürültülü kahkahalar oldu. Çanaklar boğazlara devrildi, tzuyka iştahaları iyice açtı, sonra ‚her ağızda kırk deli boğuşmaya başladı‘. Zamandan tasarruf için, avuçta kabaca yuvarlandıktan sonra, bileğin mahir bir hareketiyle fırlatılan mamaliga topaçları uzaktan kurşun gibi ağızlara giriyordu. Leoşkalar dudaklara değmeden boşalıyordu. Turna balığıyla kızarmış sazanlar atıştırılırken, kılçıkları yiyeni fazla işgal etti mi, o münasebetsiz lokma, derhal arka tarafa tükürülüyordu. Kovaların içinde yüzler tamamen kayboluyor ve ta boyunların şişip mosmor kesildiği görülünceye kadar oradan ayrılmıyordu. O zaman içenin tek düşüncesi şu oluyordu: İnsanın soluğu bu derece kısa ve karnındaki yer bu derece ölçülü olmasından Allaha şikâyette bulunmak. Bu ilahi beceriksizliğe bir dereceye kadar çare bulmak için, bu işte zararlı olduğuna hükmedenler çevik bir hareketle yerinden fırlıyor, yemekleri aşağı indirmek maksadıyla yerinde sıçramaya koyuluyor, sonra tekrar yemeye başlıyordu.</span></p>
				<p class="Normal-1 para-style-override-9"><span xml:lang="de-DE">“İşi kolaylaştıran çıkarmalar da vardı, ama bunlar daima isabetli olmuyordu, çünkü tam ağzın dolu bulunduğu bir sırada vukua geliyor, yemekler yukarı fırlayarak burun deliklerinden fışkırıyordu.</span></p>
				<p class="Normal-1 para-style-override-9"><span xml:lang="de-DE">“Beleşten ziyafetimizin sonuna doğru bir adam, hazım işimizi berbat etmek için ortaya çıktı. Dairenin ta öbür ucunda oturuyordu. Onun sağında oturan çetenin ikinci reisi ayağa kalktı, onu Kozma‘ya gösterdi ve dedi ki:</span></p>
				<p class="Normal-1 para-style-override-9"><span xml:lang="de-DE">“– Reis, aramızda bir yabancı bulunduğunu belki fark etmişsindir: İşte bu rahip, bir gün bizim nöbetçilerden birine gelmiş, kendisini asi, sadık ve cesur bulduğumuz için muvakkaten kabul ettik. Senin sıhhatine içmek ve kesin kabulünü dilemek istiyor.</span></p>
				<p class="Normal-1 para-style-override-9"><span xml:lang="de-DE">“O zaman orta boylu, sağlam yapılı, henüz genç bir adamın ayağa kalktığını gördük. İyi taranmış kumral sakal ve bıyığı temizlikten pırıl pırı parlayan soluk yüzünü çerçeveliyordu. Bir kavun gibi şişkin ve çıplak alnının altında açık bakışlı kül rengi iri gözleri vardı. Ayak bileklerine kadar düşen buruşuk ve yamalı cübbesi kendisine hüzünlü bir manzara veriyordu.</span></p>
				<p class="Normal-1 para-style-override-9"><span xml:lang="de-DE">“Berrak bir sesle aşağı yukarı şunları söyledi:</span></p>
				<p class="Normal-1 para-style-override-9"><span xml:lang="de-DE">“– Evet, Koza... İlkin senin sıhhatine, sonra da bütün burada bulunanların afiyetine içmek istiyorum ve senin hayduk çetene girmek istiyorum. Ama müsaadenle söyleyeyim ki, deminki sözlerin beni biraz hayal kırıklığına uğrattı. Niçin mi? Hayat ve ölüm, bir kısrağın ebedi eserleri olabilir mi? Hatta bu kısrağa bizzat Allah binse bile; hayır, böyle şey olmaz!.. Hayat ve ölüm, Allahın eseridir, bir kısrağı olduğunu kabul etse bile, kısrağın değil. Ya insana yaptığın öteki hakaret! Sence, insanın tek vazifesi yiyip içmek ve yellenmek! Bu domuzların işidir. Hayal kırıklığına uğradım. Halk size kurtarıcıları gözüyle bakıyor, kaşla göz arasında ipe çekilmiyorsanız, bu onun dostça yardımı sayesindedir. O, sizin yiğitler gibi yemenize, içmenize engel olmuyor, ama bu yiyip içmeler sırf çadır altında yellenmek içinse, sizin asılzadelerden bir farkınız olduğuna şüphe ederim! Kim olduğumu ve buraya gelmek için hangi yolu takip ettiğimi bu akşam size söyleyemem. Yalnız şunu söyleyeceğim: </span><span class="char-style-override-4" xml:lang="de-DE">Kurtarıcılar olun, size yardım edeceğim!</span></p>
				<p class="Normal-1 para-style-override-9"><span xml:lang="de-DE">“Son kelime ağzından çıkar çıkmaz Floriçika yerinden fırladı, rahibin yanına koştu ve onu alnından öptü.</span></p>
				<p class="Normal-1 para-style-override-9"><span xml:lang="de-DE">“Ona:</span></p>
				<p class="Normal-1 para-style-override-9"><span xml:lang="de-DE">“– Kendi düşüncemi öpüyorum, dedi.</span></p>
				<p class="Normal-1 para-style-override-9"><span xml:lang="de-DE">“Arkadaşlarımızın yavukluları gülüştüler, çünkü bu nevi kadınlarda gülüşme, düşüncenin yerini tutar, halbuki ötekiler bu hadise yüzünden Kozma‘nın keyfinin kaçtığını görünce güç durumda kalmışlardı.</span></p>
				<p class="Normal-1 para-style-override-9"><span xml:lang="de-DE">“Eli memnun görünüyordu. Kozma ona sordu:</span></p>
				<p class="Normal-1 para-style-override-9"><span xml:lang="de-DE">“– Bu acayip rahibe ne dersin, Eli?</span></p>
				<p class="Normal-1 para-style-override-9"><span xml:lang="de-DE">“Eli omuz silkti ve Kozma‘nın şişkin yüzüne baktı:</span></p>
				<p class="Normal-1 para-style-override-9"><span xml:lang="de-DE">“– Şunu derim ki, her rahibin kadınların hoşuna giden bir kirya kodromiyon‘u vardır: Seninkinin geçen hafta kazandığı başarıyı hatırla.</span></p>
				<p class="Normal-1 para-style-override-9"><span xml:lang="de-DE">“Gün büsbütün karardı. Yüzler güçlükle fark ediliyordu. O zaman her çift, yatağının yolunu tuttu. Ve o gece, fazla yemek yüzünden, çadırların altından her nevi iniltiler geldiğini duydum.</span></p>
				<p class="Normal-1 para-style-override-9"><span xml:lang="de-DE">“Ve işte bu hikâyenin sonu:</span></p>
				<p class="Normal-1 para-style-override-9"><span xml:lang="de-DE">“Kozma ertesi sabah pek huysuz kalktı, çadırın önünden haykırdı:</span></p>
				<p class="Normal-1 para-style-override-9"><span xml:lang="de-DE">“– Böyle devam edersek, çok geçmeden yarım düzine ebeye ihtiyacımız olacak. Haydi! Dişiler analarının yanında yumurtlamaya gitsinler. Biz de denklere! Atlara! Ve yola!</span></p>
				<p class="Normal-1 para-style-override-9"><span xml:lang="de-DE">“Floriçika sordu:</span></p>
				<p class="Normal-1 para-style-override-9"><span xml:lang="de-DE">“– Ya ben?</span></p>
				<p class="Normal-1 para-style-override-9"><span xml:lang="de-DE">“– Sen dişi değilsin, bir ersin, bir hayduksun! Kader seni öldüğüm gün, benim yerimi almak ve benden iyi iş görmek için gönderdi. O gün yaklaşıyor: Gelecek sefer atacağı kurşunu mehtabın on beşinde düşmana isabet etmeyeceğini bu gece rüyamda gördüm. Bu, hayatımda, mehtabın on beşinde isabet ettiremediğim üçüncü kurşun olacak ve benim </span><span class="char-style-override-4" xml:lang="de-DE">ursitel</span><span xml:lang="de-DE">‘lerim bu sonuncu düşmanın eliyle öldürüleceğime hükmetmişlerdir. İşte böyle olacak. İsabet de olacak: Kozma yaşayacağı kadar yaşamıştır.</span></p>
				<p class="Normal-1 para-style-override-9"><span xml:lang="de-DE">“Erkekler hemen eşyayı toplamaya başladılar, bu esnada yavuklular, bir yandan son yemeği hazırlarken, zaman zaman alınlarını bir söğüde veya giden dostlarının omuzlarına dayayarak ağlıyorlardı.</span></p>
				<p class="Normal-1 para-style-override-9"><span xml:lang="de-DE">“Floriçika, kadın olmasına rağmen, Kozma‘nın düşündüğü gibi, gerçek bir hayduk kadar yürekli davrandı. Ağlayıp sızlayanlara hitap ederek:</span></p>
				<p class="Normal-1 para-style-override-9"><span xml:lang="de-DE">“–Tabii, dedi, sizler acınacak haldesiniz, ama kabahat sizin. Bu adamların kanun dışına çıkmış olduklarını, at üstünde uyuyup kadını dörtnala sarmak zorunda bulunduklarını unuttunuz. Burada yavuklunun tek vazifesi vardır: Erkeğin boşalttığı </span><span class="char-style-override-4" xml:lang="de-DE">flinta</span><span xml:lang="de-DE">‘yı doldurmak. Size biraz yüz verselerdi, bir kilise yükseltecek, bir belediye yaratacak, bir ilçe vücuda getirecek, bir de muhafız kıtası teşkil edecektiniz.</span></p>
				<p class="Normal-1 para-style-override-9"><span xml:lang="de-DE">“Ve kaçak eşyaları denk yapan adamlara dönerek:</span></p>
				<p class="Normal-1 para-style-override-9"><span xml:lang="de-DE">“– Şu hırdavatçı bezirgânlara da bakın! Size hayduk mu derler? Güleyim bari! İşlemeler, inciler, dokumalar, kesmez bıçaklar ve oyuncak tabancalar, tıpkı İstanbul </span><span class="char-style-override-4" xml:lang="de-DE">mahalle</span><span xml:lang="de-DE">‘lerinin kaldırımlarını dolduran işporta eşyasına benzeyen bir karnaval curcunası, – Hah!.. Hah!.. Hah!..</span></p>
				<p class="Normal-1 para-style-override-9"><span xml:lang="de-DE">“Sonra, Kozma‘ya:</span></p>
				<p class="Normal-1 para-style-override-9"><span xml:lang="de-DE">“– Bu pazarın ‚reisi‘ sen misin?</span></p>
				<p class="Normal-1 para-style-override-9"><span xml:lang="de-DE">“Bu sözler üzerine rahip, Floriçika‘nın üstüne atıldı:</span></p>
				<p class="Normal-1 para-style-override-9"><span xml:lang="de-DE">“– Kadın, bırak da düşüncemi saklayan alnını öpeyim!</span></p>
				<p class="Normal-1 para-style-override-9"><span xml:lang="de-DE">“Floriçika, ona alnını uzattı.</span></p>
				<p class="Normal-1 para-style-override-9"><span xml:lang="de-DE">“Kozma, bu acayip sahneye baktı, acı acı ıslık çaldı ve yalnız başına bir saz yığını içine girdi. Orada hayduk Yanko Jiyano‘nun şu yanık türküsü duyuldu:</span></p>
				<p class="Normal-1 para-style-override-9"/>
				<p class="Normal-1 para-style-override-12"><span xml:lang="de-DE">	</span><span class="char-style-override-4" xml:lang="de-DE">Bakla çiçekçiği</span></p>
				<p class="Normal-1 para-style-override-9"><span xml:lang="de-DE">	</span><span class="char-style-override-4" xml:lang="de-DE">Seret kıyısında</span></p>
				<p class="Normal-1 para-style-override-9"><span xml:lang="de-DE">	</span><span class="char-style-override-4" xml:lang="de-DE">Yanko‘nun atı otluyor</span></p>
				<p class="Normal-1 para-style-override-9"><span xml:lang="de-DE">	</span><span class="char-style-override-4" xml:lang="de-DE">Ot otluyor ve kişniyor.</span></p>
				<p class="Normal-1 para-style-override-9"><span xml:lang="de-DE">	</span><span class="char-style-override-4" xml:lang="de-DE">Yanko yatmış düşünüyor:</span></p>
				<p class="Normal-1 para-style-override-9"><span xml:lang="de-DE">	</span><span class="char-style-override-4" xml:lang="de-DE">Hayalinde: Bir yavuklu!</span></p>
				<p class="Normal-1 para-style-override-9"><span xml:lang="de-DE">	</span><span class="char-style-override-4" xml:lang="de-DE">Ateşli yavuklu,</span></p>
				<p class="Normal-1 para-style-override-9"><span xml:lang="de-DE">	</span><span class="char-style-override-4" xml:lang="de-DE">Yanko‘ya bez dokuyor</span></p>
				<p class="Normal-1 para-style-override-9"><span xml:lang="de-DE">	</span><span class="char-style-override-4" xml:lang="de-DE">Mayıs böceği vadisinde.</span></p>
				<p class="Normal-1 para-style-override-9"><span xml:lang="de-DE">	</span><span class="char-style-override-4" xml:lang="de-DE">Ama bu bez</span></p>
				<p class="Normal-1 para-style-override-9"><span xml:lang="de-DE">	</span><span class="char-style-override-4" xml:lang="de-DE">Yedek çamaşır için değil:</span></p>
				<p class="Normal-1 para-style-override-9"><span xml:lang="de-DE">	</span><span class="char-style-override-4" xml:lang="de-DE">Bu bir kefendir ki örtecek</span></p>
				<p class="Normal-1 para-style-override-11"><span xml:lang="de-DE">	</span><span class="char-style-override-4" xml:lang="de-DE">Sevmiş olan iki gözü!..</span></p>
				<p class="Normal-1 para-style-override-9"/>
				<p class="Normal-1 para-style-override-9"><span xml:lang="fr-FR">...............................</span></p>
				<p class="Normal-1 para-style-override-9"><span xml:lang="fr-FR">Yani, Floriçika.</span></p>
				<p class="Normal-1 para-style-override-9"><span xml:lang="fr-FR">Ourdit de la trame, aynı zamanda “tuzak kuruyor</span><span xml:lang="de-DE">”</span><span xml:lang="fr-FR"> manasına gelir.</span></p>
				<p class="Normal-1 para-style-override-9"><span xml:lang="fr-FR">“Uzakta türkü sustu. Hemen acımanın dehşeti beni sardı ve izini takip ederek, ihtiyatla Kozma‘yı aramaya çıktım. Bir saat sonra, birçok meydanlardan geçtiğimiz için, onu gözden kaybettiğimi sandım ve sazların ne tarafta kımıldayarak onun vücudunu haber vereceğini görmek için bir söğüde çıktım. Kozma artık sazlar içinde değildi, benden ancak yirmi adım mesafede, berrak bir gölceğizin kıyısındaydı, o zaman inanılmayacak şeyler gördüm ve işittim.</span></p>
				<p class="Normal-1 para-style-override-9"><span xml:lang="fr-FR">“Kozma, yere diz çökmüş, dua ediyordu. Uzun müddet alnı yerde kaldı, sonra, sesi bir inilti gibi duyuldu:</span></p>
				<p class="Normal-1 para-style-override-9">«– Hey Allahım! Adalet istiyorsan, adil olalım! Yüreğime koyduğun emirden bir parmak uzaklaştım mı? Beni kazanç ve hodbinlikten nefret ettirdiğin zaman daha bir çocuktum ve o zaman babamdan çalıp, fakirlere verdim. Sonra ormana kaçtım, canilik ve haydutlukla geçindim. Tıpkı Senin adına mabetler inşa eden ve Senin, yıldırımına çarpmaktan çekindiğin boyarlar ve asılzadeler gibi. Ben fakirlerin değil, onların başına bela oldum. Bazen öfkeden köpürerek Eli’nin sırtına binip, onu ezdimse buna sebep onun fazla haklı olmasıydı. Ama Sen, aynı şeyi yapmıyor musun? Öyleyse, yüreğimi parçalayan böyle bir acıyı bana göndermeye nasıl cesaret ediyorsun? Seni pek iyi tanıyan benim karşıma cellat gibi ne yüzle çıkıyorsun? Tuh!..</p>
				<p class="Normal-1 para-style-override-9">«Suya tükürdü. Sonra sırt üstü yattı.</p>
				<p class="Normal-1 para-style-override-9">«Biraz sonra ineğini sulamaya götüren bir kadın, saz yığınları arasından meydana çıktı. Hayvan su içerken, kadın Kozma’yı ‘Hıristiyan’ diyerek selamladı, içini çekti, ona baktı. Kozma kendisine hiç dikkat etmedi. Kolları göğsü üstünde kavuşmuş ve elinde bir sopa tutan kadın, dedi ki:</p>
				<p class="Normal-1 para-style-override-9">«– Senin Kozma olduğunu ve şuracıkta, bizim gibi işlenmemiş toprakta yaşadığını biliyorum. Eh! Allah yardımcın olsun! Ama, biz biçarelere de acı. Bu fakir insanlarız. Zenginler, gömleğimize kadar nemiz varsa alıyorlar. Eh! Ne yapalım? Günahlarımızın cezasını vermek için Mevlam öyle yazmış!</p>
				<p class="Normal-1 para-style-override-9">Kozma kımıldamadan, sözünü kesti:</p>
				<p class="Normal-1 para-style-override-9">“– Defol buradan!.. Beni iğrendiriyorsun!.. Biz-fa-kir-in-san-la-rız! Siz hayvansınız. Mev-lam-öy-le yaz-mış! Hay Mevlanıza da!..</p>
				<p class="Normal-1 para-style-override-9">“Ve ayağa fırlayarak, uzaklaştı.</p>
				<p class="Normal-1 para-style-override-9">“Kadın, ıstavroz çıkardı ve dua etti:</p>
				<p class="Normal-1 para-style-override-9"><span xml:lang="fr-FR">“– Affet beni, Allahcığım. O ne dediğini bilmiyor. Hayatı zorluklar içinde geçiyor onun.</span></p>
				<p class="Normal-1 para-style-override-9"><span xml:lang="fr-FR">...............................</span></p>
				<p class="Normal-1 para-style-override-9"><span xml:lang="fr-FR">“Tam bir ay avlanmak hariç, bir el tüfek atmadan, Macin dağına doğru Dobruca’ya çıkarken, idam mahkûmları gibi sürüklendik. Daima bir kenara çekilerek, hatta benim ve Eli’nin arkadaşlarını bile pek seyrek ve isteksiz kabul ederek, kendisini teselli için elinden geleni yapan Floriçika’yı yanına yanaştırmayarak, Kozma bizi tamamıyla kendi halimize terk etmişti. Çetenin ikinci reisinin idaresindeki adamlar Kozma’nın daima küçümsemiş olduğu aşağılık talanlar yaptılar.</span></p>
				<p class="Normal-1 para-style-override-9"><span xml:lang="fr-FR">“Ve işte yeniden İbrail önüne gelmiştik. Burası Poteralar için tuzaklarla dolu, çok tehlikeli, hür hayat için en uygun bölgedir.</span></p>
				<p class="Normal-1 para-style-override-9"><span xml:lang="fr-FR">“Buraya varır varmaz Kozma ile Eli, bir akşam ansızın bizden ayrıldılar, Tuna’yı geçtiler ve beş gün görünmediler. Geri döndükleri zaman, Kozma damdan düşer gibi haykırdı:</span></p>
				<p class="Normal-1 para-style-override-9"><span xml:lang="fr-FR">“– Mehtabın on beşinde üçüncü defa ateş ettim ve kurşunumu isabet ettiremedim. Bundan böyle, beni canlılar arasında saymayın.</span></p>
				<p class="Normal-1 para-style-override-9"><span xml:lang="fr-FR">“Bütün silahlarını yere atarak atına bindi ve adi yürüyüşle gitti. O gün ve sonraki günler. Eli ile ben, intihar etmesinden korkarak bir adım peşinden ayrılmadık, ama şüphelerimizin yerinde olmadığına pek çabuk kanaat getirdik. Esasen uzaklara gitmiyordu; konuk yeri etrafında gezintiler yapıyordu: Geri dönüyor, olmayacak saatlerde yiyip içiyor, tekrar gidiyordu. Ne pek keyifsiz, ne de pek keyifliydi; ama kendisine sorulan bütün sorulara, ancak omuzlarını silkmekle cevap veriyordu. Bazen, ağlayan Floriçika’nın saçlarını okşuyor, ellerini öpüyor ve sevgisi üzerine kendisine teminat veriyordu. Kozma gülümsüyordu.</span></p>
				<p class="Normal-1 para-style-override-9"><span xml:lang="fr-FR">“Ve Kozma, böyle silahsız halinde, bir domuz çobanı azmanını andırıyordu.</span></p>
				<p class="Normal-1 para-style-override-9"><span xml:lang="de-DE">«Ah, o devrin korkunç güzel günleri! Yaz, sonuna yaklaşıyordu, işte o zamanlar güneşin doğuşu ve batışı bataklıklarda en küçük hayvancığa kadar bütün yaratıklara sevincini haykırtır... Yumurtlamalar son bulmuştur... Avcının elinden kurtulmuş olan yabani ördek ve kaz, angıt, kızkuşu nesilleri, berrak gökte sonu gelmez bulutlar halinde ve avcıyı çileden çıkaran yüksekliklerde çaprazlaşır. Çiftlikler etrafında dolaşan yavru kurt ve yavru tilki, ürkek tavrından ve kusursuz derisinden tanılır. Yaban arıları, mayıs böcekleri ve diğer böcekler, ağaçlara çarparak sersem sersem uçuşurlar. Artık büyümeyen bitkiler haz içinde dinlenir. Bu, hayatın ölümü yenmesidir.</span></p>
				<p class="Normal-1 para-style-override-9"><span xml:lang="de-DE">«Bizim konak yeri bunun tam zıddıydı.</span></p>
				<p class="Normal-1 para-style-override-9"><span xml:lang="de-DE">«Kozma ile Eli’nin İbrail’e yaptıkları ziyarette şahsi bir intikam maksadıyla işlemiş oldukları ve Kozma’nın bir kurşununu isabet ettirememesine mal olan cinayet, hükümeti harekete geçirmişti; kalabalık bir Potera’nın peşimizde olduğunu hissettik. Tetikte duruyorduk. Hep tek gözle uyuyor ve konak yerimizi sık sık değiştiriyorduk.</span></p>
				<p class="Normal-1 para-style-override-9"><span xml:lang="de-DE">«Bu hal, nihayet, herkesi sinirlendirdi. Yalnız Kozma aldırmıyordu. O, en rahat bir hayat içindeymiş gibi, gezintilerine devam ediyordu.</span></p>
				<p class="Normal-1 para-style-override-9"><span xml:lang="de-DE">«Bir öğleden sonra, yemekten kalkar kalkmaz, yeni âdeti üzere, gezinmek için çıktı.</span></p>
				<p class="Normal-1 para-style-override-9"><span xml:lang="de-DE">«Bir dirseği üzerine dayanarak yere uzanmış olan Eli, bir mezardan geliyormuş gibi, derin bir sesle irticalen söyledi:</span></p>
				<p class="Normal-1 para-style-override-9"/>
				<p class="Normal-1 para-style-override-12"><span xml:lang="de-DE">	</span><span class="char-style-override-4" xml:lang="de-DE">Gitme be, bade Kozma</span></p>
				<p class="Normal-1 para-style-override-11"><span xml:lang="de-DE">	</span><span class="char-style-override-4" xml:lang="de-DE">Bak geliyor Potera!..</span></p>
				<p class="Normal-1 para-style-override-9"/>
				<p class="Normal-1 para-style-override-9"><span xml:lang="de-DE">“Kozma bir an geri döndü ve daha derin bir sesle irticalen cevap verdi:</span></p>
				<p class="Normal-1 para-style-override-9"/>
				<p class="Normal-1 para-style-override-12"><span xml:lang="de-DE">	</span><span class="char-style-override-4" xml:lang="de-DE">Varsın gelsin be, boşver.</span></p>
				<p class="Normal-1 para-style-override-11"><span xml:lang="de-DE">	</span><span class="char-style-override-4" xml:lang="de-DE">Geldiği gibi gider.</span></p>
				<p class="Normal-1 para-style-override-9"/>
				<p class="Normal-1 para-style-override-9"><span xml:lang="de-DE">“Atına bindi.</span></p>
				<p class="Normal-1 para-style-override-9"><span xml:lang="de-DE">“Biz de atla, otuz adım geriden kendisini takip ettik.</span></p>
				<p class="Normal-1 para-style-override-9"><span xml:lang="de-DE">“İsakçea civarındaydı. İki yanı yüksek çalılarla çevrili tenha bir yol.</span></p>
				<p class="Normal-1 para-style-override-9"><span xml:lang="de-DE">“Ansızın, gözlerimin önünde, bir çalı yığını içinden iki </span><span class="char-style-override-4" xml:lang="de-DE">filinta</span><span xml:lang="de-DE"> namlusu çıktı ve Kozma‘nın üstüne çevrildi. Kozma, kollarını kaldırarak haykırdı:</span></p>
				<p class="Normal-1 para-style-override-9"><span xml:lang="de-DE">“– Silahsızım ben!</span></p>
				<p class="Normal-1 para-style-override-9"><span xml:lang="de-DE">“– İsabet! cevabını verdiler.</span></p>
				<p class="Normal-1 para-style-override-9"><span xml:lang="de-DE">“Ve iki silah sesi işitildi. Çalılığa doğru tüfek ve tabancalarımızla ancak ateş edecek kadar vakit bulmuştuk sonra, Kozma‘nın atı üstüne eğildiğini, kollarıyla hayvanın boynuna sarıldığını bir ok gibi dörtnala gittiğini görünce, kurtulduğunu sanarak peşine düştük.</span></p>
				<p class="Normal-1 para-style-override-9"><span xml:lang="de-DE">“Kurtulmamıştı, doludizgin kaçarken, vücudu, içi toprak dolu bir çuval gibi, parçalanmış göğsüyle, yolun üstüne devrildi, hayvan hâlâ koşuyordu.”</span></p>
				<p class="Normal-1 para-style-override-13">SON</p>
			</div>
			<div class="Basic-Text-Frame">
				<p class="Basic-Paragraph"/>
			</div>
			<div class="Basic-Text-Frame">
				<p class="Basic-Paragraph"/>
			</div>
			<div class="Basic-Text-Frame">
				<p class="Basic-Paragraph"/>
			</div>
			<div class="Basic-Text-Frame">
				<p class="Basic-Paragraph"/>
			</div>
			<div class="Basic-Text-Frame">
				<p class="Basic-Paragraph"/>
			</div>
			<div class="Basic-Text-Frame">
				<p class="Basic-Paragraph"/>
			</div>
			<div class="Basic-Text-Frame">
				<p class="Basic-Paragraph"/>
			</div>
			<div class="Basic-Text-Frame">
				<p class="Basic-Paragraph"/>
			</div>
			<div class="Basic-Text-Frame">
				<p class="Basic-Paragraph"/>
			</div>
		</div>
	</body>
</html>