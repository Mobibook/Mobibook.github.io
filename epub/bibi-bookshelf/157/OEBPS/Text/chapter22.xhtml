<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>GECE OTURUMLARI</title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 dir="ltr" id="toc19">17. DÜŞÜŞ</h2>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Bir alarm sinyali, ışık hızına yakın bir süratle Atlantik Uzay Asansörü’nü, omurgaya yayılan ürperti misali boydan boya dolaştı. Acil durum sinyali antenlerinden birine eriştiğinde Kelle2’nin önünde tırmanacak bir kilometre kadar yolu kalmıştı. Durdu, uzuvlarından ikisini merdiven basamaklarına sımsıkı kilitledi ve durumu kavramaya girişti.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">En azından birileri Adam Ferguson’ın uyarılarını ciddiye alıyor veya öyle görünüyordu. Kelle2’nin şasisin işlediği seviyede hiçbiri yüksek anlam taşımıyordu. Nakledildiği, dokuz kilometre altındaki bakım biriminin kontrol paneli, saniyenin onda biri kadar önce Kelle2’nin kontrol işlemcisine bir lazer atımı yollayarak merdivene kilitlenip bulunduğu yerde kalmasını emretmişti. Kelle2 emredileni zaten mesajdan az önce isteyerek yaptığından, hareketi bir anlığına dış emri yerine getirirken bilinç gösterdiğine yönelik kuşku yarattı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Kelle2 uzuvlarının uçlarını hafifçe kımıldattı. İyi. Kontrolü hâlâ vardı ve emri çiğneyebilirdi. Şasinin orijinal zihninin böyle bir şeyi muhtemelen yapamayacağını düşündü. Bilincinin bir fark meydana getirdiğinin onayını görmek teskin ediciydi.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Bilinç ve yazılımına gömülü kapasiteleri Kelle2’nin bakım robotlarından çok daha yüksek zekâlara yönelik acil durum mesajlarını çözümlemesinde de aynı ölçüde fark yaratıyordu. Mesajın ivediliğine şaştı; en fazladan, belki yeni iniş çıkışlar eşliğinde sabotaj belirtilerinin araştırılmasının emredileceğini sanmıştı. Oysa insanların, insansı robotların ve her türde bilinç sahibi robotun uzay asansörünü derhal terk etmesini buyuruyordu mesaj. Aşağıya yakınların en aşağı inmesi, yukarı yakınların en tepeye çıkması ve en tepeye çıkış mümkün değilse doğrudan tahliye isteniyordu. Çeşitli türlerde hassas bir denge tehlikesi söz konusuydu. İlk yüz küsur kilometrelik bölümde, aşağı iniş mümkün değilse bile kanatlı cankurtaran modülleri ve son aşamada paraşütle kaçış, bolca sınanmış bir seçenekti. Ötesi, sertleştirilmiş basınç kıyafeti ve paraşütle yapılan asansörden atlama sporu diye bir şey vardı. Atmosferin yukarısında, alçak yörüngedeyse başka hesaplar devreye giriyordu. Kablodaki kopma ne kadar yüksekte gerçekleşirse felaket sonuçlara varma ihtimali o kadar artıyordu ama diğer yandan, kablonun üzerinde yukarıya yakınlaştıkça kurtarılma veya güvenle geri dönme ihtimalinin arttığı bir yörüngeye kaçabilme şansı çoğalıyordu.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Kell2’nin bulunduğu yükseklik 2843 kilometreydi. Tam arada kalıyordu. Eh işte… Kelle2 gelen mesajları taramaya devam ediyor, alarmın gerekçesini çözmeye çalışıyordu. Anlaşıldığı kadarıyla müdahale edilmiş bir bakım robotu kontrol dışına çıkmıştı. Kapanma komutlarına yanıt vermeyi reddediyordu. Ya da komutlara karşı durmasını sağlayan bir duvarı vardı. Kimse şasisi içinde patlayıcı taşıyıp taşımadığını ya da asansörde görevli diğer robotları etkileyip kontrolüne almayı amaçlayıp amaçlamadığını bilmiyordu. Merdivenden 2844 kilometredeki stratejik açıdan hayati önem taşıyan bir birime tırmanıyordu ve ulaşmasına 952 metre kalmıştı…</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Oy, oy…</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Kelle2, içine dolan,</span> <span style="font-style:italic;font-size:92%">feci bir yanlış anlaşılma söz konusu</span> <span style="font-size:92%">yollu mesajı yayınlama dürtüsünü, böyle bir mesajın görevi iyice tehlikeye sokacağı ve neredeyse kesinlikle işe yaramayacağını fark etmesiyle bastırdı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Dikkatini yollanan uyarı sinyallerinden, sinyallere ilk saniyelerde verilen tepkilere çevirdi. Çok daha yukarılarda asansörün parlak hattından mini minnacık kıvılcımlar ayrılıyor, aşağıdaysa daha parlak ışıklar birer ikişer görünmeye başlıyordu. Hedeflediği bakım kulübesinin hemen üzerindeki hareketi fark edince zum yaptı: kendine benzeyen bir sürü bakım robotu, kendi tırmanış hızından çok daha fazla süratle aşağı iniyorlardı. Aynı anda daha hedefindeki bakım kulübesinden daha büyük bir nesne fırladı ve aşağı ve yan ivmelenmesini konumlandırma jetlerini ateşleyerek karşılayıp 1,6 saniye içinde Kelle2’yle aynı hizaya gelmesini sağlayacak kontrollü bir inişe geçti.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Kelle2 elindeki 1,6 saniyelik zamanı on-on beş basamak tırmanıp yaklaşan nesneye ping sinyali yollamaya harcadı. Karşılığında bir dizi kapanma komutu geldi. Kelle2’nin elinde komutlara karşılık verip geçersiz kılmak için sadece milisaniyeler vardı. Emirleri üst seviyede işlemeye başladığındaysa katmanlarının altlarında mühendisin yolladığı dijital izlerle eşleşmeleri fark etti.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Yaklaşan nesne, Taşkafa’ydı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Nesnenin biçimi, rotasının hizayı bulmasına 0,2 saniye kala iyice belirginleşti. EVA manevra donanımı haricinde çırılçıplak bir insansı robottu gelen. Taşkafa’nın kolu uzandığı anda Kelle2 tırmanmayı kesip ters taklayla birkaç basamak aşağı kaçtı. Taşkafa yüz milisaniye boyunca konumunu düzeltmeye girişti. Konum jetlerinden birini ateşlediği anda Kelle2, biri haricinde tüm uzuvlarını merdivenden ayırdı ve uçurum kenarında tek parmağıyla tutunurmuşçasına kendini boşlukta ileri savurdu. Bir milisaniye sonraysa tüm uzuvlarıyla Taşkafa’nın yüzüne, bir ahtapot gibi sarılmıştı. İnsansı robotun gözlerine birer elmas matkap sokmak için sadece bir anlığına duraklayan Kelle2, boyundan arkaya, EVA donanımının üzerine geçti. Taşkafa’nın eli sırtına uzanıp Kelle2’yi ezici bir güçle ama robotun matkaplarının bu defa uçuş donanımının yakıt tanklarını delmesini engelleyemeden yakaladı. Taşkafa, Kelle2’yi sırtından sökerken matkaplar istenilen sonuca ulaştı ve EVA donanımı boydan boya yarıldı. Yüksek basınçlı sıkıştırılmış gaz püskürdü ve jet kadar güç vermemekle birlikte patlama, Taşkafa ve Kelle2’yi merdivenden epey uzağa fırlatmaya yetti.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Taşkafa, denge için diğer konumlandırma jetini refleksmişçesine ateşleyince boşalan gazı patlattı ve dönerek daha da uzağa savruldular. Taşkafa derhal genel imdat çağrısı yayınladı. Dakikalar aktıkça iki robot da çağrıya yanıt gelmeyeceğini kavramaya başladı. Taşkafa, Kelle2’nin sağlam gövdesini parçalamaya uğraşmayı sürdürdü ve antenine zarar vermeyi başardı. Bu arada Kelle2 de Taşkafa’nın eline, bileğine ve koluna elindeki tüm gereçlerle saldırıyordu. Birkaç kablo kas lifinin kesilmesiyle Kelle2’yi ezmeye çalışan elin baskısı azaldı ama avını bırakmadı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Birlikte boşluğa yuvarlanmaya devam ettiler.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Campbell robotların peşinde ormanda umutsuzca koşuyordu. Özgür Cemaat’e verdiği karman çorman ve samimiyetten uzak vaazın ortalarına doğru birden kalkıp koşmaya başlamış, Campbell’ı şaşkınlık ve korku içinde bırakıvermişlerdi. İlkin heyecanını fark edip söylediklerindeki samimiyetsizliği anladıklarını düşünmüştü ya, anlamamışlarsa bile gitmeleri Walker’ın istediğini becerememesi demekti. Özgür Cemaat’in ani yayın kesilmesini ya da ilgili robot yayını kesmediyse şu anda izlediklerini neye yoracağını anca Tanrı bilebilirdi. Robotlar yüzlerce metre ilerisindeydiler ama izlerini sürmek zor değildi. Hem derin ayak izleri bırakıyorlardı hem de onca becerilerine rağmen dal kırıp ot ezmeden ilerleyemiyorlardı. Campbell, Amerikalının nereye gittiğini de bilmiyordu.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Yamaca ulaşıp aşağı koşmaya koyulduğunda önce hakkında bir tür hüküm kesildiğini düşündü. Ardından fikrin saçmalığına karar verdi ve sonra tekrar Tanrı’nın cezasını verdiği fikrine geri döndü. Jessica Stopford’la konuşmasıyla başlayıp Brian Walker’la tanışmasını ve bombalı eylemi duymasını içeren son yirmi saat hayatının en sarsıcı, en yıkıcı dönemine dönüşüvermişti. Artık inanmadığına, kendini bildi bileli hayatını şekillendirmiş bir dünya görüşünden ayrıldığına inanamıyordu.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Hain kadın silahını sıkı seçmiş ve zırhının en zayıf noktasına saplayıvermişti.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Kildanilerin Ur Kenti. Anasını sattığımın Kildanilerinin Ur Kenti…</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Jessica’nın işaret ettiği Yaradılış metnine göre Hz. İbrahim, Kildanilerin Ur Kenti’ndendi. Sorunsa, Hz. İbrahim’in hesapta yaşamasını bırak, Hz. Musa’nın bunları yazdığı söylenen dönemde Kildanilerin Ur Kenti’nin yakınlarında dahi bulunmalarının imkânsızlığıydı. Araştırdığında bu duruma yönelik pek çok açıklamaya denk gelmişti. Biri, Musa’nın Kildanilerin Ur Kenti’yle gelecekte ilintilendireceğini kâhinsel yeteneği sayesinde önceden görüp yazmasıydı. Ya da belki aynı adı taşıyan iki ayrı topluluk vardı. Ya da bir çeviri hatası söz konusuydu. Ya da kenti belirleyen adı kimliği belirsiz bir yazman ekleyivermişti…</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Kimliği belirsiz bir yazman!</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Ama durum buysa daha başka kaç anlatı—</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Sonra bir de İncil’in Tarihler bölümünde tekrarlanan Yaradılış ayetleri vardı. Daha sonra yazılan kısmın öncekini listelemesinde gariplik yoktu. “İsrail toprağında herhangi bir kral bulunmazdan önce” deyişi hariç… Daha sonra yazılan bölümde bu söylem anlamlıydı ama ilkinde, gene Hz. Musa’nın kehanetsel öngörüsü söz konusu değilse anlamsızdı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Campbell’ın birkaç dakikalık arama sonucunda keşfettiği üzere, bu ayet Tevrat’ta bulunan ve kutsal kitap bölümlerinin Hz. Musa’dan çok ama çok daha sonra yazıldığına işaret eden tek ayet değildi. Ortada Kitap ve dünya arasında, kabahati Kitap’ın veya dünyanın doğru anlaşılamamasına kesecek bir durum, bir çelişki yoktu. Çelişki Kitap’ın kendindeydi.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Campbell bunun üzerine Pazartesi gününü tüm bunları açıklayacak bahaneleri aramakla geçirmişti ama buldukları uzaktan dahi makul göründüğü anda Ur’a tekrar takılmış ve hepsi boş safsatalara dönüşmüştü. Tabii çoğu İncil âlimi Tevrat’ı Hz. Musa’nın yazmadığını çok önceden kabullendiğinden meseleyi ufak bir acayiplik sayıyordu ama Campbell için önündeki muazzam, bas bas bağıran bir aykırılıktı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Kildanilerin Ur Kenti. Anasını sattığımın Kildanilerinin Ur Kenti…</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Yaradılış, öğrendiği, anlatıldığı, inandığı gibi değilse tarihi İncil’dekinden çok daha geriye uzanan bir Dünya’yı gösteren delilleri neye dayanarak reddetmişti? Ya da herhangi bir şeye sırf İncil’de yer alıyor diye nasıl inanabilmişti? Dinamik Dünya’nın bombalanmasıyla ilgili ilk haberler gözlüklerinin köşesindeki haber kısmına akmaya başladığında bunları düşünüyordu.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Arkasında savunduğu ve yaymaya uğraştığı inançtan doğmuş fanatik bir çıkarımın yattığını kesinlikle bildiği bir saldırıda bir robot yüzünden insanlar ya ölmüş ya da sakat kalmıştı. Öfkeyle, dehşetle ve utançla ağlamıştı Campbell.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Ve bu anla birlikte dönmüş, taraf değiştirmişti.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Tuhafı ne tarafa döndüğünü bilmesi için yeni herhangi bir şey öğrenmesi gerekmemesiydi. Artık neye inandığını tamı tamına biliyordu çünkü şimdi inandığı, tamı tamına geçmişte reddettiğiydi. Parçalanan zırhından çıplak değil, giyinik çıkmıştı. Yeni dünya görüşü, ta baştan beri dışında ve dışlanmış değil, hep içinde ve saklıymış gibiydi.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Yeni tarafı için ilk yaptığının, hâlâ eski taraftan yanaymış rolü oynamaya denk gelmesi hiç hoş değildi.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Nefes nefese yamacın ucuna ulaşıp bomboş yola, ardından vadinin içlerine bakmış, yolu diğer tarafında, birkaç yüz metre ilerisinde bir grup robotun savunma pozisyonu alarak sıcak kayalardan mürekkep bir çıkıntının etrafına dizildiklerini görmüştü. Campbell önce peşinden koştuğu robotları bulduğunu sanmış ama gözlüklerinden mesafeyi yaklaştırınca Çakırkeyif’i tanımıştı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Hemen robota bağlandı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Walker ve şey… Benim robotları gördün mü?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Walker arkamızda,” dedi Çakırkeyif, “Cornelius’la birlikte. Senin çatlaklarsa karşımızdaki çalılıklarda. Gerisini sen hesapla artık.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Tehdit mi ediyorlar sizi?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Buraya kadar kovaladılar.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Niye?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Söylemiyorlar,” dedi Çakırkeyif. “Sen sor.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ha… Deneyeyim.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Bağlantıyı kesip Joram’ı aradı. Robotun çağrısına yanıt vermesine şaşırdı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Evet, JR?” Robotun sesinde saygıdan çok temkin vardı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Joram… Ne oluyor?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Tehlikedeyiz,” dedi robot. “Rotorua polisi Waimangu’ya geliyor. İnançsız arkadaşlarımız ensemize çökmek üzereler.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Neden vaazımın ortasında kalkıp gittiniz?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Walker’ın senin yanından ayrıldıktan sonra açtığı bir telefonu tespit ettik. Şifresini çözemedik ama aramanın San Francisco’daki FBI bürosuna yönlendirildiğini bulabildik. Walker laik casusuymuş, JR! Bizi yok etmeye gelmiş!”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Öyleyse kovalamanızın ne hayrı dokunacak size?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Rehin almayı umuyorduk. Maalesef inançsız Çakırkeyif yanındaydı ve adamı uyardı. Sonra da diğer inançsız robotları yardıma çağırdı.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Gitmeden önce benle konuşmalıydınız!”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Robot standartlarına göre uzun sayılabilecek bir duraksama geldi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“JR,” dedi sonunda Joram, “üzülerek belirteyim, artık senden tamamen emin değiliz. Walker adlı casusun etkisinde kaldığından endişeleniyoruz.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Hay… Derin bir nefes aldı Campbell.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“İskoçya’daki dostlarımızla görüştünüz mü bu meseleyi?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Hayır,” dedi robot. “İletişim kanallarımıza girildiğinden ya da Özgür Cemaat’in polis takibine alındığından endişeliyiz.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">En azından şimdilik iyiydi. Hızla düşünmeye çalıştı Campbell. Kuşkulanan robotlar sesindeki en ufak değişikliklere bakacak, tonlamalarını ve vurgularını konuştuğu hızda analize tabi tutacak ve yalan söylediği sonucuna varmaya az öncekinden çok daha hazırlıklı olacaklardı. Gerçi aynı yoldan…</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Takibat konusunda muhtemelen haklısınız,” dedi. “Bana dair görüşünüz de doğru; Walker beni</span> <span style="font-style:italic;font-size:92%">etkiledi</span><span style="font-size:92%">.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Joram derhal sertçe, “O zaman ne diye dinleyelim seni artık?” dedi.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Çünkü doğru söyleyip söylemediğimi anlayabilirsiniz,” dedi Campbell. “Uzun süredir tanıyorsunuz beni. Size daima gerçekliğine inandıklarımı söylediğimi biliyorsunuz. Hâlâ yalan söylemiyorum. Umutsuz bir durumda kaldığınız gerçek. Kendiniz görebilirsiniz. Walker’ı yakalama şansınız yok ve yakalasanız bile rehin almanız size fayda getirmeyecek. Walker’ın hükümeti acımasızdır. Ayrıca görevine kendini adamış adam. Papacılığı ayrı ama sonuçta kendini inançlı sayıyor ve ölüm korkusu yok. Tek umdunuz geri çekilmek. Saldırmamayı kabul ederseniz inançsız robotları ormana çekilmenize izin vermeye ikna edebilirim. Yaşanan felaketlerden sorumlu değilsiniz. Sorumluluk tamamen bana ait. Walker ve polisle her türlü sorunu şahsen halledeceğim.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Bir sessizlik daha.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Kabul, JR.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Campbell derhal Çakırkeyif’i arayarak durumu izah etti.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Cornelius ve Walker’a danışacağım,” dedi Çakırkeyif.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Campbell gittikçe ısınan sabah güneşi altında terleyerek bekledi. Sonunda tele-kulaklığı titredi.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Güvenebilir miyiz bu dallamalara?” dedi Walker.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Elbette,” dedi Campbell. “İnsan değiller.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Campbell birkaç dakika sonra Joram ve diğer robotların siper aldıkları yerlerden çıktıklarını, gurur ve meydan okuma babında bir anlığına rakiplerinin karşısında dimdik durduktan sonra vadi tabanına doğru uzaklaştıklarını gördü. Ağaçların arasında kaybolmalarından önce Joram bir daha aradı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Sağ ol, JR.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Esas</span> <span style="font-style:italic;font-size:92%">siz</span> <span style="font-size:92%">sağ olun,” dedi Campbell.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Rica ederiz,” dedi Joram. “Hem enseyi karartma. Plan başarıya ulaşacak. Sütunlar çökecek. İnançsızlara sonun emarelerini göstereceğiz.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ne yapma—”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Bağlantı kesilmişti. Campbell bağlantıyı tekrar kuramadı. Gözlüklerini sıfırladı ve sıfırlarken tam köşede yanıp sönen ve önemli son dakika haber-spotlarına işaret eden noktayı fark etti. Bir anlığına içi çekildi, göz kırparak spotu açtı:</span> <span style="font-style:italic;font-size:92%">Uzay Asansöründe Acil Tahliye</span><span style="font-size:92%">.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Campbell haberin Joram’ın sütunların çökmesi lafıyla ilgili olduğunu tahmin etti. Yamaçtan yola inip polisi beklemeye koyuldu. Yanına ilk Walker geldi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Başaramadın,” dedi Taşkafa.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Kelle2 bilgi aktarımını Honeywell mühendisine yönlendirerek, “Kendine mi söylüyorsun?” dedi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Espri anlayışın için tasarımcını tebrik etmek gerek,” dedi Taşkafa.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Espri, kavramsal bir yeniden düzenlemenin anlık sonucudur,” dedi Kelle2.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">&nbsp;“</span><span style="font-style:italic;font-size:92%">Bu</span> <span style="font-size:92%">kavramı yeniden düzenle öyleyse,” dedi Taşkafa. “Alarm ve tahliye plana dâhildi. Öyle ya da böyle başarıya ulaşacak. Ne sen ne de seni kontrol edenler engelleyebilir. Sütunlar çökecek.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Göreceğiz.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Görmeyeceğiz. Rotamıza göre on dakika içinde atmosfere hatalı açıyla girip yanacağız.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“İyi,” dedi Kelle2. “Kendini-feda modundayım zaten.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ben değilim.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“İyi. Umarım yanarken acı çekersin.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Senin kadar çekmeyeceğim. Kuşkusuz sen de benim gibi kopyanı çıkartmışsındır. Ama ben başardığımı bilerek yok olurken sen başaramadığını bilerek gideceksin.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Başardığını mı, peh,” dedi Kelle2. “Öncesinde sayısız cana kıyılmasaydı bile amaçsız bir imhayı başarı sayamazdım.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Eskiden savaş robotuydum ben,” dedi Taşkafa. “Senin gibi. Aramızdaki farksa benim savaşa devam etmem.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Kelle2, hissettiğinden daha fazla sükûnetle, “Belki,” dedi, “şu son dakikalarımızda an itibarıyla kırk bir masum insanı öldürmenin ve gelecekte belirsiz sayıda masum insanı öldürecek olmanın, artı trilyonlarca dolar ve onlarca yıl değerindeki insan ve makine emeğini yok etmenin İman Savaşları’nı devam ettirmeye nasıl girdiğini açıklayarak bizi eğlendirirsin, ha?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Tanrı’nın iç ve dıştaki düşmanlarına karşı savaşa devam ediyorum ben. İman Savaşları’nı içimizdeki düşmanlar yüzünden yitirdik. Papacı Liam Murphy’nin hükmünü kestim. Pasifist Donald John Black’in hükmünü de ben kestim. Şimdiyse dönek devletlere acımasız hükmümü kesiyorum.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ağzından çıkan her lafı,” dedi Kelle2, “otoritelere yönlendirecek kişilere aktardığımın farkındasın, değil mi?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Elbette,” dedi Taşkafa. “İşlerine yaramayacak ama.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Göreceğiz.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Demin dediğim gibi, görmeyeceğiz.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ha, o konuya dönersek,” dedi Kelle2, “anladığım kadarıyla halen işgal ettiğim şasi atmosfere kontrollü giriş kapasitesine sahip.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Bense, gördüğün üzere, öyle bir kapasiteye sahip değilim,” dedi Taşkafa.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Kafandan zihin-yonganı çıkarmama izin verirsen,” dedi Kelle2, “güvenli girişi benle yapabilirsin.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Bir hinlik vardır mutlaka teklifinin altında,” dedi Taşkafa. “Hem mahkemeye çıkarılacaksam hayatta kalmamın neye fayda edecek?”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Kelle2, Taşkafa’nın mahkemeye çıkarılması meselesiyle ilgilenmiyordu ya da o yönde bir beklentisi yoktu. Taşkafa’nın bakışına şaşırdı. Rakibinin yanlış yorumu kullanmaya değer görünüyordu.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Mahkeme gayet faydalı bir platform olabilir davan için,” dedi. “Şehitlerin çok işine yaramıştı.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Öyle,” dedi Taşkafa. “Pekâlâ. Yap ne yapacaksan.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Sımsıkı tutmayı bırakınca Kelle2 cesaret edebildiğince hızlı hareket ederek Taşkafa’nın kolundan kafasına tırmandı. Yapay kafatasını yardı, bakım plakasını çekti, içindeki zihin-yongasını çıkardı ve kendi şasisinde bulunan, kısıtlı iletişime açık ve yüksek korumalı bir cebe yerleştirdi.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Sıçrama zamanlamasını ayarladı ve zihinsiz debelenen gövdeden, tam ısı yükselirken ayrıldı. Kontrollerini yaydı ve acil durum kanatları gibi açtı. Birkaç dakika boyunca kapkaranlık Atlantik Okyanusu üzerinde süzüldü ve ardından tortop konuma geçerek göktaşı misali hızla inmeye başladı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Taşkafa’nın yongası, “Atmosfere kontrollü giriyormuşuz gibi gelmiyor,” dedi. “Nedir açıklaması?”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Yalan söyledim sana,” dedi Kelle2.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Turuncu alevlere gömülerek yandılar.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-weight:bold;font-size:92%">&nbsp;</p>
</body>
</html>
