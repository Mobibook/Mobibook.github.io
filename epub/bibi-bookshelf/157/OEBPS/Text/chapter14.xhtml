<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>GECE OTURUMLARI</title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 dir="ltr" id="toc11">9. GRASSMARKET</h2>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Kelle’nin bir benlik-modeli geliştirip hisler tecrübe etmeye başlamasından bile önce barındırdığı duygusal-öykünme kapasitelerini tasarlayan Honeywell mühendisleri, araya sıkılmayı da katıvermişlerdi. Her daim aklını meşgul edecek bir şeylerle yaşayan Kelle bu duyguyu daha önce hiç tatmamıştı. Ancak Cumartesi gününün ilk saatleri lekiyi, internet erişiminin en iyi haliyle kesintili çalıştığı Grassmarket’in arka sokaklarından birinde dolanırken buldu. Şafak sökerken robot, duygusal repertuarının ta en baştan beri uykuda bekleyen bir öğesiyle uğraştığından şüphelenmeye başlamıştı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Bir mekanik mini-robot sürüsü şimdiden Grassmarket’te yerini almaya başlamıştı; ufacık kameralar körlemesine kaydediyor, minik antenler uzanıyor, rüzgârı koklayıp dalga boylarını tarıyorlardı. Kahvaltı dükkânları 06.15 gibi kepenk açmaya başladı. Çok geçmeden kızartma kokuları kahve ve yeşil çay kokularına karıştı. İşlerine gidenlerle öğrenciler meydanı çevreleyen bloklardan karınca sürüleri misali boşalarak kahvaltılıklarını kapıp tramvaylara koşuşturdular. Saat 07.00’yi gösterirken üç leki Victoria Sokağı’nın köşelerinde ve Cowgate kemerinin altında gizlice konuşlandı. 09.30’da diğer dükkânlar ve kitapçılar açıldı. Komiser Adam Ferguson Grassmarket’e saat ona çeyrek kala, Kraliyet Ahırları Sokağı’ndan girdi. Dosdoğru Ahitçiler Anıtı’na ilerledi. Alçak duvarını aşarak, şehitlere dua edermişçesine başı öne eğik, anıtın karşısına dikildi.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Alışmadığı bir başka duyguyu tadan Kelle yanına gelerek, “Günaydın,” dedi.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Ferguson, gözleri küçük plakadaki yazılarda, “Günaydın, Kelle,” dedi. “Geceki başarını tebrik ederim.” Az ileride, duvarın dibinde yatan yaprak yığını ve bira kutuları arasından zor bela seçilen polietilen zarfa çevirdi bakışlarını. “Hâlâ aynı yerde,” dedi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Evet,” dedi Kelle. “Gitsek daha iyi ederiz belki.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Öyle,” dedi komiser.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Anıttan ayrılıp Victoria Sokağı’nın dik yokuşuna yöneldiler. Görevli lekilere bakmamaya özen gösteriyorlardı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Orada mı yakaladın çocukları?” dedi Ferguson.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Biraz daha aşağıda,” dedi Kelle. “Carl Powys’in kaçarken anıta doğru yöneldiğini gördüm ve Will Latham’ın ‘bırakmasını’ istediğini duydum. Taşkafa adıyla bilinen robotun… Evine dönerken bazen burada durduğunu biliyordum. İkiliyi yakaladıktan, daha doğrusu dokunaçlarımı üzerlerine sallayıp kibarca durmalarını söyledikten sonra araştırmaya karar verdim. Üniformalılar çocukları götürür götürmez giriştim. Paketi buldum ve içeriğini tahmin edince görünürdeki ilk ve son sayfaları kaydettim ve olduğu yerde bıraktım.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“İçeriğini tahmin ettin demek,” dedi Ferguson. “Bayılıyorsun laf süslemeye.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Ufak bir zaaf işte,” dedi Kelle. Duraksadı. “Dün geceye dair başka meseleleri konuşmak istiyor musun?”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Olabilir,” dedi Ferguson. “Sen istiyorsan.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Konuyu açıklığa kavuşturmak istiyorum,” dedi robot.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Ortağız zannediyordum ben,” dedi Ferguson. Sokağın tepesine ulaşmışlardı ve sola, George IV’e döneceklerdi. Güneş tepelerinde, Kraliyet bankasının nanotüp cephesinden parıldıyordu. “İnsanla makine, omuz omuza… Çok şey geçirmiştik birlikte.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Kelle’ye yan gözle baktı. High Street’i yan yana geçtiler. Biri bilinen, diğeri gizli iki ayrı hayat yaşamış bir başka Edinburgh karakterinin adını taşıyan Diyakoz Brodie’nin</span><span class="FootnoteSymbol"><span style="font-size:92%"><span class="Footnoteanchor"><a href="#ftn44" id="bodyftn44">44</a></span></span></span> <span style="font-size:92%">Barı köşedeydi. Tam karşısındaki Hume’un heykeliyse kentin bir diğer ruhunu yansıtıyordu.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Öyle,” dedi Kelle. “O yüzden sana söylemekte zorlandım.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Hafif trafiğin arasından karşıya geçtiler. Ferguson Waverley Basamakları’nın başında durdu, kenara dayanarak karakolu ve ötesindeki Prensler Sokağı’nı seyre daldı. Tren anonsları yankılanıyordu aşağıdan.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ben de aynı sebepten söylememene kızdım,” dedi. “Anlayabiliyor musun?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Şimdi anlıyorum,” dedi Kelle.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Ferguson parmağını bükerek Kelle’nin yusyuvarlak kafasını tıklattı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Teğmeninden bahsetseydin bana,” dedi, “anlardım. Hiç değilse karşı çıkmazdım.” Tekrar öne eğilip kafasını kaşıdı. “Tırlatmış diyebilir miyiz?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Diyebiliriz,” dedi Kelle. “Tedaviyi reddediyor. Mutlu demek yalana girer. Öte yandan, hayat tarzından haz duyar görünüyor. Her türden, bedenen değilse bile kafa bakımından kendi gibilerle takılıyor. Sürekli gözlem yapıyor. İçindeki şeytanları peyderpey yendiğini iddia ediyor. Defalarca psikiyatrik yardım alabileceğini söyledim ama o açıdan düzeltilir görünmüyor gibi. Galiba buluşmalarımız veya kendi deyişiyle ‘oturumlarımız’ iyi geliyor. Mümkündür… Geçen yıllar boyunca hep düzelme gördüğümü söylemeliyim.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ve faydalı bir bilgi kaynağı olabilir mi diyorsun?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Öyle,” dedi Kelle. “Ama ilişkimizin ana nedeni insan-makine bağı.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Eh,” dedi Ferguson. “Hayat. Hayat anasını satayım… Yani, savaş alanında kurulan yakınlığın, birlikte birkaç kapı kırıp içeri dalarken kurulandan daha sıkı olabileceğinin farkındayım. Ama keşke bizimkinin de tüm bunları paylaşacak denli sıkı olduğunu görebilseydin.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Anlaşıldı,” dedi Kelle.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“İyi,” dedi Ferguson. “Uzatmayalım o zaman.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Peki, Adam,” dedi Kelle.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Güzel. İşimize bakalım artık.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Doğruldu, birkaç basamak indi, durdu, geri dönüp Mound tarafına baktı. “Profesörümüz bu sabah ofisinde midir acaba?” dedi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Kelle, Yeni Üniversite giriş raporunu basarak, “Değil,” dedi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Vay, hızlısın,” dedi Ferguson. “Evinden arayayım bir. Hatta gir sen de.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Grace Mazvabo’nun sesi uykulu ve neşesizdi. “Günaydın, komiser. Ne istemiştiniz?”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Rahatsız ettiğim için kusura bakmayın,” dedi Ferguson. “Gece bir takım ilginç gelişmeler yaşandı. Bize yardım edebileceğiniz kanısındaydım.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Dinliyorum.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Öncelikle ‘Binbaşı Weir’ ismi bir şey ifade ediyor mu size?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Elbette,” dedi Mazvabo. “Siz de biliyorsunuzdur. Ahitçi. Satanistliğini itiraf etmiş ve 1670’de Grassmarket’te yakılmıştı.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Başka bir şey olabilir mi gibisinden sormuştum,” dedi Ferguson. “Greyfriars’taki Şehitler Anıtı’nın üzerine ‘Binbaşı Weir Yaşıyor’ yazılmış.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Derin bir iç çekti Mazvabo. “Satanist ergenlerin işi mi?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“İki Gnostik oğlan,” dedi Ferguson. “Suçüstü yakaladık. Kamu malına zarar suçundan ve kuşkusuz maliyenin uygun göreceği diğer ne varsa hepsinden Aziz Leonard’a tıktık.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“İyi,” dedi Mazvabo. “Böyle bir konuda iyi Hıristiyanlığım tutmaz. Neyse cezaları çeksinler.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Çekecekler, orası kesin,” dedi Ferguson. “Ama ötesi var. Grassmarket’te yakalandılar ve UPYZ’den yapılan kontrolde geçmiş aylarda oradaki Ahitçi anıtından birkaç defa bir şeyler aldıklarının kayıtları bulundu. Dün benle birlikte tanıştığınız leki araştırdıktan sonra bir paket dolusu Üçüncü Ahit bildirisi buldu. Birileri gelip alır umuduyla bırakmışlar.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Tanrı aşkına,” dedi profesör. “Çocuklar itiraf ettiler mi?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Maalesef hayır. Ayrıca sizin kiliseye girdiklerini gösteren hiçbir kayıt yok.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Şaşırmadım,” dedi Mazvabo. “Tanımazlık tek taraflı değil, malum.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Öyle,” dedi Ferguson. “Ama gene de olan oldu artık.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Bildiriler yeni mi?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Evet. Leki pakete dokunmadan ilk ve son sayfalarını kopyalayabilmiş. Size nüshaları ulaştıracağım ama şimdilik, sonu hariç öncekilerle aynı görünüyor. Okuyabilir miyim vaktiniz varsa?”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Lütfen, lütfen.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“ ‘Dönek İskoçya kiliselerinden gelecek 6 Eylül Sebt günü herhangi bir görünür işaret veya açıkça tövbe gelmemesi durumunda söz konusu Ahit’in askerleri işbu kiliselere ve uzantısında dönek devlet kurumlarına açtıkları savaşı, tıpkı</span> <a id="OLELINK3"></a><span style="font-size:92%">Samson’un Filistinlilerin Gazze’sinde</span> <span style="font-size:92%">yaptığı gibi, kimseyi esirgemeksizin şiddetlendireceklerine yemin ederler.’”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Kelle, profesörün çığlığı karşısında Ferguson’ın yüzünü ekşitişini izledi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Samson’un Gazze’de ne yaptığını biliyor musunuz?” dedi Mazvabo çığlığı izleyen sessizliğin ardından.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Evet, baktım,” dedi Ferguson.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Kesinlikle intihar saldırısı tehdidi bu,” dedi Mazvabo.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Benim bildiğim geçmişte pek fazla Hıristiyan intihar saldırısı yok,” dedi Ferguson. “Sri Lanka’da birkaç Anglikan intihar bombacısı… İkinci Amerikan İç Savaşı’nda ve kuşku götürür bir iki olay… Hepsi bu. Yani, bildiğim kadarıyla Hıristiyanlarda, İslamcıların cennete kestirme gidiş kavramı yok, değil mi? Hıristiyanlık intiharın öteki istikamete vardığını öğretmez mi?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Kesinlikle hayır,” dedi profesör. “Tanrı’nın merhameti intiharı da kapsayabilir. Ayrıca bu, benim liberal yorumum da değil. Eski katı Kalvincilere göre, seçilmişlerden olunduğu sürece intihar dâhil tüm günahlar bağışlanacaktır. Kendi-kendine şahadet asla teşvik edilmez elbette ama savaş hallerinde, çarpışmada kesin ölümle yüz yüze gelmekten, umutsuzluktan sözde intihar görevlerine kadar terazide birçok kayma yaşanır ve evet, Samson’un tapınağı kendinin ve Tanrı düşmanlarının başına yıkması bunların en uç örneğidir… Özü, yerinizde olsam tehdidi ciddiye alırdım.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ben de bundan korkuyordum.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Başka bir şey var mı, komiser?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Gerekirse ararım,” dedi Ferguson. “Teşekkürler.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Peşinde çok daha yumuşak ve emin adımlarla Kelle, Ferguson Mound’un eteklerine zikzaklarla inen taş basamaklarda perdelerin açılmasıyla güneş aniden yüzüne vurmuşçasına gecikmiş bir sabah uyanışı hissine kapıldı. Her şey önündeydi: gece ‘Graham Orr’ adıyla da bilinen Taşkafa’nın işe gelmeyeceği kesinleştikten sonra fotoğrafları ve ilgili uyarılar kamusal medyaya verilmişti. Kelle, eski yoldaşı teğmenle yaptığı, görünürde utandığı ve yetkisiz görüşmelerinde yaratık-adamın Taşkafa’yı geçen yıl boyunca defalarca Ahitçi anıtına girip çıkarken gördüğünü öğrenmişti. Azgın Kazak’ın beyhude kovaladığı düşünülen iki öğrenciden şansa bağlantı çıkmıştı. Öğrenciler itiraf etmemişti ama gerisi sorgulama ve soruşturma meselesiydi. Göründüklerinden daha çetin ceviz değillerse terörizm ve komplo suçlamaları bülbül misali ötmelerini sağlardı. Ama soruşturma açısından bakıldığında bağlantıyı kırmızı fosforlu harflerle yazmışlardı zaten…</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Binbaşı Weir yaşıyormuş! Hah!</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Ama tutuklamalar ve Kelle’nin raporundan 08.45’e kadar geçen azıcık zamana sıkıştırabildiği kısacık uykusu sırasında Ferguson, bilinçaltının sorunun gereğince sorulduğu görüşüyle çoktan çözüldüğüne yönelik bir rahatlamaya kaydığını fark etmişti. Kelle’nin gizli ilişkisine kızgınlığı tam bu noktaya sıkışmıştı ve bakla ağızdan çıktığından beri önündeki öncelikleri şok edecek ölçüde açıktı artık.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Karakola onu yirmi geçe vardı. Paskalya Sokağı Vaka Odası’ndaki toplantı buçukta başladı. Başkomiser McAuley de gelmiş ve E ile F bölümlerinin başkomiserlerinin arasına oturmuştu. Ferguson beyaz panonun önüne geçmeden önce iki başkomiserin elini sıkıp kendi amirine baş selamı verdi. Herkes uzun bir gece geçirmiş ve azıcık uyuyabilmişti. Muhtar ise hiç uyumamıştı. Toplantı için giydiği takım elbisesi içinde gayet erkeksi görünen atkuyruklu Aliyef de uyumamış ama geceyi çok başka aktivitelerle geçirmiş gibi duruyordu.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Odanın boğuk havasına kahve kokusu sinmişti. Lekiler bile gergin görünüyorlardı. Ferguson panoya kalın çizgiler çizdi, bağlandığı ortak kafa-alanında işaretlemeler yaptı ve ekibe döndü.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Dün geceki çalışmalar için herkesi tebrik ederim. Ahitçilerle Murphy davası arasında ilk defa bir bağlantı bulduk. Müphem gerçi ama sonuçta bağlantı. Elimizde ortaya çıkmakla kalmayıp üstüne bir de ortadan kaybolan bir birincil şüpheli var artık. Şüphelinin Leith Water ve Eski Kent’te ki güvenlik alanında çalışan biri için şaşırtıcı sayılmaz, defalarca görüldüğüne dair kayıtlar elimizde. Ancak dün geceden beri hiçbir yerde görülmediğini eklemeliyim.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“İşin ürkütücüleştiği nokta bu. Taşkafa veya halen robot mu yoksa</span> <span style="font-style:italic;font-size:92%">mutilado</span> <span style="font-size:92%">mu bilemediğimizden Graham Orr diyebileceğimiz bu kişi çeşitli gece kulüplerinde ve bir takım lüks otelleri de kapsayan bazı yerlerde güvenlik görevlisi olarak çalışmış. Haliyle Edinburgh’da birçok mekânın güvenlik prosedürlerini, bu prosedürleri nasıl aşabileceğini biliyor ve elinde bolca yüksek değerde hedef var. Otellerdeki VIP konuklar, kulüplerdeki ya da kiliselerdeki kalabalıklar son Ahitçi bildirisinde açıkça tehdit edilen gruplardan</span> <span style="font-size:92%">sayılabilir. Bir uzmana başvurdum ve bir çeşit intihar saldırısının, muhtemelen bombalı bir saldırının dinsel nedenlere dayanılarak elenemeyeceğini öğrendim. Eğer karşımızdaki bir robotsa tabii sorunumuz daha az… Komiser Yardımcısı Hutchins açıklayacak.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Shonagh kalkıp panoya ilerledi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“İnsansı robotlarla ilgili hızlı bir araştırma yaptım. Bir kere yeryüzündeki sayıları fazla değil. Bu noktada durumu lehimize görebilirsiniz; sonuçta hepsinde bir adet Sony seri numarası var… Ama öyle değil işte. Toplumsal kabullenme sorununun ardından bu robotları utanç kaynağı sayan şirket hepsiyle ilişkisini kesmiş. Hiçbir kayıt tutmamış ve izlememiş. Ellerinde görünüş ve karakter bilgilerini içeren sıkı bir veritabanı var ve dün gece erişim izni vermemiz için nerdeyse hiç uğraşmadık desem yeridir. Neyse… Sonuçta söz konusu veritabanında Orr / Taşkafa’nın yüzüyle eşleşen bir robota rastlanmadı. Tabii bu, insansı robotlardan biri değil anlamına gelmiyor çünkü bu robotların yüzleri kolayca değiştirilebiliyor. Ayrıca, elde gerekli kaynaklar varsa bir insansı robotu her şekilde değiştirmek, tersine mühendisliğe tabi tutmak da mümkün. Teknoloji artık herkese açık, malum.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Bizim soruşturmamızı ilgilendiren kilit noktalardan ilki, bir insansı robotun insanların gereksindiği türden yaşam alanlarına, temizlenmek veya giyinmek için bile gereksinim duymaması. Bu tür robotlara tek gereken basit bir barınak ve elektrik. Dolayısıyla insansı bir robot kilit altında ya da ufak bir kulübede rahatlıkla yaşayabiliyor. En çok Leith Water civarında görülmesiyse konteyner bloklarında bolca kapıdan kapıya arama yapacağımız anlamına geliyor.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“İkinci noktaysa bu robotların tıpkı lekiler ve çoğu bilinçsiz robot gibi düzenli yedekleme yapma alışkanlıkları. Taşkafa’nın yedeklemeleri Kiralık Kaslar’ın tuttuğu güvenli bir sunucudaymış. Tabii ilk ona baktık; sonuçta şüphelinin zihnini indirebilmek, çalıştırmak ve sorgulamak gayet işimize yarardı, değil mi? Maalesef… Yedekleme kayıtları dün saat on yediye kadar var ama dosya bomboş çıktı. Kiralık Kaslar’ın Bilgi İşlem tayfası son yaptıkları rutin kontrolde yedeklemelerin yerlerinde durduklarına yemin ettiler. Ama şimdi yoklar işte. Ya silinmiş ya da başka bir yere aktarılmışlar. Ne zaman yapıldığını ve nereye aktarıldığını bulmanın yolları var ama çok zaman alıyor. Lothian &amp; Borders’a bağlı YZ ve KZ</span><span class="FootnoteSymbol"><span style="font-size:92%"><span class="Footnoteanchor"><a href="#ftn45" id="bodyftn45">45</a></span></span></span> <span style="font-size:92%">birimleri halen bu konuda çalışıyorlar… Evet, Carr?”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Neden Paranoya’ya yaptırmıyoruz bu işi?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“İyi bir noktaya temas ettin, Dennis. Tamamen politika meselesi. UPYZ’nin Westminster ve Hollyrood’daki komiteleri aşmasının tek yolu, diğer sistemleri kurcalamayacağına dair yüzde yüz garanti vermek.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Peki, bir şey daha,” dedi Carr. “Diyelim ki bu şahıs sahiden bir</span> <span style="font-style:italic;font-size:92%">mutilado</span><span style="font-size:92%">… Kendine robot görüntüsü vermesini sağlayabilecek, ne bileyim, kafasında falan terabaytlarca gelişigüzel veri sunan bir yonga taşımasını ne engelleyebilir?”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Shonagh kafa salladı. “Olmuyor öyle. YZ yazılımlarının yüklenişleri otomatik kontrol altında. Tabii, elinde zaten bir YZ yongası, evet, kafasında falan, bulunuyor olabilir. Ama sonuçta her halükârda karşımızda tehlikeli bir varlık bulunuyor. Kuşkusuz ciddi psikolojik sorunlara, muhtemelen uzun vadeli depresyona, artı dinsel fanatikliğe sahip, zihni şu anda bir yerlerde güvenceye alınmış ve kısa vadedeki anılarıyla pahalı şasisi haricinde kaybedecek hiçbir şeyi bulunmayan bir adam veya bir robot… Ve ayrıca, patlayıcılara dair bilgi sahibi, unutmayalım.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Teşekkürler, Shonagh,” dedi Ferguson. “Şimdi… Memur Patel, araştırmanın Graham Orr kısmına dair bilgiler, lütfen.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Patel doğruldu. “Hepsi panoda, efendim. An itibarıyla bildirilecek yeni bir gelişme yok. Rastlanmayan bir isim değil ancak uygun yaşta fazla kimse yok ve hiçbirinin yüzü veya bir diğer özelliğinde eşleşme çıkmadı. Yüz demişken… Tüm askeri hastaneleri, Erskine’i ve diğerlerini, Haig Fonu’nu, Kana Karşılık Petrol’ü kontrol ettik… Hepsinin ayrıntılı yaralanma ve rehabilitasyon kayıtları var. Tüm ülkede toplam iki yüz kadar, asgari bir kol yitirmiş ve yenilenmeyi reddetmiş gazi mevcut. Bunlardan Edinburgh’da yaşayanların sayısı düzineyi geçmiyor. Ayrıca gerçek Graham Orr’un aldığı yaralardan sağ kurtulup yenilenme yerine protezi seçerek can veren birinin kaydı da yok. Zaten bu tür yaralar alan kişilerin seçme şansı bulunmazmış; kendilerine gelmeden çok önce hastaneye kaldırılıp yenilenme tanklarına konurlarmış ve eğer daha önceden yenilenme istemediklerini sözleşmelerinde belirtmişlerse son duaları okunup ölmeye bırakılırlarmış. Kısacası etrafta dolanan herhangi bir siborg-gazi söz konusu değil, efendim. Connor Thomas’ın sorgusunda söylediği gibi, İleri Bakış derneği isimleri vermede hatta onamada bile pek gönülsüz davrandı ama yetkilileri bu türde aşırı bir vakanın kendilerinde bulunmadığı garantisi verdiler. Söyleyebileceklerim şimdilik bu kadar.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Teşekkürler, Sareş,” dedi Ferguson. “Tüm bu konularda neler yapacağımıza gelince… Sözü, kent-çapında operasyonda idareyi alacak başkomiser McAuley’ye bırakıyorum.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">McAuley panonun önüne geldi ve karşısındakilere en sıkı Halkla İlişkiler gülümsemesini sundu.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Günaydın,” dedi. “Durumun vahametini vurgulamama gerek yok. Tüm izinler kaldırılmıştır. Tabii gecenin çoğunu ayakta geçirenlerin bir vardiyalık izin almasına bir şey demeyeceğim. Ancak tüm izinleri kaldırsak bile malum, elimizde tüm olası hedeflerin başına koruma dikecek kaynaktan yoksunuz. Halkın tedbirli, uyanık davranmasına ve diğer kurumlarda görevli özel güvenlikçilerin normalden daha sıkı çalışmalarına izin vermeye bel bağlamak durumundayız. İman Savaşları sırasında alışkanlığa dönüşen temel güvenlik önlemlerinden birçoğunun, taramaların, valiz kontrollerinin, paketlerin sahipsiz bırakılmamasına dikkatin yakın dönemlerde epey gevşediğini biliyoruz. Kötüdür demiyorum buna; zaferin kazançlarından biri sonuçta. Bu alışkanlıkları an itibarıyla tekrar canlandırmamız gerekiyor. Emniyet Müdürü bir saat içinde bu minvalde bir basın açıklaması yapacak.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Bizim yapabileceğimiz ve özel güvenlikçilerin yapamayacağı şeylerse devriye gezmek, bağlantıda kalmak, Paranoya’nın fısıltılarına kulak vermek ve her ipucunu izlemek… Kafa-alanlarınızda bir liste var. Faydalanın. Shonagh konteyner bloklarından bahsetti. Hepsine bakmamız gerekiyor. Evet, uzun iş… Evet, oralarda pek sevilmiyoruz. Zor. Ha, ayrıca aranızda şüphelimizi yüz tarama sayesinde bulacağımızı sanan varsa hatırlatayım: takma sakal ve kara gözlük kadar basit numaralar yüz taramayı şaşırtabilir. Ebediyen şaşırtamaz ama vaktimiz yok…</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Son olarak… Yarın, Pazar. Başat mezheplere ait tüm ibadet yerlerinde, İskoçya Kilisesi’nde, Özgür Kilise’de, Katolik Kilisesi’nde ve Episkopal Kilise’de asgari birer adet üniformalı memur ve leki bulunduracağız. Bu saydıklarım bariz, büyük hedefler ve Edinburgh dâhilinde yirmi küsur bina, kırk ila altmış arası ayin demek. Kaynaklarımız bunlara yeterli. Tarikatları, ev-kiliselerini, özel ayinleri, vesaire kollamamız mümkün değil. İlgili tüm takibatı Başkomiser Muhtar’a bırakıyorum.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">McAuley sustu ve karşısındakileri bu sefer bolca prova ettiği sert kararlılık bakışlarıyla süzdü.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“İş başına,” dedi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-weight:bold;font-size:92%">&nbsp;</p>
  <hr class="footnoterule" />

  <p class="Footnote" dir="ltr"><a class="FootnoteSymbol" href="#bodyftn44" id="ftn44">44</a> &nbsp;William Brodie (1741–1788): Lonca liderliği yapmış ve Edinburgh kent konseyinde görev almış İskoç marangoz ve (gerek heyecan gerekse kumar borçları yüzünden) soyguncu. (ç.n.)</p>

  <p class="Footnote" dir="ltr"><a class="FootnoteSymbol" href="#bodyftn45" id="ftn45">45</a> &nbsp;Yapay Zekâ ve Kinetik Zekâ. (ç.n.)</p>
</body>
</html>
