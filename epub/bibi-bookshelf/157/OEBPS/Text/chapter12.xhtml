<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>GECE OTURUMLARI</title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 dir="ltr" id="toc9">7. ESKİ DOSTLAR</h2>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">17.30. Eve dönüş yoğunluğunun göbeğiydi ve Leith Yolu’nun üst kısmında trafik tampon tampona, kaldırımlar dirsek dirseğeydi. Rölanti motorların homurtuları, frene basanların cıyırtıları ve marşların inlemeleri ayak seslerine karışıyordu. Gün ışığı Ferguson’a kafa çevirtecek açılardan yansıyordu. Polanski sigarasını emercesine içiyor, iskele babalarından birine oturmuş aşağı, denizdeki çöp birikintilerine bakıyordu. Kelle ise dikkatini Turnhouse açıklarına doğru salınan bir hava aracına vermişti.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ben hâlâ salıvermemeliydik diyorum,” dedi Polanski. “Bombayı teslim etmiş işte. O kadarını kabul ediyor.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Bombanın içine ne zaman girdiği belirlenemeyen zarfı teslim ettiğini kabul ediyor adam,” dedi Ferguson. “Aynı şey değil.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Eh,” dedi Polanski.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Ferguson, kendisi kadar İskoç olmasına karşın adının Polanski’yi Amerikan filmlerindeki polis veya dedektifleri model alarak sert görünmeye ittiğinden kuşkulanıyordu. Belki bu durumu kadını sigaradan vazgeçirip sakız çiğnemeye ikna etmede kullanabilirdi.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“</span><span style="font-style:italic;font-size:92%">Cherchez la femme</span><span style="font-size:92%">,”</span><span class="FootnoteSymbol"><span style="font-size:92%"><span class="Footnoteanchor"><a href="#ftn37" id="bodyftn37">37</a></span></span></span> <span style="font-size:92%">dedi Hutchins çöplerden kafasını kaldırarak.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Hutchins’in yine cani yaşlı kadın fikrini öne süreceğini düşünüp terslenerek, “Nasıl yani?” dedi Ferguson.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Konuya şöyle bakalım,” dedi Hutchins ayağa kalkarak. “Diyelim ki Thomas doğru söylüyor. Thomas, Murphy’ye Graham’dan bahsettiğini söylediğinde aklıma Graham’ın söylendiğinde pederin adını tanıyacağını umduğu fikri geldi. Şimdi, elimizde üç adam var. Üçü de İman Savaşları gazisi—”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Üçü de bekâr, bildiğimiz kadarıyla,” diyerek sözünü kesti Ferguson. “E, nerede peki senin şu</span> <span style="font-style:italic;font-size:92%">la femme</span><span style="font-size:92%">?”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Batı Genel Hastanesi’nin yoğun bakım koğuşunda,” dedi Hutchins. “Bernadette White’tan bahsediyorum. Pederin ev işlerine bakan kadın.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Ev işlerine, tabii, tabii,” diyerek sırıttı Polanski. Ferguson sertçe baktı, tekrar Hutchins’e döndü.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Bir İman Savaşları dulu,” dedi. “En azından piskopos bu sabah öyle dedi.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Onun öyle inandığına eminim ama bizim inanmamız için bir sebep göremiyorum.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Doğru,” dedi Ferguson. “Ama herhalde kolayca kontrol edebiliriz doğruluğunu.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Biraz derin kazmamız gerekebilir,” dedi Hutchins.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Peki, neden buradan bir şey çıkabileceğini düşünüyorsun?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Hutchins sıkıntıyla baktı. “Şey… Biraz ayıp kaçabilir ama… Thomas’a bakarken içim kalktı biraz. Evet, protezler gayet iyi, biliyorum ve duyuları falan, her şeyi var fakat… Yani, biraz sinir bozucu… Ve bakarken… Böyle biriyle birlikte olmak nasıl bir şeydir, merak ettim. Belki eskiden bir eşi veya sevgilisi vardı ve bu haliyle kabullenemedi adamı… Ve aklının bir köşesinde, bu sorunlarının, kök hücrelerin bebek olduklarını söyleyen Katolik dogmasından kaynaklandığını biliyor… Yani, Katolik olmasaydı tam yenilenme yaptırabilirdi… Böyle bir şey insanda takıntı yapabilir, değil mi?”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“E, hıncını bir papazla iki masum komşusundan çıkardı, öyle mi?” dedi Polanski. “Çok anlamlı sahiden.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Ferguson sert bir tonla, “Peder de masum biriydi,” dedi. “Ama onlar bir yana, evet… Neye varmaya çalıştığını anlıyorum, Shonagh. Bayan White ile Thomas ya da Graham arasında geçmişte bir ilişki yaşandıysa bütün olay kişisel bir nedene dayanabilir. Bu arada hepimizin Peder Murphy’nin hedef alındığını ve kadını ikincil kurban varsaydığımızı da şimdi fark ediyorum.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Diğer kadını da,” dedi Hutchins. “Anne. Unutmayalım onu da.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Ferguson dudaklarını ısırdı. “Hay anasını… Bayan White’la konuşabilsek durumu hemen açıklığa kavuşturabilirdik.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Hutchins kafa salladı. “Hiç şansımız yok o konuda, amirim. Günlerce gelmeyecek kendine. Haftayı bulabilir.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Pekâlâ, Shonagh. Kaz bakalım.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Hutchins tam kalkarken Kelle, “Komiser Yardımcısı Hutchins,” dedi, “anneyi unutmayalım dediniz. Adı Marjorie Broughton bu arada. Bernadette White’la aynı durumda; iç organları ve omurgasındaki yaralarına gerekli tedaviye hazır duruma gelene dek yoğun bakımda uyutuluyor. Ona da bir şey sormayız ama kocası Derek Broughton’a sorabiliriz. Çocuğuyla ilgilenmediği süreyi hastanede geçiriyor.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Ona da bakarım,” dedi Hutchins.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Lanet,” diye söylendi Polanski, “neden Paranoya bu tip noktaları çıkaramıyor?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Sorunun kendisi yanıt,” dedi Kelle. “Ancak insan olmayan bir varlık sıfatıyla, izin verirseniz magazin gazeteleri manşetlerine layık Papazın Aşk Üçgeni meselesine yönelik doğal insani önyargınızın sizi yanıltarak dördüncü köşeyi, Piskopos Black’i göz ardı etmenize yol açabileceğini belirtmek istiyorum.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Göz ardı ettiğimiz yok onu,” dedi Polanski. Kulaklığına dokundu. “Fife ile Lothian &amp; Borders Polisi iş üstündeler. Halen, Bay Thomas’ın nişancılık becerisinin kuşkulandığım kadar parlak çıkmaması ihtimaline karşı bölgeyi karışı karışına arıyorlar.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Benim demek istediğim,” dedi Kelle, “Piskopos Black’in, Komiser Yardımcısı Hutchins’in öne sürdüğü kurguya oturmamasıydı. Deminden beri aramalar yapıyorum; adamın Murphy vakasına dâhil kişilerle hiçbir bağlantısı çıkmadı. UPYZ’de bile birleştirilebilecek birkaç nokta yok. İman Savaşları’na da katılmamış. Karşı çıkmış. Görebildiğim kadarıyla pasifistmiş.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“O da katılmak demek,” dedi Polanski.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Tanrı Birlikleri’nde geçen günlerimden doğru hatırlıyorsam İskoç din adamlarının çoğu aynı durumdaydı,” dedi Ferguson. “Yok, bize bunlardan çok daha fazlası lazım. Kelle haklı.” Lekiye baktı. “Var mı peki bir teorin?”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Sadece hipotez,” dedi robot. “Bir robot aramamız gerektiği fikrine öncekinden daha yakınım. Kendini, en azından belli ortamlarda</span> <span style="font-style:italic;font-size:92%">mutilado</span> <span style="font-size:92%">diye yutturabilen insansı bir robot… Sadece bir robot Thomas’ı pakete ne koyduğuna dair kandırabilir ve piskoposu nişancının vurması gereken mesafeden vurabilirdi.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Polanski ile Hutchins itiraza, robotsa fikrini savunmaya kalkışınca Ferguson elini kaldırarak, “Yeter,” dedi. “Bu tartışmanın yeri Vaka Odası.” Saatine baktı. “Bir şeyler atıştıralım, sonra vaka odasına. 6.45’te.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Herkese iletirim ben,” dedi Kelle.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Ferguson kantine varamadı. Daha ana kapıdan girer girmez Başkomiser McAuley dikildi karşısına.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Gecikmiş toplantımızın zamanıdır,” dedi. Ferguson amirinin peşinden asansöre bindi ve kahvaltıdan beri ağzına lokma koymadığından guruldayan midesiyle ofisine girdi. McAuley’nin masasının karşısına</span> <span style="font-size:92%">otururken, öğleden sonraları berbat etmek için kurbanını kafasından vuran nişancılar gibisi yok, diye geçirdi içinden.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">McAuley ta sıfırlar dönemindeki Yeni İşçi Partisi hükümetleri zamanında teşkilata katılmış eski topraklardandı. Irkçılık ve cinsiyetçiliğe karşı son derece sert, insan hakları ve halkla ilişkilere sıkı sıkıya bağlıydı. İman Savaşları’nın ikinci on yıllık diliminde Müslümanları herhangi bir nefret duymadan eleme kamplarına yollamış, terör şüphelilerine aşırı gaddarlığa girmeden işkence etmişti. Boşalmış ev ve dükkanları yağmalara karşı korumuş, tırnak altına batırmadan önce iğneleri sterilize etmişti. Sozi yönetimi altında Sağ’ı ezmiş, Restorasyon döneminde Sol’a zulüm uygulamıştı. Ferguson Tanrı Bölükleri’nde taptaze bir memurken McAuley’nin Prensler Sokağı’nda, İtalyan Cumhuriyet tanklarının Aziz Peter Meydanı’na girmeleri ve müfettişlerin Kilise’yi bir sene içinde iflas ettirecek Afrika-AIDS davasıyla ilgili kayıtları incelemeye girişmesinin ertesi günü düzenlenen bir Katolik protestosunu serinkanlılıkla bastırışına tanıklık etmişti. Protestoya binlerce Katolik katılmıştı. Piskopos asalarının arasına dalan McAuley sakin adımlarla kalabalığın karşısına dikilmiş, piskoposlarla konuşurken çevik kuvvet birimlerine çevreyi saran Portakalcı, feminist, pagan ve eşcinsel güruhu derhal toparlamaları emrini vermişti. Karşı-protestocular öyle aniden ve öyle çabuk derdest edilmişlerdi ki tıkıldıkları polis araçlarında birbirlerine, polisin tutuklamada vereceğinden çok daha fazla zarar vermişlerdi. Bu sayede Katolik protesto yürüyüşü başka bir olayla karşılaşmadan ve haliyle hiçbir etki yaratamadan tamamlanmıştı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Başkomiser masasında, tabletine bakıyor, arada kafa kaldırıp Ferguson’a yarı-açık-gözlü-çatık-kaşlı pozunu kesiyor ve tekrar okumaya devam ediyordu şimdi. Sadece salata yiyip günde en az on kilometre koşarmış gibi görünüyordu ve zaten aşağı yukarı öyleydi.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Birkaç dakikalık psikolojik eziyetin ardından, “Eh, Adam,” dedi, “bugünkü gelişmeleri alıyordum ve aramızda kalsın ama bana sanki biraz haddimizi aşıyormuşuz gibi gelmeye başladı. Fife’taki olayla birlikte mesele yerel vakalıktan çıkmış görünüyor. Devamı gelecek mi? Glascow alarma geçmeli mi? Vakanın uzmanlara devredilme zamanı mı geldi? Fettes’in bu ve benzeri soruları sorduğu kesin. Şimdi, bana mümkün yanıtları vermeni rica edeceğim.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Haddimizi aştığımız görüşünde değilim, amirim. Devamı gelir mi, bilemem ve evet, Glascow kesinlikle alarma geçmeli. Uzmanlara gelince… Anti-terör uzmanlarını kastediyorsanız, son on beş küsur yıldan beri üzerlerine düşen iş miktarı gittikçe azaldı. Açıkçası siz, ben ve Başkomiser Muhtar’ın yakın döneme dair deneyimi, Fettes’in bir hafta uğraşıp toplayacağı herkesten fazla. Ayrıca adamlarıma güvenim tam. Tabii, teklif edilecek her türlü uzman görüşüne açığız ama bence gizli servisin işe el atma zamanı gelmedi henüz.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Gizli servis değildi aklımdaki,” dedi McAuley. “Sadece İskoç Anti-Terör Birimi’ni kastetmiştim. Haklısın, doğru, biraz paslılar ama toplu ölüme yol açacak bir durum gerçekleşir ve vaktinde engelleyemezsek…”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Kusura bakmayın ama olayları engellemekten çok işler ters giderse kendimizi kollamaya giriyor dedikleriniz.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Postu kollamaktan bahsetmiyorum ben,” dedi McAuley sertçe.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Ferguson elini temizlemek istermişçesine masada gezdirdi. “Anladım, amirim. O zaman Birim’i işe dâhil edelim ama idare bizde kalsın, derim. En azından şimdilik.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Sağlam bir neden göster.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Birincisi,” dedi Ferguson, “tüm bunların tek kişinin elinden çıkmadığına dair kesin kanıtımız yok henüz.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ciddi mi? Bildirilere rağmen?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Bildirileri, tabii her iki suçla birden bağlantılı varsayarsak tek bir kişinin yazmış olması mümkün. Ayrıca Muhtar’ın sürekli izlediği ufak çaplı yobaz ve fanatik gruplar arasında kayda geçmiş hiçbir konuşma, yazışma ya da çevrimiçi veri ve malzeme yok.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">McAuley parmaklarını masasının herhangi bir tuş, devre veya ekran bulunmayan kenarında tıkırdattı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Lafı gelmişken,” dedi bir an sonra, “Tanrı Bölükleri’ni tekrar harekete geçirme fikri de dolaşıyor etrafta.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Ferguson söyleneni ciddiye almakta zorlandı. “Kiliseye postal mı? Amirim?”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Aynen öyle, arkadaşım. Kiliseye postal. Postalı çekip kim patron, hatırlatma meselesi… Tabii cemaatleri teröre karşı koruma adına.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Daha feci bir kaynak israfı gelmiyor aklıma,” dedi komiser. “Elimizdeki tüm elemanları ve lekileri, yeni bir cinayet işlenmeden katili veya katilleri bulmaya ayırmalıyız. Ayrıca, bu olayların ardında sahiden bireysel veya toplu dinsel fanatizm yatıyorsa ihbarın ilgili cemaatten birilerinden gelme olasılığı çok yüksek çıkacaktır. Kiliseye postal ihbar işini zora sokar.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ha,” dedi McAuley, “şu eski ‘aşırılıkçıları ılımlılardan ayırma’ numarası… Zamanında pek işe yaramamıştı, değil mi?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Kibarlığı değil ama protokolü bırakacak denli kızan Ferguson, “Yapma artık, Frank!” deyiverdi. “O dediğin çivi, sana veya bana laf düşmeyecek denli uzun süre önce çakıldı!”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">McAuley, sesinde pişmanlık ve hatırlamanın getirdiği kısık bakışlarla, “Orası öyle,” dedi. Arkasına yaslandı. “Pekâlâ, Adam. Ama İskoçya’nın herhangi bir yerinde bir saldırı daha gerçekleşir ya da birkaç gün içinde birilerini enseleyemezsek davayı Anti-Terör Birimi devralır. Onların da iplerini gizli servis çekecektir. Ve eğer böyle bir duruma gelirsek, iyidir kötüdür dememize bakmadan postalları çekip kiliselere dalmaktan başka yapacak işimiz kalmayacak.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“O duruma gelirsek,” dedi Ferguson, “Leith Water’daki goril tayfasıyla uğraşmaya döneriz.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">McAuley, iki gün öncesinin sakinliğini özlermişçesine, “İyi olurdu,” diye mırıldandı. “Ama karar bize kalmayacak. Ayrıca işe sadece gizli servis de karışmayacak. Holyrood</span><span class="FootnoteSymbol"><span style="font-size:92%"><span class="Footnoteanchor"><a href="#ftn38" id="bodyftn38">38</a></span></span></span> <span style="font-size:92%">şimdiden dırlanmaya başladı. Olayların sonuçlarına dair kırk laf dolaşıyor. Farkındaysan Avrupa’da on beş yıldan beri gerçekleşen ilk dinsel terörizm eyleminden söz ediyoruz. Çözemezsek ya da tırmanırsa din sorununu halledememişiz görüntüsü doğacak. Köktenci laikliğe dayalı İkinci Aydınlanma politikalarının yanlışlığını, ana akım din gruplarının yeniden siyaset sahnesine çıkması gerektiğini, inanç meselesinin marjinalize edilme çabalarının boşa gittiğini haykıran bir sürü ses çıkacak.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Ferguson kasten kışkırtarak, “Haklı olabilir o sesler,” dedi.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Söylediğin lafa beyin fırtınası yapıyormuşuz gibi bakacağım,” dedi McAuley. “Ama yapmıyoruz. İzninle hatırlatayım, Adam: eğer demin bahsettiğim düşünceler sese dönüşüp dinleyici bulurlarsa sen ve ben gibi polislerin yapılması gerektiğinde yaptıklarımızın acısını çıkarmaya az insan gelmeyecektir. Yaptıklarımızı zamanında kimse sorgulamadı çünkü işe yarıyorlardı. Yaramadığı ortaya çıkarsa kabak başımıza patlar. Yasaları çıkaran politikacılar değil, uygulayanlar damgayı yer… Diyeceğim, ‘haklı olabilirler’ falan demeyi bırak, davayı hallet.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Pekâlâ,” dedi Ferguson beyaz panonun başında. McAuley’nin cesaretlendirme hamlesinin etkisi geçmemişti henüz. “Ne var bakalım elimizde?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Adli Tıp’tan Tony, “Bildiriler, amirim,” dedi. “Eşleşmeyen DNA yok. Sadece profesörünkiler… Ama mürekkepte bir şey bulduk.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“E?” Ferguson umutla. “Belli bir grupla mı eşleşti?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Tam değil, amirim. Daha iyisi… Bildiriler bir yazıcıdan çıkmamış. Basılmış. Yani adıyla sanıyla baskı demek istiyorum. Mürekkep sürülmüş metal harfli bir baskı makinesi—”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Tamam, Tony. Eminim en gençlerimizin bile neden bahsettiğine dair fikri vardır. Ne işimize yarayacak peki?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Şey,” dedi Tony, “sahici mürekkep neredeyse yirmi yıldır üretilmiyor. Kâğıtlar standart… İzi sürülebilecek cinsten değil. Ama mürekkep eşsiz. Eğer…” Sustu.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Hım,” dedi Ferguson, “eğer baskı makinesini ve mürekkebin menşeini bulursak itlere haklarını okumaya başlarız diyorsun, değil mi?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Aşağı yukarı, amirim.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Ferguson parmaklarını saçlarında gezdirdi, iç çekti. “Sağ ol, Tony. Başka?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Connolly ile Hutchins birbirlerine, “önce sen” dercesine baktılar.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Shonagh?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Hutchins doğrularak bir iThink çıkardı. “Graham adlı şüphelinin eşkâl çizimi, efendim. Connor Thomas epey benzediğini söyledi. Herkese yollayacağım şimdi…” Gözlerini hızla kırpıştırdı ve vaka odasında lekinin kızılötesi ışını dolaştı. Ferguson’ın gözleri önünde genç ve yakışıklı, gür saçlı, hatları belirgin, yakası açık gömlekli bir erkek yüzü belirdi.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“</span><span style="font-style:italic;font-size:92%">Mutilado</span> <span style="font-size:92%">mu bu yani?” dedi komiser.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Bu çözünürlükte protez kusurları tam görünmüyor,” dedi Hutchins. “Çözünürlüğü yükseltmek de işe yaramıyor çünkü standart işlem aygıtlarıyla aynı etkiyi yaratmak çok zor.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“İyi, peki,” dedi Ferguson. “Yani böyle görünen ama tam böyle olmayan birini arayacağız.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Hutchins, hak etmediği alayı fark etmeyip Ferguson’ı rahatlatarak, “Evet,” dedi.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“E, iyi, dağıtalım bakalım,” dedi komiser. “Bizimkilere ama. Medyaya değil. Tehlikeli, destek almadan yanaşmayın, falan filan notuyla. Tabii UPYZ de.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“UPYZ’de paket var zaten,” dedi Shonagh hızla tuşlayarak. “Tamamdır.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“İyi,” dedi komiser. “Elemanın kimlik tespiti ne durumda?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Connolly, Hutchins otururken kalkarak, “O kısım sorunlu,” dedi. “Paranoyayı Ordu kayıtlarına saldık ama kayıtlarda sürüsüne bereket düşük çözünürlüklü fotoğraf var; robot eşkâlin biyometrik verilerinin muğlâklığı ve Ordu’nunkilerin kesinliği yüzünden şüpheli sayısını azaltmak epey zor… Biz de asker, büyük kafa, göğüs ve uzuv yaraları, robotik uzmanı, Ortadoğu’da görev, Kraliyet İrlanda Alayları veya Ortadoğu’da görev almış diğer birimlerle bağlantı ve tabii adı da katarak Yüz Tarama Motoruna girdik. Sonunda bir kişi çıktı. Uzman Onbaşı Graham Orr… Bu da bulduğumuz en iyi fotoğrafı…”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Fotoğrafı “Graham” adlı robot çizimin yanına ekledi. Yeni fotoğrafta, er üniformalı mağrur bir genç vardı. Eşleşme, robot eşkâlden beklenecek azami başarıdaydı.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Tombala,” dedi Ferguson. “Aferin.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Ama Connolly kafa sallıyor, Hutchins ise pek neşesiz bakıyordu.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Sorun, efendim,” dedi Connolly, “şey… Onbaşı Orr, yaralandıktan sonra Megiddo’dan Kıbrıs’a taşınırken helikopterde ölmüş.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">İç çekti Ferguson. “Kesin mi bu bilgi? İkiz kardeş veya bozulmuş kayıtlar ya da kimlik karışması gibi saçmalıklar çıkmasın sonunda?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Hepsini kontrol ettim, efendim,” dedi Connolly. “Cenaze töreni, yaslı ebeveyn… Tek çocuklarıymış. İlginci, Presbiteryen merasimi yapılması. Megiddo’dan sonraki on beş günde</span> <span style="font-style:italic;font-size:92%">Belfast Telgraf</span><span style="font-size:92%">’ta yayınlanmış hepsi.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Bahsettiğin iki haftada bol cenaze kalkmıştı,” dedi Ferguson. “Hatırladığım kadarıyla… Bir sürü paramparça ceset… Karışma olasılığı var. Armageddon’dan bahsediyoruz sonuçta yahu!”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Adamları şaşkın bakıyordu. Alnını ovuşturdu. “Kusura bakmayın… Zor bir gündü. Pekâlâ, isim üzerinde aramalara girişelim. Shonagh, hastanede kim varsa bağlanıp şu kadının kocasının adı veya yüzü tanıyıp tanımadığını kontrol et, lütfen.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Tamam,” dedi Hutchins.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Komiser Polanski… Gitmeden önce bildireceğiniz bir gelişme var mı?”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Pek yok,” dedi Polanski. “Lekiler ilgili konutları taradılar ve şüpheli bir şeye rastlamadılar. Yalnız gitmeden önce Connor Thomas’ın takip altında tutulmasının önemini bir kez daha vurgulamak istiyorum.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Ferguson başıyla onay verdi. “Tamamdır. Carr?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Araba ve kameralar hazır. Yaya takipçi de.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Telefon dinleme?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“İzin bir saat önce çıktı. Paranoya ilgileniyor, efendim.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“İyi. Oldu mu, Anna?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Evet. Kusuruma bakmazsanız şahsen hâlâ Thomas’ın yapmadığından emin değilim. Meslektaşlarımdan aldığım son bilgiye göre kurban vurulduğu yerde, Doğu Kumsalı kıyısında her gün yemekten sonra yürüyüş yaparmış. Silahlı muhafızımıza ve uyarılara rağmen düzenini bozmamakta ısrar etmiş. Yani nişancının piskoposun her gün aynı saatte, aynı yerde yürüyüşe çıktığını biliyor olması muhtemel.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Fazlasıyla,” dedi Ferguson. “Ancak son derece zor bir atış söz konusu ve katilin Connor Thomas’ın benzer alışkanlıklarını biliyor olması da mümkün. Tabii bir suç atma planı söz konusuysa…” Durdu, ellerini iki yana açtı. “Bunları konuşmuştuk. Daha fazla tartışmak fayda etmeyecek. İstediğin zaman gidebilirsin, Polanski.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Teşekkürler. İzninizle.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Polanski dosyasını ve çantasını toplarken Kelle arkadan dokunacını salladı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ne vardı?” dedi Ferguson.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Komiser Polanski’ye Aziz Andrews civarındaki kıyı robotlarında acil sistem kontrolü yaptırmak üzere Dört Numaralı Deniz Güvenlik Merkezi’ne başvurmasını önermek istiyorum.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Polanski robota dönüp baktı. “Neden kendin yapmıyorsun dediğini?”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Sorunuzu, Fife Polisi’nin ilgili başvuruyu yapmama izin verdiğinize yoruyorum,” dedi Kelle.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Yap işte,” dedi Polanski çantasını alarak. Ferguson’a başıyla selam vererek kapıya yöneldi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Fazla vakit harcama yalnız,” dedi Ferguson.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Yok,” dedi Kelle. “Lafını açtım çünkü UPYZ az önce Graham Orr fotoğraflarında eşleşmeler buldu.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Ferguson, “Ne?” diye bağırırken herkes ayağa fırladı ve Polanski açtığı kapıdan geri döndü. “Yükle hemen! Yükle!”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Fotoğraflar belirdi önlerinde. Güvenlik kamerası çekimleri, gözlük yüklemeleri… Edinburgh’dan birkaç mekân… Batı Limanı, Grassmarket,</span><span class="FootnoteSymbol"><span style="font-size:92%"><span class="Footnoteanchor"><a href="#ftn39" id="bodyftn39">39</a></span></span></span> <span style="font-size:92%">vinçlerden görünen birkaç Leith arka sokağı, Waverley istasyonu…</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Kimlik tespiti?” dedi Ferguson.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Bir robot,” dedi Kelle. “Taşkafa adında.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-weight:bold;font-size:92%">&nbsp;</p>
  <hr class="footnoterule" />

  <p class="Footnote" dir="ltr"><a class="FootnoteSymbol" href="#bodyftn37" id="ftn37">37</a> &nbsp;Fransızca “kadını arayın” anlamında ve bir erkeğin olağandışı, tuhaf ya da beklenmedik davranışlarının bir kadınla ilişkisini gizleme arzusunun veya bir kadını etkilemeye çalışmasının yattığını ima eden deyiş. Alexander Dumas’nın (Baba) 1854 tarihli <span style="font-style:italic">Paris Mohikanları</span> adlı romanından alınmıştır. Zamanla “ucuz roman” tabir edilen polisiyelerin klişesine dönüşmüş ve “sorun ne olursa olsun altından mutlaka bir kadın çıkacaktır” anlamında kullanılmaya başlanmıştır (ç.n.)</p>

  <p class="Footnote" dir="ltr"><a class="FootnoteSymbol" href="#bodyftn38" id="ftn38">38</a> &nbsp;Edinburgh’da İskoçya Parlamentosu ve İskoç Hükümdarı’nın Resmi Konutu’nun bulunduğu bölge. (ç.n.)</p>

  <p class="Footnote" dir="ltr"><a class="FootnoteSymbol" href="#bodyftn39" id="ftn39">39</a> &nbsp;Edinburgh’nun eski şehir tarafındaki tarihi pazaryeri meydanı. (ç.n.)</p>
</body>
</html>
