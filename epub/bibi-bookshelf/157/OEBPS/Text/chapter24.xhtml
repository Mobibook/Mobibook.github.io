<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title>GECE OTURUMLARI</title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 dir="ltr" id="toc21">19. DÖNEK</h2>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Mikail Aliyef iThink’ini çantasına attı, masadaki kâğıtları toparladı ve dosya zarfına yerleştirdi. “Eh,” dedi kafasını kaldırarak, “tamamdır. İşbirliğiniz için teşekkürler, Bay Campbell. Serbestsiniz.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Campbell Rotorua polis merkezinde verdiği ifadesi boyunca arkasında dikilmiş memura baktı. Memur başıyla onay verince plastik sandalyesinden kalktı ve kalkarken sandalyeyi devirdi. Kaldırmak için eğilirken içi ürperdi.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">İskoçya’dan ifadesini almak için yollanan Aliyef, Campbell’ın telaşla sandalyeyi doğrultuşunu gülümseyerek izledi.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Görevim sona erdi,” dedi Aliyef. “Auckland’dan uçağımın kalkmasına daha birkaç gün var. Rotorua’da kalıp güzelliklerini göreyim diyorum.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Campbell polise baktı. Bir şey mi ima ediyordu? Pazar sabahından öğleden sonraya kadar uzanan sorgu boyunca Aliyef’in cinsiyetinin ve yolladığı sinyallerin belirsizliği, atkuyruğu saçı, uzun ve sıkça kıpıştırdığı kirpikleri, kadın bedenine göre biçilmiş havası veren takım elbisesi, cilalı, oval tırnakları ve el hareketleri Campbell’ı, Arlene’den bu yana tanıdığı herkesten daha çok etkilemiş ve huzursuz etmişti.</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Yutkundu Campbell. Ağzı kupkuruydu. Kendinden tiksinerek, “Fenton Sokağı’nda gayet iyi bir turizm bürosu var,” dedi.</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Aliyef cımbızla düzeltilmiş yay kaşlarını kaldırarak, “Teşekkürler,” dedi. “Size iyi günler.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Hoşça kalın,” diye mırıldandı Campbell. Odadan ve polis merkezinden sersem sepelek çıktı. Gölden esen rüzgâr berbat kokuyor, güneş cayırdıyordu. Fenton Sokağı’na, oradan Tutakenai Sokağı’na gitti ve Ohinemutu’ya çıkan Göl Yolu’na döndü. Tepeyi tırmanıp Cornelius Vermeulen’in evine gitmeyi düşündü ama vazgeçti ve hayatında ilk defa Aziz İman Kilisesi’ne gitmeye karar verdi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Anglikan kilisesine girerken Kartacalı Kulübü’ne girdiğinden çok daha fazla heyecanlıydı ama bu sefer etrafta dolanarak zaman harcamadı ve dikkat çekmedi. İçerideki koyu kahverengi ağaç oymalar camlardan süzülen ışıkta parıldıyordu ama esas nefesini kesen ön tarafta, sağdaki cumbanın vitraylı penceresiydi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Camdaki Maori savaşçısı kıyafetiyle suyun üzerinde yürüyen İsa imgesinden gözlerini ayıramadan ilerledi ve karşısına oturdu.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Gördüğü kendisiydi ama suyun üzerinde değil, içine doğru yürüyor, battıkça batıyor ve ağzını açarak sülfürlü suyu ciğerlerine dolduruyordu. Dertlerine çözüm olabilirdi böylesi.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Birkaç dakika sonra ayak sesleri duyunca döndü. Cornelius Vermeulen’di gelen.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Şu polis seni burada bulabileceğimi söyledi,” dedi Vermeulen.</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Aliyef mi? O nereden—”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Vermeulen elini kaldırdı.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“İzlemiş seni. Beni aradı.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Niye?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Kendinden nefret eden tipleri bir bakışta tanırmış.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Campbell tekrar önüne dönünce Vermeulen gelip yanına oturdu. Campbell arkadaşına bakmadan, “Müthiş bir şey,” dedi. “İsa’yı hiç böyle düşünmemiştim.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Nasıl?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Bir savaşçı…”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ha.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Campbell alaycı hayal kırıklığı tonunu fark ederek döndü. “Yani benle aynı tarafta savaşan bir savaşçı… Keşke ben de… Yok…” Burnunu çekti. “Yok,” dedi bir daha. “Hepsi düzmece bunların…” Sırada duran İncil’i aldı. “Bunun büyük kısmını Babil’de Yahudi din adamları yazmış. Sonra da Kudüs’te yazmanlar elden geçirmiş… Mormon Kitabı kadar uydurma…”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Vermeulen ters bir bakış attı. “Mormon Kitabı’nı kafadan aşağılama.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Sen de mi hiçbirine inanmıyorsun yani?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Hayır,” dedi Vermeulen, “kimin yazdığı ya da yazanların gerçekten yaşanıp yaşanmadığı önemli değil diyorum ben. Mesele bu değil.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ne peki?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Onu sen bulacaksın.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Kafa salladı Campbell. “Ya hepsi doğrudur ya değildir.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Kim demiş onu?” dedi Vermeulen. Vitrayı işaret etti. “O mu?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Şey, hayır ama… Yani neye inanacağını keyfine göre seçebiliyorsan ne anlamı var?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Seçmek ve yaptığın seçim kim olduğunu söyler.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Eh, neyi seçtiğimi biliyorum ben,” dedi Campbell.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Öyle mi?”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Campbell bakışlarını boşluğa çevirdi. “Öyle,” dedi. “Seçimim—”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Başka zaman anlatırsın,” dedi Vermeulen. Kalktı. “Bizle yemeğe gelsene.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">“Sağ ol,” dedi Campbell ayaktaki korucuya bakarak. “Çok naziksin ama… Emere’nin beni evinde görmek istemediğini sanıyordum.”</span></p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Ha, eve demedim zaten,” dedi Vermeulen. “Sülün Yolan’da şahane Pazar güveci yapıyorlar.”</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">“Pazar…” Duraksadı Campbell.</p>

  <p class="Standard" dir="ltr" style="margin-left:0;margin-right:0;text-indent:18.935432px;font-size:92%">Vermeulen, “Gel, haydi,” dedi. “Kaygan zemin, malum. Ateizm ve dine hakaretle başlarsın ve bir bakmışsın barın tekinde Pazar güveci yiyorsun.”</p>

  <p class="Standard" dir="ltr" style="margin-left:0;margin-right:0;text-indent:18.935432px"><span style="font-size:92%">Dışarıda Emere, elinde sigarası, Aliyef’le sohbet ediyordu. Gün ışığı, kilisenin loşluğundan sonra epey parlak geldi ve Campbell havanın mevsim normallerinin birkaç derece üzerinde seyrettiğini düşündü.</span></p>

  <p class="Standard" dir="ltr" style="margin-left:0;margin-right:0;text-indent:18.935432px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.935432px;text-align:center;font-weight:bold"><span style="font-size:92%">SON</span></p>
</body>
</html>
