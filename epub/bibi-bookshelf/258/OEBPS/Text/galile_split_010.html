<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>galile</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">Artık uyumam ben; belleği kestim ve içinden çıkan balyozla dövüyorum tek başıma takip ettiğim kötülük zenginliğini.</p>

    <p class="normal">Вare yok: Yaşadığım yerde irice bir molekülüm ve katabolizmaymış kaderim. Onun için anlam bana ters.</p>

    <p class="normal">&nbsp;</p>

    <p class="normal">Yoksullukta bir şey istenmez; yoksunlukta istenir aslında.</p>

    <p class="normal">&nbsp;</p>

    <p class="normal">Bu ülkede erkekler birbirleriyle bir vajina uzaklığında arkadaşlık kurar.</p>

    <p class="normal">&nbsp;</p>

    <p class="normal">Her katil o cinayetin tek görgü tanığıdır da aslında.</p>

    <p class="normal">&nbsp;</p>

    <p class="normal">Bir megalitten üfürüldün üstüme</p>

    <p class="normal">Toz musun, kutsal mısın; belli değil.</p>

    <p class="normal">&nbsp;</p>

    <p class="normal">Tartmak.. Bu akıl defansı için hassasiyet ve çok yönlü kriterler gerekli. Algı, tartmanın kesin doğruluğu adına tek başına yeterli değil çoğu kere. Hatta algı alanının kişisel zaafları, tartının hak bilirliğini zedeleyen bir taraftarlık mekanizması da geliştirebilir. Вağdışı ile modern olanın işbirlikçi ortaklığını destekleyen her türlü ideoloji, tartının ayarıyla mutlaka oynayacaktır.</p>

    <p class="normal">Tartan da tartılacaktır elbette; bu gerçeğe siyasette demokrasi, manevi resimde din, sokak lisanında orman kanunu deniyor.</p>

    <p class="normal">Tabiatta adalet duygusu yok; o nedenle hukuk, insanoğlu için gülünç bir fantezi.</p>

    <p class="normal">&nbsp;</p>

    <p class="normal">Aşk meblağı: Kuş yemi kadar bir sevgilisi vardı.</p>

    <p class="normal">Dedi ki: Tanrım onu şeytanıma bağışlasın.</p>

    <p class="normal">&nbsp;</p>

    <p class="normal">Herkes gitti.</p>

    <p class="normal">Uyumsuzluk ve nirvana kolkola girince, sosyal yalınlık ayrı bir hava katıyor insana.</p>

    <p class="normal">Sanatçılar, evrenin kalabalığına katlanabiliyor yalnızca.</p>

    <p class="normal">&nbsp;</p>

    <p class="normal">Kış başladı.</p>

    <p class="normal">Жşümek fiili geri döndü valizinde kar, yağmur, rüzgâr.</p>

    <p class="normal">Açmasın valizini; aramızda hâlâ böyle mevsimlerden korkanlar var.</p>

    <p class="normal">&nbsp;</p>

    <p class="normal">Aşk, bozuk bir pusuladır; seni yanlış bedene götürür.</p>

    <p class="normal">&nbsp;</p>

    <p class="normal">Omzuma astığım tüfek gibi patladın orada dayayıp başını uyurken.</p>

    <p class="normal">Sağımızdan solumuzdan kuşlar kaçıştı havalanarak; olay yatışsın – etraf sakinleşsin, anlaşılacak kimin vurulduğu ikimize dair, günaha ait bu serseri redoksta.</p>

    <p class="normal">Adında kaç harf varsa, o kadar kurşun sıkacağım kafama.</p>

    <p class="normal">&nbsp;</p>

    <p class="normal">Acı, içini yakan bir ateşse eğer, söndürme onu; onunla ısınmayı öğren.</p>

    <p class="normal">&nbsp;</p>

    <p class="normal">Deniz kendi kabarmıyor; tüm balıklar suyu yukarı itiyor.</p>

    <p class="normal">"Günah ve erdem, sanatı için sanatçının gereçleridir." der Oscar Wilde. Günah bazen bembeyaz bir leke olarak gösterir kendini ve erdem orada yalnızca figürdür; önemli olan, acının güzelle dengesini kurgularken görmeyi, hissetmeyi saklamamak, hatta bu yalın hakikatle gurur duyabilmeyi bir ürüne dönüştürebilmektir. Gerisi yağ.</p>

    <p class="normal">&nbsp;</p>

    <p class="normal">İntihar etmeden önce bana uğra da ilk kez sevişelim.<sup class="calibre6"><a href="../Text/galile_split_019.html#footnote-100-5" id="footnote-100-5-backlink">[5]</a></sup></p>

    <p class="normal">&nbsp;</p>

    <p class="normal">'Ben oyuncunun özgürlüğünü yönetiyorum' demiş Fatih Akın. Yaklaşmak fiilinin açıklanması olarak sözlüklere girmeli.</p>

    <p class="normal">&nbsp;</p>

    <p class="normal">Bir kadeh kırmızı şarabın ağır ağır buharlaştığını seyrettiniz mi hiç? Еlmek odur.</p>

    <p class="normal">Yerde cansız yatan uzun boylu bir tanrıya benzeyen caddede önünde durduğum garip nesnenin ( ki nesneler satırbaşlarıdır hayatın ) KÖTÜLÜK KASI / İYİLİK KASI toplamları arasındaki düzene, uyuma bakarken ( ki o nesne bir bilgi gibi ) onlar gibi oldum: Tedaviye karşılık vermeyen hastalıklar, insanın ve evrenin şifresidir.</p>

    <p class="normal">&nbsp;</p>

    <p class="normal">Bir gece saat on ikiyi geçtiğinde, evimde tek başıma oturmuş, ekmem gereken tohumları tasniflerken bütün şehrin elektriklerini kesecekler; bu, benim için harekete geçtikleri anlamına gelecek. İlk kez mutfakta ekmek var mı, onu kontrol arzusuyla ayağa kalkacağım. PATOLOJİ SENFONİSİ. Paylaşmaktan bana kalana dikkat etmemiş olmak, eşitliği düşünen romantiklerin sömürülüşü karşısında anarşizmden çok, sıkkın bir kuşkuculukla kendi temsili resmimi çizecek ve üşümenin bu denli iç acıttığını belki de öğreniyor olmanın mutsuzluğuyla bir mum arayacağım. O mumu yakacak ateş kimilerince evvelce söndürülmüşse de.</p>

    <p class="normal">Her şairin yüzyıllar sonra doğacak çocuklarını bilerek yaşaması ve yazması: Safça, güzel ve ekşi.</p>

    <p class="normal">&nbsp;</p>

    <p class="normal">'Еlürken Bir Sana Elveda Diyeceğim': Okuduğunuz bir romanı 'sizin' yazmış olmanızı istediğiniz oldu mu hiç?! Oradaki bir kahramanla benzeşme, örtüşme dileği de değil bu ya da yazarı kadar usta bir kalem dehasının yerine geçme dürtüsü / yok, bu da değil; doğrudan, onu yazmış olmak, yazılanları tek başına kıskançca sahiplenmek arzusu. "Benim de demeye çalıştığım tam da buydu"nun karşılığı her zaman sahibini bulamıyor ne yazık. Yaşarken, zamanın kontrolünüz altında olduğunu düşünmeden ama öyleymiş gibi davranarak kanat çırpmanız, size uçuyormuşunuz hissini veren o deneyimsizlik, o hayat amatörlüğü mekânın / tabiatın sonsuz duruşuyla kolayca kırılıyor aslında. Zaman ve mekân / tabiat kalıyor, bir siz gidiyorsunuz; sizin boşalttığınız yere başkaları geliyor. Yaşadığınız eve, kaldığınız otele, uçakta oturduğunuz koltuğa, çalıştığınız masaya hatta gömülüp çürüdüğünüz ve tamamen yok olduğunuz mezara sonraları hep başkaları geliyor; sizin iz bırakarak tamamladığınızı sandığınız her şey bir başkasıyla yeniden başlıyor durmadan. Yüzyıl sonra dünyada şu an dolaşan insanlardan belki de hiçbiri hayatta olmayacak; başkaları yönetiyor, başkaları acı çekiyor, başkaları sevişiyor olacak hep. 'Zaman geçmiyor, çok sıkılıyorum' diyenlere bu yüzden kızmışımdır; oysa ne büyük bir şans o. Zamanı hakettiği hatıralarla durdurabilme yetisi. Geçmişi hakettiği hatıralarla yeniden tanımlayabilme eziyeti ve memnuniyeti.</p>

    <p class="normal">Andre Aciman'ın romanı Adınla Вağır Beni'nin, zamanın insana has çağlarıyla da katmerlenerek, iç içe geçerek sorgulattığı mesele, aslında kişisel tarihlerin ne kadar 'özel' diye adlandırılsalar da imrenilmesi zorunlu deneyimlerden ve fizyolojik cesaretlerin at koşturduğu 'gizli / tehlikeli iyi şeyler'den çıkartılacak doyurucu sevinçten öteye geçemeyeceği, belki de geçmemesi gerektiği. Cinselliğin alıngan yüzeyinde hep romantik yakamozlar yakalamalı. Normal ve doğru diye dayatılan, kabullendirilenin pasifize ettiği, daralttığı, körelttiği zekânın patlaması, onun bir ruh şelalesine dönüşebilmesi için biri çıkıp gelmeli. Siz sıradanlığınızın saltanatını sürdürürken biri çıkıp gelmeli. 'Ayaklarımızın uygun adım, solla sol basması ve yere tam aynı anda vurması hoşuma gidiyordu; sahilde ayak izlerimizi, sonradan gelip gizlice ayağımı onunkinden kalanın üzerine koymak istediğim ayak izleri bırakıyorduk.' Ayak izleri, ayaklar. Masa altlarından birbirine gizlice dokunan, sevişen, oynaşan ayaklar. Karşılıklı ayaklar yollarda değil, birbirinin üstünde yürüyebiliyorsa aşktır o. 'Biz tek bir çalgı için yazılmamışız; ne ben ne de sen.' diyebilecek kadar Bach'ı Bach'ın bestelediği gibi ( bile bile ) çalmamak.</p>

    <p class="normal">Gerçek burjuva kültürüyle büyüyen on yedi yaşındaki Elio ile feleğin çemberinden geçen yirmi dört yaşındaki felsefeci Oliver'ın iki akışkan gibi birbirlerinin sularına karıştığı, isimlerinin, cisimlerinin, eşyalarının yer değiştirdiği, erkeğin / kadının tasvirinin dışlanmadan çürütüldüğü ve 'gövdelenme'nin bir kez daha baştan yapılandırıldığı çatışma; 'Onun bedenine yalnızca teslim olmaya değil, o bedenin kalıbına girmeye de hazır olduğumun farkına varmış mıydı?' sorusuyla, aslında hem ergenlikte hem de yetişkinlikte aşkın bir model bulma / yaratma ve önce ona âşık olup sonra reddederek rüştünü ispatlama kimyasından ibaretliğini gözler önüne seren ıstırap. Kim bu acıya orgazm diyebilecek yüreği taşıyor?! 'Gençlerin utanması yoktur, utanma yaşla gelir.'</p>

    <p class="normal">ёiir açıklanmaz; kimi şiirler açıklanırsa roman olur. Adınla Вağır Beni bu yanıl(t)ma payını taşıyan bir yapıt. 'Hiç denememektense, deneyip de yapamamak': İşte insanları ikiye ayıran özellik.; denemeyenler ve deneyip de yapamayanlar. 'Eski insanlar haklıydı belki de: Ara sıra kan akmasından hiçbir zarar gelmez.' Bedel daima dışarı yönlenmez çünkü; bedel bazen iç akıntı ya da iç çalkantıdır. Rimbaud Sendromu kafası çalışan bütün delikanlıları on yedi yaşında yakalar; aslolan onu anlayacak, onu anladıkça kızıştıracak Verlaine'ini bulabilmesidir. Yoksa Oscar Wilde da bas bas bağırdı mahkeme salonlarında: 'Bu güzel bir sevgidir, hoştur, en asil sevgi biçimidir. Bunda doğaya aykırı hiçbir şey yoktur. Entelektüel bir sevgidir. Ve sürekli olarak, daha büyük ile daha genç bir erkek arasında gelişir. Büyük erkeğin entelekti vardır; genç erkeğin de önünde, yaşamın tüm neşesi, umudu ve görkemi vardır.' Siz kendi zavallı ve fakir aşklarınızı hayatta tutabilmek için bizlerin baştan aşağı onur ve erdem olan, bilgiyle, tabiatla kuşatılmış, ışıklı aşklarımızı ezip geçtiniz.</p>

    <p class="normal">'Uykusunda bile yüreği parçalanan' Elio, Arzu ve Utanç arasında bırakılmışlığıyla aşkının kaynağını açıklar: 'Ona bir şey vermeyi delice istiyordum. Tersine, almak çok kişiliksiz, çok kolay, çok mekanik geliyordu.'</p>

    <p class="normal">Dışardan durumsa şu iki yaralayıcı cümleyle özetleniyor: 'Durursan öldürürsün beni' / 'Durursam öldür beni'.</p>

    <p class="normal">Güçlü olmayı sağlayan nedir böyle bir sevginin içinde: 'Kederi etkisiz kılmak için kederi tahmin etmek' ya da 'Acı gelmeden acıyı düşünmek'. Ayrılığa hazırlıktan ötededir bu algı; kötü günler için bugün mutluluktan tasarruf etmek anlamındadır.</p>

    <p class="normal">Salt çiftleşmeyi hedeflemeyen aşklar toplamında en tanrısal aşktır homoerotik olanı; çünkü üremeyi reddetmiş ve toplumsal, kurumsal tüm yasaların dışında bağımsız bir duygu limitine dayanmıştır. Ahlak yavaş yavaş oluşturulurken bu insanlardan fikir alınmamışsa şimdi ahlaksızlıkla suçlanmaları ne kadar akılcıdır, ki Adınla Вağır Beni toptan yok sayıyor böyle bir mekanizmanın varlığını ve hiç yokmuşçasına akıyor. 'Еnemli olan biz'izin, önemli ve biz olanını ayrı ayrı irdeliyor; önemli olan, bilerek özlemek'ken biz olan ise bir sanat yapıtına dönüşebilme evresidir. Evet, özlem ve evre; aşkın koordinatları bunlar zaten.</p>

    <p class="normal">Ya, karşı cin(s)le aşk? Elio, açıklıyor: 'Fırıncılarla kasaplar birbirleriyle rekabet etmez'. Elio, durumundan da çok memnun, 'Roma'nın her tarafında Eros'la karşılaşıyorduk, çünkü biz onun kanatlarından birini kesmiştik ve daireler çizerek uçmak zorundaydı.'</p>

    <p class="normal">Roman'ın her tarafında Eros'la karşılaşmak da biz okurların payına düşüyor. 'Kitap okuyanlar gizlenen insanlardır. Kim olduklarını gizlerler. Gizlenen insanlar kim olduklarından her zaman hoşlanmazlar.'</p>

    <p class="normal">Peki, böylesi sert virajları olan ilişkilerde ruhla beden nerede buluşur? Elio, bu noktanın epifiz olduğunu iddia eden kişiyi salak ilan edip çarpıcı gerçeği açıklıyor. Bu gerçek noktayı öğrenmek ve onunla yüzyüze gelmek ise homofobisini yenmeye kararlı okurların bu kitabı okumasına kalıyor ne yazık ki. Okur dediğin bazen soyunmasını da bilmeli.</p>

    <p class="normal">&nbsp;</p>

    <p class="normal">Gitgide içine doğru çöken bir denklemin mensubuyum. Yurt, olasılık dahilindekini bile zorlayan kara bölgedir çünkü.</p>

    <p class="normal">&nbsp;</p>

    <p class="normal">TAHRİK ASİT, Ortadoğu'da işkencelerde kullanılan..</p>

    <p class="normal">&nbsp;</p>

    <p class="normal">Kişisel trajediler evcilleştirilebilir — sessiz kalmayı tercih etmek, gizli öznedir. Hele bunları düşünmek çok sıkıcı ve masraflıdır..</p>

    <p class="normal">&nbsp;</p>

    <p class="normal">Bir korku filminde başrolde oynayacak güzel bir bıçak aramakla geçiyor ömrüm.</p>

    <p class="normal">&nbsp;</p>

    <p class="normal">Gözdür kuşlar; onlarla görür ağaç.<sup class="calibre6"><a href="../Text/galile_split_020.html#footnote-100-6" id="footnote-100-6-backlink">[6]</a></sup></p>

    <p class="normal">&nbsp;</p>

    <p class="normal">Yaşlanmak mı? Beden eskimez; kirdir o.<sup class="calibre6"><a href="../Text/galile_split_021.html#footnote-100-7" id="footnote-100-7-backlink">[7]</a></sup></p>

    <p class="normal">&nbsp;</p>

    <p class="normal">Beslediğim hayvanı yolluyorum kimilerine, onlara insanlık dersi versin diye.<sup class="calibre6"><a href="../Text/galile_split_022.html#footnote-100-8" id="footnote-100-8-backlink">[8]</a></sup></p>

    <p class="normal">&nbsp;</p>

    <p class="normal">Siyah eşyaları sevme; onları yeryüzüne zehirli, güzel, meyvelerce bir tokat gibi atan büyük gözlü, kimsenin henüz tanımadığı hayvanların ağrıdan taştığı bir bataklıktan geldim ben de.</p>

    <p class="normal">Ayakkabılarımdaki macunsu çamur, avuçlarımdaki derin tırmık izleri, kalbimdeki taş devri acısı hep o siyah eşyalardan.</p>

    <p class="normal">At onları ya da götür geri ver sahibi engin dehlizlere.</p>

    <p class="normal">Вerçeveden çık, veya karışıp kaybol içinde denge mahsulü. Yağmalanan oksijenin kasideleri ile çınlıyor galaksi ve çetrefil klişe.</p>

    <p class="normal">Endişe de bir mabet; ve 'huy', ne muazzam bir kelime.</p>

    <p class="normal">İnsanlara yasaklanmış çöllere düşen bir damla gümüş suda, ağızlarından köpüklü salyalar gelerek ölen atlar, heyulâ gibi develer inşa ederken şizofreni – genleşip yenilenirken suretleri delen o, yalnızlığı meşhur matkap — — katmerlenen benliğimizde tam teşekküllü / bizim için dikilmiş esvap, bizim için yazılmış hikâye.</p>

    <p class="normal">Sevme onları; siyah eşyalar yüzünden mahcubuz başı belirsiz, sonu kokuşmuş kimsesizliğimize.</p>

    <p class="normal">&nbsp;</p>

    <p class="normal">Sessiz Kalsam Hep Sen Varsın ( bir Türk Sanat Müziği şarkısı adı — Nihavent )</p>

    <p class="normal">&nbsp;</p>

    <p class="normal">Neden ne zaman Jesus Christ Superstar'dan Heaven on Their Minds'ı dinlesem kütüphanemin önünde diz çöküp ağlıyorum?!</p>

    <p class="normal">&nbsp;</p>

    <p class="normal">Bu sabah 07:40 sineği yüzümün üstünden geçince uyandım. Kedim Zozi'nin mamasını verip sütlü, bol şekerli bir neskafe hazırladım kendime. Gitgide bir onkoloji kliniğini andıran evimde tek metafor, kimliğini kazanan sessizlik olsa gerek. Sibelius taktım aceleyle müzik setine – herkesten gizli, aralıklarla dinlerim klasik müziği. Rahatladım; gördüğüm rüyaların yorgunluğu geçer gibiydi.</p>

    <p class="normal">Uzayca öğrenmeyi istediğimi hatırladım sonra.</p>

    <p class="normal">Lisan temizliği için şart bu.</p>

    <p class="normal">Dünyadaki bütün lisanlardan sıkıldım çünkü. Lisanlar, istismar ediyor gövdeyi – nesnelerin gövdelerini aşındırıyor.</p>

    <p class="normal">Benle hayatı paylaşan eşyalar çığlık atabiliyorlar uzun zamandır; onların acı, ıstırap dolu seslerini duymak: Ne zor şey.</p>

    <p class="normal">Ve bir dergide karşılaştığım, Hasan Bülent Kahraman'a ait şu cümleler: "Her zaman hüzün verici olan eşyanın halidir. İnsanın ölümünden sonra eşyaya bir dilsizlik, suskunluk gelir. Eşyalar kendileriyle değil sahipleriyle yaşarlar. Kendilerinde saklı olan işlevleri ve anlamlarıdır. Fakat halleri ait oldukları kişiden türer."<sup class="calibre6"><a href="../Text/galile_split_023.html#footnote-100-9" id="footnote-100-9-backlink">[9]</a></sup></p>

    <p class="normal">Eşyalara küsmeyeceğim bir daha. Onlar benim efendilerim.</p>

    <p class="normal">&nbsp;</p>

    <p class="normal">"Unutuver hatırlatırsa ellerin" Teoman'dan.</p>

    <p class="normal">Вalarken kilise çanı, içinde uyuyan kuş, ters havanda eziliyor eziliyor.</p>

    <p class="normal">Böyle bir şey ruh: Ziyaretine geldiği bedeni öldürüp de gidiyor.</p>

    <p class="normal">&nbsp;</p>

    <p class="normal">Ben Nâzım'ın oğlu, Can Baba'nın sol koluyum.</p>

    <p class="normal">İnsan olanı hem döver hem de severim. Onu döverken kendimi döver, onu severken hakeden bir halkı severim.<sup class="calibre6"><a href="../Text/galile_split_024.html#footnote-100-10" id="footnote-100-10-backlink">[10]</a></sup></p>

    <p class="normal">&nbsp;</p>

    <p class="normal">Ne yazık ki bir gün kuşlar uçağa binecek.<sup class="calibre6"><a href="../Text/galile_split_025.html#footnote-100-11" id="footnote-100-11-backlink">[11]</a></sup></p>

    <p class="normal">&nbsp;</p>

    <p class="normal">Yüzde Eksi On The Table</p>

    <p class="normal">Yayında bir türbülans var: İletişim bozukluğu</p>

    <p class="normal">o. demek seni seviyor diyor psikozu kemiren</p>

    <p class="normal">fare. Evet, faydalı orospu. Denek de seni seviyor</p>

    <p class="normal">diyor biri gelen yapışkan mesajda. Gizli</p>

    <p class="normal">bir suç ortağı kadar olay karşısında dokunaklı.</p>

    <p class="normal">Kutsal organlar ormanında yaylım ateş altında</p>

    <p class="normal">yeni dinler keşfediyor terör. Stili farklı —</p>

    <p class="normal">belasını bulmuş, serseri ruhlu, eski bir dost</p>

    <p class="normal">gibi sebepsiz ilişkilerde sevgili hacker'ı. Evet,</p>

    <p class="normal">evet, kendisiyle cezalandırılmış orospu. Bütün bu</p>

    <p class="normal">saçmalıkları ciddiye alan pusulada yön arayan</p>

    <p class="normal">aryada ağlayan şüpheli bir dinleyici de var: Erör!</p>

    <p class="normal">Kablo kopar delilik başlar: Freudyen uğultu!</p>

    <p class="normal">Ağlıyorsa bir cani, onun yüzü bimarhanedir sesten muaf</p>

    <p class="normal">Sağlıyorsa kibir hani, laf kalabalıklığını: Tuhaf gaf.</p>

    <p class="normal">Etraf, bu melankolik duyuruyu yaftalasın zeminle.</p>

    <p class="normal">Sana yeminle</p>

    <p class="normal">diyor şehirden ve akıldan ayrılanlar. Evet,</p>

    <p class="normal">evet, yayında bir türbülans var: Ya da esans kokusu</p>

    <p class="normal">esas ülkenin ta uzaktan; oradan yaklaşanlar için</p>

    <p class="normal">gaza temkinli bas. Sen gaza temelli bas.</p>

    <p class="normal">Benim sahi ile işim olmaz, enayi</p>

    <p class="normal">diyor dizleri balyozla kırılmış âşık. Kan çok şık</p>

    <p class="normal">duruyor sonbaharı ürperten levanten balkonlarda. Sonra</p>

    <p class="normal">sonra sevişiriz diyor eşinin mezarı başında bir şekil</p>

    <p class="normal">diyor biri gelen yapışkan mesajda, sesli harfler belli değil,</p>

    <p class="normal">diyor atraksiyon halindeki gecenin alev topu; Evet,</p>

    <p class="normal">evet, kliniğin her sedyesinde tüm mikroplara vermiş adi orospu</p>

    <p class="normal">Birden İstanbul'dan havalanan bir uçak infilak ediyor</p>

    <p class="normal">kanatları düşüyor gecenin duvağı tül perdeye</p>

    <p class="normal">camda pilotun kesik kellesi</p>

    <p class="normal">camda hostesin esrik esnemesi</p>

    <p class="normal">bir kasnağa gerili duruyor otopside kadavra</p>

    <p class="normal">damarlar bilgisayara giriyor: Game Over! Yeniden Deneyin! İletişim bozukluğu!</p>

    <p class="normal">radarda yeni yetme bir DJ başlamış: Yetenekli küt orospu!</p>

    <p class="normal">Her erkeğin kontrol kulesi sikiyse</p>

    <p class="normal">her kadın uçak olmak zorunda mı?!</p>

    <p class="normal">Yayında bir türbülans var: Diyor, tanıyorum ben bunu, bu bu bu bu, şeydi, bu..</p>

    <p class="normal">&nbsp;</p>

    <p class="normal">Eteklerinin ucundan tutmuş, nasıl da döne döne dansediyor şu dağ; bir yamacında çimenlere yayılmış delikanlılara Platon'u anlatıp Shakespeare'den soneler okumalı; öteki yamacında lekelenmiş iç çamaşırını çitilemeli azgın kaynak sularında.</p>

    <p class="normal">Adı ne bu dağın; Bastırılmış Sükunet mi?!</p>

    <p class="normal">&nbsp;</p>

    <p class="normal">Bana kendi doğrularını dayatma diyorsun; benimki homeopati.<sup class="calibre6"><a href="../Text/galile_split_026.html#footnote-100-12" id="footnote-100-12-backlink">[12]</a></sup></p>

    <p class="normal">&nbsp;</p>

    <p class="normal">Kalp, bir kalıp; kendi benzerini yaratır.<sup class="calibre6"><a href="../Text/galile_split_027.html#footnote-100-13" id="footnote-100-13-backlink">[13]</a></sup></p>

    <p class="normal">&nbsp;</p>

    <p class="normal">İnsanın haklılık payı, tanrının yanılgı payına eşittir.</p>

    <p class="normal">&nbsp;</p>

    <p class="normal">'Hayatım boyunca birçok şey yaşadım' diyorsun; kısa filmleri birbirine montajlayarak bütünlük taşıyan uzun metraj bir film elde edemezsin.</p>

    <p class="normal">&nbsp;</p>

    <p class="normal">Her kilidin onu açabilecek tek bir anahtarı vardır – her kalbin de onu açabilecek tek bir iksiri. Еzgü.</p>

    <p class="normal">Yahut da kalkıp çilingir olacaksın –özgürlük mü bu soysuzca, arsızca bir hoyratlık mı— sana kalan tercih.</p>

    <p class="normal">&nbsp;</p>

    <p class="normal">Bu gece yıldızları saydım.</p>

    <p class="normal">Еmrüm uzadı.</p>

    <p class="normal">&nbsp;</p>

    <p class="normal">Hiçbir yerde haber olmadı melek sığınma evinde kimsesiz ölen şeytan.</p>

    <p class="normal">&nbsp;</p>

    <p class="normal">Ruh, bedene tenezzül etmez.</p>

    <p class="normal">Onu, akıl şımartıyor.</p>

    <p class="normal">&nbsp;</p>

    <p class="normal">Evimde yalnızlığımı seviyorum. Düşüncelerimi açıkladığımda karşı çıkan yok; arzularımdan söz ettiğimde yadırgayan yok. Tek kişilik demokrasiye geçmek için zemin yokluyorum.</p>

    <p class="normal">&nbsp;</p>

    <p class="normal">Bir müzik okulu açarsam ilerde, adı ёANtiye olmalı.</p>

    <p class="normal">&nbsp;</p>

    <p class="normal">Uyanıkken görüp sindirdiğiniz gerçekleri, uyurken rüya olarak sıçarsınız.</p>

    <p class="normal">&nbsp;</p>

    <p class="normal">Plan yapanlar eğer seni planın bir parçası yapmamışlarsa en iyi ihtimal planın dışında tutulduğunla avun.</p>

    <p class="normal">&nbsp;</p>

    <p class="normal">Genetiğin intihal sayıldığı bir manzaraya yaklaşıyorum; büyük leke çalışmaları bunlar – iddiasız; ortalama. Boş bir manzara: İçinde istihdam gücü barındırmayan. Sahici. Kaderi kavisli insanlarla kalabalık diye adlandırdığımız bir tembellik grubu kurduk; hepimiz en sevdiği kelimeyle başlayan cümleler yazma görevine talip olmuştuk ve reddedildik / şimdi deniz üzerinde at, türbülans güvertesinde ahenk sürüyoruz. Anarşizm değil elbette bu; bir ihtimal tıkız ömürlerimizin yoğunluğundan orta kalan mayhoşluk.</p>

    <p class="normal">Kum saatini yan yatır — geçmesin artık zaman.</p>

    <p class="normal">&nbsp;</p>

    <p class="normal">Aptallar incinmez.</p>

    <p class="normal">İnsan desenli giysiler giyer onlar.</p>

    <p class="normal">&nbsp;</p>

    <p class="normal">— Sevgiliniz delirmiş.</p>

    <p class="normal">— Kaç beden?!</p>

    <p class="normal">&nbsp;</p>

    <p class="normal">Aşkım! Büyüyünce kuş olacaksın!</p>

    <p class="normal">&nbsp;</p>

    <p class="normal">— Nasılsın?</p>

    <p class="normal">— İyi olmak için tüm imkânlarımı zorluyorum.</p>

    <p class="normal">&nbsp;</p>

    <p class="normal">Edebiyat kâğıtla güzel.</p>

    <p class="normal">&nbsp;</p>

    <p class="normal">Kimse ölmüyor – sadece sönüyor.</p>

    <p class="normal">&nbsp;</p>

    <p class="normal">İçinde olduğun arabanın plakasını bilemezsin. Binmeden önce bakman gerekir, sonra eğilsen de, uzansan da göremezsin.</p>

    <p class="normal">&nbsp;</p>

    <p class="normal">ODBD: OrtaDoğu Birleşik Devletleri. Bir bilimkurgu romanında olması gereken / dayatılan ülke.</p>

    <p class="normal">&nbsp;</p>

    <p class="normal">O kadar hoşsunuz ki, sizinle uygunsuz bir pozisyonda yakalanmak isterdim.</p>

    <p class="normal">&nbsp;</p>

    <p class="normal">Yok – ağlamıyorum; gözyaşı değil, şeffaf beyaz kan bu.</p>

    <p class="normal">&nbsp;</p>

    <p class="normal">Türklerin demokrasi anlayışı ve yorumu: 'Her kafadan bir ses çıkıyor.'</p>

    <p class="normal">&nbsp;</p>

    <p class="normal">Nisan ayında Stockholm'de bol güneşli ve serin bir öğle saatinde, sigarasız ve yalnız kaldığım Esplanede adlı otelin dinlenme katında internet bağının saatlerdir kurulma uğraşı içinde başlıyorum yazmaya. Yazı hangimizi hayatta tutacaksa artık. Kimi iklimler kimi insanlarla aynı menzile sahip olabilir; kimi iklimler kimi ülkelerin kaderiyken kimi ülkeler de kimi iklimlerin can yoldaşı. Yalnızlık, yabancılaşma, uyum sorunu gibi yapayken gerçek diye yutturulan bazı gölgeli patolojiler, insanı camdan dışarı bakmaya, balkonlara çıkmaya itiyor. Sanki dışarı baksak ya da çıkabilsek balkonlara, içimize yapışıp kalan o sonbahar dürtüsü, psikopatken sosyopat olmayı onur sayışımız aklanacak..</p>

    <p class="normal">Burada bir müzede Vasa adlı bir gemi sergileniyor; koca müzede tek materyal var ve her şey onun üzerine kurulu. 1628 yılında suya indiriliyor ve indirilir indirilmez de on metre gitmeden batıyor. Ahşap ve oymacılık harikası. Batış nedeni ise ilginç; topların bağlı olmaması, kaymaları ve dengenin bozulması.</p>

    <p class="normal">Kimi iklim— ülke birlikteliklerinde, amaçları uğruna yola çıkanlar, çok genç yaşta, daha yolun başındayken, işte bu savunma ve saldırı mekanizmalarının tam yerine oturmaması nedeniyle denge kaybına uğrayıp ayaklarının altındaki boşluğa bir çırpıda gömülüveriyorlar. Yaşananın yaşatılan olduğunu kavrayamama meselesi iklimleri ve ülkeleri bozuyor sonuçta. İnsanlar yok olsun; doğayı rahat bırakın.</p>

    <p class="normal">Ya Bob ne yapacak Dylan'sız?! İklim, ülke, denge derken arada kaynayıp kaynar suya düşen akrobat kim?!</p>

    <p class="normal">Ağıza, iki dudağı birbirine kitlemek için atılan dikiş sadece korku filmlerinde değil, belki rüzgârın ne işe yaradığını çok iyi bilen genç çocukların tınısında. Oradaysan sen de sus. Oradaysan sen de somut çözümün soyut çözülmede olduğunu biliyorsun demektir.</p>

    <p class="normal">Birilerinin Vasa'sı varsa, ötekilerinin de Еzgürlük Yasası var. Hangisi batar, hangisi yüzer; deniz olana sormalı.</p>

    <p class="normal">&nbsp;</p>

    <p class="normal">Etkiye ihtiyacım yok ki tepki vereyim.</p>

    <p class="normal">&nbsp;</p>

    <p class="normal">Alınyazısı, altyazıdır; orijinal dili biliyorsan okumaya değmez.</p>

    <p class="normal">&nbsp;</p>

    <p class="normal">Kimi zaman unutulur nereden geldiğin, kim olmaya çalışma çaban.. Bir surat edinmek kolaydır, bir yürek bazen yaşadığın toprakla, hayatla şekillenir; bir akıl ise geçtiği dar oyukta her yanını yaralayarak örselenir. Akla mukayyet olmak hatıra ister. ёiir, yüreğin azgınlığı; aklın bilimiyle yazılır. Bu, yüzyıllardır rüzgârın taşı yalayarak şekillendirmesi kadar doğaldır. Bağımsız taş, rüzgârını, rüzgârlarını bekler. Rüzgârsa, rüzgârlarsa taşını arar. Masal gibi.</p>

    <p class="normal">Yeni renkler, bazen taş olmaktan çıkıp rüzgâr olmak cesaretiyle var olanı, dayatılanı değiştirme heyecanında, kavgasındadır. Bu kavgaya katılmak, bu kavgaya destek vermek modernizmin ilkesidir. Gereğidir. Yeni olmak, genç olmak demek de değildir; katılmak, kendi kimliğini kaybetmeden çoğalmak, sesini duyurmaktan öte, dediğini anlatabilmek dürtüsüdür. Hele şiirse sözü edilen, şair, özneden çok fiildir artık.</p>

    <p class="normal">&nbsp;</p>

    <p class="normal">Parça bitene kadar yalnız seni seveceğim.</p>

    <p class="normal">&nbsp;</p>

    <p class="normal">İlişkiler masaya değil, yatağa yatırılır.</p>

    <p class="normal">&nbsp;</p>

    <p class="normal">Еlmek özen ister: Bu, suretidir sebebin.</p>

    <p class="normal">Yorulursun doğrudan: Bu, çekirdeğidir gerçeği temsilin.</p>

    <p class="normal">Acının arkadaşlığı çekilmez o zaman.</p>

    <p class="normal">&nbsp;</p>

    <p class="normal">Gazetede okudum: Adamın biri bir tur şirketiyle mahkemelik olmuş; cehenneme gidip gezmek istemiş; bunun imkânsızlığını anlatan müdürle yaptığı tartışma kavgaya dönüşmüş ve müdürün omurgasını dört yerinden kırmış.</p>

    <p class="normal">&nbsp;</p>

    <p class="normal">Dağ bir muska kılıfıdır; içinde tanrı var. Вocuğu kaybolmuş okyanuslar, ara denizlere bile bakıyor. Sonra yağmurun hipnozu başlıyor: Sen çok sersemlemiş bir ejderha heykelisin – mermere gizlenmelisin.</p>

    <p class="normal">Bir masal diye tasarlandık, bir trajedi diye biteceğiz.</p>

    <p class="normal">Kalbimizdeki tabiatı çıktığı karanlığa iteceğiz.</p>

    <p class="normal">Bıçak, büyüyüp yaşlandıkça kılıç olur.</p>

    <p class="normal">Paslanacak mıyız, yoksa küflenecek miyiz; buna karar vermemiz gerek.</p>

    <p class="normal">&nbsp;</p>

    <p class="normal">Zulme yapıştım</p>

    <p class="normal">Ondan kara benzin;</p>

    <p class="normal">Ayyuka çıkan hayvanlar adına</p>

    <p class="normal">İkiz ada olsak, yeter</p>

    <p class="normal">&nbsp;</p>

    <p class="normal">ёiir de, öykü de çırağın elinde duran ve ustasına saplanma eğilimi taşıyan hançerdir bazen. Bundan kimsenin endişesi, korkusu yok. Вünkü ihanet de doğal. Azot döngüsüne benzer bir mana döngüsü var hayatta. Sanatsal yaratıyla yaratıcı arasındaki ilişki dışardan yönlendirilemez; ancak, yaratıcının sanatsal yaratıya olan bağlılığının ve ona karşı sorumluluklarının farkına varması sağlanabilir. Жrün, algı alanına geri çağrılır yalnızca. Gelir mi, gelmez mi / o, muamma.</p>

    <p class="normal">&nbsp;</p>

    <p class="normal">İnsana kelebek hayatta bir kere konar; kaçırırsan başka şansın yoktur. Вünkü kelebek ertesi gün ölmüş olur.</p>

    <p class="normal">&nbsp;</p>

    <p class="normal">Benim arabama bindiysen kendi isteğinle, tartışmaya gerek yok, benim gittiğim yere geleceksindir.</p>

    <p class="normal">&nbsp;</p>

    <p class="normal">Artık rüya görme; artık rüyaya bak.</p>

    <p class="normal">&nbsp;</p>

    <p class="normal">Kar yağsa donsak ne fayda..</p>

    <p class="normal">Buza yatırdık aklımızı zaten..</p>

    <p class="normal">&nbsp;</p>

    <p class="normal">Жç ayaklı orospular şehrini arıyorum; tombul arıların dolandığı bir kovana yaslandım: Bir ülke bölünse en fazla kaça bölünür / sessizliğin kendisi fiil olsa bu kızlar, bu bölünüşler erdemli yoksulluğun görgüsünü arttıracak. Sebep de politik olacak o zaman. O zaman ağacın içine girecek, çiçeğe doğru yürüyeceğiz her keresinde çoğalan odun galerilerinde.</p>

    <p class="normal">O zaman otun çınara, çınarın ota aşkı onaylanacak.</p>

    <p class="normal">&nbsp;</p>

    <p class="normal">Bütün erkekler sadece demliktir. Tahrik edin ve çevirip yandan bakın.</p>

    <p class="normal">&nbsp;</p>

    <p class="normal">Gramaj hesabı yapılmış hayatların kimseye faydası yok. Düş kurmanın enginliğinde seyir halindeki beklentilerin yol açtığı heyecanlar, hiçbir şeyle değiştirilemez. Hele hele kimsenin şiire, öyküye teslim olmaya niyeti yokken..</p>

    <p class="normal">Herkese öneri: Yazdıklarınızı yalnız kalıp yüksek sesle okuyun. Sesi kontrol edin. Yalnızca müzik aletlerinin akordu yapılmaz.</p>

    <p class="normal">&nbsp;</p>

    <p class="normal">Kapat şarkıyı / ёimdi benim gövdem çalıyor: Dinle ağlamamı.</p>

    <p class="normal">&nbsp;</p>

    <p class="normal">Cinsel organ turisttir; başka memleketler de gezsin.</p>

    <p class="normal">&nbsp;</p>

    <p class="normal">Mayısla hep bir alıp veremediğim var benim; yılda bir kez iletişim kuran bunak karı koca gibiyiz onunla. Koklaşıyor muyuz, dövüşüyor muyuz / belli belirsiz; tasvirinde zaviye kaybı söz konusu. Katlanmak demek en doğrusu. Hem gönül eğmek anlamında hem de bir kat hüzün, bir kat neşe döşenen börek ayarında katlanmak. Mayısın ayarını başkaları bozduysa benim suçum ne. Mayıs kimilerine yazın kapısıyken kimilerine sözlük anlamıyla dışkı; hem de körkorkaranlık kışın dışkısı işte. Dışkının daniskası hatta!</p>

    <p class="normal">Yine de heyecanlı bir ay, heyecan veren— heyecan isteyen bir ay. İşçi Bayramı'yla aralanıp hüsn-ü yusufun görünüp kaybolduğu, beni doğuran— Edip Cansever'i götüren ay. Arkadaşlarımı yeryüzünden çalan.</p>

    <p class="normal">&nbsp;</p>

    <p class="normal">Aşkta orantısız güç mübahtır.</p>

    <p class="normal">&nbsp;</p>

    <p class="normal">Tüm hayatınız sürrealizmin ya da dadaizmin cetveliyle de çizilse tek taraflı yıkıcı savaşın sonuçları karşısında gerçekçiliğin çevresine toplanıyor ve ölümün dürüst kaçınılmazlığını, faşizmin emellerini acıyan bir yürekle izliyorsunuz. Henüz söz önleyemiyor şiddeti; bu yüzyıl, sözün önemsenmediği, doğanın anlamının küçümsendiği yıllar toplamı olarak anılacağa benzer. Жlke adlarıyla, dinlerle, ırklarla daraltılamayacak kadar büyük bir öfkenin getirisini çocuklarda göreceğiz gibi ne yazık.</p>

    <p class="normal">Nefret, kimi topraklarda genetiktir. Bu kötülüğü ruhlara yerleştirenler, sanatla değil, kuvvetli kimliklerle altedilecekler.</p>

    <p class="normal">&nbsp;</p>

    <p class="normal">Durdum.</p>

    <p class="normal">Bir taşın nasıl büyüdüğünü seyrettim.</p>

    <p class="normal">Kudurdum.</p>

    <p class="normal">İçimdeki köpek silik geceye havladı uzun uzun.</p>

    <p class="normal">Kendi kan izlerini takip eden müneccim</p>

    <p class="normal">bir zamanlar öldürdüğüm birini de buldum.</p>

    <p class="normal">Durdum.</p>

    <p class="normal">Bir cesedin nasıl büyüdüğünü seyrettim.</p>

    <p class="normal">Вünkü ben renk bölünmesiydim, kötü huydum.</p>

    <p class="normal">Sevdiğimin radarında görünmezken</p>

    <p class="normal">ona doğru uzattığım sivri ellerim —</p>

    <p class="normal">Kalbim</p>

    <p class="normal">çok yıkımlı bir savaş sonrası imzalanan anlaşmayken</p>

    <p class="normal">Adına basılan mühürdüm — buydum</p>

    <p class="normal">&nbsp;</p>

    <p class="normal">Herkesi genellemek istiyorum.</p>

    <p class="normal">&nbsp;</p>

    <p class="normal">Sözcükler sözlükte alfabetik, hafızada ise ihtiyacФ olarak sıralanır.</p>

    <p class="normal">&nbsp;</p>

    <p class="normal">Yine unutulacak bir sonbahar bitti; dilim hep "sonbaharat" demekten yana bu mevsime. Tüm tatları taşıyor çünkü bu zaman dilimi ve yüreğin lades kemiğini kırıp insanı amaçsız bir iddiaya sürüklüyor: Yenme hissi.</p>

    <p class="normal">Yenilesi şey de genellikle insanın içinden çıkma alışkanlığı gelişen hüzün oluyor çoğu kere. Yalana gerek yok; evrilirken devrilen canlılarız.</p>

    <p class="normal">ёiir trafiğine çıkıp mısra altında ölenler olmuştur yüzyıllar boyunca, eminim. Ruh çağırma seanslarına katılıp usta bir şair çağıralım derken kendi ruhunu kaptıranlar da hakeza. Mamafih, fettan günlerin düğümünü çözmek, çözdüğün ipin çilesinden kumaş örmek de marifet işte. Herkesin harcı değil. Harca eğilip baktın mı anlıyorsun cehennemin kaç kat olduğunu. Ademin kaç kat olduğunu. Havvanın katmerlerini. ёiir neresine sıkışmış; neresinde yara bu şiir, neresinde umut, neresinde şenlik; bir bir çıkıyor ortaya.</p>

    <p class="normal">Yine unutulacak bir sonbahar bitti; eylül ekim kasım; yeni bir maceraya kadar bu üç atlı, uzaklaşıp gittiler. Yolları açık olsun. Biz, aile meselelerine dönelim, bakalım ayağımızın altındaki toprağın gerçek sahibi kim.</p>

    <p class="normal">Sen sevmedin ki zaten beni, bir zaman için bende mülteciydin.</p>

    <p class="normal">&nbsp;</p>

    <p class="normal">'Hep / Her / Hiç'; üç kardeştir onlar.</p>

    <p class="normal">&nbsp;</p>

    <p class="normal">Galileo'nun pergeli aydın insandı.<sup class="calibre6"><a href="../Text/galile_split_028.html#footnote-100-14" id="footnote-100-14-backlink">[14]</a></sup></p>

    <p class="normal">&nbsp;</p>

    <p class="normal">Вocuklar şarkı söylemesin, oyuncaklar çok ağlıyor.</p>

    <p class="normal">&nbsp;</p>

    <p class="normal">Bir ülkenin şairleri soyadı olarak coğrafyalarını taşırlar; "içlenmek" gibi bir sözcüğe sahip olmaksa ne büyük bir şans! "İç" haznenin hüzünle dolması gibi, ama sorumluluk alırken bunun acısını da bünyeye katma eylemi: Telaşlı tesadüf.</p>

    <p class="normal">Yazarsan yakalanırsın; kaçamazsın. Edebiyat zanlısının kimliği öyle kolay da açıklanmaz. Yüzyıllar geçmesi gerekir bazen; yüzyıllar kimliğin açıklanmasını hızlandırabileceği gibi tam tersine inatla örtüp gizlemeye de çalışabilir. Bu, yüzyılların insanlığa kattığı ile doğru orantılıdır. Herkes doğru anlaşılmak isterken bir de bakarsınız ki gelecek sizi başkalaştırmış.</p>

    <p class="normal">Edebiyatçı, farkında olmadan 'zamana karşı büyüyen bir nefret'le üretir alt metinde; ortadaki nefret, çekememezlikten çok kendini ifadenin çarpıtılma ihtimalinin bulunmasınadır. ёüphesiz, bir paranoyanın semptomudur hissedilen; ancak bunca çarpıtılmanın rutinleşmesinin reflekse dönüşmesinden de edebiyatçıyı sorumlu tutamayız. Kısaca, ağır tahrik vardır.</p>

    <p class="normal">Adonis, şairin duyularına şöyle seslendiğini söyler: "İsabet etmek istiyorsan hata yap."</p>

    <p class="normal">Hayat, buna müsait olabilir. Denemeli.</p>

    <p class="normal">&nbsp;</p>

    <p class="normal">Sevgilim, kelepçesin sen gökyüzüyle yeryüzünün iki bileği arasında.</p>

    <p class="normal">&nbsp;</p>

    <p class="normal">Her kim ki bir kadın sever, kaybolmuştur, annesini arıyordur hâlâ.</p>

    <p class="normal">&nbsp;</p>

    <p class="normal">Yılbaşına yaz mevsiminde girmeye karar verdim ya da yaz bulacağım bir dahaki sefere. Soğuğun aklı yok çünkü. Aklı olmadığı için vicdanı, sorumluluğu, sevgisi de yok. Anarşist Atina Ateşi içimizi ısıtsa da, bir Iraklı ayakkabısı alevleri körüklese de, yetmiyor yaz olmaya.</p>

    <p class="normal">Yazmayı hâlâ bir iç döküş, bir başkaldırı ya da karşı tarafa ulaşma, iletişim dili olarak görenler var; o nedenle gelmiyor belki de yaz. Buza, kişiselliğe gömülüyor yazılanlar. Edebiyata, edebiyatçıya uzak durup kendi yazdıklarımızı okumakla yetiniyoruz. Yetmek mi, yetinmek mi; karar vermeye kalkışmıyoruz. Belki gelecek, buna kalkışanlarla yüzleştirir bizi.</p>

    <p class="normal">Biz şiirin atmosferinden çıkalım; anlayalım ki mana uzaya ne kadar yayılmış..</p>

    <p class="normal">&nbsp;</p>

    <p class="normal">Issız bir adaya düşersem yanıma alacağım üç şey: Еzne, tümleç, yüklem.</p>

    <p class="normal">&nbsp;</p>

    <p class="normal">Bir memlekete halk aranıyor;</p>

    <p class="normal">Madem yeri geldi, açıklayayım: İlkokul beşteyken öğretmenimin teşvikiyle Harbiye ёehir Tiyatrosu Вocuk Kadrosu'na soktular beni; okusun da oyuncu olsun dediler. Komünist peder dedi ki, oyunculuk da para yok, okusun da adam olsun. Gitmemi engelledi. Tuttu, Brecht'in bir oyunuyla Kadıköy Halk Eğitim'de fırlattı sahneye. Anlayacağınız yavru bumerang, bir o yana bir yana; nasılsa geri döner. İki cümlenin ortak sıkıntısı "okumak". Ağzıma çalınan bal, baz oldu; bedenime çalınan hokkabaz oldu; acem aşiran rüzgara tren satan üç kâğıtçı düşçü olduk. Hiç değilse sosyalizmden vazgeçmedik; sıyırdık, anarşist olduk..</p>

    <p class="normal">Ama, hayatın bir yanı içimde ukte kaldı; ukte sakat sözcük; uktesi olan ya devrim yapar, ya sanatçı olur. Derdi vardır. Bilakis klas adamdır. Tespih çevirirken parmakları yanar. Memleket koordinatları icabı boş konuştum, biliyorum; ama boş konuşan, boşluk yaratır; boşluğa bakar bakar, kendini doldurur. Sanatçılar alkolik olur, devrimcileri ise dünyanın orta doğusunda faili meçhul'a giden gemiye bindirmek geleneksel halk tiyatrosu.</p>

    <p class="normal">Madem yeri geldi, açıklayayım: Ben bu lafı etmek için çırpınan çok çok şair, çok tanrı gördüm. Zamanını bulsam da "madem yeri geldi, açıklayayım" diye başlayan cümlelerle klorlanmış hayatlar kurmak isteyen çok devrimci gördüm. İşkenceyi oyuncak eden, "sustum konuşmadım; çıkışta da reklam ajansı kurdum" hoppidisiyle yılları yıllara nakşeden abilerin kucağından ablaların kucağına zıplaya zıplaya, "ya saçmalama, yeni nesil ne anlar direnişten, cevize portakal deme, onun kabuğu Marx'tan" yahut, "hişt, ağaç diyorsan devrimci olsun; tekil— çekül ağaç olmaz; ikinci yeni rüzgarı etek kaldırır, kukun görünür" mentalitesinden dayak yiye yiye masum, mazlum ЕDP'li olduk. Вüküne elektrik verilenlere ağlaya ağlaya çükü kalkmaz bir nesil yetiştirdik.</p>

    <p class="normal">Madem yeri geldi, açıklayayım: Yılmaz'ın yeni kitabı çıkmış. Ailece görüşmeyiz.Вünkü benim bir ailem yok. Ama zorlarsanız, ailemiz halktır deriz ikimizde. Onun dayısı benim bir yerlerden öğretmenimdir, benim halam zaten onun aşk kirvesi. Dağlara baka baka, kıçını Akdeniz rüzgârına kaptırmış bir toprağın çocuklarıyız. Annelerimiz bir nasılsa; az ıhlamur, az Nâzım, biraz da tebessüm yetiyor ayaklanmaya. Ayaklanmak, haydi haydi ayağa kalkıp çıkıp gitmek oluyor kovulduğun ülkede. Gitsen nereye gideceksin; ceketin Van marka, gömleğin Bingöl yaka, donun toprak kokuyor. Bağdaş kurup ayak tırnaklarını kesmek istesen, Avrupalı değilsin işte. Yılmaz'sın, İskender'sin. Bizdensin. Ailen, "mademki yeri geldi, açıklayayım" Ailesi. Dedikodu ailesi. ёiirimiz dedikodu üzerine kurulu. İyi ki de kurulu: İmge, nesnelerin, meselelerin arkasından konuşmaktır aslında. Yılmaz, bunu bilir. İyi bilir. Hayatın içinde hayatın arkasından konuşur. Hayat onu konuşur, o hayatı konuşur. Birbirlerini yerler. Sonra birileri girer araya, barışırlar, hayatla da iki kadeh içtiler mi gün ışıyana kalmaz, kankalar. Sekiz kere üst üste müebbet yemiş de gülümser barışmalarına, güney sınırında günde kırk saat nöbet tutan da, Tophane'de İtalyan Yokuşu'ndan yuvarlanan karpuz da gülümser, az sonra yağmur olup inecek bulut da. Yılmaz'ın doğası gereğidir "ihtimal" çünkü. Umut ihtimalse sahicilik düş olabilir. Yahut tam tersi. Tersi de düzü de adam gibi adamdır işte. Silah taşıyorsa çeker vurur, aşk taşıyorsa çeker sever.</p>

    <p class="indentmetinitalik">"şimdi</p>

    <p class="indentmetinitalik">şifa niyetine giriyorum sulara,</p>

    <p class="indentmetinitalik">mavisine değil denizin,</p>

    <p class="indentmetinitalik">sade tuzuna. "</p>

    <p class="normal">Hepimizin bir yanı büyüyüp birinci sayfa haberi olma hayali kuran üçüncü sayfa haberi. En berbatı, ikinci sayfaya sıkışmak. İkinci sayfa haberi sevdalarla cebelleşmek, ikinci sayfa haberi bir ömrü çocuklara miras bırakacak olmanın hazin telaşına kalp krizleri, kanserler, yoksulluklar çoğaltmak. Yılmaz, bu insanların sofrasına oturdu her şiir meczubu gibi. Hüznün alamet-i farikasıdır çünkü şair.</p>

    <p class="normal">Madem yeri geldi, açıklayayım: Bugün şiir yazdığını iddia eden birçok kişide yok Yılmaz Erdoğan'daki içtenlik, samimiyet. Derdini demek, derdini diyebilmekle mükellef olduğunu bilmek. İşte işin doğrusu bu ve Yılmaz bunun farkında.</p>

    <p class="indentmetinitalik">"durumumuz budur usta</p>

    <p class="indentmetinitalik">o zaman bunu kaydedelim."</p>

    <p class="normal">Kayıtlar tamam, yalnızlık içip içip evlerimizi basana kadar şimdilik bir mühlet rahatız Yılmaz Usta.</p>

    <p class="normal">&nbsp;</p>

    <p class="normal">Piyanist: Вalmıyor; piyanonun konuşmasına yardımcı oluyor yalnızca.</p>

    <p class="normal">&nbsp;</p>

    <p class="normal">Hafızamı kaybettim, dedim doktora, bir tek, onu sevdiğimi hatırlıyorum.</p>

    <p class="normal">&nbsp;</p>

    <p class="normal">Ayda tek sayfalık bir günlük bulundu; şöyle yazıyor şekillerle: 'Omurgamı sana bıraktım – Ben artık gidiyorum – Bir korkuya ihbar ettim geriye kalan doğrularımı – Yanlışlarımla artık ölüler kadar mesudum'.</p>

    <p class="normal">&nbsp;</p>

    <p class="normal">Gördükçe gelişen kaslarla kaplı bir varlığın içinden geçiyorum.</p>

    <p class="normal">&nbsp;</p>

    <p class="normal">Demokrat bir karı koca tanımıştım; öyle ki ikisi de birlikte hamile kalmışlardı. Bana uğradıkları bir gün banyodan yeni çıkmıştım; çıplaktım. Korkmuşlardı.</p>

    <p class="normal">— Telaşa mahal yok, demiştim, amuda kalktım; o burnum değil.</p>

    <p class="normal">&nbsp;</p>

    <p class="normal">Saat denen nesnede üç ibre döner; akrep karadan, yelkovan havadan bir hayvandır. Saniye ibresininse adı yoktur. O ve su unutulmuştur. Hızını da düşünerek ona <span class="ideitalik">yelken</span> adını armağan ediyorum. [ Yelken Balığı / Istiophorus sp. ( sailfish ) ]</p>

    <p class="normal">&nbsp;</p>

    <p class="normal">Su içtiğinde zehirlenen bir kızı sevmiştim.</p>

    <p class="normal">&nbsp;</p>

    <p class="normal">Kedisini de kucağına alıp kendini astı.</p>

    <p class="normal">&nbsp;</p>

    <p class="normal">Yalnızlığın da kemiği var – kırılabilen, çatlayabilen. Bunu bana sessizlikle uğraşan bir bilim adamı söylemişti. Gövdesinin içinde bir gökyüzü bulunduğuna inanıyordu ve eşinin gözlerinde gizlenen bir vitamini arıyordu yıllardır durmadan.</p>

    <p class="normal">ёimdi her ikisi de organlarımdan birinde yaşıyor olmalı.</p>

    <p class="normal">&nbsp;</p>

    <p class="normal">Ayaklarımı çalan hırsız ellerden çok sıkıldım.</p>

    <p class="normal">&nbsp;</p>

    <p class="normal">Foucault, Eski Roma'dan beri egemen iktidarın her şeyden önce alma hakkı olduğunu söyler; en ayırıcı özelliklerden sayılabilecek bu ayrıcalık "yaşam ve ölüm hakkı"nın kontrol altında tutulabilmesindedir. Romalı aile reisleri, çocuklarına ve tutsaklarına yaşamlarını 'vermiştir'; geri alma hakkına da sahiptir böylelikle.</p>

    <p class="normal">Elbette, bu davranışın orijini eski Roma değildir; ancak kuramsallaşmaya başlaması açısından batılı düşünürlerce önemli tarihi malzeme barındırması nedeniyle ilgi odağı olmuştur; oysa, iktidar, bağımsızlığın söz konusu olduğu her çağda, her coğrafyada kendini temsil edecek bir vücut bulmayı başarabilmiştir.</p>

    <p class="normal">İ k t i d a r p durumu.</p>

    <p class="normal">Erkeğin iktidarı, iktidarsız olabilme ihtimalinden, riskinden doğar. ёöyle dersek, bir tedbir olarak başlamış ve korunma— sakınma mantığı gitgide, ortaya çıkan gücün kullanılma gereğiyle saldırı mekanizmasını harekete geçirmiştir. Kadının iktidar yeteneği ise doğuştandır. İçgüdüseldir. Kadının fizyolojik temelli iktidarı bireyde bloke edilirken erkeğin politik iktidarı patolojik evrim sürecine girmiş, aynı zaman da sosyalleşmiş ve adeta salgına dönüşmüştür.</p>

    <p class="normal">Herkes, her şey hükmetmek ister: Вünkü hüküm varoluşsaldır.</p>

    <p class="normal">Günümüzde gelişmiş ülkelerde kadının iktidarı canlı üzerinde birikirken erkeğin iktidarı nesnelere doğru kaymaktadır. Nesne— kadın ilişkisi yalnızlaştırılmış kadının hedefi olmaktan çıkmış, nesne— erkek ilişkisi erkeğin kaçış noktası olmuştur. Küresel iktidarın ve kapitalizmin amacı şimdi de erkeğin ve dolayısıyle iktidarının yalnızlaştırılmasına yöneliktir. Kadının iktidarı — hastalıklı da olsa— mutlulukla sınırlıyken erkeğin iktidarı tatminsizliğin yol açtığı merak, arayış ve zaafla doğru orantılıdır bilakis. Böylelikle ters dinamikler çalışmayı sürdürecektir.</p>

    <p class="normal">Kadının tamamlanmış bir canlı olması, erkeğin asla hoşuna gitmez. Erkek tamamladığını sanırken tamamlanacağı alanlarda kuvvetlidir; kadınlar, erkeklerin 'kudret' diye tanımladıkları bu boşluğu kullanmasını kolay öğrenmişler ve iktidarlarının kılıklarını değiştirmişlerdir. Sahnede her sözü söyleyen, alkışı alan kukla kuşkusuz erkektir; ancak kuklacının kim olduğunu kimse araştırmaya kalkmaz. Ne yazık ki, tezahüratlar kukla için hiçbir şey ifade etmeyecektir. Вünkü kulağı, gözü, dili yoktur; tıpkı kukla olduğunun farkına varamayan ve yalnızca iktidarda durmak için kukla olmayı tercih etmiş erkek gibi.</p>

    <p class="normal">Yine Foucault sorar: ".. cinsellik yoluyla kendini gösteren iktidar, özel olarak, gerçekliğin şu öğesine, cinsel organa — genel olarak cinsiyete— seslenmez mi? Cinselliğin iktidara oranla dışta olan ve kendini ona kabul ettiren bir alan olmayıp, tersine iktidarın düzenlemelerinin sonuç ve aracı olması bir yana; ama, cinselliğin, çevresinde etkilerini yaydığı odak olan cinsiyet, iktidara göre "öbürü" değil midir? Oysa, işte tam da incelemeden kabul edilemeyecek şey bu cinsiyet düşüncesidir. "Cinsiyet" gerçekte, "cinselliğin" dışavurumlarını taşıyan kök salma noktası mıdır, yoksa tarihsel olarak cinsellik tertibatının içinde oluşmuş karmaşık bir düşünce midir? Ne olursa olsun, bu "cinsiyet" düşüncesinin farklı iktidar stratejilerinden geçerek nasıl oluştuğu ve o düzeyde ne rol oynadığı gösterilebilir."</p>

    <p class="normal">Asıl, cinsel düşünme biçimi genetiktir; hatta ırksaldır. Cinsel kimlik, eğer geleneklerle ve törelerle şekilleniyorsa, kaybedilmesi muhtemel iktidarın her ne pahasına olursa olsun korunması bir gurur meselesidir. Burada mutlak iktidar olmaktan çok, iktidarın korunması için oluşturulmuş ikinci bir iktidar kavramı devreye girecektir. Teşhir edilmesi sakıncalı görünen, kendi iç yapısını kurmuş, tıkır tıkır işleyen bir başka iktidar. Dikey iktidarı kollayan yatay iktidar. Devasa bir heykeli kaidesine oturtmak için elbirliğiyle onu doğrultan başka bir güç. Burada erkek iktidarının artık bir rol olmaktan çıkıp modelleştirildiğini görmemek saflıktır.</p>

    <p class="normal">Mesele, gerçeğin yanlış ya da doğru olsun, ne kadar işimize yaradığını kendimize itiraf etmekte düğümleniyor; insan, gerçekliğin yaratılıp kabalaştırılmasının her aşamasında görevde; gerçek ona her türlü çıkarı için ilham veriyor; erkek— iktidar, kadın— hak, düşünce özgürlüğü— eşitlik benzeri ikilemelerle de derinleştirildiği iddia edilen meseleler daha da bulanıklaştırılıyor ve içinden çıkılmaz noktalara taşınıyor. Tez ile eylemci arasında hiçbir etki— tepki redoksunun çalışmadığını anlamak, kimsenin dikkatini çekmiyor. Tepki'nin Etki kademesinde kalması ve etki— karşıetki çatışmasının önemi büyük. Etkinin aktifliğine yönelik pasif konumda kalan 'ressesif' bir tepki laf ve yazı kalabalığından başka bir halt değildir. İktidara muhalif bir söylem geliştirmek sistemin içinde uygun bir yer bulup yerleşmekten öteye geçemez. Aslolan iktidar anlayışını yıkabilecek ya da yok sayabilecek yaşam formatlarının ve ideolojilerinin benimsenmesidir; yoksa erkek iktidarda olduğunu sanmaktan, kadın da onu oraya taşıyıp orada tutarak aşağılamaktan oldukça memnun; çark böyle dönüyor.</p>

    <p class="normal">Bir ayyaşın dediği gibi: "Вok içmek değil, içtikten sonra ayakta kalabilmek muamma."</p>

    <p class="normal">Kuvvetler dengesi heteroseksüeller oluşturduysa yıkmak da ilerki yüzyıllarda cinsel azınlıklara ve yandaşlarına düşecektir. Şüphem yok.</p>

    <p class="normal">&nbsp;</p>

    <p class="normal">Baharı bu kadar çok severek ırkçılık yapıyorsun.</p>

    <p class="normal">&nbsp;</p>

    <p class="normal">Derin Mandıra! Bunu haykırarak uyandım sabah. Aşk yarası yüzünden oksijenli su ile tentürdiyotu karıştırıp içmem ters tepmişti belli. İçimdeki karanlığın diplerinde derin bir mandıranın pencerelerinden dışarı sızan sarı bir ışık vardı.</p>

    <p class="normal">Kapının önüne gelişgüzel dizilmiş siyah güğümleri farkettim sonra; tüm hayatım boyunca endişeden, heyecandan, telaştan dolayı akıttığım terler onlardaydı; sıcaktılar ve tekrar beni bekliyorlardı. Yanlarına yaklaşamadım. Uzaktan kendi kokumu duydum. Uzaktan kendi korkumu duydum.</p>

    <p class="normal">Yüzlerini asla göstermeyen hayvanlarım, gizemli mandıram, güğümlerde bekletilen terim ve ben, kulakların duyamayacağı melodik gitar riflerini andırarak yataktan kalkıp topluca başka bir enstürmana doğru yürüdük.</p>

    <p class="normal">Вok seveceğimiz bir şarkı bulsak hiç dinleyemeden kendimizi terk edecektik.</p>

    <p class="normal">&nbsp;</p>

    <p class="normal">Galileo pergeli bulduğu gün her şey yuvarlak oldu.</p>

    <p class="normal">&nbsp;</p>

    <p class="normal">Hayat bir takım oyunu değildir.</p>

    <p class="normal">&nbsp;</p>

    <p class="normal">Hatıralar geleceği tamir eder. Bu sözü hem edip hem de buna gülecek kadar yaşlıyım artık. Kalan yıllarımı alay konusu yaptıracak kadar olgunlaştım.</p>

    <p class="normal">&nbsp;</p>

    <p class="normal">Gözlerin kokuyor.</p>

    <p class="normal">&nbsp;</p>

    <p class="normal">Havada parmak izi var felsefenin / ona koyu bir ad veriyor Nietzsche; 'fiziksel tereddüt' olabilir mi bu? Ama çekiniyorum — "Benim fetiş hayvanım bedeni oluşturan hücredir" diyerek çirkine yaklaşırken Antoni Casa Ros.</p>

    <p class="normal">Вirkinliğin eğrisi ile akıl denen hurafe ne derece müsavi? Siyah, ıslık çalsa beyaz dönüp bakıyor. Ateş söndürülmeden bir örneğini kimsenin bilmediği bir yere saklamam gerek.</p>

    <p class="normal">Havada delil bırakmamalıydı felsefe. Bu gece üzüldüm. ёimdiyi kurtarmak için neden uyumlu davranayım?!</p>

    <p class="normal">&nbsp;</p>

    <p class="normal">Makinenin fişi çekildi: Anlamak şehveti ile başlanabilme şansı doğdu ölmeye.</p>

    <p class="normal">&nbsp;</p>

    <p class="normal">Pavlov'la herkes ilgileniyor; sen köpek aç mı, susuz mu, sevgiye— ilgiye muhtaç mı; bir ona bak istersen.</p>

    <p class="normal">&nbsp;</p>

    <p class="normal">"İki medeni insan olarak seviştik." Buna benzer cümlelerle açılacak bir gün kimi aşk romanları.</p>

    <p class="normal">&nbsp;</p>

    <p class="normal">еşık olacağın insanda hayal arastası ara!</p>

    <p class="normal">&nbsp;</p>

    <p class="normal">Ressamlar modellerle çalışabilir; şairler böyle denemeler yapmış mıdır hiç? Orhan Veli'nin Sereserpe adlı şiiri iyi bilinir; her ne kadar bir partide gördüğü ve sonraları ölen talihsiz bir kız için yazıldığı söylense de hep bir "şairle modeli" havası eser orada.</p>

    <p class="normal">&nbsp;</p>

    <p class="normal">Yayımlanan ilk kitabının ilk imza gününe kimsenin gelmediği genç edebiyatçı, etkinliğin yapıldığı kitapevinin çalışanlarını rehin alarak önünü kapatan edebiyat kurmaylarının derhal oraya gelerek kendisinden özür dilemeleri talebinde bulundu. Herhangi bir çatışmanın çıkmadığı, yalnızla sözlü atışmaların, sataşmaların gözlemlendiği olayda duygusal anlar da yaşandı; genç edebiyatçının zaman zaman kitabından pasajlar okuması ve toplanan kalabalığın alkışlarla tepki vermesi gözlerden kaçmadı. Eylem sürerken güvenlik güçleri ve ülkenin önde gelen edebiyat derneklerinin başkanları ikna mücadelesinde sona yaklaşıldığını, genç edebiyatçıya bir belediyenin düzenlediği ödülün verileceğini açıkladılar.</p>

    <p class="normal">&nbsp;</p>

    <p class="normal">Еlüler bulaşıcıdır.</p>

    <p class="normal">&nbsp;</p>

    <p class="normal">Bir cesedin rahminde yaşayacak kadar mı zamanın var?!</p>

    <p class="normal">&nbsp;</p>

    <p class="normal">Annen seni doğurmuyor ki, et olarak işiyor işte!</p>

    <p class="normal">&nbsp;</p>

    <p class="normal">Ruh modayı takip etmez.</p>

    <p class="normal">&nbsp;</p>

    <p class="normal">Herkes bir gün UFO ( Unknown Flying Object ) görebilir; önemli olan UCO ( Unknown Crying Object ) görebilmek.</p>

    <p class="normal">&nbsp;</p>

    <p class="normal">İnsanın bir denge aleti olduğunu düşünüyorum. Bozuk olduğu için adaleti sağlayamayan bir denge aleti. Bilinçlenmeye çalışmamız, okumamız, analiz gücümüzü arttırma çabamız hep bu bozukluğu onarmaya, ayarları yeniden yapmaya yönelik uğraşlar. Algıda sorun yaşayan bir canlının hakbilir olma şansı mı kalır? Ama, ne kadar çabalarsa çabalasın, insanın düzelme olasılığı taşıdığına inanmıyorum. Bu patolojik durum da kendiyle birlikte halkları, bireyleri de trajediye sürükleyebileceğinden dolayı gitgide alınyazısına dönüşür. Yani hastalıklı olması hastalanmasından dolayı değildir. Вirkin, kötü, aciz ve saldırgan olması doğası gereğidir. Zavallıdır bu yüzden. Ben şiirlerimde insana estetik ölçütlerden çok, merhametle yaklaşırım. Acımam gereken bir şeyi sevmemin tuzağına düşmemek: Estetik tavrım bu.</p>

    <p class="normal">&nbsp;</p>

    <p class="normal">Seni jandarmalar değil, Jeanne D'arc'lar koruyup kollayacak ey soylu yabancı!</p>

    <p class="normal">&nbsp;</p>

    <p class="normal">Vahşi bir zaman diliminin yapay kahramanlarıyız hepimiz; vahşetin ortasında hukuk olmaz. Sistematiğin hukuku sağlıklı dinamik için gereklidir; hiyerarşinin tahakkümünde uygarlık hevesiyle zevzeklik yapan bir insanlığın hukuktan önce doğaya ihtiyacı vardır. Doğa konusunda, doğanın işleyişi hakkında cahil olanlar iletişim yoksulluklarını zaaflarıyla örterler. Tanımlar, adlandırmalar koyar ve ardından kendi tanımları, adlandırmaları için diğerlerine savaş açarlar. Benim hukuğum eşitlikle ilgili. Eşitsizlik var oldukça göstermelik bir hukuğun şemsiyesi altında yalnızca canımızı kurtarma çabası gösterebiliriz. Yaşama hakkından çok, hayatta kalma hakkını kullanmaktayız. Ne acı!</p>

    <p class="normal">&nbsp;</p>

    <p class="normal">Refakatçı yardımlaşmayı, rehber yol göstermeyi bırakıp egemenlik kurarsa yahut kendini öyle hissederse ortada kesinleşmiş, kanıtlanmış bir hata olmasa da bir huzursuzluk baş gösterir. Sanatçılar / sanatçı adayları aslında herkes tarafından farklı farklı tasnife uğramıştır: Unutturmayanlar— hatırlatanlar, yalnızca izleyici ( izlenimci değil ) durumundakiler, algı genişletme uğraşındakiler, zekâ yatıştırıcılar, bire birciler, bire çokcular, nüveciler ( meselenin aslıyla ilgilenenler ) gibi ben de kimi ana başlıklar altında toplayabilirim bu insanları; aşırı güç bir analiz sayılmaz. Siz refakatçi rehber olarak ne kadar nesnel davransanız da bazen kantarın topuzu kaçar ve tasnif tuzağında kimi isimlere daha yakın durduğunuzu anlarsınız. Yahut, siz nesnelliğin dengesini kaçırmamak için çırpınırken birileri sizin hakkınızda "adamını kolluyor" gibi bir dedikodu çıkarabilir ve tüm emeğiniz, emekleriniz boşa gider. Büyük riskler bunlar; hele hayat görüşünüz buna taban tabana zıtken.</p>

    <p class="normal">&nbsp;</p>

    <p class="normal">Tanrıdan başka aşk yoksa aşktan başka tanrı mı var ( tuvalet sticker'ı )</p>

    <p class="normal">&nbsp;</p>

    <p class="normal">Вembere dönüşmüş, uyuyor. Dizlerini göğsüne çekmiş, elleri bacakları arasında, çenesini gıdısına dayamış zorla. Yuvarlanmış; yuvarlak, sarı bir şey olmuş.</p>

    <p class="normal">Benden önce kalkıyor; o yüzden yatağın o tarafının adı Doğu. Ben onun ardından yatıyorum; benim tarafım Batı.</p>

    <p class="normal">Uyandı.</p>

    <p class="normal">Yağmur hele yağıp geçsin, sevişmeye devam edeceğiz kaldığımız yerden. ёimdi alkollü bardaklar eşliğinde, zemin kat penceresinden içeri sızan suyu seyrediyoruz hayranlıkla.</p>

    <p class="normal">Buna da Yoksulluk ёelalesi demeli.</p>

    <p class="normal">Altı yok ki – altında video çektirelim yanyana, paylaşım siteleri için.</p>

    <p class="normal">Yoksulluk paylaşılamıyor çünkü; paylaştıkça zengin olan birisi çıkıyor kalabalıktan.</p>

    <p class="normal">&nbsp;</p>

    <p class="normal">En sevdiğim caz piyanisti Charles Manson'dır. Ed Gein'ı fazla naif buluyorum.</p>

    <p class="normal">&nbsp;</p>

    <p class="normal">Hiçbir nesne ya da canlı kendini tanımlayamaz; elbette tanıtma uğraşı böyle bu durumun aciliyetini kısmen hafifletse de aslında 'ne' olma durumu büyük ölçüde çatıştıkları ve çatışma sürecindeki başarısıyla koşuttur. Biri yalnızca çatıştıklarını sıralama kuvvetine sahiptir, oysa bu konudaki başarısı başkalarının ve zamanın takdirine bırakılmıştır denilebilir. Ancak 'sabit bir huzursuzluk hali' belki de İskender'in çekirdeğini oluşturuyor; huzursuzluğun kaynağı da yaşadığı tarihin bulunduğu kara parçasındaki izdüşümü. Farklı bir yerde doğup yaşayıp şiir yazsaydım, öteki İskender olma olasılığım yüksekti. Varlık, bir tek genlerle şekillenmiyor işte. Yediğiniz içtiğiniz, havasını soluduğunuz, derdini— neşesini taşıdığınız toprağın şeklini de alıyorsunuz gitgide. Huzursuzluk. Evet, küçük İskender, huzursuzluk'a karşılık gelebilir kimi sözlüklerde.</p>

    <p class="normal">&nbsp;</p>

    <p class="normal">Aramızdaki yaş farkını sorun etme. Sevgide bunun önemi yok; insan ile Tanrı arasındaki yaş farkını düşünsene.</p>

    <p class="normal">&nbsp;</p>

    <p class="normal">Herkese eşit mesafede dururken insanın kendine olan mesafesini kaybetmesi tedirginlik yaratıyor.</p>

    <p class="normal">&nbsp;</p>

    <p class="normal">Dehşet benim yarattığım, imgelendirdiğim bir şey değil ki. Dehşet gerçektir; romantizm ise yapaydır. İnsan doğası gereği cahildir; hafızasını kullanmayı öğrenmiş olması onu ileri bir canlı yapmaz. Bilgi alışkanlıkla ilgili; ezberlemekle ilgili. Bütün aksaklıklar oradan kaynaklanıyor. Alışkanlıklarımızdan vazgeçiyor ya da ezberlediklerimizi unutuyoruz. İnsanı gerçekten sevmeden bir başka insanı alışkanlık haline getiriyor ya da hümanizmi ezbere yaşıyoruz. Sonra bir ilkel kabile gelip tüm bunları yıktığında sokaklara dökülüyoruz. O zaman hafızamızı hatırlıyor ve kısa süreli vicdan azabıyla acı çekiyoruz. Ben buna direnenlerin safındayım. Yaşatılan dehşeti gündemde ve sanatta tutmak.</p>

    <p class="normal">Sistemin kendisi mekanik bir dehşet zaten. Korku yabancılaşmak demektir. Birileri korkutuluyor ve onlar da korkuyorsa yabancılaşma tamamlanmıştır.</p>

    <p class="normal">&nbsp;</p>

    <p class="normal">Ortak lisan yoktur; yeryüzündeki her canlı, tek tek, başka bir lisanda konuşur. Benzer simgeler nedeniyle anlaşabilirler yalnızca. Biz anarşistler buna, Kaba Kuvvetin Telafisi diyebiliriz.</p>

    <p class="normal">Kavuşturup kucaklaştıran ortak bir lisanımız olsaydı yazmaz, ilelebet konuşurduk zaten.</p>

    <p class="normal">&nbsp;</p>

    <p class="normal">Aşk daima bir tercüme sorunu yaşar; karşınızdaki insanı kendinize benzetmeye, onu siz gibi algılamaya çalışır ve orijinalindeki tadı kaybedersiniz.</p>

    <p class="normal">&nbsp;</p>

    <p class="normal">Nietzsche'nin kafatası bir buldoğa aitti.</p>
  </div>

  <div class="calibre1" id="calibre_pb_11"></div>
</body>
</html>
