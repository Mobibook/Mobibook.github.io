<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-52.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-52.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="alt" id="toc_marker-2-2-3">45. Meclis’in Çalışmaları (2)</p>

      <p class="Basic-Paragraph-3 para-style-override-11"><span class="char-style-override-7">12 Ocak açılışında 72 mebus ant içti. İkinci birleşim ancak 10 gün sonra 22 Ocak’ta yapıldı, 25 kişi daha ant içti. Daha hâlâ nisap sorunları tartışılıyordu. Meclis’e gönderilen teller söz konusu olduğunda Mustafa Kemal’in telinin okunmasını isteyen sesler yükseldi. Ne var ki, buna karşı, istisna olmaz, hepsi okunsun, sesleri yükseldi. Bunların arasında Bolu Mebusu Nuhzade Mehmet Efendi, okunacaksa hepsi okunsun, dedi. Sonuç olarak bütün o tellerin okunması çok vakit alır diye olacak, Mustafa Kemal’inki dahil, hiçbir tel okunmadı (s. 20-21).</span><span class="dipp" style="font-size:1em;"><a class="footnote-link" href="#footnote-225-851" id="footnote-225-851-backlink">851</a></span> <span class="char-style-override-7">Oysa Mustafa Kemal Anadolu ve Rumeli Müdafaa-i Hukuk Cemiyeti Heyet-i Temsiliyesi’nin başkanıydı ve mebusların hemen hepsi o cemiyetin listelerinden seçilmiş kimselerdi. Mensup oldukları örgütün başkanına bu kadar olsun bir bağlılık göstermeleri herhalde gerekirdi. Salt bu davranış bile Mustafa Kemal’in önderliğinin şüphe ve tereddüt konusu olduğunu göstermeye yeterdi.</span></p>

      <p class="Basic-Paragraph-3 para-style-override-11"><span class="char-style-override-7">28 Ocak günü, tedavide bulunduğu İsviçre’den vapurla İstanbul’a gelen İstanbul Mebusu Reşat Hikmet Fransızlar tarafından tutuklandı. Herhalde bu, 26/27 Ocak gecesi Köprülülü Hamdi’nin Akbaş cephaneliğine yaptığı baskına bir misillemeydi. En yaşlı üye Hacı İlyas’ın çekilmesi üzerine geçici reis olan Celalettin Arif vasıtasıyla Sadrazam’a başvuruldu. “Bütün mesuliyeti deruhde” ile Rauf Bey, Celalettin Arif’e, sorun çözülmezse, Meclis tehlikede sayılacağından Anadolu’nun İstanbul’la ilişkilerini kesmek zorunda kalacağını bildirdi. Rauf Bey’in “mevsuken istihbar” ettiğine göre, Heyet-i Temsiliye üyelerinin tutuklanması Mustafa Kemal’in İstanbul’a gelmesine ertelenmişti. Bu bilgileri veren Rauf Bey’e, Mustafa Kemal, Meclis kararlarının “bütün vesait” ile uygulanacağını bildirdi. Yapılan girişimler sonunda Reşat Hikmet 29 Ocak’ta saat 17’de serbest bırakıldı.</span><span class="dipp" style="font-size:1em;"><a class="footnote-link" href="#footnote-225-852" id="footnote-225-852-backlink">852</a></span></p>

      <p class="Basic-Paragraph-3 para-style-override-11"><span class="char-style-override-7">Üçüncü birleşim 26 Ocak’ta, dördüncü birleşim 27 Ocak’ta, beşinci birleşim 31 Ocak’taydı. Bu son birleşimde başkanlık divanı seçimleri yapıldı. Başkanlığa Reşat Hikmet, dördüncü turda 115 oydan 65’ini alarak seçildi.</span><span class="dipp" style="font-size:1em;"><a class="footnote-link" href="#footnote-225-853" id="footnote-225-853-backlink">853</a></span> <span class="char-style-override-7">Diğer turlarda Celalettin Arif’le çekişiyordu. Reis vekilliklerine Hüseyin Kâzım ve Hoca Abdülaziz Mecdi Efendi, kâtipliklere Rahmi ve Faik seçildiler. Başkanlığa Reşat Hikmet’in seçilmesi Mustafa Kemal’in düşüncelerine aykırı bir durumdu. Zira, o, Meclis’in saldırıya uğrayacağını muhakkak görüyordu. Bu olduğunda, dağılan Meclis’i Ankara’da yeniden toplamak tasavvurundaydı. İşte bunun için kendisinin başkan olması çok uygun olacaktı. İstanbul’a gitmeyeceği için başına bir iş gelmezdi ve Meclis’i rahatça toplayabilirdi. Bu düşüncesini “icabeden zevata” söylemiş ve onlar bunu onaylamışlardı. Ne var ki Rauf Bey’in 28 Ocak teli bunun olamayacağını gösteriyordu.</span><span class="dipp" style="font-size:1em;"><a class="footnote-link" href="#footnote-225-854" id="footnote-225-854-backlink">854</a></span> <span class="char-style-override-7">Başkaları İstanbul’a gelmeden reis olmanın “gayritabii bir vaziyet” olacağını, gerçekte Meclis “hariçte” imiş gibi etki yapacağını, Heyet-i Temsiliye’nin “müessiri hakiki” bulunduğu fikrine yol açacağını söylüyorlarmış. Sırf bu yüzden taraftarlar Mustafa Kemal’e oy vermekten kaçınacaklarmış. Rauf Bey’e göre ulusal birlik açısından bu “meş’um” bir sonuç olurdu. Bu yüzden Mustafa Kemal’in adaylığını ileri sürmekten vazgeçiyorlardı. Fakat yine de Mustafa Kemal’in “iradelerini istirham” ediyorlardı. Mustafa Kemal’i ikna etmek için bir de olay anlatıyordu: Tevfik Paşa’ya İngilizler, Meclis’i toplamamalıydınız, demişler. O, Kanun-ı Esasi’nin zorunlu kıldığını söyleyince, Meclis’in İtilaf aleyhinde galeyan etmesi ihtimalinden söz etmişler. Bunun üzerine Paşa, fesih ve tatilin Padişah’ın hakları arasında bulunduğu karşılığını vermiş.</span></p>

      <p class="Basic-Paragraph-3 para-style-override-11"><span class="char-style-override-7">Mustafa Kemal’in 29/30 Ocak günlü cevabı, mebusların “beğendiklerini yapmak” hakkını teslim ettikten sonra, aday olup da seçilememenin kötü olacağını da kabul ediyordu. Ama ileri sürülen sakıncalar daha önce “etraflıca” düşünülmüş şeylerdi. Ve Mustafa Kemal sakıncaları karşılayacak bir çare daha gösteriyordu: Kendisi reis seçilir, sonra da reisin mutlaka İstanbul’da bulunması isteniyorsa, reislikten istifa ederdi. Herhalde Mustafa Kemal’in düşündüğü şuydu: Böylece önderliği onaylanmış olacak, sonra da Meclis’i taşrada toplamak gerekirse eski reis olarak hiç değilse manevi bir sıfatı olacaktı. Mustafa Kemal telinde, başkanlığını gerekli kılan üç gerekçeyi bir kez daha tekrarladıktan sonra bu düşüncelerin İstanbul çevresinde “şayanı ihmal” sayıldığının anlaşıldığı serzenişinde bulunuyordu. Oysa nazırların zorla düşürülmesi, mebusların tutuklanması gibi haller, Meclis’in dağıtılması ihtimalinin ve “müdafaai milliyeye teşebbüs” zamanının yakın olduğunu gösteriyordu. İsabetsiz görüşler yüzünden milli savunma da “noksan” olursa, sorumluluk o görüş sahiplerine ait olurdu. Ve ekliyordu: “Şahsan benim bu hususta müstağni olduğumu temine hacet yoktur zannındayım.”</span></p>

      <p class="Basic-Paragraph-3 para-style-override-11"><span class="char-style-override-7">Riyaset konusunda Rauf Bey’den 1 Şubat günlü bir tel daha geldi. Bunda “hususi mahrem” bir toplantıda konunun yeniden ele alındığı, Şeref Bey’in Mustafa Kemal’in başkanlığı lehinde konuştuğu, sonuç olarak herkesin kendisine “son derece hürmetkâr” olduğu ve riyasetin Mustafa Kemal’in “mevkii bülendine” göre küçük bile kalacağı düşüncesinde bulundukları anlatılıyordu. Ama başkanlık hususunda oyların kesinlikle bölüneceğini sezince, Rauf Bey, Mustafa Kemal’in “milletin resikârında Meclis-i Milliye nigehban olarak kalmağı” zaten tercih ettiğini söylemek durumunda kalmış ve bu sözler alkışlarla karşılanmış. Telin sonunda Rauf Bey başkanlık seçimi sonuçlarını bildirdi.</span></p>

      <div class="footnotes">
        <div class="footnote">
          <p class="Basic-Paragraph-3"><a class="footnote-anchor" href="#footnote-225-851-backlink" id="footnote-225-851">851</a> <span>Mustafa Kemal’in tebrik telinde (14 Ocak) Anadolu ve Rumeli Müdafaa-i Hukuk Cemiyeti’nin mukadderat-ı milliyeyi Meclis’e tevdi etmekle bahtiyar olduğu, bundan sonra da Meclis’in nigehbanı ve istinatgâhı olacağı bildiriliyordu.</span> <span class="char-style-override-10">Atatürk</span><span>’</span><span class="char-style-override-10">ün Tamim, Telgraf ve Beyannameleri</span><span>, s. 163-4.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-852-backlink" id="footnote-225-852">852</a> <span class="char-style-override-10">Atatürk</span><span>’</span><span class="char-style-override-10">ün Tamim, Telgraf ve Beyannameleri</span><span>, s. 176, 178; M. K. Atatürk,</span> <span class="char-style-override-10">Nutuk</span><span>, C. I, s. 375.</span> <span class="char-style-override-10">Alemdar</span><span>’da Salih Paşa ile yapılan bir mülakat sırasında Reşat Hikmet’in tutuklanmasıyla ilgili soru değil de, cevabı sansür edilmişti.</span> <span class="char-style-override-10">Alemdar</span><span>, 30/1/1336, 406-2709.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-853-backlink" id="footnote-225-853">853</a> <span>Barış antlaşması arifesinde Mondros Bırakışması görüşmelerine katılmış, Hariciye Müsteşarlığı yapmış olan hariciyeci Reşat Hikmet’in başkan seçilmesi herhalde mesleği göz önünde bulundurularak yararlı görülmüştü. Önelçin,</span> <span class="char-style-override-10">a.g.e.</span><span>, s. 157-8. Ayrıca, tutuklanması dolayısıyla kendisine duyulan sempatinin ve İtilaf’a karşı protesto güdüsünün de payı olmuş olabilir. Reşat Hikmet Sivas Kongresi sırasında mandacılardandı. Kansu,</span> <span class="char-style-override-10">a.g.e.</span><span>, C. I, s. 182, 186, 189. Vahdet-i Milliye heyeti ve Milli Ahrar Fırkası’yla ilişkileri olmuştur. T. Z. Tunaya,</span> <span class="char-style-override-10">Türkiye</span><span>’</span><span class="char-style-override-10">de Siyasal Partiler</span> <span>(1984-9), C. II, s. 440, 462. Seçilmesi üzerine yaptığı konuşmada Rusya yüzünden savaşa girilmiş olduğunu, artık bu tehlikenin kalmadığını, Osmanlı Devleti’nin Wilson İlkeleri’ne güvenerek barış yaptığını açıkladı (</span><span class="char-style-override-10">Meclis-i Mebusan Zabıt Ceridesi</span><span>, s. 41). Mustafa Kemal’e bildirildiğine göre (7 Şubat) Reşat Hikmet’in tutuklanması güya onun Münih’e gidip Talât Paşa ve İttihat ve Terakki Merkez-i Umumisi’yle görüşmesi yüzündenmiş. İngilizler bu asılsız bilgiyi alıp işi Fransızlara yaptırmışlar. İngilizler neden kendileri tutuklamasınlar, pek anlaşılmıyor.</span> <span class="char-style-override-10">Atatürk</span><span>’</span><span class="char-style-override-10">ün Tamim, Telgraf ve Beyannameleri</span><span>, s. 187 (no. 174). De Robeck’e göre (13 Şubat), Reşat Hikmet eski İttihat ve Terakki çetesinin esaslı bir mensubu ve anlatıldığına göre Talât Paşa’nın yakınıymış, hatta İsviçre’de onunla temas etmiş. Şimşir,</span> <span class="char-style-override-10">a.g.e.</span><span>, C. I, s. 372 (Foreign Office 406/43, s. 204, no. 110). 12 Şubat İngiliz raporuna göre Reşat Hikmet, Brest-Litovsk’da Talât Paşa’nın yanındaki heyette bulunuyormuş. İsviçre’den dönerken İttihat ve Terakki’nin ulusçu harekete parasal katkılarını getiriyormuş. Foreign Office 371/5165, E 968/262/44.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-854-backlink" id="footnote-225-854">854</a> <span>Mustafa Kemal’in başkanlık sorunu: M. K. Atatürk,</span> <span class="char-style-override-10">Nutuk</span><span>, C. I, s. 362-3, 373-5 ve C. III, s. 1197-9 (V. 230-1).</span></p>
        </div>
      </div>
    </div>
  </div>
</body>
</html>
