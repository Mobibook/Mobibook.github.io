<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-67.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-67.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="alt">59. İkinci Anzavur Hareketinin Devamı (8 Mart - 4 Nisan)</p>

      <p class="Basic-Paragraph-3 para-style-override-11"><span class="char-style-override-7">54. fıkrada gördüğümüz üzere, Salih Paşa hükümetinin kurulması demokratik-ulusçu hareket mensuplarını yüreklendirmişken, 14. Kolordu Komutanı Yusuf İzzet, Biga halkının Ahmet Anzavur’a karşı cephe almış olduğu noktasından hareketle, Ahmet Anzavur’a karşı harekâtın adeta “yumuşatılmasını” istemekteydi (3/4 Mart). Yeni hükümetin Harbiye Nazırı Fevzi Paşa da –bunu da gördük– 8 Mart günlü emrinde harekât sırasında sivillere yapılan kötü muameleleri ele alarak, sanki harekâtın kendisini de dolaylı olarak mahkûm ediyor gibiydi. Nitekim Takip Kuvvetleri’nin komutanı Kaymakam Süleyman Sabri de 10 Mart’ta Kolordu’ya gönderdiği raporda iki gün süren çarpışmalar sonucunda Ahmet Anzavur’un kaçması ve Biga halkının nizami kuvvetleri ve de asi çeteyi istememesi dolayısıyla takip harekâtına son verildiğini bildiriyordu. Yusuf İzzet bunun üzerine yazdığı yazıda, muvazzaf piyadelerle Rahmi’nin müfrezesini pekiştirerek bu kuvveti Gönen’de bırakmayı, kalan kuvvetleri Balıkesir’e çekmeyi, Biga’ya hiç kuvvet göndermemeyi düşündüğünü anlatıyordu.</span></p>

      <p class="Basic-Paragraph-3 para-style-override-11"><span class="char-style-override-7">Bu şekilde işler sakinleşmişken Ahmet Anzavur yeniden harekete geçti. Herhalde 16 Mart işgaline hazırlanan İngilizlerden bir işaret almıştı. 12 Mart’ta Biga’ya gireceğini bildirdi. Daha önce Biga’ya gelmiş bulunan Çanakkale Jandarma Taburu Komutanı Binbaşı Ali Rıza o gece durumu 14. Kolordu’ya bildirdi. Karşı koyacak durumu olmadığı için Biga’dan çıkacağını, acele kuvvet gönderilmesi için Takip Kuvvetleri’ne haber verdiğini bildirdi. Kolordu’nun emriyle Kaymakam Süleyman Sabri komutasındaki Takip Kuvvetleri 14 Mart akşamı Gönen’in Gündoğan köyünden Biga’ya hareket ettiler. 15-17 Mart günlerinde Biga çevresinde pek çok köylü tarafından desteklenen Ahmet Anzavur, Takip Kuvvetleri’nin toplarına, makineli tüfeklerine rağmen bu kuvveti Gönen’e geri dönmek zorunda bıraktı. Bu başarısızlık karşısında ertesi günlerde Takip Kuvvetleri saflarından kaçma olaylarının çoğaldığı, öte yandan Ahmet Anzavur’u tutanların da fazlalaştığı görüldü. Böyle olunca Yusuf İzzet 23/24 Mart’ta Kaymakam Rahmi komutasındaki birliklerin Gönen’de kalmasını, Takip Kuvvetleri’nden kalan nizami ya da Kuva-yı Milliye mensuplarının Balıkesir’e dönmesini buyurdu.</span><span class="dipp" style="font-size:1em;"><a class="footnote-link" href="#footnote-225-1056" id="footnote-225-1056-backlink">1056</a></span> <span class="char-style-override-7">Meydan yine Ahmet Anzavur’a kalmıştı.</span><span class="dipp" style="font-size:1em;"><a class="footnote-link" href="#footnote-225-1057" id="footnote-225-1057-backlink">1057</a></span></p>

      <p class="Basic-Paragraph-3 para-style-override-11"><span class="char-style-override-7">Bundan sonra Biga’ya giden ya da Biga’dan gelen heyetler hakkında haberler vardır. Biga’ya gönderilen heyet, Ferik Topal Sait Paşa başkanlığındaydı ve Emekli Miralay Hâzım, ümeradan iki, Dahiliye ve Meşihat’ten ikişer kişiden oluşuyordu. Çanakkale Mebusu Yahya Sezai Bey Harbiye Nazırı’nı ziyaretle heyetin bir an önce gönderilmesini istemiş.</span><span class="dipp" style="font-size:1em;"><a class="footnote-link" href="#footnote-225-1058" id="footnote-225-1058-backlink">1058</a></span> <span class="char-style-override-7">Ne var ki Yusuf İzzet, heyetin içinde bulunan Emekli Miralay Mirza ve Emekli Binbaşı Hüseyin’e itirazla, onların aslında ayaklanmanın kışkırtıcıları olduğunu bildirmiş. Onun üzerine 3 Nisan’da Şehzade Cemalettin Efendi başkanlığında ve Bandırma Yargıcı Mehmet Nuri, eşraftan Hafız Mustafa, Bandırma Büyük Camii Hatibi Mehmet, eski Bandırma Belediye Reisi Hasan Vehbi’den oluşan bir heyet gönderilmiş.</span><span class="dipp" style="font-size:1em;"><a class="footnote-link" href="#footnote-225-1059" id="footnote-225-1059-backlink">1059</a></span> <span class="char-style-override-7">Özalp’ten, Şehzade’nin Bandırma Ahzıasker Reisi olduğunu ve Ahmet Anzavur’a nasihat etmek için Gönen’e gittiğini, fakat bunun bir etkisinin olmadığını öğreniyoruz. İğdemir’in 16 Mart günü günlüğüne yazdıklarından, Cemalettin Efendi’nin en az mart ortasından beri Bandırma’da olduğu anlaşılıyor. Özalp’in Şehzade’ye atfettiği görev onun orada az çok devamlı kalmasını gerektirmekteydi. Cemalettin Efendi’nin Nisan 1919’da Trabzon’a ve hemen ardından Trakya’ya nasihat heyetleriyle gidip selam-ı şahaneyi tebliğ ettiği, aynı yılın 2 Eylül’ünde mirliva rütbesine terfi ettirildiği görülüyor.</span><span class="dipp" style="font-size:1em;"><a class="footnote-link" href="#footnote-225-1060" id="footnote-225-1060-backlink">1060</a></span> <span class="char-style-override-7">Demek ki Şehzade Vahdettin’in güvenine sahip bir kimseydi. Bir süredir de Bandırma’da görev yaptığına göre, kendisinin Anzavur ayaklanmasında bir rol oynamış olabileceği akla gelmektedir.</span><span class="dipp" style="font-size:1em;"><a class="footnote-link" href="#footnote-225-1061" id="footnote-225-1061-backlink">1061</a></span></p>

      <p class="Basic-Paragraph-3 para-style-override-11"><span class="char-style-override-7">Bir de Biga’dan İstanbul’a giden bir heyet vardı ki, başkanlığını İzzet Bey yapıyordu. İğdemir kendisini, “kravatlı, redingotlu eşkıya” diye tanımlıyor. Heyette, Kaymakam Sefa Beliğ Bey de vardı. 24 Mart günü Dahiliye nazırını ve Padişah’ı ziyaret ederek Kuva-yı Milliye’den şikâyet ettiler. 26 Mart’ta heyet Padişah’a uzun bir mahzur (toplu dilekçe) sundu. Bu sırada verilen bir habere göre Ahmet Anzavur Bandırma’yı da “temizlemiş.” Halk bunu sevinçle karşılamış, kurbanlar kesmiş. Bayramiç ve Edremit havalisi de Ahmet Anzavur’a katılmaktaymış, Edremit ve Burhaniye ahalisi onu çağırıyormuş. Bursa’nın da pek yakın zamanda çetelerden tamamen temizleneceği muhakkakmış. Gazete, Kuva-yı Milliye için “Kuva-yı Gayri Milliye” diyordu. 29 Mart’ta Biga heyeti Mebusan’ı, 1 Nisan’da Âyan’ı ziyaret etti, Tevfik Paşa’ya mahzar sundu.</span><span class="dipp" style="font-size:1em;"><a class="footnote-link" href="#footnote-225-1062" id="footnote-225-1062-backlink">1062</a></span></p>

      <p class="Basic-Paragraph-3 para-style-override-11"><span class="char-style-override-7">İzzet Bey 3 Nisan günü</span> <span class="char-style-override-8">Alemdar</span><span class="char-style-override-7">’da yayımlanan uzun bir demeç de verdi. Köprülülü Hamdi’nin “kötülüklerini” sayıp döktükten sonra, bunun istibdat olduğunu, Türklerin bunu istemediklerini belirtti. Biga olayının büyümesinde, 16 Şubat’ta ilk çarpışmadan sonra Kala-yı Sultaniye mutasarrıfı Vahap Bey’in durumla ilgilenmemesi rol oynamış, o yüzden “ikinci müsademe” olmuştu. Sonra sıra Ali Rıza ve Salih Paşa hükümetlerinin eleştirisine geliyordu: “... Kuva-yı Milliye’nin lüzumuna kail olan hükümetler, bu işi deruhde eden zevatı bila kaydü şart serbest bıraktılar ve bu serbestiden tevellüt eden istibdat ile halkın boğuşmasına sebep oldular.” Bu durumda “devlet nüfuzu, millet şerefi” payidar olamazdı. Ordunun siyasetle uğraşmasının zararları da yeterince anlaşılmamış görünüyordu. Hükümet Kuva-yı Milliye’nin yarar ve zararını incelemeli ve eğer ikinci bir Celali devrine girilmişse Padişah ve millet haberdar edilmeliydi. Ahmet Anzavur kimdi? Aznavur “Çakırcalı’nın galibiydi.” Halkın yardımcısıydı, kundakçı değil, itfaiye komutanıydı. İzzet Bey’in İttihat ve Terakki hakkındaki düşüncesi şuydu: “7-8 sene devam etmiş olan hükümet istibdadı.” Yapılacak şeye gelince: “Bütün salahiyet ve kudret-i siyasiyeyi mutaa-i mukaddesimiz olan Halife ve Padişah’ımıza terk etmeli... İşte o vakit asıl hakiki ve zivekâr bir Kuva-yı Milliye doğacak, bu muazzam, tarihi millet; yaşamamaya mahkûm edildiyse kahramancasına ölmesini ancak o zaman bilecektir.” İzzet Bey’in bu beklentisi gerçekleşmeyecek, millet ölmesini bilecek ama buna karşılık Padişah Sévres’i imzalayacaktı.</span></p>

      <p class="Basic-Paragraph-3 para-style-override-11"><span class="char-style-override-7">Gönen’de Kaymakam Rahmi’nin kuvvetleri günden güne erimekteyken 4 Nisan tarihinde Ahmet Anzavur Gönen’e saldırdı. Kenti kolayca ele geçirdi. Rahmi çarpışarak öldü. Anzavur Gönen Müftüsü Şevket’i, Müdafaa-i Hukuk Heyeti Başkanı Hüseyin’i, “vatansever gençlerden” Rami’yi, Gazi Mihal torunlarından Mehmet’i de öldürdü.</span><span class="dipp" style="font-size:1em;"><a class="footnote-link" href="#footnote-225-1063" id="footnote-225-1063-backlink">1063</a></span> <span class="char-style-override-7">Böylece, bundan sonraki ciltte (</span><span class="char-style-override-8">Sevr’de Ölüm</span><span class="char-style-override-7">) göreceğimiz üzere, Ahmet Anzavur bölgeye tamamen egemen oldu. Yusuf İzzet Bandırma’yı boşaltarak karargâhını Bursa’ya taşımak zorunda kaldı. Diğer subay ve askerler Balıkesir’e gittiler. Yusuf İzzet’in “hem Kuva-yı Milliye, hem Anzavur aleyhtarı insanlar” ayrımı geçerliğini tümüyle yitirmiş bulunuyordu. Artık Kuva-yı Milliye aleyhtarlığı, kendiliğinden Anzavurcu olmayı gerektiriyordu.</span></p>

      <p class="Basic-Paragraph-3 para-style-override-11"><span class="char-style-override-7">Bu bahsi kapatmadan önce, Ahmet Anzavur’un saldırıya geçtiği tarihlere dikkati çekmek isterim. Birinci Anzavur hareketi 25 Ekim 1919’da başlamıştı ve Anadolu ve Rumeli Müdafaa-i Hukuk Cemiyeti’nin Damat Ferit hükümetini devirmiş olmasına bir cevap niteliğindeydi. İkinci Anzavur hareketinin 16 Şubat 1920’deki Biga saldırısı, İstanbul ve İzmir’in “kurtulmuş” olmasının rehavet ve iyimserliğinden yararlanarak Akbaş baskınına “ibret verici” bir cevap niteliğindeydi. 16 Mart günlü ikinci Biga saldırısı 16 Mart İstanbul işgaline koşut bir hareketti. Nihayet 4 Nisan Gönen saldırısı, Damat Ferit’in yeniden iktidara gelmesinin kapsamı içinde düşünülmelidir. Bu yakıştırmalar doğruysa, Ahmet Anzavur’un hareketlerini kendi kafasında tasarlamadığını, Saray ve/veya İngilizlerden işaret üzerine harekete geçtiğini söylemek bir kez daha olanaklı görünmektedir.</span><span class="dipp" style="font-size:1em;"><a class="footnote-link" href="#footnote-225-1064" id="footnote-225-1064-backlink">1064</a></span></p>

      <div class="footnotes">
        <div class="footnote">
          <p class="Basic-Paragraph-3"><a class="footnote-anchor" href="#footnote-225-1056-backlink" id="footnote-225-1056">1056</a> <span>Hamdi Ertuna,</span> <span class="char-style-override-10">Türk İstiklal Harbi</span><span>, C. VI, s. 80-3. 14 Mart’ta Boşnak Hamza Çetesi Edremit Kuva-yı Milliye karargâhını basmak istediyse de başarılı olamadı, çeteciler yakalandılar. Sarıhan,</span> <span class="char-style-override-10">a.g.e.</span><span>, C. II, s. 375.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1057-backlink" id="footnote-225-1057">1057</a> <span class="char-style-override-10">Alemdar</span><span>’dan haberler: 15 Mart’ta ahalide görülen galeyan ve heyecan üzerine Biga’daki jandarmanın kasabadan çıkıp sancak merkezine gittiği bildirildi. 21 Mart’ta Bandırma ve Gönen civarında ilerleyen Ahmet Anzavur’a herkesin katıldığı ve Balıkesir’deki harekât-ı milliyenin çil yavrusu gibi dağılıp Bursa’ya hareket etmeye başladıkları “şu hal karşısında” Bandırma Komutanı Yusuf İzzet’in o civarda bulunan Kuva-yı Milliye’ye mensup subayların “derhal çekilmesini beyannamelerle” emrettiği, zaten onların köylere ve İstanbul’a kaçtıkları ve nedamet ettikleri, İttihatçı Hacim Muhittin’in herkesten önce kaçtığı yazılıyordu. 23 Mart’ta, Mustafa Kemal’e mensup 800 kişilik bir kuvvetin 20 Mart’ta mitralyöz ve toplarıyla Gönen civarında Ahmet Anzavur’a katıldıklarını okuyoruz.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1058-backlink" id="footnote-225-1058">1058</a> <span>Sait Paşa, 31 Mart’ta Dahiliye Nazırı’nı ziyaretle talimat almış.</span> <span class="char-style-override-10">Alemdar</span><span>, 31/3, 1/4/1336, 469-2769-470-2770. Biga olaylarının bütün mülki örgütte yankılar uyandırdığı tahmin edilebilir. Örneğin, Tekirdağ Mutasarrıfı Füruzan, Mustafa Kemal’in 1 Mart tarihli gayretsizlik eleştirisi üzerine, 5 Mart’ta yazdığı şifrede Mebusan’ın toplanmasına ve hükümetin milli emeller doğrultusunda kurulmasına rağmen, İstanbul’da “bir ahenksizlik” ve onun taşraya yansıması olan “bir boşluk” vardı. O bölgede yanlış bir adım sonucu Ermeni ve Rumların muhaliflere katılmasıyla “Biga hadisesinden daha şedit ve umumi vakaiye” sebebiyet verilmiş olurdu. “Sadaret’i uzmanın tamimi malûm. Buna bütün vilayetin bitaraf... tebliği de munzam olunca benim gibi mülhak... mutasarrıfa vali vekâletinden müstakil livadan maiyyete tenzil edilen... mutasarrıftan bu şerait dahilinde nasıl bir tecellüt beklenir.” M. K. Atatürk,</span> <span class="char-style-override-10">Nutuk</span><span>, C. III, s. 1224-5 (V. 250d).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1059-backlink" id="footnote-225-1059">1059</a> <span>Hamdi Ertuna,</span> <span class="char-style-override-10">Türk İstiklal Harbi</span><span>, C. VI, s. 83-4.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1060-backlink" id="footnote-225-1060">1060</a> <span>Özalp,</span> <span class="char-style-override-10">a.g.e.</span><span>, s. 109; İğdemir,</span> <span class="char-style-override-10">Biga</span><span>..., s. 48; G. Jaeschke,</span> <span class="char-style-override-10">Türk Kurtuluş Savaşı Kronolojisi</span><span>, s. 27-8, 61;</span> <span class="char-style-override-10">İstanbul Hükümetleri ve Milli Mücadele</span><span>, C. I, s. 250-1.</span> <span class="char-style-override-10">Takvim-i Vekayi</span><span>’de rastladığım bir haber: 3. Kolordu (karargâhı Sivas’ta) Ahzıasker Reisi Cemalettin Efendi’ye 3 Ocak’ta İstanbul’a gelmesi için üç gün izin verildi.</span> <span class="char-style-override-10">Takvim-i Vekayi</span><span>, 20/1/1336, 3754. Maalesef Bandırma’ya ne zaman atandığını saptayamadım. Ama Heyet-i Temsiliye Sivas’tan Ankara’ya taşındıktan sonra Cemalettin Efendi’nin Sivas’ta kalmayıp Bandırma’ya gönderilmesi anlamlı sayılabilir. İş yapmaktan çok genellikle keyfine düşkün bir Saray’ın mensubu olarak Cemalettin Efendi’nin taşralarda görev alması şüphe çekici bir durum olarak değerlendirilmeye elverişli sayılabilir. (Cemalettin Efendi’nin babası Şevket, büyük babası Sultan Abdülaziz’di).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1061-backlink" id="footnote-225-1061">1061</a> <span>Simavi’ye göre heyet-i nasıhalar, on yıl uygulanmaya çalışılmış “inkılabat-ı idareyi,” yani meşrutiyeti kötülemekteydiler. L. Simavi,</span> <span class="char-style-override-10">Gördüklerim</span><span>, s. 232.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1062-backlink" id="footnote-225-1062">1062</a> <span>İğdemir,</span> <span class="char-style-override-10">Biga</span><span>..., s. 23;</span> <span class="char-style-override-10">Alemdar</span><span>, 25, 27, 28, 30/3, 1, 2/4/1336, 463-2763, 465-2765, 466-2766, 468-2768, 470-2770, 471-2771.</span> <span class="char-style-override-10">Alemdar</span><span>,</span> <span class="char-style-override-10">Vakit</span> <span>gazetesini, binbaşı olan Anzavur’a “bey” sıfatını eklemeyip, sıfatı Padişah tarafından kaldırılmış bir asiye (Mustafa Kemal’e) “Paşa Hazretleri” dediği için eleştiriyordu. Dokuz kişilik Biga heyetinden üçü Padişah’la görüşmüş, 150 kadar köy imamı ve muhtarının mührünü taşıyan bir şikâyetname sunmuş. Bu metin</span> <span class="char-style-override-10">Alemdar</span> <span>basımevinde yazılmış, mühürler İstanbul’da yaptırılmış. Padişah şikâyetnameyi Sadrazam’a göndermiş, “aziz” misafirlerin ağırlanmasını istemiş. Sarıhan,</span> <span class="char-style-override-10">a.g.e.</span><span>, C. II, s. 401 (</span><span class="char-style-override-10">İleri</span> <span>ve Tepeyran’dan). Sarıhan Saray ziyaretini 29 Mart’a yerleştiriyor. Hâzım her salı günü Saray’ı ziyaret edip nezaretinde olup bitenler hakkında bilgi veriyormuş. 30 Mart günü yine gittiğinde, Biga ve Bursa olayları üzerinde konuşulmuş. Biga’dan doğru bilgi alabilmek için Hâzım’ın çektiği telleri İngilizler önlemişler. Ayrıca Kuva-yı Milliye’den fena davranışları olan kimileri Divan-ı Harp’e verilmişler. İçlerinde Rıza Bey adında biri varmış (Yusuf İzzet’in gönderdiği bir rapora göre). Padişah</span> <span class="char-style-override-10">Peyam-ı Sabah</span><span>’ta çıkan ve Kuva-yı Milliye’nin 12 köyü yakıp halkın mallarını sattığı yolundaki haber üzerinde duruyormuş. Tepeyran,</span> <span class="char-style-override-10">a.g.e.</span><span>, s. 41-2. 31 Mart İngiliz raporuna göre Biga heyeti hükümetle konuşurken İngilizlerden yardım isteyeceklerini söylemişler. Sadrazam bunu yapmamalarını ve Ankara yolundaki mebus heyetini beklemelerini tavsiye etmiş. Foreign Office 371/5166, E 4270/262/44.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1063-backlink" id="footnote-225-1063">1063</a> <span>Hamdi Ertuna,</span> <span class="char-style-override-10">Türk İstiklal Harbi</span><span>, C. VI, s. 85. Fakat 1 Nisan günü Anzavur’un harekâtına öldürücü darbeyi indirecek olan Çerkes Ethem kuvvetleri Biga bölgesine doğru yola çıkmaktaydılar. Sarıhan,</span> <span class="char-style-override-10">a.g.e.</span><span>, C. II, s. 405.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1064-backlink" id="footnote-225-1064">1064</a> <span>Göztepe, Çerkes Ethem ve Ahmet Anzavur’un çatışmasını Çerkes kabile rekabeti olarak göstermeye çalışıyor. Ethem iddiasız Şapsığ kabilesinden iken, Anzavur Abzah kabilesinin kendisini yarı prens sayan Ancuk ailesindenmiş. T. M. Göztepe,</span> <span class="char-style-override-10">Vahideddin Mütareke Gayyasında</span><span>, s. 243-4.</span></p>
        </div>
      </div>
    </div>
  </div>
</body>
</html>
