<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-72.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-72.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="alt">64. 24-27 Mart Günlerinde Olup Bitenler</p>

      <p class="Basic-Paragraph-3 para-style-override-11"><span class="char-style-override-7">25 Mart günü</span> <span class="char-style-override-8">Peyam-ı Sabah</span> <span class="char-style-override-7">“bomba gibi” bir haber vermekteydi. Padişah bir gün önce Damat Ferit’i Saray’a çağırarak sadaret mührünü teklif etmiş. O da ilke olarak kabul ederek, arkadaşlarıyla görüştükten sonra kesin bir cevap verebileceğini söylemiş. Kabine kısmen Hürriyet ve İtilaf’tan, kısmen dışarıdan kurulacakmış. Muhtemel liste de veriliyordu: Sadrazam ve Hariciye Nazırı Damat Ferit, Şeyhülislam Mustafa Sabri, Harbiye Sadık Bey, Bahriye Kiraz Hamdi Paşa, Dahiliye Mehmet Ali Bey, Evkaf Vasfi Efendi, Maliye Ragıp Bey (Düyun-u Umumiye Komiseri), Nafıa Kürt Hamdi Paşa, Maarif Emin Bey (Kurena-yı sabıkadan), Adliye Kâzım Bey (eski Adliye Nazırı), Şûra-yı Devlet Seyyit Abdülkadir.</span><span class="dipp" style="font-size:1em;"><a class="footnote-link" href="#footnote-225-1115" id="footnote-225-1115-backlink">1115</a></span> <span class="char-style-override-7">Fakat</span> <span class="char-style-override-8">Alemdar</span> <span class="char-style-override-7">25 Mart’ta bu yönde bir haber vermiyordu. 26 Mart günlü</span> <span class="char-style-override-8">Peyam-ı Sabah</span><span class="char-style-override-7">, hükümetin iktidarda kalmak “azm-ü niyetine” rağmen 25 Mart sabahı olağanüstü toplandığını,</span> <span class="char-style-override-8">Peyam-ı Sabah</span><span class="char-style-override-7">’tan yapılan teklifi öğrendikten sonra, Türkiye-Havas haberine göre istifasını takdim ettiğini bildiriyordu. Ne var ki, Matbuat Müdüriyet-i Umumiyesi mühürsüz bir tebliğle (gazete bunu garip buluyordu) istifayı yalanlamıştı. 26 Mart günü</span> <span class="char-style-override-8">Alemdar</span> <span class="char-style-override-7">da devreye girdi ve “Ferit Paşa Hazretlerinin Sadareti Muhakkaktır” başlıklı bir haber verdi. Üç gündür Padişah Damat Ferit’i çağırıyormuş ve nihayet ona vermiş görevi. O da esas itibarıyla kabul edip arkadaşlarıyla temasa başlamış. Kabineye girecek olan Hürriyet ve İtilaflılar şunlarmış: Mustafa Sabri, Vasfi Efendi, Sadık Bey, Mehmet Ali, Ragıp Bey, Ömer Feyzi Efendi. Meclis-i Vükela bir gün önce sabahleyin toplanmış ve kendi yerine geçecek hükümetin ulusçu çıkarları daha çok koruyabileceğine kanaat getirmedikçe istifa etmemeye karar vermiş. Hâzım Bey gazetecilere hükümetin istifa etmesinin söz konusu olmadığını açıklamıştı.</span> <span class="char-style-override-8">Alemdar</span> <span class="char-style-override-7">meşrutiyet tarihinde şimdiye kadar böyle bir şey görülmediğini, Padişah başkasını layık görüyorsa buna uymaktan başka çare olamayacağını ileri sürüyordu. “Son Dakika” başlıklı haberde ise Damat Ferit ile Hürriyet ve İtilaf’ın anlaştıkları, hükümetin kurulduğu bildiriliyordu.</span><span class="dipp" style="font-size:1em;"><a class="footnote-link" href="#footnote-225-1116" id="footnote-225-1116-backlink">1116</a></span></p>

      <p class="Basic-Paragraph-3 para-style-override-11"><span class="char-style-override-8">Bosphore</span><span class="char-style-override-7">’dan aktarılmış bir haberden, Mustafa Kemal’in her türlü sevkıyatı durdurduğu haberi üzerine un ve et fiyatlarının arttığını, fırınlarda birikmeler olduğunu öğreniyoruz. Gazeteye göre bunlar gereksiz korkulardı, İaşe Meclisi’nde Woods İstanbul’un ihtiyaçlarına dikkatle göz kulak olmaktaydı.</span><span class="dipp" style="font-size:1em;"><a class="footnote-link" href="#footnote-225-1117" id="footnote-225-1117-backlink">1117</a></span></p>

      <p class="Basic-Paragraph-3 para-style-override-11"><span class="char-style-override-7">Hükümetle ilgili olarak biraz önce gördüğümüz yazılar, öyle görünüyor ki kabineyi düşürmeye yönelik bir sinir harbi mahiyetindeydi. Vahdettin Damat Ferit’i ne kadar sadrazam yapmak istese de, Salih Paşa hükümeti çekilmeden ona resmen görev vermesi mümkün değildi.</span></p>

      <p class="Basic-Paragraph-3 para-style-override-11"><span class="char-style-override-7">Salih Paşa hükümetinin iktidara “asılma” kararının bir tanığı da Rıza Nur’dur. Ankara’ya gidecek mebus heyeti oluşunca, “Bakalım vazife ne? Hükümet ne istiyor?” diye 26 Mart günü Babıâli’ye gitmişler. Ali Rıza, Salih Paşa ve Fevzi Paşa onları kabul etmiş. (Fevzi Paşa elleri göbeğinde, bir şey söylemiyor, ümitsiz dinliyormuş.) Salih Paşa, “Vatan için bildiğiniz gibi yapın,” demiş. Kabinenin sallandığını, Damat Ferit’in mutlaka geleceğini, fakat kendileri ne kadar daha görevde kalırlarsa memleket için o denli faydalı olacağını, heyetin gitmesiyle hükümetin işbaşında kalma süresinin uzayacağını anlatmış. Salih Paşa’ya göre, Ankara ve hükümet elbirliğiyle çalışmalıydılar. Rıza Nur’a göre Ankara’nın bu hükümet aleyhinde çalışması yanlıştı, çünkü bu adamlar “ellerinden geldiği kadar vatanperverdi.” Salih Paşa hemen hareket etmelerini, İngilizleri kandırdıklarını, denetimleri altındaki demiryoluyla gidebileceklerini söylemiş, her birine de Rıza Nur’un hatırında kaldığına göre yüzer lira vermişler. Ertesi gün, 27 Mart’ta Haydarpaşa’dan trene binmişler. Yolcu vagonları bulunduğu halde, onları pis, içi süprüntü dolu bir yük vagonuna bindirmişler. Onlar bir halı serip oturmuşlar. Normal yolculara bile herhalde yapılmayan bu muamelenin mebuslara reva görülmesi 16 Mart nümayişinin bir devamı mıydı? Yoksa Rıza Nur’un hatırında yanlış mı kaldı? Ama nedense daha sonra onları bir yolcu vagonuna almışlar. Geceyi İzmit’te geçirmişler.</span><span class="dipp" style="font-size:1em;"><a class="footnote-link" href="#footnote-225-1118" id="footnote-225-1118-backlink">1118</a></span></p>

      <p class="Basic-Paragraph-3 para-style-override-11"><span class="char-style-override-7">Hükümete karşı sinir harbi 26 ve 27 Mart’ta da devam etti. 26 Mart günü Damat Ferit yine Saray’a gitmiş. Kabine, cuma olmasına rağmen yine toplanmış, sonra nazırlar Regaip Kandili kutlamasına Saray’a topluca gitmişler.</span> <span class="char-style-override-8">Peyam-ı Sabah</span> <span class="char-style-override-7">yeni kabinenin muhalefetin en mümtaz simalarından kurulmakta olduğunu müjdeliyordu.</span> <span class="char-style-override-8">Alemdar</span><span class="char-style-override-7">’ın bazı siyaset çevrelerine atfen verdiği bilgiye göre, Salih Paşa hükümeti sözlü olarak istifa etmişti. Bu çevrelerin tahminine göre “Zat-ı Hazret-i Padişahi” yeni kabine kuruluncaya değin istifanın resmiyet kazanmamasını istemiş. Yeni kabine kurulunca, eski kabinenin istifası da kesinleşecekmiş. 27 Mart’ta yayımlanan ve herhalde 26 Mart’ta hazırlanmış olan İngiliz Muhipleri Cemiyeti’nin bildirgesi de o günün iktidar mücadelesinde bir yere sahipti. Bunda, unsurlar arasında ilişkilere özen gösterilmesi istendikten sonra geleceğin, “bazı bedhahların neşriyatına rağmen” karanlık olmadığı söyleniyor. Cemiyet olarak bütün vatan evlatlarının “kemal-i sadakat ve tazim” ile hilafet ve saltanat çevresinde toplanmaları ve “her türlü ihtilal ve ihtilaf amiz” davranıştan çekinmeleri tavsiyesinde bulunuluyordu.</span><span class="dipp" style="font-size:1em;"><a class="footnote-link" href="#footnote-225-1119" id="footnote-225-1119-backlink">1119</a></span></p>

      <p class="Basic-Paragraph-3 para-style-override-11"><span class="char-style-override-7">Yine 26 Mart’a ait bir haber, Hürriyet ve İtilaf ileri gelenlerinden birinin, Baltalimanı’nda yapılan son toplantıdan sonra</span> <span class="char-style-override-8">Bosphore</span> <span class="char-style-override-7">muhabiriyle yaptığı mülakattı. Bu zatın söylediğine göre bir grup Hürriyet ve İtilaflı bir Hürriyet ve İtilaf kabinesi isterken, diğer bir grup buna karşıymış. Birincilere göre Hürriyet ve İtilaf hükümeti gerekliydi, çünkü yeni bir hata daha, artık durumu onarılmaz hale getirebilirdi. İkinci kümeye göre İttihatçıların ve yardakçılarının hata ve cinayetlerinden dolayı Hürriyet ve İtilaf hiçbir sorumluluk taşımadığı gibi, işin içinden çıkmak ödevini de onlara bırakmak gerekiyordu. Konuşan, birinci kümenin daha ağır bastığını söylüyordu. Öte yandan “henüz maceraperestane bir politika netayici hakkında hülyaya kapılmış olanlar” durum açıklığa kavuşunca (16 Mart’ta?), böyle bir siyasetin iflas ettiğini görmüşlerdi. Meclis toplantılarının ertelenmesi son durumun sorumluluğundan sıyrılmak içindi. Ayrıca Salih Paşa hükümetini beğenmeyen milliyetçiler rüzgârın bambaşka esmesi karşısında Salih Paşa’yı ehveni şer olarak görmeye başlamışlardı. Toplantıları erteleyerek dikenli güvenoyu sorununu bertaraf edip hükümetin iktidarda kalmasına yardımcı olduklarını sanıyorlardı.</span><span class="dipp" style="font-size:1em;"><a class="footnote-link" href="#footnote-225-1120" id="footnote-225-1120-backlink">1120</a></span> <span class="char-style-override-7">Bu son noktayı anlamak zordu. Ali Rıza hükümetine güvenoyu vermekte tereddüt etmemiş olan Mebusan, Salih Paşa hükümetinden güvenoyunu 16 Mart işgali olmasaydı dahi herhalde esirgemezdi. İşgal karşısında güvensizlik oyu vermesi ise hiç düşünülemezdi.</span></p>

      <p class="Basic-Paragraph-3 para-style-override-11"><span class="char-style-override-8">Alemdar</span><span class="char-style-override-7">’ın bildirdiğine göre (28 Mart) Damat Ferit esaslı bir hükümet kurmak için “teenni” ile yavaş hareket ediyormuş. 27 Mart’ta da rical ile görüşmeler yapmış. Bazı gazeteler Damat Ferit’le Hürriyet ve İtilaf arasında, hatta Hürriyet ve İtilaf içinde anlaşmazlık bulunduğunu yazıyorlarmış. Bunlar doğru değilmiş. Salih Paşa ise istifa etmediğini ve etmeyeceğini söylemekteymiş. 27 Mart’ta Hürriyet ve İtilaf Merkez-i Umumisi de toplanmış.</span></p>

      <p class="Basic-Paragraph-3 para-style-override-11"><span class="char-style-override-7">Harbiye Nazırı Fevzi Paşa, hükümetin 16 Mart’la birlikte yaşama tutumuna örnek olmaya devam ediyordu. 24 Mart’ta, 20. Kolordu komutanına gönderdiği yazıda Eskişehir’de İngilizler tarafından mahalli hükümete teslim edilmiş olan teçhizat ve erzakın, “ziyanına katiyen mahal verilmeyerek” İstanbul’a naklinin sağlanmasını istedi.</span><span class="dipp" style="font-size:1em;"><a class="footnote-link" href="#footnote-225-1121" id="footnote-225-1121-backlink">1121</a></span> <span class="char-style-override-7">Herhalde bunlar İngilizlere teslim edilecek, böylece İngiliz öfkesi yumuşatılmaya çalışılacaktı. 24 Mart’ta Fevzi Paşa’nın ikinci bir genelgesi vardı. Bunda Harbiye Nezareti’ndeki İngiliz ordu temsilcisi General Wolf’un (Shuttleworth) birçok kez kendisine savaş haline girmekten kaçınılmasını, harbin Türkiye için “gayet ağır” olacağını söylediğini, bu bakımdan tehlikeyi artıracak “en küçük” hareketten bile kaçınılarak mütareke hükümlerinin kesinlikle dışına çıkılmamasını, İtilaf mensuplarına “gayet nazikane ve mihmanperverane” davranışta kusur edilmemesini ve “bilhassa” kendisi tarafından verilecek emirlerin “hemen” yerine getirilmesini istediğini belirtiyordu.</span><span class="dipp" style="font-size:1em;"><a class="footnote-link" href="#footnote-225-1122" id="footnote-225-1122-backlink">1122</a></span> <span class="char-style-override-7">25 Mart tarihli genelge, İngiliz Yüksek Komiseri’nin, Karadeniz Ordusu komutanlığından aldığı bilgiye göre verdiği bir protesto notasını konu edinmekteydi. Lefke civarında “gayri muntazam kıtaat sergerdesi” 24 Mart günü oradaki İngiliz komutanına akşam saat 9’a kadar çekilmesini, yoksa muhasematın başlayacağını bildirmiş, nitekim öğleden sonra İngilizlere ateş açılmış. Yüksek Komiser böyle bir taarruzdan dolayı Osmanlı hükümeti ile kabine reisinin “tamamen ve şahsen” sorumlu olacağını ifade etmiş. Ondan sonra Fevzi Paşa’nın bu durumların önlenmesine ve “betahsis” İngiliz birliklerine her türlü “hüsn-ü muamelede” bulunulmasına dair emri geliyordu. Yüksek vatan menfaatlerinin getirdiği barış ve sükûnetin korunması ve “vaziyet-i hakikiye” hakkında açıklamalarda bulunacak özel bir heyetin hemen gönderilmesi kararlaştırılmıştı. Bu heyete eklenen Binbaşı Salih, daha önce 25 Mart sabahı Haydarpaşa’dan hareket etmiş bulunuyordu.</span><span class="dipp" style="font-size:1em;"><a class="footnote-link" href="#footnote-225-1123" id="footnote-225-1123-backlink">1123</a></span></p>

      <p class="Basic-Paragraph-3 para-style-override-11"><span class="char-style-override-7">İngilizlerin vuruşma tehdidi ile Eskişehir’i boşaltmaya zorlanmaları hükümet için yeterince ürkütücü bir olaydı. Bunun doğrudan bir vuruşma haline gelmesinin onları nasıl büsbütün telaşlandırdığı tahmin edilebilir. İngilizlerin ve hükümetin “cinayet” gibi gördüğü davranışlar, demokratik-ulusçu cephede bambaşka bir tarzda değerlendiriliyordu. 24. Fırka Komutanı Mahmut Bey, Lefke köprüsünü geçen İngilizlere ateş açıldığını, onlara 5-6 yaralı ve ölü verdirilerek Şehzadebaşı Karakolu’nda Türk askerine yapılan kanlı baskının öcünün alındığını iftiharla 20. Kolordu’ya bildirdi.</span><span class="dipp" style="font-size:1em;"><a class="footnote-link" href="#footnote-225-1124" id="footnote-225-1124-backlink">1124</a></span></p>

      <p class="Basic-Paragraph-3 para-style-override-11"><span class="char-style-override-7">25 Mart günlü genelge özellikle ilginçtir. Kuva-yı Milliye için kötüleyici “sergerde” (elebaşı) deyiminin kullanılması (oysa tarafsız bir kelime kullanılabilirdi), gelen baskılar karşısında hükümetin ve Fevzi Paşa’nın ne denli gerilemiş olduklarını gösterir. Herhalde bunun önemli bir nedeni bu baskıları dengeleyebilecek Mebusan’ın, Heyet-i Temsiliye’nin ya da İstanbul’daki demokratik-ulusçu basının karşı baskınlarının büyük ölçüde ortadan kalkmış olmasıydı. Bu baskı kalktığı gibi, 16 Mart işgalinin amaçladığı ve en azından hükümet çevrelerinde yarattığı yılgınlık da vardı. Öte yandan, Fevzi Paşa’nın sözünü ettiği, barış ve sükûneti korumak ve gerçek durumu anlamak amacında olan heyet vardı. Herhalde bu, Mebusan’ın seçtiği heyet olacak. Bu varsayım doğruysa (ki bunu Cebesoy doğruluyor)</span><span class="dipp" style="font-size:1em;"><a class="footnote-link" href="#footnote-225-1125" id="footnote-225-1125-backlink">1125</a></span> <span class="char-style-override-7">heyet hakkında kullanılan ifade, bunun Mebusan’ın bir heyeti olmaktan çok, adeta bir hükümet heyeti olduğunu göstermektedir. Heyetin anlatacağı “vaziyet-i hakikiye,” herhalde 16 Mart olayı ile yaşanabileceği, hatta onunla yaşanılması gerektiği idi.</span></p>

      <p class="Basic-Paragraph-3 para-style-override-11"><span class="char-style-override-7">Anadolu’ya Fevzi Paşa’nın genelgelerini ileten Yusuf İzzet’ti. Ali Fuat’a son genelgeyi iletirken Harbiye ile Bursa yoluyla haberleşilebileceğini bildirmişti. Bu, 56. Fırka’nın ve komutanı Bekir Sami’nin İstanbul’la haberleşme yasağına uymadıkları ya da haberleşmeyi önleyemedikleri anlamına geliyordu. Onun üzerine Ali Fuat bir yandan, Mustafa Kemal öte yandan Bekir Sami’yi uyardı. “Harekâtımızın muvaffakiyetle devam ettiği bugünlerde” birlik olmak ihtiyacını dile getiriyordu Ali Fuat.</span><span class="dipp" style="font-size:1em;"><a class="footnote-link" href="#footnote-225-1126" id="footnote-225-1126-backlink">1126</a></span> <span class="char-style-override-7">Bölgede bu sırada cereyan etmekte olan kanlı iç savaş ve ideolojik mücadele dolayısıyla Bekir Sami ve 61. Fırka Komutanı Kâzım Bey’in kafalarında –Sivas Kongresi’nin Damat Ferit’le mücadelesi sırasında olduğu gibi– bazı tereddüt ve korkuların uyanmış olması ihtimali akla gelmektedir. Bu aralık demokratik-ulusçu hareket, muhalefetle mücadelesini yürütebilmek için onların gazetelerini yasaklamak ihtiyacını duydu. Heyet-i Temsiliye,</span> <span class="char-style-override-8">Peyam-ı Sabah</span><span class="char-style-override-7">,</span> <span class="char-style-override-8">Serbesti</span><span class="char-style-override-7">,</span> <span class="char-style-override-8">Alemdar</span><span class="char-style-override-7">,</span> <span class="char-style-override-8">Bosfor</span> <span class="char-style-override-7">gazeteleriyle aynı çizgide bulunan Rumca ve Ermenice gazetelerin Anadolu’ya sokulmasını yasakladı.</span><span class="dipp" style="font-size:1em;"><a class="footnote-link" href="#footnote-225-1127" id="footnote-225-1127-backlink">1127</a></span></p>

      <p class="Basic-Paragraph-3 para-style-override-11"><span class="char-style-override-7">Fevzi Paşa 20 Mart’ta 20. Kolordu’ya verdiği emirde, İngilizlerin boşalttıkları demiryollarına nöbetçi ve postalar yerleştirilmesini emretmişti. 27 Mart’ta Fevzi Paşa bu emrini bütün kolordulara tebliğ etti ve her kolordunun nereleri muhafaza altına aldığını bildirmesini istedi.</span><span class="dipp" style="font-size:1em;"><a class="footnote-link" href="#footnote-225-1128" id="footnote-225-1128-backlink">1128</a></span> <span class="char-style-override-7">“Olağan” gibi gözüken bu emirler, çok önemli sonuçlar doğurabilecek nitelikteydi. İngilizlerin çekildikleri yerlerde demiryolu zaten muhafaza altına alınıyordu – ama kolordular tarafından değil, Kuva-yı Milliye tarafından. Kolorduların bunu yapmasını istemek bir bakıma kolorduların demiryollarını Kuva-yı Milliye’ye karşı koruması, hatta gerekirse onların elinden zorla alması anlamına gelebilirdi. Başka bir deyişle bu emirler bir nizami ordu - Kuva-yı Milliye çatışmasına kapı açabilecek gibiydi. Bir gün önceki Selamlık’ta (26 Mart) Fevzi Paşa Padişah’la görüşmüştü. Paşa’ya göre Vahdettin, “Aman zinhar siz çekilmeyiniz ve Anadolu ile irtibat tesis ediniz,” demiş. Bu ferman üzerine kendisi yaverinin, kabine de “bazı zevatın” gönderilmesini kararlaştırmış (aslında bunların bir gün önce hareket ettiklerini gördük). Fevzi Paşa’nın TBMM’de söylediğine göre Padişah’a, Anadolu ile temasa İngilizlerin engel olduğunu söylemiş (telleri Fransızca yazmak ve onlara imzalatmak gerekiyormuş). İngilizlerin heyetin gitmesine müsaade etmesine ve bazı kolordularla temasın kurulmasına Vahdettin fevkalade memnun olmuş. Paşa’ya göre bu sayede meselenin “hüsnü suretle” çözüleceği ve işgalden İngilizlerin bekledikleri gayenin artık kaybolmaya başladığı hissediliyormuş. Fakat bu sefer de nota bombardımanı ile hükümeti çekilmek zorunda bırakmışlar.</span><span class="dipp" style="font-size:1em;"><a class="footnote-link" href="#footnote-225-1129" id="footnote-225-1129-backlink">1129</a></span></p>

      <p class="Basic-Paragraph-3 para-style-override-11"><span class="char-style-override-7">Heyet-i Temsiliye’nin “vaziyet-i hakikiyeyi” açıklayacak mebus heyeti hakkında tepkisi sert ve kararlıydı. Ali Fuat’ın Lefke’de bulunan Mahmut Bey’e çektiği 25/26 Mart günlü tel “bazı heyetlerin” Anadolu’ya gönderilmesine karar verildiğini, Salih Paşa’nın bulunduğu heyetin hareket ettiğini bildiriyordu. Salih Paşa ve “cümlemizce malûm ve şayanı emniyet” olan kimseler “doğruca ve fakat alenen ve resmen” nezaret altında olarak derhal Ankara’ya gönderilecek, “şahsiyetleri bizce meçhul” olanlar, sıfat ve makamları ne olursa olsun tutuklanacak ve haklarında ne gibi işlem yapılacağı Ankara’dan sorulacaktı.</span><span class="dipp" style="font-size:1em;"><a class="footnote-link" href="#footnote-225-1130" id="footnote-225-1130-backlink">1130</a></span></p>

      <p class="Basic-Paragraph-3 para-style-override-11"><span class="char-style-override-7">27 Mart’ta Kâzım Karabekir Fahrettin Bey’den bir şifre aldı. Fahrettin Bey burada Heyet-i Temsiliye’nin 17 Mart günlü genelgesinde işgalin Anadolu’da Osmanlı kanunlarının yürürlüğünü etkilemeyeceğinin belirtildiğini, kendisinin de buna uygun olarak bir haftadan beri merkezle temas edemeyince “tarafı şahaneden müntehap” en kıdemli komutan olarak İzzet Paşa’nın buyruğuna girdiğini, bunun kanundan ayrılmama tutumundan başka hiçbir amaç taşımadığını bildiriyordu.</span><span class="dipp" style="font-size:1em;"><a class="footnote-link" href="#footnote-225-1131" id="footnote-225-1131-backlink">1131</a></span> <span class="char-style-override-7">Bu telde adeta bir savunma, kendini güven altına alma tavrı hissediliyor. Ama belki Kâzım Karabekir’i tereddüde sevk etmek isteği de vardı. Zira aynı gün Refet Bey’in tellediğine göre, Konya’da, Ankara’da toplanacak Meclis’e üye göndermemek ve mitinglerle protesto etmek gibi olaylar olmuş ve bu işte Fahrettin Bey ile Vali Suphi Bey faal rol oynuyorlarmış. Refet Bey’e göre zecri bir hareket zarureti vardı ve bunun için kendisi pek yakında Konya’ya hareket etmeyi düşünüyordu. Mustafa Kemal ve Ali Fuat onun bu tasavvurunu onayladıklarını bildirdiler.</span><span class="dipp" style="font-size:1em;"><a class="footnote-link" href="#footnote-225-1132" id="footnote-225-1132-backlink">1132</a></span> <span class="char-style-override-7">Başka bir şikâyet konusu, Trabzon’da Vali Hamit Bey’in etkisiyle seçimlerin ertelenmekte oluşuydu.</span><span class="dipp" style="font-size:1em;"><a class="footnote-link" href="#footnote-225-1133" id="footnote-225-1133-backlink">1133</a></span></p>

      <p class="Basic-Paragraph-3 para-style-override-11"><span class="char-style-override-7">27 Mart’ta Kâzım Karabekir Fahrettin Bey’den aldığı teli Heyet-i Temsiliye’ye bildirdi, ayrıca Fahrettin Bey’e de cevap gönderdi (aynı teli 14. Kolordu Komutanı’na da çekti). Cevapta, alınan haberlere göre orada bir nezaret olmadığı ve mevcut koşullara göre olamayacağı, zira İngilizler yakalayabildikleri yurtsever rical ve mebusları bağlayarak tutukladıklarına ve bir bölümünü “yalınayak firar” zorunda bıraktıklarına göre orada meşru bir hükümetin kurulmasının beklenemeyeceği belirtiliyordu. Fakat “Kafkas dağlarına kadar dayanan” ve ekserisini Müslümanların oluşturduğu “halaskâr ordularla” bir ay sonra irtibatımız muhakkaktı. Kâzım Karabekir’in “itikadına” göre şimdilik durumu kurtaracak yegâne kuvvet kolorduların birliği ve bu birliğin olağanüstü bir meclisi acele toplantıya çağırmış olan Heyet-i Temsiliye vasıtasıyla hareket etmesiydi. Muharebede kıdemli komutanın emrine girmek olabilirdi. Fakat 12. Kolordu böyle bir durumda değildi ve bağlı birliklerden itaat edip etmeyeceklerinin sorulmasını Kâzım Karabekir idrak edemediğinden, girişimin “başka bir sebebi” olduğuna ve en çok Heyet-i Temsiliye ile bir “içtihad tesedümü” olduğuna ihtimal veriyordu. Birliğin en çok gerektiği bu zamanda bölünme gösterilmemeliydi ve bunun için durumun yeniden incelenerek kendisine ayrıntılı bilgi verilmesini rica ediyordu. Kâzım Karabekir bu teline iki Kolordu’dan da cevap alamayacaktı.</span><span class="dipp" style="font-size:1em;"><a class="footnote-link" href="#footnote-225-1134" id="footnote-225-1134-backlink">1134</a></span></p>

      <p class="Basic-Paragraph-3 para-style-override-11"><span class="char-style-override-7">27 Mart günü Salih Paşa hükümetini devirmek için Saray cephesinin yürüttüğü iktidar mücadelesinde çok önemli bir gelişme oldu. Mücadeleye İtilaf devletleri de ağırlıklarını koydular. 26 Mart’ta hazırladıkları ortak bir notayı ertesi günü hükümete verdiler. Burada, 16 Mart’ta verilmiş olan ve hükümetin derhal Mustafa Kemal’i ve ulusçu denen hareketin diğer yöneticilerini reddetmesini isteyen notaya rağmen, Babıâli’den alınmış olan 17 Mart günlü notanın ancak kısmen bu işi yaptığından şikâyet edilmekteydi. Daha da önemlisi, hükümet 16 Mart’tan beri hareketi aleni olarak reddetmek hususunda bir şey yapmamıştı. Oysa söz konusu istek Yüksek Kurul’un resmi bir kararına dayanmaktaydı ve Yüksek Komiserlerin buna aykırı davranmaya yetkileri yoktu. Sözü edilen önderler gecikmeden, aleni ve kesin olarak reddedilmeliydiler.</span><span class="dipp" style="font-size:1em;"><a class="footnote-link" href="#footnote-225-1135" id="footnote-225-1135-backlink">1135</a></span> <span class="char-style-override-7">Sonunda Salih Paşa hükümetini devirecek olan yakın sebep bu dış müdahale olacaktı.</span></p>

      <p class="Basic-Paragraph-3 para-style-override-11"><span class="char-style-override-7">Anadolu ile İstanbul arasındaki bağlantıların kesilmesi üzerine İstanbul’un beslenme sorunu gündeme geldi. 21 Mart’ta De Robeck bu hususta merkezin dikkatini çekti. Dışişleri Bakanı Curzon, 25 Mart’ta gönderdiği cevapta İngiliz hükümetinin “istese dahi” nisan sonundan önce İstanbul’a un ya da buğday sağlayamayacağını, zaten Türklerin yarattıkları bu durum dolayısıyla, Müttefikler’le ortaklaşa da olsa mali bir sorumluluk alınamayacağını bildirdi. Türkler İstanbul’u aç bırakmaya çalışıyorlarsa, bu duyurulmalıydı. 27 Mart günü Yüksek Komiserlerin sundukları ikinci bir nota taşra ile bağlantının kesilmesiyle doğacak pahalılık ve kıtlığın her şeyden önce fakir halkı etkileyeceğini ve bundan doğan sorumluluğun önce ulusal hareketi yönetenlere, sonra da onları tenkil ve takbih etmeye yanaşmayan hükümete ait olacağını bildiriyordu.</span><span class="dipp" style="font-size:1em;"><a class="footnote-link" href="#footnote-225-1136" id="footnote-225-1136-backlink">1136</a></span></p>

      <p class="Basic-Paragraph-3 para-style-override-11"><span class="char-style-override-7">Bu sırada İstanbul’da gizlenmek suretiyle tutuklanmaktan kurtulan ya da Ankara’ya gitmek zorunluluğunu duyan demokratik-ulusçu kimi insanlar maceralı ve hayli tehlikeli yollardan İstanbul’dan kaçıyor, Ankara’ya ulaşabilmek için Kocaeli Yarımadası’nın iç kısımlarındaki ücra köy yollarında mesafe almaya çabalıyorlardı. Bunların arasında İsmet Bey, Halide Edip, Dr. Adnan, Celalettin Arif, Yunus Nadi, Binbaşı Saffet (Arıkan), Ahmet Ferit, İbrahim Süreyya, Câmi Bey, İsmail Fazıl Paşa, Miralay Kâzım (Dirik), Kaymakam Seyfi, Binbaşı Besalet, Nevres, Özbekiye Tekkesi Şeyhi Ata Bey, Manastırlı Nuri, Hüsrev, Çerkes Reşit, Rıza Nur vardı. Mustafa Kemal ilk kez 19 Mart akşamı İzzet Paşa’ya (ve ihtimal diğer yerlere de) gönderdiği telde 24 mebusla Halide Edip’in yolda olduklarını bildirdi. 24 Mart’ta Mustafa Kemal’in gönderdiği genelge, kaçmakta olanların başından geçenleri anlatmaktaydı. 23 Mart’ta bir İngiliz albayı İzmit mutasarrıfına gelerek, en ileri kafilede bulunanların isimlerini, her gece kaldıkları köyleri söylemiş. Ayrıca İngilizler yolları tutmak için bir bölük ve takip müfrezeleri görevlendirmişler. En kalabalık kafile 23/24 Mart gecesini İzmit’in 22 km. kuzeydoğusunda Tekkenişin köyünde geçirirken, İngiliz takip müfrezeleri de 12 km. uzakta gecelemişler. Aynı gece Câmi Bey, Dr. Adnan, Halide Edip ve diğer bazıları Gebze’de İngiliz baskısı ve jandarmaların güvenilir olmamasından ötürü tehlikeye maruz kalmışlar. Firar eden “diğer mütebaki mebusan” henüz Kartal bölgesini geçememekteydiler. İngilizlerin aldığı tedbirler dolayısıyla bundan böyle İzmit yolunun kullanılması imkânsız gözükmekteydi.</span><span class="dipp" style="font-size:1em;"><a class="footnote-link" href="#footnote-225-1137" id="footnote-225-1137-backlink">1137</a></span></p>

      <p class="Basic-Paragraph-3 para-style-override-11"><span class="char-style-override-7">Hemen belirtmek gerekir ki, kolordu komutanlarının bölünmüş olduğu, ihtimal zihin ve ruhlarda tereddüt ve korku fırtınalarının estiği bir zamanda, bir kısım mebus (Mebusan Reisi dahil), aydınların, subayların ve bu arada özellikle bir kadının, her türlü belayı ve zahmeti göze alarak demokratik ulusçu safta yerlerini alabilmek için İstanbul’dan kaçmaları, bu hareket için muazzam bir destekti. Nitekim Kâzım Karabekir gelenleri “kıymetli zatlar,” Mustafa Kemal’in telini de “sevinçli bir şifre” diye niteliyor. O heyecanla Kâzım Karabekir Heyet-i Temsiliye’ye 25 Mart günlü bir tel çekerek, İzmit hizalarına kadar gelebilenlerin olsun salimen Anadolu’ya geçebilmeleri için, İzmit havalisi askeri ve Kuva-yı Milliye’den birçok fedai müfrezelerinin İngiliz müfrezelerini “tevkif ve imhaya” çalışmaları için talimat verilmesini “istirham” etti. Mustafa Kemal’den hemen bir tel daha geldi. Gebze’nin Kuşçu (Kuşçalı?) mevkiinden hareket eden Hüsrev’in verdiği bilgiye göre İstanbul’dan “birçok münevveran ve zabitan” Ankara’ya hareket ediyorlardı. İstanbul’dan Gebze’ye menzil yolu tanzim edilmişti. Daha doğuda köylünün vasıtalarından yararlanabilmek için “mühimce” paraya ihtiyaç vardı ve parasızlık zorluklar doğuruyordu. Bu arada belki en müthiş haber: Veliaht’ın da Anadolu’ya geçmek istediği “anlaşılmıştı.” Kâzım Karabekir kaçma işinin iyi örgütlenememiş olmasına üzülüyor ve bu işin esaslı hazırlanmasını “ne zamandan beri” yazıp durduğunu söylüyor. Parasızlık şikâyeti karşısında Kâzım Karabekir, Halil ve Nuri Paşalara Anadolu’nun uzunca süre İstanbul’la temassız kalacağını, yeni bir Millet Meclisi’nin Ankara’da süratle toplanmakta olduğunu, mali durumun sıkışıklığını ve dış devletlerden borç ya da yardım almanın zorluğunu, bu durumda Bolşeviklerle temas kuruluncaya kadar Azerbaycan hükümet ve milletinden yardım gerektiğini yazarak “iki kanaldan” gönderdi. Mektubun sonunda yardımın acele olması, devamının sağlanması isteniyor ve ne zamana kadar hangi vasıta ile ilk taksidin gönderileceğinin bildirilmesi isteniyordu.</span><span class="dipp" style="font-size:1em;"><a class="footnote-link" href="#footnote-225-1138" id="footnote-225-1138-backlink">1138</a></span></p>

      <p class="Basic-Paragraph-3 para-style-override-11"><span class="char-style-override-7">Mustafa Kemal Mebusan Meclisi’ne reis seçilmeyi, Meclis’in saldırıya uğraması halinde mebusları Ankara’ya toplayabilmek için istemiş, fakat mebuslar bu isteği dikkate dahi almamışlardı. Şimdi o durum gerçekleşince Reis Celalettin Arif’in Ankara’ya gelmek üzere İstanbul’dan kaçması Ankara meclisinin meşruiyetini pekiştirmek için bir imkân vermekteydi. Mustafa Kemal 27 Mart gecesi Celalettin Arif’le Düzce’de irtibat sağlayabildi. Çektiği telde milletvekillerinin millet sinesine sığınmak zorunda kalmalarıyla milletin genel kuvvetlerini “hüküm ve murakabesi” altında bulunduracak olağanüstü bir meclise “şiddetle” ihtiyaç doğduğunu bildiriyordu. Onun için Celalettin Arif’in, 19 Mart genelgesini inceledikten sonra içeriğini doğrulayan ve toplantının bir an önce sağlanması için seçimin hızlandırılmasını isteyen “kısa” bir beyannameyi şimdiden ilan etmesini yararlı görüyordu. Gelen cevapta, Celalettin Arif, 19 Mart belgesini görmediğini açıkladıktan sonra, hukuk hocası olarak görüşünü bildiriyordu. Olağanüstü bir meclisin toplanması uygundu, ancak bunun “elden geldiği kadar” kanuna temas etmesi gerekiyordu. Gerçi Kanun-ı Esasi’de böyle bir meclisin toplanabilmesi hususunda bir işaret yoktu, ama başka anayasalarda mevcut ilkelerden yararlanılabilirdi. Mesela, Fransız anayasasına göre Meclis, kanunsuz feshedilir veya saldırıya uğrarsa, kurtulabilen üyeler il ve sancak idare meclislerince seçilen ikişer üye ile birlikte uygun bir yerde toplanıp Meclis’in yeniden açılması veya saldırının kaldırılması için karar alırlardı. Bu meclisin kararlarına uymak zorunlu olur ve uymayanlar vatan ihaneti ile suçlanırlardı. Kendisince bu esaslar uygundu. 19 Mart bildirgesini öğrendikten sonra Ankara’ya varınca “badelistişare” bir beyanname yazmayı düşünüyordu. Buna karşılık Mustafa Kemal ona 19 Mart beyannamesini yolladığında Celalettin Arif, bunun genel olarak düşündüğü esaslara uygun olduğunu söylemekle birlikte, Ankara’ya gelip istişare ettikten sonra beyanname çıkarma görüşünü tekrarladı. Atatürk,</span> <span class="char-style-override-8">Nutuk</span><span class="char-style-override-7">’ta bu ertelemeye kızıyor ve Celalettin Arif’in yeni Meclis’in görevini hep Mebusan Meclisi’nin yeniden toplanmasını sağlamaktan ibaret, kendini de Mebusan Reisi olarak gördüğünü ileri sürüyor. Nitekim TBMM açıldıktan sonra Mebusan Reisi maaşını istemeye kalkışacaktı.</span><span class="dipp" style="font-size:1em;"><a class="footnote-link" href="#footnote-225-1139" id="footnote-225-1139-backlink">1139</a></span></p>

      <div class="footnotes">
        <div class="footnote">
          <p class="Basic-Paragraph-3"><a class="footnote-anchor" href="#footnote-225-1115-backlink" id="footnote-225-1115">1115</a> <span class="char-style-override-10">Peyam-ı Sabah</span><span>, 25/3/1336, 10906. Göztepe de Saray’a çağrılma ve sadaret önerisi haberini doğrulamaktadır. Kabinede Hürriyet ve İtilaflılar ve Abdülhamit dönemi ricali olacakmış. Göztepe’ye göre bu kabinenin gerçekleşmemesinin başlıca nedeni hükümete girecek kişilerin kendi aralarında anlaşamamalarıydı. Mirliva yapılarak Harbiye’ye getirilmek istenen Sadık, Kiraz Hamdi’nin Bahriye Nazırlığı’na itiraz ediyordu. Hürriyet ve İtilaflılar Mehmet Ali’nin Dahiliye’ye getirilmesine karşı çıkmışlar ve Gümülcineli İsmail’i istemişler. T. M. Göztepe,</span> <span class="char-style-override-10">Vahideddin Mütareke Gayyasında</span><span>, s. 264-5. Rollin’in 25 Mart’ta Bahriye’ye bildirildiğine göre, Damat Ferit’in hükümet kurması kararlaştırılmış, böylece de İngilizler amaçlarına ulaşmışlar.</span> <span class="char-style-override-10">Ministère des Affaires Etrangères</span><span>, C. 143, s. 200.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1116-backlink" id="footnote-225-1116">1116</a> <span class="char-style-override-10">Peyam-ı Sabah</span><span>, 26/3/1336, 10907;</span> <span class="char-style-override-10">Alemdar</span><span>, 25-6/3/1336, 463-2763, 464-2764.</span> <span class="char-style-override-10">Alemdar</span><span>’ın 25 Mart sayısında “Felaketimizin Esaslı Sebebi” başlıklı başyazıda vatanı bu feci durumdan kurtaracak hükümetin ilk ve en önemli işi olarak “orduya zaptüraptını iade etmek, siyaseti salahiyetsiz zabitlerin elinden kurtarmak” görevi gösteriliyordu. Damat Ferit 25 Mart’ta bütün günü Baltalimanı’ndaki köşkünde yeni hükümeti kurmak için Hürriyet ve İtilaf ileri gelenleri ve kabinesine almayı düşündüğü kişilerle geçirdi. Hürriyet ve İtilaf Merkez-i Umumisi de olağanüstü toplantı yaparak Damat Ferit’i destekleme konusunu görüşmüş. Sarıhan,</span> <span class="char-style-override-10">a.g.e.</span><span>, C. II, s. 394 (</span><span class="char-style-override-10">Alemdar</span><span>,</span> <span class="char-style-override-10">İleri</span><span>’den). İlginçtir ki dördüncü Damat Ferit hükümetine</span> <span class="char-style-override-10">Peyam-ı Sabah</span> <span>ve</span> <span class="char-style-override-10">Alemdar</span><span>’ın aday olduklarını ileri sürdükleri kişilerden hiçbiri girmeyecekti.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1117-backlink" id="footnote-225-1117">1117</a> <span class="char-style-override-10">Alemdar</span><span>, 26/3/1336, 464-2764.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1118-backlink" id="footnote-225-1118">1118</a> <span>Nur,</span> <span class="char-style-override-10">a.g.e.</span><span>, C. II, s. 521-3. Sanki “tesadüfen” gidiyorlarmış gibi anlatan Tengirşenk’e göre, heyet mensupları işgali meşru bulmadıkları için “bu niyetlerini” Salih Paşa’ya söyleyerek, trende yer ayrılmasını istemişler. Yük vagonundan söz etmiyor. Tengirşenk,</span> <span class="char-style-override-10">a.g.e.</span><span>, s. 139-40.</span> <span class="char-style-override-10">Alemdar</span><span>, heyeti “heyet-i tenviriye” diye adlandırıyordu: “Ankara’dan bize gelen haberler, fikrimizce, lazım gelen malûmata hiç de malik olmayan bazı mebusların zannettiklerinden bambaşkadır. Mustafa Kemal hakiki bir mecnun gibi zarını attı. O halde mebusan heyetinin Anadolu’da yapacak hiçbir işi yoktur. Meğer ki oradaki Meclis-i Milli’de hazır bulunmak vesaitini temin etmek arzusunda bulunsunlar. Akıl erer mi?”</span> <span class="char-style-override-10">Alemdar</span><span>, 27/3/1336, 465-2765.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1119-backlink" id="footnote-225-1119">1119</a> <span class="char-style-override-10">Alemdar</span><span>, 27/3/1336, 465-2765;</span> <span class="char-style-override-10">Peyam-ı Sabah</span><span>, 27/3/1336, 10908. 25 Mart günlü bir mektupla Cemiyet, bildirgesini De Robeck’e iletti. Mektupta Cemiyet’in programının esasını teşkil eden şu hükümler belirtiliyordu; 1) Bütün üyelerin Padişah ve Halife’ye karşı sarsılmaz bir sadakatleri vardı. 2) Padişah’ın arzularına ters düşebilecek bütün davranışların faillerini Cemiyet lanetliyor ve onların örnek bir biçimde cezalandırılmalarını memnuniyetle karşılıyordu. 3) Cemiyet Türkiye’deki bütün unsurlar arasında ahenk ve dostluğun sağlanması için çalışmaktaydı. Dikkat edilirse İngilizseverler İngiltere’nin siyasal temsilcisine bu ülkeye olan yakınlıklarını belirtmeye gerek duymuyorlardı. İhtimal İngilizseverliğin Vahdettin’i sevmekle özdeş olduğunu düşünüyor olmalıydılar. Foreign Office 371/5047, E 3662/3/44.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1120-backlink" id="footnote-225-1120">1120</a> <span class="char-style-override-10">Alemdar</span><span>, 28/3/1336, 466-2766;</span> <span class="char-style-override-10">Peyam-ı Sabah</span><span>, 28/3/1336, 10909. Sözcüye göre ulusal hareketin başında ahaliye istibdat ve ihtikârla zulmetmiş olanlar, “tehcir ve taktil teşkilatında” başlıca rolü oynayanlar, felaketin amilleri olduktan sonra memlekette “tegallüb-ü askeri fikrinin” ufulünü görmek istemeyen eski askerler vardı. Ertesi gün Hürriyet ve İtilaf Merkez-i Umumisi bir yalanlama yayımlayarak Hürriyet ve İtilaf’ın ne önderlerinin, ne de üyelerinin</span> <span class="char-style-override-10">Bosphore</span><span>’a demeç vermediğini açıkladı.</span> <span class="char-style-override-10">Peyam-ı Sabah</span><span>, 29/3/1336, 10910. İngilizlerin 24 Mart raporuna göre, Padişah’ın Damat Ferit’i görevlendirmek konusunda kararlı olduğu söyleniyormuş. Hatta ondan bir nazırlar listesi istemiş. Rapora göre Damat Ferit görev alırsa zor durumda olacakmış. Hürriyet ve İtilaf kabineye tam egemen olmazsa ona destek olmayı reddediyormuş. Oysa böylesine ulusçu aleyhtarı bir kabine bu noktada işe yaramazmış. Foreign Office 371/5166, E 3300/262/44.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1121-backlink" id="footnote-225-1121">1121</a> <span>Sarıhan,</span> <span class="char-style-override-10">a.g.e.</span><span>, C. II, s. 393; Duran,</span> <span class="char-style-override-10">Belgelerle Türk Tarihi Dergisi</span><span>, sayı 66, s. 18.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1122-backlink" id="footnote-225-1122">1122</a> Özalp, <span class="char-style-override-10">a.g.e.</span>, C. II, s. 193 (B. 106). Genelgenin Özalp, <span class="char-style-override-10">a.g.e.</span>, C. I, s. 107; K. Karabekir, <span class="char-style-override-10">İstiklal Harbimiz</span>, s. 564; A. F. Cebesoy, <span class="char-style-override-10">Milli Mücadele Hatıraları</span>, s. 333’te yer yer hatalı trankripsiyonları vardır. Duran bu belgeyi 24 Mart tarihli gösteriyor. Duran, <span class="char-style-override-10">Belgelerle Türk Tarihi Dergisi</span>, sayı 66, s. 18. Söz konusu İngiliz generalinin Shuttleworth olduğu anlaşılıyor (G. Jaeschke, <span class="char-style-override-10">Türk Kurtuluş Savaşı Kronolojisi</span>, s. 95).</p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1123-backlink" id="footnote-225-1123">1123</a> <span>Özalp,</span> <span class="char-style-override-10">a.g.e.</span><span>, C. II, s. 194 (B. 107); Özalp,</span> <span class="char-style-override-10">a.g.e.</span><span>, C. I, s. 108; A. F. Cebesoy,</span> <span class="char-style-override-10">Milli Mücadele Hatıraları</span><span>, s. 328-9. Cebesoy, Salih Paşa’nın hareketini 24 Mart olarak veriyor. Binbaşı Salih hem Heyet’in gelişini haber verecek, hem de Harbiye Nezareti’nin görüşünü bildirecekti. A. F. Cebesoy,</span> <span class="char-style-override-10">Milli Mücadele Hatıraları</span><span>, s. 318-9.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1124-backlink" id="footnote-225-1124">1124</a> <span>Sarıhan silahlı çatışma tarihini 25 Mart olarak vermiş, herhalde 24 Mart olmalı. Sarıhan,</span> <span class="char-style-override-10">a.g.e.</span><span>, C. II, s. 394-5 (</span><span class="char-style-override-10">Harp Tarihi Vesikaları Dergisi</span><span>, sayı 35, s. 869’dan). Jaeschke, Shuttleworth’ın sözlerini savaş tehdidi olarak değerlendiriyor. G. Jaeschke,</span> <span class="char-style-override-10">Türk Kurtuluş Savaşı Kronolojisi</span><span>, s. 95. 20. Kolordu’nun 15. Kolordu’ya bildirdiğine göre, İngilizler iki kişilik Kuva-yı Milliye görüşme heyetini iade etmemişler, Lefke doğusundaki demiryolu köprüsünü kısmen tahrip etmişler ve Kuva-yı Milliye’nin sağ kanadına taarruz etmişler. Onun üzerine bir karşı taarruzla İngilizler Lefke ve Sakarya’nın kuzeyine atılmış, kendilerine zayiat verdirilmiş. İngilizler Eskişehir’den İzmit’e çekilmek hususundaki sözlerinde durmayarak “hile ve desiselere tenezzül” etmişlerdi. Ama 25/26 Mart’ta üç İngiliz askeri treninin İstanbul’dan İzmit’e hareketi yakında bölgeyi boşaltacaklarını gösteriyordu. K. Karabekir,</span> <span class="char-style-override-10">İstiklal Harbimiz</span><span>, s. 581.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1125-backlink" id="footnote-225-1125">1125</a> <span>A. F. Cebesoy,</span> <span class="char-style-override-10">Milli Mücadele Hatıraları</span><span>, s. 318-9, 331-2. Fevzi Paşa Kuva-yı Milliye için sergerde deyimini 19 Mart’ta da kullanmıştı (63. fıkra).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1126-backlink" id="footnote-225-1126">1126</a> <span>A. F. Cebesoy,</span> <span class="char-style-override-10">Milli Mücadele Hatıraları</span><span>, s. 329-31; Sarıhan,</span> <span class="char-style-override-10">a.g.e.</span><span>, C. II, s. 397 (Selek 2,</span> <span class="char-style-override-10">a.g.e.</span><span>, C. II, 36’dan). Fakat şunu da belirtmek gerekir ki, Heyet-i Temsiliye’nin koymuş olduğu haberleşme yasağı kısmen de olsa işliyordu. Mesela Fevzi Paşa’nın 25, 27, 28 Mart günlü genelgeleri İzzet Paşa tarafından toplu olarak ancak 3 Nisan’da Kâzım Karabekir’e tellenebiliyordu. K. Karabekir,</span> <span class="char-style-override-10">İstiklal Harbimiz</span><span>, s. 563-4. Ali Fuat bu sırada Lefke’de İngilizlere karşı harekât yürütmekte olan 24. Fırka Komutanı Mahmut’u da haberleşme yasağı konusunda bir kez daha uyarmak zorunluluğunu duydu. A. F. Cebesoy,</span> <span class="char-style-override-10">Milli Mücadele Hatıraları</span><span>, s. 328.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1127-backlink" id="footnote-225-1127">1127</a> <span>K. Karabekir,</span> <span class="char-style-override-10">İstiklal Harbimiz</span><span>, s. 574.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1128-backlink" id="footnote-225-1128">1128</a> <span>Duran,</span> <span class="char-style-override-10">Belgelerle Türk Tarihi Dergisi</span><span>, sayı 66, s. 17; Sarıhan,</span> <span class="char-style-override-10">a.g.e.</span><span>, C. II, s. 386-7; K. Karabekir,</span> <span class="char-style-override-10">İstiklal Harbimiz</span><span>, s. 564; A. F. Cebesoy,</span> <span class="char-style-override-10">Milli Mücadele Başlarken</span><span>, s. 333. Fevzi Paşa bu tezkerenin mutlaka her yere ulaşması için Binbaşı Salih’e de verdi. Fevzi Paşa’nın TBMM’de anlattığına göre, İngilizler, nerede Kuva-yı Milliye köprüleri bozduysa oradan İstanbul’a erzak gelmiyor, İstanbul aç kalırsa önce Kuva-yı Milliye, sonra hükümet sorumludur, gerekirse ABD’den un getireceğiz, fakat bunu yalnız Hıristiyanlara vereceğiz, demişler. Fevzi Paşa bunu da Kuva-yı Milliye’yi hükümete mahkûm ettirmek için kullandıklarını söylüyor. Bunun üzerine kendisi aman köprüleri bozmayınız, erzak gönderiniz, diye teller çekmiş.</span> <span class="char-style-override-10">TBMM Zabıt Ceridesi</span><span>, 27/4/1336, s. 92.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1129-backlink" id="footnote-225-1129">1129</a> <span class="char-style-override-10">TBMM Zabıt Ceridesi</span><span>, 27/4/1336, s. 91.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1130-backlink" id="footnote-225-1130">1130</a> <span>A. F. Cebesoy,</span> <span class="char-style-override-10">Milli Mücadele Hatıraları</span><span>, s. 331.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1131-backlink" id="footnote-225-1131">1131</a> <span>K. Karabekir,</span> <span class="char-style-override-10">İstiklal Harbimiz</span><span>, s. 561-2. Kâzım Karabekir Fahrettin Bey’in telini 26 Mart diye göstermişse de, Heyet-i Temsiliye ile 12. ve 14. Kolordulara gönderdiği iki telde (s. 562) bu telin 23 Mart tarihli diye anılması ve Fahrettin Bey’in “bir haftadan beri” ifadesi doğru tarihin 23 Mart olması gerektiğini gösteriyor.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1132-backlink" id="footnote-225-1132">1132</a> <span>A. F. Cebesoy,</span> <span class="char-style-override-10">Milli Mücadele Hatıraları</span><span>, s. 332.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1133-backlink" id="footnote-225-1133">1133</a> <span>K. Karabekir,</span> <span class="char-style-override-10">İstiklal Harbimiz</span><span>, s. 579.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1134-backlink" id="footnote-225-1134">1134</a> <span>K. Karabekir,</span> <span class="char-style-override-10">İstiklal Harbimiz</span><span>, s. 562-3.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1135-backlink" id="footnote-225-1135">1135</a> <span>Foreign Office 371/5046, E 3226;</span> <span class="char-style-override-10">Documents on British Foreign Policy</span><span>, C. XIII, s. 51; Şimşir,</span> <span class="char-style-override-10">a.g.e.</span><span>, C. I, s. 467.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1136-backlink" id="footnote-225-1136">1136</a> <span class="char-style-override-10">Documents on British Foreign Policy</span><span>, C. XIII, s. 47; Tepeyran,</span> <span class="char-style-override-10">a.g.e.</span><span>, s. 49. Daha sonra, Komiserler Bulgaristan’dan İstanbul’a gıda maddeleri ithal edilmesi için hükümetlerinden izin isteyeceklerdi (29 Mart). 7 Mayıs’ta Babıâli’ye Bulgaristan’dan ithalatta bulunmasına izin verildiği bildirildi.</span> <span class="char-style-override-10">Documents on British Foreign Policy</span><span>, C. XIII, s. 53. 4 Nisan günlü bir gazete haberine göre, işgalden önce cihet-i askeriyeye her gün Anadolu’dan muntazaman zahire ve un gelirken, şimdi gelmiyormuş. Babıâli’nin sorusu üzerine askeri kesimin elinde iki-üç aylık ihtiyaca yetecek zahire ve un bulunduğu bildirilmiş.</span> <span class="char-style-override-10">Alemdar</span><span>, 4/4/1336, 473-2773. Hâzım Ankara’ya giden mebuslar heyetinin İtilaf’ın niyet ve hareketlerini izah ve İstanbul’a zahire sevkıyatının engellenmemesi için gittiğini söylüyor. Oysa Rıza Nur ve Yusuf Kemal zahireyle ilgili husustan söz etmiyorlar Üstelik İstanbul’un beslenme sorununu ele alan İtilaf notası 27 Mart tarihlidir, oysa heyetin hareketi de aynı gündür. Tepeyran,</span> <span class="char-style-override-10">a.g.e.</span><span>, s. 49.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1137-backlink" id="footnote-225-1137">1137</a> <span class="char-style-override-10">Atatürk</span><span>’</span><span class="char-style-override-10">ün Tamim, Telgraf ve Beyannameleri</span><span>, s. 265, 271-2; K. Karabekir,</span> <span class="char-style-override-10">İstiklal Harbimiz</span><span>, s. 576. Mustafa Kemal vasıta yokluğunun da geciktirici rol oynadığını söylüyordu.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1138-backlink" id="footnote-225-1138">1138</a> <span>K. Karabekir,</span> <span class="char-style-override-10">İstiklal Harbimiz</span><span>, s. 576-8;</span> <span class="char-style-override-10">Atatürk</span><span>’</span><span class="char-style-override-10">ün Tamim, Telgraf ve Beyannameleri</span><span>, s. 273.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1139-backlink" id="footnote-225-1139">1139</a> <span>M. K. Atatürk,</span> <span class="char-style-override-10">Nutuk</span><span>, C. I, s. 423-7.</span></p>
        </div>
      </div>
    </div>
  </div>
</body>
</html>
