<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-59.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-59.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="alt" id="toc_marker-2-3-4">52. Saray ve Muhalefet Cephesinde Olup Bitenler</p>

      <p class="Basic-Paragraph-3 para-style-override-11"><span class="char-style-override-7">Londra Konferansı’nın toplanması Türkiye ile barışın yakın olduğunu işaret etmekteydi. Bu sırada İstanbul’un bizde kalacağı haberi, gördüğümüz üzere, büyük bir heyecan yaratmıştı. Demokratik-ulusçu hareket bunu kendi faal siyasetlerinin bir ürünü görürken o siyaseti yanlış bulanlar, bundan sonra aynı siyaseti sürdürmenin tam bir delilik olacağını düşünüyorlardı. 19 Ocak’ta Ali Kemal şöyle sesleniyordu: “Hâlâ bir Mustafa Kemal ile bir Damat Ferit Paşa, bir rahzen (şaki) ile bir münci (kurtarıcı) arasındaki fark-ı azimi göremiyoruz. Ferit Paşa’yı dinleseydik, takip etseydik, İstanbul vesaire mevzu bahs-i tehlike bile olmayacaktı, İzmir çoktan kurtulmuştu, bu yangından nasibimiz neyse kurtarılabilecekti, biz rahzenleri tabımıza daha muvafık bulduk, geriledik, kötüledik, yeniden çukura düştük...”</span><span class="dipp" style="font-size:1em;"><a class="footnote-link" href="#footnote-225-931" id="footnote-225-931-backlink">931</a></span> <span class="char-style-override-7">27 Ocak’ta Ali Kemal demokratik-ulusçu hareketi “başıbozukça bir hareket-i mecnunane” diye tanımlıyordu: “Avrupa ile zıt gitmek, hele tepişmek bu devlete hiçbir zaman bir fayda temin etmedi, lakin daima zararlar iras eyledi. Bereket versin ki hükümet-i hazırada bu hakikatleri etrafıyla idrak eyler bazı ricale malikiz.” Refik Halit’in görüşü de şöyleydi: “Efendiler! (Süngü) ve (Top) Rumeli’ye hayır getirmemişti, korkuyoruz ki aynı tezvirler, aynı meydan okuyuşlar ve aynı hamakatlerle dolu bugünkü ‘İzmir’e Doğru’lar, ‘Müdafaa-i Milliye’ler de sevgili Anadolu’muza şeamet getirmesin!”</span><span class="dipp" style="font-size:1em;"><a class="footnote-link" href="#footnote-225-932" id="footnote-225-932-backlink">932</a></span></p>

      <p class="Basic-Paragraph-3 para-style-override-11"><span class="char-style-override-7">Rusya’daki gelişmeler muhalefetin görüşlerine ilginç bazı boyutlar getirmekteydi. Bilindiği gibi Beyaz Rus orduları tek tek yenilgiye uğrayınca İtilaf devletleri Bolşevik selini durdurmak umuduyla Kafkas cumhuriyetlerini, yani Gürcistan, Ermenistan ve Azerbaycan’ı tanıyıp bunları desteklemeye başladılar.</span><span class="dipp" style="font-size:1em;"><a class="footnote-link" href="#footnote-225-933" id="footnote-225-933-backlink">933</a></span> <span class="char-style-override-7">Gördüğümüz gibi, Mustafa Kemal bu hareketi Türkiye’yi kuşatma altına alma harekâtı olarak yorumlamıştı. Saray cephesi ise (muhalefet dahil), bunu Kırım Savaşı sırasındaki kuvvetler dengesinin yeniden canlandırılması için bir fırsat olarak değerlendirmeye başladı. Lütfi Fikri daha aralık başında bu tür düşünceler ortaya koyuyor ve Rusya’daki belirsizliğin İngiltere’yi Türkiye’ye karşı “müsait” bir tutuma getirebileceğini, bu devlete “bu fikir ve kanaati” verebilecek bir Osmanlı hükümetinin büyük hizmet yapmış olacağını yazıyordu.</span><span class="dipp" style="font-size:1em;"><a class="footnote-link" href="#footnote-225-934" id="footnote-225-934-backlink">934</a></span> <span class="char-style-override-7">Ocakta</span> <span class="char-style-override-8">Temps</span><span class="char-style-override-7">’da çıkan ve Müslümanların Bolşevizme karşı Fransa ve yandaşlarıyla müttefik olmaları ihtimalini inceleyen bir yazı büyük yankılar uyandırdı.</span><span class="dipp" style="font-size:1em;"><a class="footnote-link" href="#footnote-225-935" id="footnote-225-935-backlink">935</a></span> <span class="char-style-override-7">Şerif Paşa Fransız hükümetine yazdığı ve Kürtçülük davasını hemen hemen unutmuş göründüğü dört sayfalık bir mektupla “arz-ı hizmet” ediyordu. Bolşeviklere karşı bir milyon kişilik bir ordu çıkarmayı öneriyor, bu arada Çanakkale’deki cengâverliğimizi hatırlatıyordu. Türkiye’de şimdi herkes kendisini istiyormuş. Şimdiye kadar Fransa ve İngiltere’ye bağlılığını göstermiş, bundan sonra da gösterecekmiş.</span><span class="dipp" style="font-size:1em;"><a class="footnote-link" href="#footnote-225-936" id="footnote-225-936-backlink">936</a></span></p>

      <p class="Basic-Paragraph-3 para-style-override-11"><span class="char-style-override-7">Hükümet de bu akıma kapılmakta gecikmedi. Webb’in bildirdiğine göre hükümet, Bolşeviklik hakkında duyduğu dehşeti sıkça dile getiriyormuş. 27 Ocak’ta Sadrazam, Ryan ve askeri ateşeye, Bolşeviklere karşı Gürcistan veAzerbaycan gibi küçük ülkelerden medet uman Müttefikler’in, Türkiye gibi hatırı sayılır bir kuvveti ihmal etmelerinin teessüfe şayan olduğunu söylemiş. Ulusçulardan bazılarının Bolşevik yardımı umduğunu inkâr etmemiş, fakat bunun denize düşenin yılana sarılmasına benzediğini, Türkiye’nin parçalanması korkusundan kurtuldukları takdirde ulusçuların dahi Bolşeviklerle alışverişi keseceklerini belirtmiş.</span><span class="dipp" style="font-size:1em;"><a class="footnote-link" href="#footnote-225-937" id="footnote-225-937-backlink">937</a></span> <span class="char-style-override-7">Birkaç gün sonra Ryan bu yönde bir siyaset değişikliğini öneren bir yazı yazdı. Bolşevik başarısı karşısında Türkiye’de yeni bir siyaset gerekiyordu. En önemlisi uzlaşmalarla “iyi niyetli” Türkleri ayırt etmekti. Amaç ulusçuluğu kırmaktı. Bunun için umutsuzluk nedenlerini kaldırmak, yani İstanbul ve İzmir’i vermek, Ermenistan ve Kürdistan’a gereğinden fazla arazi ayırmamak gerekiyordu. (Ona göre, İzmir’in Yunanlılar tarafından işgali “feci bir yanlıştı.”) Fakat Türkiye’de iyi bir yönetim sağlamak Müttefikler’in şeref borcuydu. Bunu sağlamanın tek yolu da etkili yabancı denetimi kurmaktı.</span><span class="dipp" style="font-size:1em;"><a class="footnote-link" href="#footnote-225-938" id="footnote-225-938-backlink">938</a></span> <span class="char-style-override-7">Yani Ryan Türkleri kayırmaktan yanaydı, ama onu boyunduruk altına almayı da ihmal etmiyordu.</span></p>

      <p class="Basic-Paragraph-3 para-style-override-11"><span class="char-style-override-7">Ne var ki, bu düşünceler fazla iltifat görmemekteydi. Mesela Ali Rıza’nın görüşü üzerine Londra’da mütalaa yazan W.S. Edmonds’a göre, İttihat ve Terakki ortadan kalkmadan Türkiye Bolşevikliğe karşı olmazdı, ancak Bolşevikliğin kalesi olurdu. Nihai hedef olarak söz dinleyen bir Türkiye ile anlaşmak çok arzuya şayandı. Fakat barış olmadan siyaset değişikliği söz konusu olamazdı. O zamana kadar uzlaşıcı bir tutumu Türkler zaaf olarak yorumlarlardı. Daha önce de değinildiği üzere, bu sıralarda Defrance da Türk halkının faal unsurlarının ülkelerinin menfaati için gerekli gördükleri için Bolşevikliği seçtiklerini söylüyordu.</span><span class="dipp" style="font-size:1em;"><a class="footnote-link" href="#footnote-225-939" id="footnote-225-939-backlink">939</a></span></p>

      <p class="Basic-Paragraph-3 para-style-override-11"><span class="char-style-override-7">Bu sırada (şubat ortası) Teali-i İslam Cemiyeti de bu düşünce ortamına katkıda bulunmak istedi. Bir bildirge yayımlayarak, dayandığı esas ve kuram ne olursa olsun, uygulamada insanların hayat ve mülkiyet hakkını ihlal ettiği sürece Bolşeviklik ile İslamiyet arasında tam bir zıtlık olacağını duyurdu. Bildirgede Bolşevik uygulamasının ne olduğu sayılıyordu: Gasp, hırsızlık, katl-i nüfus, nehb-ü garet (yağma), hetk-i ismet (ırza geçme). Bu arada İslamiyetin sosyal adaletçi yönü de belirtiliyordu. Son olarak Bolşevikliğe direnmenin halifenin “vezaif-i asliyesinden” olduğu ve kendisinin İstanbul’da kalmasının, nüfuzunun güçlendirilmesinin, dünya asayişine yararlı etkide bulunacağı hatırlatılıyordu.</span><span class="dipp" style="font-size:1em;"><a class="footnote-link" href="#footnote-225-940" id="footnote-225-940-backlink">940</a></span> <span class="char-style-override-7">Derken (daha önce değinildiği üzere) Cemiyet Şeyhülislam Haydarizade İbrahim Efendi’den bu konuda bir açıklama istedi, verilen cevapta Bolşevik öğretisi üzerine yeterli bilgi bulunmadığı ileri sürülerek yan çizildi.</span><span class="dipp" style="font-size:1em;"><a class="footnote-link" href="#footnote-225-941" id="footnote-225-941-backlink">941</a></span></p>

      <p class="Basic-Paragraph-3 para-style-override-11"><span class="char-style-override-7">Âyan Meclisi’nde Saray cephesinden üyelerin Mebusan Meclisi ile nasıl uğraştıklarına değinilmişti. Benzer bir kampanyaya</span> <span class="char-style-override-8">Alemdar</span><span class="char-style-override-7">’ın sütunlarında rastlıyoruz. 18 Ocak’ta “Mebusan Borsası” diye başlık atıyor, mebusların Ankara’ya girmeleriyle “tavaf” diye alay ediyordu. 29 Ocak’ta mebuslar hakkındaki üç yıldız imzalı başyazı “Geldiler de Ne Oldu?” başlığını taşıyordu. 10 Şubat’ta Refi Cevat’ın hükümet programı hakkındaki yazısı “mebusan denilen zevat-ı kiram” diye başlıyor, “İrade-i milliyenin Meclis-i Mebusan’da tecellisine gelince, bunu bütün mevcudiyetimizle reddedeceğiz. İrade-i milliyeyi bu Meclis-i Mebusan temsil edemez,” diye devam ediyordu. Ona göre kabine tasfiye edilmiş değil, “duçar-ı zaaf” olmuştu. Tasfiye mebuslar arasında gerekliydi. Oysa bütün mebusların mazbataları kabul ediliyordu. Ülkeyi savaşa sokanların, “tehcir ve taktil” yapanların bu davranışları yanlarına kalacaktı. Ve şöyle bitiyordu: “Enver ve Talât’ın ne kabahatleri var ki diyar-ı ecnebiyede gurbet ve hasret çekiyorlar. Onlar da buyursunlar!” 25 Şubat’ta Refi Cevat,</span> <span class="char-style-override-8">Tasvir-i Efkâr</span><span class="char-style-override-7">’ın Mirabeau’nun Meclis’ten ancak süngü gücüyle çıkarılabilecekleri hakkındaki sözünü konu edinmesine karşı, onu Padişah düşmanlığı ile suçluyor, Meclis’in “celadet” gösteremeyeceğini, yapacağı tek şeyin Ankara’dan gelen emirle yürümek olduğunu ileri sürüyordu.</span><span class="dipp" style="font-size:1em;"><a class="footnote-link" href="#footnote-225-942" id="footnote-225-942-backlink">942</a></span></p>

      <p class="Basic-Paragraph-3 para-style-override-11"><span class="char-style-override-7">Bu sıralarda muhalefetin İttihat ve Terakki aleyhtarlığını destekleyen bir şey de, savaş döneminin yolsuzluklarıyla ilgili dava ve haberlerdi. Mesela Vehip Paşa ile ilgili yolsuzluk iddialarını soruşturmak üzere Ankara ve Kayseri’ye giden Sabri Paşa heyetinin raporunu sunduğu bildiriliyordu.</span><span class="dipp" style="font-size:1em;"><a class="footnote-link" href="#footnote-225-943" id="footnote-225-943-backlink">943</a></span> <span class="char-style-override-7">Sonra tehcirle ilgili davalar vardı. Örneğin Karamürsel tehciri davası, Çankırı İttihat ve Terakki Kâtib-i Mesulü Cemal Oğuz davası, eski Muş Mutasarrıfı İlyas Sami davası, İttihat ile Terakki Kâtib-i Mesulleri ve Murahhasları davası, Nahiye Müdürleri davası gibi davalar vardı.</span><span class="dipp" style="font-size:1em;"><a class="footnote-link" href="#footnote-225-944" id="footnote-225-944-backlink">944</a></span> <span class="char-style-override-7">Bir de 53 Konyalının İttihat ve Terakki ile Anadolu ve Rumeli Müdafaa-i Hukuk Cemiyeti’ni birleştirerek bunlara aleyhtarlığını dile getiren teli vardı: “Anadolu Müdafaa-i Milliye Cemiyeti namı anında payimal ettikleri hukuk-u milliyeden hicap etmeden memlekette daha akıtılacak mazlum kanı, çalınacak yetim malı kalmıştır zanniyle ve efendilerini res-i kâra getirmek kasdiyle icra-yı maksada yeniden kıya eden İttihat bendelerinin memleketi son bir izmihlale sevk edecek olan hareket-i cinayetkâranelerine Konya ahalisi iştirak etmemiştir ve etmeyecektir... şu ubaşane harekâtın imhası neye mütevakkıf ise derhal tedabir-i lazime-i seria ittihaz buyrulmasını dört gözle bekleriz efendim.”</span><span class="dipp" style="font-size:1em;"><a class="footnote-link" href="#footnote-225-945" id="footnote-225-945-backlink">945</a></span></p>

      <p class="Basic-Paragraph-3 para-style-override-11"><span class="char-style-override-7">Şimdi Padişah’ın ve muhalefetin genel durumlarına bir göz atalım. Öyle görünüyor ki, Vahdettin, Eylül 1919’da İngiliz desteğine tam olarak sahip bulunduğunu hissetseydi Damat Ferit’i kolay kolay bırakmazdı. Fakat böyle bir destek olmadan Anadolu’ya ve orduya egemen olan demokratik-ulusçu harekete uzun boylu meydan okuması akılsızca bir şey olurdu. Damat Ferit’in devrilmesinden sonraki haftalar –hele İstanbul’un Osmanlı egemenliğinden çıkarılmasının söz konusu olduğu sıralar– herhalde Vahdettin için çok acı bir dönemdi. Ne var ki bu ihtimalin kalktığı şubatın ikinci yarısında resmen bildirildi. Bu, Vahdettin-İngiliz yakınlaşmasını mümkün kılan önemli bir ön şarttı. Yoksa Vahdettin’in demokratik-ulusçu harekete uzun vadede ısınması ya da alışması pek söz konusu değildi. Daha 4 Aralık tarihli İngiliz raporunda Saray çevrelerinde ulusçuların aslında ihtilalci oldukları görüşünün egemen olmaya, Damat Ferit’in de göze girmeye başladığı bildirilmekteydi.</span><span class="dipp" style="font-size:1em;"><a class="footnote-link" href="#footnote-225-946" id="footnote-225-946-backlink">946</a></span> <span class="char-style-override-7">Zamanla Damat Ferit’in grafiği yükseldi. Fransız istihbaratının 27 Ocak’ta bildirdiğine göre bir hükümet bunalımı olduğu takdirde Damat Ferit’in başa geçebilmesi, bunun da Anadolu’yu karıştırması ihtimali vardı.</span><span class="dipp" style="font-size:1em;"><a class="footnote-link" href="#footnote-225-947" id="footnote-225-947-backlink">947</a></span> <span class="char-style-override-7">İngilizlerin 18 Şubat raporundan, muhalefetin umutsuzluğunun azalmaya yüz tuttuğunu, hatta Londra’ya Damat Ferit başkanlığında bir heyetin gönderilmesini düşündüklerini yalnız heyetin iyi karşılanmayacağından endişe ettiklerini öğreniyoruz. Aynı rapor 16 Şubat’ta başlamış olan Ahmet Anzavur hareketinin muhalefeti umutlandırdığını belirtiyordu. Ertesi haftaki İngiliz raporunda yine Anzavur isyanıyla ilgili muhalefet iyimserliği belirtiliyordu. Fakat İngiltere İstanbul konusunda yumuşamışken, bu sefer Fransızların sertleşmemesini (herhalde Güneydoğu’daki Kuva-yı Milliye harekâtı yüzünden) sağlamak üzere ulusçulara karşı bir hükümet gerekliydi. “Ciddi” çevreler böyle bir hükümetin ancak İngiliz desteğiyle ayakta durabileceğini, bu hükümetin Ahmet Aznavur hareketinin başarısı sayesinde başa geçebileceğini düşündükleri için ona mümkün olan bütün yardımı yapıyorlarmış. Ayrıca Hürriyet ve İtilaf İngiltere’nin de Anzavur’dan yana tavır almasını, hatta faal olarak desteklemesini umuyormuş.</span><span class="dipp" style="font-size:1em;"><a class="footnote-link" href="#footnote-225-948" id="footnote-225-948-backlink">948</a></span></p>

      <p class="Basic-Paragraph-3 para-style-override-11"><span class="char-style-override-7">1 Ocak günü Vahdettin yeni yıllarını kutlamak için, yaverini İtilaf Yüksek Komiserlerine gönderdi. Webb, meslektaşlarıyla görüştüğünü, Fransızların teşekkür mesajı gönderdiklerini, bu bakımdan kendisinin Ryan’ı Saray başkâtibine yolladığını, Padişah’ın da şahsen telefon ederek teşekkür ettiğini bildirdi. Bu, ilişkilerde bir yumuşamayı gösteriyordu.</span> <span class="char-style-override-8">Morning Post</span> <span class="char-style-override-7">gazetesinin 10 Şubat haberine göre Cemal Paşa’nın istifaya zorlanması ulusçuları şaşkına çevirmişti. Muhabire göre şimdi yapılacak şey, ulusçu önderlere karşı derhal eyleme geçmek ve böylece özellikle Bolşevik başarıları dolayısıyla tehlikeye giren Doğu barışını kurtarmaktı. Türkiye ele alınmalı ve gitgide uzaklaşmakta olduğu sağduyu siyaseti ona zorla kabul ettirilmeliydi. Padişah’tan bu yönde herhangi bir girişim beklenemezdi, fakat muhtemelen güçlü bir eyleme boyun eğer ve olumlu karşılardı.</span><span class="dipp" style="font-size:1em;"><a class="footnote-link" href="#footnote-225-949" id="footnote-225-949-backlink">949</a></span></p>

      <p class="Basic-Paragraph-3 para-style-override-11"><span class="char-style-override-7">Ali Rıza hükümetinin çekildiği tarihteki, yani 3 Mart günlü haftalık İngiliz istihbarat raporunda, muhtemelen Damat Ferit olan, “eski bir nazırın” görüşlerine yer veriliyordu. Nazıra göre II. Mahmut’la son bulmuş olan yeniçeri (asker) yönetimi Abdülhamit’ten sonra canlanmıştı ve şimdi ulusçular tarafından destekleniyordu. Halk kitlelerinde “yurttaşlık duygusu” (</span><span class="char-style-override-8">public spirit</span><span class="char-style-override-7">) yoktu ve bu yönetime ancak dağınık bir direnme gösterebilirdi. Ulusçuları yenecek tek kuvvet Padişah’tı. Nitekim onlar da açıklamalarında onun adını anmadan edemiyorlardı. Padişah yeniçeri yönetiminden nefret ediyordu, fakat destekten yoksundu. (Kendisi onunla sık sık görüşüyormuş ve son görüşmeleri üç hafta önceymiş.) Nazıra göre Padişah için en iyi destek İngiltere ve Fransa olurdu, zira onun duruma egemen olması için Türkiye’ye, bu kentlerdeki egemenlik hakları kısıtlanmış bile olsa, İstanbul ve İzmir’i veren bir barış gerekiyordu. Aynı raporun başka bir yerinde Süleyman Şefik’in yakın zamanda ilettiği görüşlerine yer veriliyordu. Ona göre, İngiltere müsaade ederse, dış yardım almadan da ulusçu hareketle başa çıkılabilirdi. Böyle bir “teminat” olursa Padişah iktidara güçlü bir hükümet getirebileceğine inanıyordu. Yalnızca Osmanlı makamları gereken tedbirleri alırken öbür müttefiklerin müdahalesinin önlenmesini istiyordu. Görülüyor ki, Süleyman Şefik “müsaade”, “müdahalenin önlenmesi”, “teminat” gibi birbirinden hayli farklı kavramlar arasında gidip gelmekteydi. Bu tür bir teminat verilebileceğine dair bir haber gelinceye değin Padişah renksiz nitelikte geçici bir hükümet kurabilirdi. İhtimal “renksiz” olarak Vahdettin Tevfik Paşa’yı düşünüyordu, zira Ali Rıza çekilince sadareti ona önerdi.</span><span class="dipp" style="font-size:1em;"><a class="footnote-link" href="#footnote-225-950" id="footnote-225-950-backlink">950</a></span></p>

      <div class="footnotes">
        <div class="footnote">
          <p class="Basic-Paragraph-3"><a class="footnote-anchor" href="#footnote-225-931-backlink" id="footnote-225-931">931</a> <span>Daha önce güya “temel soruna” inen üç yıldız imzalı bir yazı çıkmıştı. Gençlerin Kuva-yı Milliye’ye sokularak perişan edildiklerini söyledikten sonra şöyle devam ediyordu: “Emin olmalıyız ki bu asr-ı maalide bu kavmin fazileti öyle ordusunda, askerinde değil ilminde, irfanındadır. Almanya’yı mahveden askerliği oldu.”</span> <span class="char-style-override-10">Peyam-ı Sabah</span><span>, 15/1/1336, 10836.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-932-backlink" id="footnote-225-932">932</a> <span class="char-style-override-10">Alemdar</span><span>, 30/1/1336, 409-2709.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-933-backlink" id="footnote-225-933">933</a> <span>Bir ara bütün Güney Rusya ve Kafkaslar’a egemen olan Beyazlar’dan Denikin, Aralık 1919’da yenilmeye başladı. 27/3/1920’de yenilgisi bütünlenmiş oldu. 28 Nisan’da Bolşevikler Bakû’deydiler. Barış Konferansı’nın yüksek şûrası 10 Ocak’ta Azerbaycan ve Gürcistan’ı, 19 Ocak’ta Ermenistan’ı tanıma kararı aldı. Bu sıralarda İngiliz vapuru ile bin Beyaz Rus mültecinin gelmekte olduğu haberi veriliyordu.</span> <span class="char-style-override-10">Peyam-ı Sabah</span><span>, 29/1/1336, 10850.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-934-backlink" id="footnote-225-934">934</a> <span class="char-style-override-10">Sabah</span><span>, 5/12/1335, 10795.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-935-backlink" id="footnote-225-935">935</a> <span class="char-style-override-10">Peyam-ı Sabah</span><span>, 22/1/1336, 10843; Sarıhan,</span> <span class="char-style-override-10">a.g.e.</span><span>, C. II, s. 304. Prens Sabahattin de Bolşevizme karşı kesin tavır alınırsa Türkiye’nin lehinde bir barış olabileceğini söylüyordu.</span> <span class="char-style-override-10">Peyam-ı Sabah</span><span>, 6/2/1336, 10858.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-936-backlink" id="footnote-225-936">936</a> <span class="char-style-override-10">Ministère des Affaires Etrangères</span><span>, C. 92, s. 28-31. Buna karşılık Şerif, İzmir, Edirne, Adana’yı; Kürdistan’a idari özerklik verilmesini; Ermenistan ile sınır düzeltmeyi; Araplarla dinsel ilişkilerin devamını; mali denetim, gümrük ve vergiler dışında kapitülasyon düzeninin devamını; işgale son verilmesini istiyordu.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-937-backlink" id="footnote-225-937">937</a> <span>Foreign Office 371/4162, 176296.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-938-backlink" id="footnote-225-938">938</a> <span>Foreign Office 371/5042, E 704/3/44 (2 Şubat).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-939-backlink" id="footnote-225-939">939</a> <span>Foreign Office 371/4162, 176296 (6 Şubat);</span> <span class="char-style-override-10">Ministère des Affaires Etrangères</span><span>, C. 92, s. 104.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-940-backlink" id="footnote-225-940">940</a> <span class="char-style-override-10">Alemdar</span><span>, 17/2/1336, 427-2727. Mustafa Sabri Efendi Cemiyet’in tutumunu benimseyen bir açıklama yaptı. Ama anlaşılan bildirge Cemiyet’te tartışmalara yol açtı. Cemiyet’in sonraki bir duyurusundan, bildirgenin yönetim kurulunun oybirliğiyle çıktığını, imza ettiği halde sonradan Şerafettin Efendi’nin istifa ettiğini, istifaname yayımlatan Emir Mesut’un Cemiyet’e üye olmadığını öğreniyoruz.</span> <span class="char-style-override-10">Alemdar</span><span>, 21, 24/2/1336, 431-2731, 434-2734. Bir İngiliz raporuna göre karar çoğunlukla alınmış, istifa edenler birden fazlaymış. Foreign Office 371/5166, E 2306/262/44 (4 Mart).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-941-backlink" id="footnote-225-941">941</a> <span class="char-style-override-10">Ministère des Affaires Etrangères</span><span>, C. 92, s. 104;</span> <span class="char-style-override-10">Alemdar</span><span>, 25-6/2/1336, 435-6-2735-6; Sarıhan,</span> <span class="char-style-override-10">a.g.e.</span><span>, C. II, s. 349, 360. Son kaynağa göre soru şöyleydi: “Bir kişi, hilafet ve saltanatı, şeriatı, örtünmeyi, mülkiyeti ilga ve inkâr eden, şeriat dairesinde hareket edenleri öldüren, bunlara işkence eden ve bu yolda yeni bir mezhep şeklinde olan Bolşevizm namı altındaki fesatçı harekette bulunursa şer’an haklarında ne lazım gelir?”</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-942-backlink" id="footnote-225-942">942</a> <span class="char-style-override-10">Alemdar</span><span>, 25/2/1336, 435-2735. Daha önce üzerinde durulmuş olan bir olay, Saruhan Mebusu Çerkes Reşit’in genel kurula getirleri, külotu “velhasıl kıyafet-i harbiyesiyle” katılması olmuştu. Sonra bonjur giymeye başlamış.</span> <span class="char-style-override-10">Alemdar</span><span>, 25/1/1336, 404-2704.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-943-backlink" id="footnote-225-943">943</a> <span class="char-style-override-10">Alemdar</span><span>, 25/1, 8/2/1336, 404-2704, 318-2718. Vehip Paşa, komutanken ticaret yapmak ve kendi ticari eşyasını taşımak için askeri nakliyatı sekteye uğratmakla itham ediliyordu.</span> <span class="char-style-override-10">Alemdar</span><span>, 8/3/1336, 447-2747; 16/3/1336, 454-2754. Aynı gazeteye göre Divan-ı Harp, Samsun ve havalisi sabık komutanı Refet Paşa’yı, savaş sırasında kendisine levazımatça verilen bir vagon şekeri halka gayet pahalı satarak milyonlarca kuruş kazanmaktan ötürü iki yıl hapse ve 5 bin lira para cezasına mahkûm etmiş.</span> <span class="char-style-override-10">Alemdar</span><span>, 10/3/1336, 449-2749. Divan-ı Harp eski Çanakkale Komutanı Nihat Paşa’yı da bazı yolsuzlukları soruşturmak için çağırmış.</span> <span class="char-style-override-10">Peyam-ı Sabah</span><span>, 15/1/1336, 10836.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-944-backlink" id="footnote-225-944">944</a> <span class="char-style-override-10">Alemdar</span><span>, 24/1, 8, 9, 19, 20/2/1336;</span> <span class="char-style-override-10">Peyam-ı Sabah</span><span>, 12/1/1336. Çankırı’dan dava vekili Osman Talât’ın bildirdiğine göre Cemal Oğuz’un hüküm giymesi üzerine ahali “icra-yı ahenk” eylemiş.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-945-backlink" id="footnote-225-945">945</a> <span class="char-style-override-10">Alemdar</span><span>, teli bir gün önce aldığını ileri sürüyordu. İlk altı imza Akkiliseli Osman, Taşbaşlı Hüseyin, Mazlumzade Osman, Köylüler Şirketi Müdürü İsmail, Hacıbekirzade Kadri, Alaybeyzade Ali’ye aitti. Daha sonra gazete telin eski tarihli olduğu iddiasını reddedecekti.</span> <span class="char-style-override-10">Alemdar</span><span>, 24, 25/2/1336, 434-5-2734-5. Kâzım Karabekir de altı ay öncesine ait bir tel olduğunu ileri sürüyor. K. Karabekir,</span> <span class="char-style-override-10">İstiklal Harbimiz</span><span>, s. 497. Bu sırada demokratik-ulusçu hareketin yararlandığı bir karşı propaganda, padişahı temsilen 12/9/1919’da Damat Ferit’in İngiliz istihbaratçılarıyla imzaladığı anlaşmanın ortaya çıkmasıydı. “Bir ay kadar önce” Beyoğlu’nda elden ele dolaştırılan metin, bu kez Anadolu gazetelerinde çıkmış bulunuyordu.</span> <span class="char-style-override-10">Alemdar</span><span>, 21/1/1336, 400-2700. Edirne’deki</span> <span class="char-style-override-10">Ahali</span> <span>gazetesi 22/1/1919’da anlaşmayı yayımladı. 3 Şubat günlü De Robeck raporu. Damat Ferit ile M. S. Francer, H. Morlan, G. Churchill arasında imzalanan raporun içeriğini (tam metni bulamamış) “T. 20” rumuzlu ajanın Saray çevrelerinden edindiği bilgilere dayanarak bildiriyordu. Ajana göre yabancı bir hükümet, bir gazeteciye, bir örneğini bulması için 300 TL önermiş. De Robeck, düşmesinden önce, Damat Ferit aleyhtarı kampanya sırasında uydurulmuş olduğunu tahmin ediyordu, fakat Saray çevrelerinin sanki anlaşmaya sahip çıkıyormuş gibi gösterilmesi ilginçtir. Foreign Office 371/5165, E. 340/262/44 (28 Ocak); 371/5117, E 260/83/44 (3 Şubat). 15. fıkrada Defrance’ın belgeyi açıkça sahte olarak nitelediğini gördük. Onun 12 Şubat telinde açıkladığına göre, daha önce anlaşmanın fotoğrafını ele geçirmiş. İki İngiliz’in imzası ile birlikte görülen Damat Ferit imzası açıkça sahteymiş. De Robeck, bir gün önce, diğer Yüksek Komiserlerin desteğiyle, İtilaf arasında anlaşmazlık yaratmaya çalışan bu “manevrayı” Sadrazam nezdinde protesto etmiş.</span> <span class="char-style-override-10">Ministère des Affaires Etrangères</span><span>, C. 187, 193-4, 198; C. 144, s. 121 (anlaşmanın metni). Görünüşe göre Gouraud, anlaşma içeriği ile ilgili istihbaratı alıp merkeze ve Defrance’a 1 Şubat’ta telledi (C. 169, s. 251-3). Onun üzerine Defrance konu üzerine bilgilerini 5 Şubat ve 12 Şubat telleriyle merkeze bildirdi. Demek ki Defrance, anlaşmayı bildiği halde Gouraud’dan bilgiler gelinceye dek merkezi haberli kılmıştı.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-946-backlink" id="footnote-225-946">946</a> <span>Foreign Office 371/4161, 168147. 11 Mart günlü raporda Saray’ın muhafız kıtalarının komutanlarının yakında değişeceği, bu konuda Harbiye’den Hidmi (Hamdi ?) Paşa’ya talimat verildiği belirtiliyor. Söz konusu değişikliğin siyasal bir anlamı olup olmadığı, varsa, ne yönde olduğu önemli bir noktadır. Foreign Office 371/5166, E 2784/262/44.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-947-backlink" id="footnote-225-947">947</a> <span class="char-style-override-10">Ministère des Affaires Etrangères</span><span>, C. 92, s. 48. Defrance’ın bildirdiğine göre, Prens Sabahattin, Rauf Bey’in kurulacak bir kabinede Hariciye Nezareti’ni önerdiğini söylemiş. O da ulusçu bir hükümette yer almayı kesinlikle reddetmiş imiş. Prens, İttihat ve Terakkililerin ulusçu kisvesi altında işleri ellerine almalarına esef ediyor ve güçlerinin görünüşte olduğunu, Türk ülkesinin bütünlüğüne saygı gösterildiği takdirde yakılacaklarını, ılımlı kişilerin o zaman müttefik desteğiyle hükümet kurabileceklerini söylüyormuş.</span> <span class="char-style-override-10">Ministère des Affaires Etrangères</span><span>, C. 92, s. 49 (1 Şubat). İhtimal Prens Sabahattin’in de bu sıralar hükümette gözü vardı.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-948-backlink" id="footnote-225-948">948</a> <span>Foreign Office 371/5165-6, E 1551/262/44, E 1940/262/44. Fransızlar 25/10/1919’da Damat Ferit’in Paris’e gelemeyeceğini İngilizlere bildirmişlerdi. Foreign Office 371/4159, 146592.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-949-backlink" id="footnote-225-949">949</a> <span>Foreign Office 371/4241, 173546; 371/5041, E 316/3/44 (</span><span class="char-style-override-10">Morning Post</span><span>, 19/2/1920).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-950-backlink" id="footnote-225-950">950</a> <span>Foreign Office 371/5166, E 2611/262/44.</span></p>
        </div>
      </div>
    </div>
  </div>
</body>
</html>
