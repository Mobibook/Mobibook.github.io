<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-27.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-27.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="arabaslik-orta" id="toc_marker-1-12">12. Azınlıkların Durumu</p>

      <p class="Basic-Paragraph-3 para-style-override-11"><span class="char-style-override-7">İngiliz istihbaratına göre, 4 Ocak 1920’de Meclis-i Vükela toplantısında Ahmet Rıza’nın Çürüksulu Mahmut Paşa’ya yazmış olduğu bir mektup söz konusu edildi. Mektupta, aralık ayında Fransa Başbakanı Clemenceau’nun Londra’ya yaptığı ikinci ziyaretten sonra Ahmet Rıza’nın onunla yaptığı görüşme anlatılıyordu. Fransız Başbakanı Türkiye’nin mütarekeden beri davranışlarının gerektiği gibi olmadığından, ülkeyi savaşa sokanları cezalandırmak lüzumunun anlaşılmadığından şikâyet etmişti. Ona göre Türkiye, Yunanistan ve Ermeniler arasında yapılacak bir anlaşma, Barış Konferansı’nın Türkiye hakkındaki kararını olumlu yönde etkilerdi.</span><span class="dipp" style="font-size:1em;"><a class="footnote-link" href="#footnote-225-488" id="footnote-225-488-backlink">488</a></span> <span class="char-style-override-7">Clemenceau’nun bu görüşü, Müttefikler arasında çok yaygın olduğu gibi, Türkleri de hayli etkilemiş bulunuyordu. Onun için savaş içinde haşin sayılabilecek bir muamele görmüş bulunan Ermeni ve Rumların gönlünü almak için birçok davranış göze çarpmaktadır.</span> <span class="char-style-override-8">Mutlakıyete Dönüş</span><span class="char-style-override-7">’te de işaret olunduğu üzere, özellikle Damat Ferit’in sadaretinde azınlıkların birtakım memuriyetlere getirildiğini görüyoruz. Birtakım atamalar dolayısıyla Yorgi’nin Adalar, Kozma’nın Finike kaymakamlıklarında bulunduklarını öğreniyoruz.</span><span class="dipp" style="font-size:1em;"><a class="footnote-link" href="#footnote-225-489" id="footnote-225-489-backlink">489</a></span> <span class="char-style-override-7">15. Kolordu Divan-ı Harbi tarafından (Erzurum) casusluktan idama mahkûm edilen Todori oğlu Panayot’un cezasının müebbet küreğe dönüştürüldüğünü görüyoruz.</span><span class="dipp" style="font-size:1em;"><a class="footnote-link" href="#footnote-225-490" id="footnote-225-490-backlink">490</a></span> <span class="char-style-override-7">Heyet-i Temsiliye, üç kez azınlıklara karşı bir tavrı olmadığını açıklayan genelge çıkartmak ihtiyacını duymuştur.</span><span class="dipp" style="font-size:1em;"><a class="footnote-link" href="#footnote-225-491" id="footnote-225-491-backlink">491</a></span> <span class="char-style-override-7">Başta Süryani-i Kadim Patriği İgnatiyos İlyas Efendi olmak üzere, bu cemaatin 13 ileri gelenine çeşitli rütbelerde nişanlar verilmiştir.</span><span class="dipp" style="font-size:1em;"><a class="footnote-link" href="#footnote-225-492" id="footnote-225-492-backlink">492</a></span> <span class="char-style-override-7">Meclis-i Vükela 30 Ekim günlü bir kararında İslam, Ermeni, Rum tehciri gibi “cidden calib-i teessürat” olan, genel ve askeri nakliye vasıtalarının özel menfaate hasrı, “havayic-i zaruriye-i nasıl tazyikle” hesapsız ihtikâr ve gayrimeşru servetler yapanların Türk milletinden ayrı olduklarını gösterecek divan-ı harpler kurulduğundan, ama sonuç alınamadığından yakınıyordu. Çare bulmak üzere Harbiye, Adliye, Nafıa nazırları ve Şûra-yı Devlet reisinden oluşacak bir encümen kuruluyordu. İhtimal bu cümleden olmak üzere, üç gün sonra tehcir davalarının yerinde görülmesi kararı alınıyordu. Daha önce (16 Ekim), tehcir edilenlerin tasfiye edilen mallarının nasıl iade edileceğini düzenleyen iki tasarı Şûra-yı Devlet’e geri gönderilmişti. Bununla ilgili kararname 8 Ocak’ta imzadan çıktı.</span><span class="dipp" style="font-size:1em;"><a class="footnote-link" href="#footnote-225-493" id="footnote-225-493-backlink">493</a></span> <span class="char-style-override-7">Şubatta İttihat ve Terakki Merkez-i Umumi üyesi ve Teşkilat-ı Mahsusa Reisi Bahaettin Şakir idama, İttihat ve Terakki Elaziz murahhası mesulü Resneli Nazım on beş sene küreğe, Halil Paşa altı ay hapse (ayrıca askerlikten kovuluyordu) mahkûm ediliyorlardı.</span><span class="dipp" style="font-size:1em;"><a class="footnote-link" href="#footnote-225-494" id="footnote-225-494-backlink">494</a></span> <span class="char-style-override-7">Yukarıda Vahdettin’in bir arazisini Ermeni yetimhanesine bağışladığını görmüştük. Hükümet de yardıma katılmayı devlet şanının bir gereği saymakla birlikte, mali durumun kötülüğünden ancak ayda bin lira ile katılabileceği için yeriniyordu.</span></p>

      <p class="Basic-Paragraph-3 para-style-override-11"><span class="char-style-override-7">Bu gönül alıcı davranışlar yanında o denli yumuşak sayılamayacak tutumlara da rastlıyoruz. Mesela kabinenin 10 Kasım günlü kararına göre “tehcir ve taktil” ile ilgili bir kovuşturmadan kaçıp Sivas vilayetine sığınan Giresun Belediye Reisi Feridunzade (Topal) Osman Ağa ve 169 arkadaşı hakkında kovuşturmanın tecili kararı alınıyordu. Bunun gibi, 6 Kasım’da Ermenilerin tehcir öncesi suçları hakkındaki kovuşturmanın ertelenmesi kararının kaldırılması kabul ediliyordu. Öte yandan, Ermenilerin Çukurova’da Fransız himayesinde bir Ermeni yoğunluğu sağlamak ve Müslümanlara karşı mücadele etmek üzere o taraflara göçmek istemelerine karşı, Kayseri mutasarrıflığı, İslam ahalinin bir arzusu olarak bunların “men-i hicretini” istiyordu. Meclis-i Vükela 26 Ekim kararında böyle bir yasağı uygun bulduğu gibi, İzmir tarafına gitmelerini de yasaklıyordu.</span><span class="dipp" style="font-size:1em;"><a class="footnote-link" href="#footnote-225-495" id="footnote-225-495-backlink">495</a></span> <span class="char-style-override-7">Fakat Defrance’ın bildirdiğine göre, patriklerin ve dinsel önderlerin çağrılarına rağmen, Anadolu’daki Hıristiyanlar kitle halinde bir göçe zaten pek eğilimli değillerdi.</span><span class="dipp" style="font-size:1em;"><a class="footnote-link" href="#footnote-225-496" id="footnote-225-496-backlink">496</a></span></p>

      <p class="Basic-Paragraph-3 para-style-override-11"><span class="char-style-override-7">Bu aylarda Hıristiyanların hallerinden memnun olduklarını gösteren bir hayli bilgi vardır.</span> <span class="char-style-override-8">İrade-i Milliye</span><span class="char-style-override-7">’nin haberine göre İstanbul Rumları arasında anlaşmazlık çıkmış ve bir kısmı eski imtiyazlarının genişletilmesi şartıyla hükümetle anlaşmak taraftarıymış. Aynı gazete, bir diğer yazısında, Türklerle Ermenilerin tarih boyunca sevgi ilişkileri içinde komşuluk ettiklerini, şimdi Maraş’ta yeniden anlaşmanın “ilk hatveleri” atılırken, 30 Mart’ta Sivas Numune Mektebi’nde Türk ve Ermeni unsurlarının “münevver kısımlarının” toplanarak, anlaşmak için konuşma ve görüşmeler yaptıklarını bildiriyordu.</span><span class="dipp" style="font-size:1em;"><a class="footnote-link" href="#footnote-225-497" id="footnote-225-497-backlink">497</a></span> <span class="char-style-override-7">Fransız görevlisi Laporte, kasımda Konya’ya yaptığı bir geziden sonra, Hıristiyanların güvenliklerinin ancak Yunan işgalinin sınırlarında şüpheli olduğunu, ulusçu hareketin bu konuda çok titiz davrandığını ve Hıristiyanların yalnızca olumsuz Barış Konferansı kararları açıklandığı takdirde gösterilecek tepkilerden çekindiklerini bildiriyordu.</span><span class="dipp" style="font-size:1em;"><a class="footnote-link" href="#footnote-225-498" id="footnote-225-498-backlink">498</a></span></p>

      <p class="Basic-Paragraph-3 para-style-override-11"><span class="char-style-override-7">17 Ekim 1919 günü Ermeni Patriği ve Rum Patrik Vekili birlikte yüksek komiserlikleri ziyaret ederek, Türkiye’de ulusal hareketin başarısının ve kurulan yeni hükümetin Hıristiyanlar için büyük bir tehlike teşkil ettiğini ve durumu İttihat ve Terakki’nin yeniden iktidar olması biçiminde değerlendirdiklerini, belki de istifa edip cemaatlerini o denli umut bağladıkları İtilaf’a emanet edebileceklerini bildirdiler. Olayı merkeze bildiren De Robeck, iki din adamının davranışını “emsali görülmemiş” diye niteliyordu. Osmanlı uyruğu olan patriklerin, hükümetlerini yabancı elçiliklere şikâyet etmeleri gerçekten “olacak” şeylerden değildi ve temsil ettikleri cemaatlerin Osmanlı ülkesinden ayrılmak ümit ve beklentilerini yansıtıyordu.</span><span class="dipp" style="font-size:1em;"><a class="footnote-link" href="#footnote-225-499" id="footnote-225-499-backlink">499</a></span> <span class="char-style-override-7">Başvuru, uluorta yapıldığı için, İstanbul basınına da yansıdı. Bu davranışı hem “gemileri yakmak,” hem de Türkiye’ye hayli ağır bir tahrik olarak yorumlayabiliriz. Herhalde pek akıllıca bir davranış değildi. “Yüksek” siyaset yapmaktan çok, gündelik yaşantılarını sürdürmek durumunda olan taşradaki Hıristiyan cemaatler, gördüğümüz üzere, bazen zorlama da olsa, yalanlama telleri göndermek durumunda kaldılar.</span><span class="dipp" style="font-size:1em;"><a class="footnote-link" href="#footnote-225-500" id="footnote-225-500-backlink">500</a></span> <span class="char-style-override-7">Tahrik edici diğer bir davranış, Aydın vilayetinde terhis olan Osmanlı Rum askerlerinin Yunan ordusuna asker alınmalarıydı.</span><span class="dipp" style="font-size:1em;"><a class="footnote-link" href="#footnote-225-501" id="footnote-225-501-backlink">501</a></span></p>

      <p class="Basic-Paragraph-3 para-style-override-11"><span class="char-style-override-7">Hıristiyanların Osmanlı camiasından ayrılma iradesini açıkça ortaya koyan diğer bir davranışları, seçimleri boykot etmeleri olmuştur. Hürriyet ve İtilaf, ortamı elverişli gördüğü takdirde seçimlere girmek isterken, Hıristiyanların bu konuda hiçbir tereddütleri olmamıştır. Bu, hem kendilerini Osmanlı saymadıklarını belirtmeye, hem de belki seçimler meşrutiyetine gölge düşürmeye yarıyordu. Patrikhanelerin seçimlere katılmama kararı bilindiği halde, Milli Kongre onları nispi temsil esasları dairesinde çalışmalara katılmaya çağırdı. Fakat gerek Çiftçiler Fırkası, gerekse Sulh ve Selamet Fırkası’nın ileri gelenlerinden Mustafa Arif Bey, bu konuda ısrarı gereksiz ya da yersiz gördüler.</span><span class="dipp" style="font-size:1em;"><a class="footnote-link" href="#footnote-225-502" id="footnote-225-502-backlink">502</a></span> <span class="char-style-override-7">Nitekim patrikhaneler hiçbir cevap vermedikleri için, Milli Kongre 25 Ekim’de Müslüman olmayanlara hitaben, onlara seçimin milli ve içtimai bir görev olduğunu hatırlatan bir beyanname çıkartma kararı aldı.</span><span class="dipp" style="font-size:1em;"><a class="footnote-link" href="#footnote-225-503" id="footnote-225-503-backlink">503</a></span> <span class="char-style-override-7">Yahudilere gelince, Hahamhane’de daha önce feshedilmiş olan Meclis-i Cismani, İttihat ve Terakki’nin yakını sayılan Emanuel Karasu’yu İstanbul adayı ilan etmekle adeta rezalet çıkarmış oldu. Buna karşı Musevi Milli İntihap Komitesi kuruldu ve Hukuk Fakültesi’nden Mişon’u İstanbul’dan, yine Darülfünun’dan Avram Galanti’yi İzmir’den aday gösterdi. Fakat Hahambaşı Vekili İzak Azyel, seçime karışmalarının caiz olmadığını söyleyerek, adeta Hıristiyan cemaatlerin safında yerini aldı.</span><span class="dipp" style="font-size:1em;"><a class="footnote-link" href="#footnote-225-504" id="footnote-225-504-backlink">504</a></span> <span class="char-style-override-7">Paris’te bulunan Hahambaşı’nın seçimlere katılmaktan yana oluşu ise Yahudi cemaatinin bu konuda bölünmüşlüğünü gösteriyordu. Nitekim İstanbul’dan Hukuk Profesörü Mişon Ventura mebus seçilmiştir.</span><span class="dipp" style="font-size:1em;"><a class="footnote-link" href="#footnote-225-505" id="footnote-225-505-backlink">505</a></span> <span class="char-style-override-7">Fakat Hıristiyanların bulunmaması, Avrupa kamuoyunda yaratacağı etkiler bakımından çok sakıncalı bulunuyordu. Bu düşünceden hareketle Niğde Anadolu ve Rumeli Müdafaa-i Hukuk Cemiyeti Heyet-i Merkeziyesi, seçime katılmasalar dahi, Hıristiyan bir mebus seçtirilmesini önerdiğinde, Heyet-i Temsiliye bunun ve “bilhassa” kendi taraflarından böyle bir öneride bulunulmasının münasip olmayacağını bildirdi.</span><span class="dipp" style="font-size:1em;"><a class="footnote-link" href="#footnote-225-506" id="footnote-225-506-backlink">506</a></span> <span class="char-style-override-7">Gerçekten de bu, laubali bir davranış olurdu, ama Hıristiyansız bir meclisin sakıncaları da ortadaydı. Nitekim taşrada seçimlerin Anadolu ve Rumeli Müdafaa-i Hukuk Cemiyeti’nin zaferiyle sonuçlanacağının belli olmasının burukluğu ile dolu Lütfi Fikri, “Hıristiyansız Meclis-i Mebusan” başlıklı başyazısında, “Fakat böyle Hıristiyan Osmanlıların intıhabatına iştirak etmedikleri bir Meclis-i Mebusan, haliyle uzun müddet yaşayamaz ve esasen yaşamamalıdır,” diye yazıyordu.</span><span class="dipp" style="font-size:1em;"><a class="footnote-link" href="#footnote-225-507" id="footnote-225-507-backlink">507</a></span></p>

      <div class="footnotes">
        <div class="footnote">
          <p class="Basic-Paragraph-3"><a class="footnote-anchor" href="#footnote-225-488-backlink" id="footnote-225-488">488</a> <span class="char-style-override-10">Documents on British Foreign Policy</span><span>, C. IV, s. 1062-3. Jaeschke, bu tarihte (14 Ocak) Vahdettin başkanlığında “asılsız” bir Meclis-i Vükela toplantısından söz ediyor.</span> <span class="char-style-override-10">Documents on British Foreign Policy</span><span>, C. IV’te o gün yapılan iki toplantı hakkında istihbarat vardır. Biri kabinenin toplantısı olup Padişah’ın başkanlık ettiğinden söz etmektedir (s. 1062-4). Diğeri Saray’da o gece yapılan bir toplantı olup, başkanlığını Vahdettin’i temsilen Abdürrahim Efendi yapmış (s. 1065-7). Bu ikincisinde kabineden kimse yokmuş.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-489-backlink" id="footnote-225-489">489</a> <span>Sonradan birincisi azlediliyor (14 Aralık), ikincisi becayişle Elmalı’ya (17 Ocak) veriliyordu.</span> <span class="char-style-override-10">Takvim-i Vekayi</span><span>, 18/12/1335, 20/11/1336, 3726, 3754.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-490-backlink" id="footnote-225-490">490</a> <span class="char-style-override-10">Takvim-i Vekayi</span><span>, 25/2/1336, 3785.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-491-backlink" id="footnote-225-491">491</a> <span>B. S. Baykal,</span> <span class="char-style-override-10">Heyet-i Temsiliye Kararları</span><span>, 16, 24, 28 Eylül, s. 5, 8, 10.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-492-backlink" id="footnote-225-492">492</a> <span class="char-style-override-10">Takvim-i Vekayi</span><span>, 5/2/1336, 3768.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-493-backlink" id="footnote-225-493">493</a> <span class="char-style-override-10">Meclis-i Vükela Mazbataları</span><span>, 217/506, 516, 484;</span> <span class="char-style-override-10">Takvim-i Vekayi</span><span>, 12/1/1336, 3747. Ali Rıza 11 Ekim’de De Robeck’e yaptığı ziyarette tehcir, taktil ve ihtikâr suçlarının cezalandırılması için başlanan kovuşturmaların sonuçlandırılacağı, böylece Türkiye’nin lekelenmiş namusunun temizleneceği yolunda teminat verdi.</span> <span class="char-style-override-10">Documents on British Foreign Policy</span><span>, C. IV, s. 811-2. Ryan, 12 Aralık’ta Sadrazam’la yaptığı görüşmede, İngiliz çıkarları söz konusu olduğunda çabuk netice aldıklarını, oysa azınlıklarla ilgili konularda öyle olmadığından şikâyet etti. Oysa bu gibi durumlarda, gerekirse, askeri yoldan netice almak hiç de zor değildi. Ryan, örnek olarak, Haydarpaşa’da bulunan Ermeni mültecilerine yer tahsis edilmemesi, Gelibolu’da yıkılmış köylerin imarı için askeri malzeme verilmemesi, emval-ı metrukenin iadesi komisyonlarının tıkanıp kalması, bu malların iadesi hususunda mevzuatın bir türlü çıkmaması gibi örnekler veriyordu. Foreign Office 371/4141, 2638.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-494-backlink" id="footnote-225-494">494</a> <span class="char-style-override-10">Takvim-i Vekayi</span><span>, 24/2/1336, 3784.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-495-backlink" id="footnote-225-495">495</a> <span class="char-style-override-10">Meclis-i Vükela Mazbataları</span><span>, 217/531, 566 (6 Kasım), 503, 537. 15 Ocak kararında İtilaf devletlerinin bu konudaki şikâyetine karşılık, ısrar kararı alınıyordu (218/15). Foreign Office 371/4156, 165711. Fakat Heyet-i Temsiliye, sekiz Ermeni yetiminin Ankara’dan Kilikya’ya nakilleri “lüzumunu’ Cemal Paşa’ya bildirmiştir (31 Ekim). B. S. Baykal,</span> <span class="char-style-override-10">Heyet-i Temsiliye Kararları</span><span>, s. 40.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-496-backlink" id="footnote-225-496">496</a> <span class="char-style-override-10">Ministère des Affaires Etrangères</span><span>, C. 91, s. 203 (12 Aralık). Capitaine Capdevielle’in 19 Ağustos raporuna göre Bursa’daki Gregoryen ve Katolik Ermeniler birbirlerini fazla sevmiyorlarmış. Katolikler, Gregoryen istibdadı Türklerinkinden müthiş olur korkusuyla, kurulacak bir Ermenistan’a gitmek istemiyorlarmış. Savaşta Katolik Ermeniler tehcir edilmemişler.</span> <span class="char-style-override-10">Ministère des Affaires Etrangères</span><span>, s. 90, s. 98-9.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-497-backlink" id="footnote-225-497">497</a> <span class="char-style-override-10">İrade-i Milliye</span><span>, 1/12/1335, 1/4/1336, 14, 34. 10 Kasım günlü gazetede rahiplerce hükümete çekilmiş, memnuniyet beyan eden bir telden, ayrıca Hıristiyan bir belediye reisinin ve Ürgüp’ten iki muhtarın buna benzer görüşlerinden söz ediliyordu. De Robeck’e göre, bu gibi ifadeler Osmanlı makamlarınca zorla veya baskıyla elde ediliyordu.</span> <span class="char-style-override-10">Documents on British Foreign Policy</span><span>, C. IV, s. 897.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-498-backlink" id="footnote-225-498">498</a> <span class="char-style-override-10">Ministère des Affaires Etrangères</span><span>, C. 211, s. 172 (13 Kasım). Buna karşılık 30 Ağustos’ta Albay Brémond, Kayseri’de bulunan 4 bin Rum ve 1600 Ermeninin oradan ayrılamadıklarını, Kuva-yı Milliye’nin elinde olduklarını ve orayı Avrupa askeri işgal etmezse durumlarının nazik olabileceğini söylüyordu.</span> <span class="char-style-override-10">Ministère des Affaires Etrangères</span><span>, C. 90, s. 100. Anadolu’yu baştan başa kat eden Harbord’un, gezinin sonunda yazdığı ilk rapor tehcir edilen Ermenilerin yavaş yavaş yerlerine dönmekte oldukları ve hiçbir şikâyet ve endişeleri bulunmadığı, yeni bir kırımın olamayacağı merkezindeydi.</span> <span class="char-style-override-10">Documents on British Foreign Policy</span><span>, C. IV, s. 817-8.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-499-backlink" id="footnote-225-499">499</a> <span class="char-style-override-10">Documents on British Foreign Policy</span><span>, C. IV, s. 827-8; Foreign Office 371/4160, 146634, 371/4159, 143405. Başka bir belgeden anladığımıza göre, İtilaf devletleri Ermenilere özel himaye kâğıtları veriyorlarmış. Fransızlar ve İtalyanlar bu kâğıdı ücret mukabili verirken, İngilizler para almıyorlarmış.</span> <span class="char-style-override-10">Documents on British Foreign Policy</span><span>, C. IV, s. 833.</span> <span class="char-style-override-10">The Times</span> <span>muhabirinin bir haberine göre (27 Ekim), Sivas’ta Ermeniler Mustafa Kemal’e bombalı bir saldırıda bulunmuşlar. Muhabir, kimsenin canının yanmamış olmasından olayın mürettep olduğu sonucunu çıkarıyor ve Ermeni kırımlarının hep bu cins haberlerden sonra yapıldığını hatırlatıyor.</span> <span class="char-style-override-10">The Times</span><span>, 4/11/1919.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-500-backlink" id="footnote-225-500">500</a> <span class="char-style-override-10">Sabah</span><span>, 19, 21, 26/10/1335, 10748, 10750, 10755. Bazı kaynaklar, kış dolayısıyla Hıristiyanların büyük sıkıntılar çekeceklerini belirtiyorlardı.</span> <span class="char-style-override-10">Documents on British Foreign Policy</span><span>, C. IV, s. 917-8;</span> <span class="char-style-override-10">The Times</span><span>, 2/12/1919. Hükümetin bir tebliğine göre, son bir yılda tehcir edilen Ermeni ve Rumlardan 335 bini devlet tarafından yerlerine iskân edilmişler ve bunun için 50 bin lira harcanmış.</span> <span class="char-style-override-10">Orient News</span><span>, 11/3/1920, 228. Rumelikavağı’nda bu iskân, evi yıkılan Hıristiyanları, Müslümanların evlerine yerleştirip Müslümanları kapı dışarı etmek suretiyle gerçekleştirilmişti.</span> <span class="char-style-override-10">Meclis-i Vükela Mazbataları</span><span>, 217/602 (15 Aralık).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-501-backlink" id="footnote-225-501">501</a> <span>Foreign Office 371/4156, 165711 (Yüksek Komiserler 27 Kasım toplantısı). Terhis olunanlarla Yunanlıların İstanbul’da bir ihtilal teşebbüsleri de olmuş. B. S. Baykal,</span> <span class="char-style-override-10">Heyet-i Temsiliye Kararları</span><span>, s. 63 (24 Kasım).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-502-backlink" id="footnote-225-502">502</a> <span class="char-style-override-10">Sabah</span><span>, 13, 14/10/1335, 10742-3. Hariciye Nazırı Mustafa Reşit Paşa gayrimüslimlerin kesin bir karar aldıklarını sanmadığını söyleyerek işi tevil etmeye çalışıyordu.</span> <span class="char-style-override-10">Sabah</span><span>, 17/10/1335, 10746. Milli Kongre’nin Rum, Ermeni, Ermeni Katolik patriklerine ve Hahambaşılığa, katılmaları için diğer bir mektubu:</span> <span class="char-style-override-10">Sabah</span><span>, 23/10/1335, 10752.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-503-backlink" id="footnote-225-503">503</a> <span class="char-style-override-10">Sabah</span><span>, 26/10/1335, 10755. Çiftçiler Derneği bu girişimin de karşısındaydı. Kürdistan Teali Cemiyeti de Hürriyet ve İtilaf’ın ardından seçime katılma kararı almıştır. T. Z. Tunaya,</span> <span class="char-style-override-10">Türkiye</span><span>’</span><span class="char-style-override-10">de Siyasi Partiler</span> <span>(1952), s. 430.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-504-backlink" id="footnote-225-504">504</a> <span class="char-style-override-10">Sabah</span><span>, 16, 22, 24, 26, 28/10/1335, 10745, 10751, 10753, 10755, 10757. Karasu’nun aday gösterilmesine Adliye Nezareti de tepki gösterip, Meclis-i Cismani’nin yeniden seçilmesi gerektiğini bildirdi.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-505-backlink" id="footnote-225-505">505</a> <span>Foreign Office 371/4161, 174127 (3 Ocak); M. Goloğlu,</span> <span class="char-style-override-10">Üçüncü Meşrutiyet</span><span>, s, 299. Çavdar, 17 ve 27 Kasım’da</span> <span class="char-style-override-10">İleri</span><span>’de çıkan Nahum Efendi’nin iki demecine değiniyor.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-506-backlink" id="footnote-225-506">506</a> <span>B. S. Baykal,</span> <span class="char-style-override-10">Heyet-i Temsiliye Kararları</span><span>, s. 25 (22 Ekim). Labonne’un 31 Ekim raporuna göre, kendilerinden aday olmasa da taşrada Hıristiyanlar oy kullanma zorunluluğunu duyuyorlarmış.</span> <span class="char-style-override-10">Ministère des Affaires Etrangères</span><span>, C. 91, s. 124-7.</span> <span class="char-style-override-10">Albayrak</span> <span>dengeli bir yaklaşım taraftarıydı: “... Ekalliyetlerin hakkına hürmet edelim derken muvazene-i içtimaiyeyi ve bu suretle ekalliyetlerin de ekseriyetler gibi saadet ve sükûnunu ihlal edecek gayritabii vaziyetler ihdasına meydan verilmemelidir.” 25/12/1335, 55.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-507-backlink" id="footnote-225-507">507</a> <span class="char-style-override-10">Sabah</span><span>, 21/11/1335, 10781. İhtimal, Hıristiyan boykotunun biçimsizliğini biraz olsun gidermek amacıyla Ali Rıza, ayrıntıya girmeden, azınlık prensiplerini tespit etmekte olduğunu açıkladı.</span> <span class="char-style-override-10">Sabah</span><span>, 19/12/1335, 10809.</span></p>
        </div>
      </div>
    </div>
  </div>
</body>
</html>
