<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-65.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-65.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="alt">57. İstanbul’un İşgali</p>

      <p class="Basic-Paragraph-3 para-style-override-11"><span class="char-style-override-7">Bu harekât gece yarısından sonra başladı. Sabahın 10’una değin işgal edilecek yerlerin çoğu işgal edilmiş, Malta’ya sevk edilmek üzere tutuklanacak kişilerin birçoğu tutuklanmış, sıkıyönetim ilan edilmiş bulunuyordu.</span><span class="dipp" style="font-size:1em;"><a class="footnote-link" href="#footnote-225-1034" id="footnote-225-1034-backlink">1034</a></span> <span class="char-style-override-7">16 Mart sabahı (ve diğer günler) erken saatlerde yapılan tutuklamalar, tutuklunun evine dehşet salacak bir şiddetle yapılıyor, bu kimseler gecelik kıyafetleriyle götürülüyorlardı.</span><span class="dipp" style="font-size:1em;"><a class="footnote-link" href="#footnote-225-1035" id="footnote-225-1035-backlink">1035</a></span> <span class="char-style-override-7">Harbiye Nezareti’nin, Tophane’nin, telgrafhanelerin işgalini yalnızca Manastırlı Hamdi, olayların cereyanı sırasında “sıcağı sıcağına” Mustafa Kemal’e haber verdi. Atatürk’ün zamanında haber almaya verdiği önemi,</span> <span class="char-style-override-8">Nutuk</span><span class="char-style-override-7">’ta, Manastırlı Hamdi’ye ayrılan özel yerden anlıyoruz.</span><span class="dipp" style="font-size:1em;"><a class="footnote-link" href="#footnote-225-1036" id="footnote-225-1036-backlink">1036</a></span> <span class="char-style-override-7">İşgal edilen yerlerden biri de Manastırlı Hamdi’nin tanımlamasına göre “Şeyzadebaşı’ndaki muzıka karakolu” idi. Buraya yapılan baskın sırasında çatışma çıktı ve bizden beş asker öldü, dokuz veya bir düzine kadar asker yaralandı. İngilizlerden bir asker öldü, bir subay yaralandı.</span><span class="dipp" style="font-size:1em;"><a class="footnote-link" href="#footnote-225-1037" id="footnote-225-1037-backlink">1037</a></span> <span class="char-style-override-7">İngilizlerin kayıp vermiş oldukları doğruysa, baskına karşı direnme ve bir çatışma söz konusudur. Fakat Türk tarafı baskına uğrayan taraf olduğu için ağır kayıplar vermiştir.</span> <span class="char-style-override-8">Nutuk</span><span class="char-style-override-7">’ta belirmeyen başka bir husus, basılan yerin yalnızca muzıka karakolu değil, aynı zamanda 10. Kafkas Tümeni’nin karargâhı olmasıydı.</span><span class="dipp" style="font-size:1em;"><a class="footnote-link" href="#footnote-225-1038" id="footnote-225-1038-backlink">1038</a></span> <span class="char-style-override-7">İngilizlerin burayı basmalarının nedeni de Tümen’in komutanı Yarbay Kemalettin Sami’yi tutuklamak üzere aramakta olmalarıydı (onu bulamadılar).</span></p>

      <p class="Basic-Paragraph-3 para-style-override-11"><span class="char-style-override-7">Fevzi (Çakmak) Paşa Ankara’ya geldiğinde TBMM’de yaptığı konuşmada İstanbul’un işgal edileceğini üç gün önce haber aldıklarını, İngilizlerin amacının kanlı olaylar çıkartıp bunların sorumluluğunu yine “İslamlara” yıkmak olduğunu, onun için bütün gece Harbiye Nezareti’nde kaldığını, olay çıkmaması için sokaklarda silahlı asker bırakılmadığını, hepsinin kışlalara çekildiğini anlattı. Buna rağmen İngilizler “sırf fesat başlangıcı olmak üzere” Şehzadebaşı olayını çıkarmışlar. (Olayın resimlerini Fransızlar çekip Avrupa’ya yollamışlar.) İngilizler nezaret odasına kadar süngülü erlerini sokup “lazım gelen” emirleri vermesini istemişler, ama “zaten evvelce emirler verildiği için” Paşa onları sükûnetle karşılamış. Sadrazam’a haber vermiş, o da kabineyi toplantıya çağırmış.</span><span class="dipp" style="font-size:1em;"><a class="footnote-link" href="#footnote-225-1039" id="footnote-225-1039-backlink">1039</a></span></p>

      <p class="Basic-Paragraph-3 para-style-override-11"><span class="char-style-override-7">Saat 9:25’te Ryan Salih Paşa’nın evine geldi. Paşa onu 9:40 sularında kabul etti. Ryan işgali açıkladığında Salih Paşa çok şaştı ve eski işgalle yenisi arasındaki farkı önce kavrayamadı. Ryan’ın sunduğu nota ve bildiriyi okuyunca bunun İstanbul’da hükümetin sonu olduğunu söyledi. Ryan bunun arzu edilmediğini, mülki yönetime karışmak, meşru hükümeti zayıflatmak niyetinin bulunmadığını, fakat bir süredir var olmuş olan “gayrimeşru hükümeti” zayıflatmak istediklerini belirtti. Ryan işgalin Konferans kararlarına direnme hareketi, Kilikya ve İtilaf’ın Babıâli nezdindeki girişimlerden sonuç alamamasıyla ilgili olduğunu söyledikten sonra, hükümetin Müslüman halk üzerine etki ederek hiçbir direnişin olmamasını sağlaması gerektiğini, kendilerinin de Hıristiyan halkın olay çıkarmasını önlemeye çalışacaklarını belirtti. Sadrazam bu hususta güvence verdi ve Meclis-i Vükela’nın saat 11’de toplanması için telefonla talimat verdi. Ryan’ın raporuna göre Salih Paşa, gece boyunca sürmüş olan tutuklamalar dahil, hiçbir şeyden haberi yokmuş gibi görünüyormuş.</span><span class="dipp" style="font-size:1em;"><a class="footnote-link" href="#footnote-225-1040" id="footnote-225-1040-backlink">1040</a></span></p>

      <p class="Basic-Paragraph-3 para-style-override-11"><span class="char-style-override-7">Fransız Yüksek Komiserliği’nin baştercümanı Ledoulx 9:30’da Yıldız Sarayı’na gitti. Acele Başkâtip’i Nişantaşı’ndaki evinden çağırttı. 10:15’te Başkâtip geldiğinde kendisine nota ve bildiriyi verdi. Ali Fuat, Padişah’ın yanına gitti. Yarım saat sonra şu cevapla geri döndü: 1) Zat-ı Şahane’nin Müttefik devletlerle en iyi ilişkileri sürdürmek istemiş olduğu açıktı. 2) İşin bu kerteye gelmiş olmasına teessüf etmekle birlikte, Zat-ı Şahane söz konusu iletiyi aldığını bildiriyordu. Defrance’ın raporuna göre Padişah, nedense, Ledoulx’nun muhtırasında bulunmayan bir şey daha eklemişti: Kişisel güvenliği hususunda verilen teminata teşekkür ediyordu.</span><span class="dipp" style="font-size:1em;"><a class="footnote-link" href="#footnote-225-1041" id="footnote-225-1041-backlink">1041</a></span></p>

      <p class="Basic-Paragraph-3 para-style-override-11"><span class="char-style-override-7">Sadrazam’a sunulan nota saat 10’dan itibaren İstanbul’un Müttefikler’in askeri işgali altına alındığını bildirdikten sonra, Babıâli’nin “derhal” Mustafa Kemal’i ve “sözüm ona” ulusçu hareketin diğer önderlerini reddetmesini (</span><span class="char-style-override-8">disavow</span><span class="char-style-override-7">) talep ediyordu. Zira bunların çeşitli yerlerde ve özellikle Kilikya’daki olay ve taşkınlıklardan sorumlu olduklarına şüphe yoktu. Benzer olayların tekrarı halinde barış şartları daha sertleştirilecekti. Notanın yanında verilen ve gazetelerde de yayımlanan bildiride, İttihat ve Terakki’nin Türkiye’yi savaşa soktuğu, yenilgi üzerine önderlerinin kaçtığı belirtiliyordu. Bunun üzerine kaçan İttihat ve Terakki önderlerinin düşüncelerini temsil eden bazı kimseler ne Padişah’ın, ne de hükümetin buyruklarına aldırmayarak, zorla, savaşta zaten tükenmiş insanları silah altına alıp, halktan da çıkarları için zorbalıkla para toplayarak yeni bir vuruşma dönemini açmak ister gibi davranmaktaydılar. Buna rağmen Konferans barışçı ve yatıştırıcı bir davranışla İstanbul’u Osmanlı yönetimine –taşrada Hıristiyanların tehlikeden kurtulmaları ve Müttefikler’e karşı bütün saldırıların “derhal” durması şartıyla– bırakmıştı. Fakat ulusçular aldırmadıkları için, yakında belirlenecek koşulların yürütülebilmesi için ele alınan çarelerden biri olarak İstanbul’un geçici işgaline karar verilmişti. Kamuoyuna bununla ilgili olarak şu hususlar açıklanıyordu: 1) İşgal geçiciydi. 2) İtilaf devletleri Saltanat’ın yetkesini tahrip etmek amacını gütmüyorlardı. Tersine, Osmanlı yönetimine bırakılan bütün hususlarda bunu güçlendirmek istiyorlardı. 3) İtilaf, Türkleri İstanbul’dan yoksun bırakmama niyetlerini sürdürüyordu. Ama “Allah göstermesin” (“maazallahi Teala”) genel karışıklıklar ve katliamlar olursa muhtemelen bu karar değiştirilirdi. 4) “Bu tehlikeli zamanda herkes kendi işiyle meşgul olarak genel güvenliğe katkıda bulunmalı, eski imparatorluğun harabeleri üzerinde yeni bir Türkiye kurmanın son umudunu yok etme eğiliminde olan yanlış yoldakilere kanmamalı, kısaca herkesin görevi Saltanat’tan kaynaklanan buyruklara uymak”tı. 5) Sözü edilen entrikalara karışmış olan bazı şahsiyetler İstanbul’da tutuklanmış bulunuyorlardı. Tabii ki, yaptıklarından ve yaptıklarının sonradan çıkacak sonuçlarından ötürü hesap vereceklerdi.</span><span class="dipp" style="font-size:1em;"><a class="footnote-link" href="#footnote-225-1042" id="footnote-225-1042-backlink">1042</a></span></p>

      <p class="Basic-Paragraph-3 para-style-override-11"><span class="char-style-override-7">Ayrıca “Dersaadet Müttefikin Kuvveti Komutanı Loytenant Cenral H. F. M. Wilson” imzalı, Türkçe, Fransızca, İngilizce, Rumca ve Ermenice çıkarılan iki bildirgeyle silah (her türlü ateşli silah ve 8 santimetreden uzun ağızlı bıçaklar) taşımak, toplantı yapmak, İtilaf’a zarar verecek davranışlarda bulunmak yasaklanıyor, bunu yapanların Divan-ı Harp’e verilip ölüme veya Divan-ı Harp öyle karar verirse daha hafif bir cezaya çarptırılacakları bildiriliyordu.</span><span class="dipp" style="font-size:1em;"><a class="footnote-link" href="#footnote-225-1043" id="footnote-225-1043-backlink">1043</a></span></p>

      <p class="Basic-Paragraph-3 para-style-override-11"><span class="char-style-override-7">Bu arada hükümet, İtilaf’ın da arzusuna uygun olarak, tek cümlelik bir resmi beyanname çıkardı ve durumu kısaca açıkladıktan sonra “uhde-i hükümete terettüp eden vezaif ifa kılınmakta” olduğundan herkesin “kemal-i sükûn” ile iş ve güçleriyle meşgul olmasını tavsiye etti.</span><span class="dipp" style="font-size:1em;"><a class="footnote-link" href="#footnote-225-1044" id="footnote-225-1044-backlink">1044</a></span></p>

      <p class="Basic-Paragraph-3 para-style-override-11"><span class="char-style-override-7">Defrance’ın bildirdiğine göre, İngilizler işgal harekâtını büyük bir çalımla yürütmüşlerdi. Drednotlarından biri Galata Köprüsü’nün hemen yanına demir atmış, diğerleri toplarını Sarayburnu ve Harbiye Nezareti’ne çevirmişlerdi. Bu arada işgal edilen nezaretlere komşu yerlerin de –İstanbul Üniversitesi gibi– işgali, tutuklamalarda kullanılan şiddet dikkati çekiyordu. Başka bir örnek de Padişah’ın yeğeni İbrahim Tevfik Efendi’nin birkaç saat tutuklu kalması ve evinde yapılan aramalardı. Defrance bunun tepki uyandırdığını ve bu davranışların hep İngilizlerden kaynaklanmış olmasının bir teselli nedeni olduğunu söylüyordu. Defrance, hükümetin çekilmemesi için çaba gösterdiğini, zira hükümetin İtilaf yüzünden çekildiği suçlamasına hedef olmamanın önemli olduğunu yazıyordu. Nitekim 16 Mart sabahı kendisini ziyarete gelen Sefa Bey, hükümetin istifa etmesi gerektiğini söyleyince, Defrance, tersine, hükümetin kalıp yönetimin devamını sağlaması gerektiğini söyledi. Ardından şu geliyordu: “Öte yandan yakında şimdiki hükümetin çekilmeye davet edilmesi muhtemeldir. Onu daha uzun süre tutmamız gerekmez, zira üyelerinden birkaçı bize büyük güven vermemektedir ve birkaç gün sonra gitmesi, demin işaret ettiğim sakıncaları taşımayacaktır.”</span><span class="dipp" style="font-size:1em;"><a class="footnote-link" href="#footnote-225-1045" id="footnote-225-1045-backlink">1045</a></span></p>

      <p class="Basic-Paragraph-3 para-style-override-11"><span class="char-style-override-7">Şimdi Meclis’teki tutuklamalar meselesine gelelim. 16 Mart işgalinin olacağı biliniyordu. 11 Mart’ta Rauf Bey’in Mustafa Kemal’e çektiği telde “İtalyan menabiinden” güvenilir bir kimseye, Yüksek Komiserlerin bir gün önce öğleden sonra toplanıp “Kuva-yı Milliye rüesasını” tutuklatmayı içeren bir emri görüşüp kabul ettikleri yolunda bir ihbar geldiğini bildirdi. Rauf Bey’e göre bu, Ulusçuları kaçırtmak ve böylece rezil etmek için bir blöf olabilirdi. Ya da Meclis’i feshetmek, ulusçuları tutuklatmak için saltanat ve hükümetin İtilaf’ın muzahereti ile yapacakları bir harekâttı. “Tabii her iki ihtimale karşı da buradan hiçbir yere gidilmeyecek, işin sonuna kadar vazifei namus ifa” kılınacaktı. Salih Paşa bu duruma “bilerek” sebep olduğu için bu “renksiz” yeni kabineyi düşürmek için son derece iyi çalışılacağını ve başarılı olunacağına emin olduğunu söylüyordu Rauf Bey. Mustafa Kemal’in 12 Mart teli hükümete saldırının güçlü bir gerekçeye dayandırılamayacağını, Kâzım Karabekir, Ali Fuat Paşalarla Refet ve Fahrettin Beylerin aynı düşüncede olduklarını, grubun “azmi kat’isine” dair açık bir kanıya ulaşmadan bir görüş ileriye süremeyeceğini bildiriyordu. İngilizlerin tevkif kararına karşı Meclis’in sonuna değin görevine devam etmesi “pek nafi ve parlak”tı. “Ancak zat-ı alinizle beraber vücutları teşebbüsat ve harekâtı atiyemiz için elzem olan arkadaşların neticede bize iltihakları esbabı behemehal müemmen olmak şarttır.” Bu sağlanamazsa, grubun birlik ve azimle davranışını sağlayacakların şimdiden görevlendirilerek kendilerinin “hemen” gelmeleri “elzem”di. Zira Ankara’ya gelecekler arasında ülkeyi temsil niteliği olanlarla “icabında hükümet teşkil ve idare liyakatindekilerin” bulunması önemliydi. İtilaf’ın “muamelei zecriye” uygulayacaklarına şüphe yoktu.</span><span class="dipp" style="font-size:1em;"><a class="footnote-link" href="#footnote-225-1046" id="footnote-225-1046-backlink">1046</a></span> <span class="char-style-override-7">Görülüyor ki, Mustafa Kemal, önderlerin mutlaka kaçabilmesi şartıyla son âna kadar kalmayı uygun görmüş, ama bu olamayacaksa, bu kimselerin hemen gelmesini istemişti. Nitekim Rauf Bey’in Ankara’dan İstanbul’a gelmemesi kararlaştırılmışken, son anda (ocak ayı başında) bir karar değişikliğiyle gelmesi uygun görülmüştü.</span></p>

      <p class="Basic-Paragraph-3 para-style-override-11"><span class="char-style-override-7">13 Mart akşamı Kara Vasıf’ın Osmanbey’deki evinde Rauf Bey, Mazhar Müfit, Yunus Nadi, Bekir Sami, İbrahim Süreyya ve diğerleri toplanarak durumu görüştüler. Yunus Nadi ve Mazhar Müfit’in anılarına göre “son dakikada” kaçma kararı alındı. Oysa Rauf Bey kaçma fırsatı varken kaçmadı. O, anılarında, Meclis-i Mebusan’ın Misak-ı Milli’yi çıkararak amacına ulaştığını söylüyor. Ankara’da yeni Meclis’in ve hükümetinin kurulabilmesi için Mebusan’ın basılması, kendisinin de götürülmesi gerekiyordu.</span><span class="dipp" style="font-size:1em;"><a class="footnote-link" href="#footnote-225-1047" id="footnote-225-1047-backlink">1047</a></span> <span class="char-style-override-7">Nasıl olsa Anadolu’da bir orduya kumanda edecek değildi. “Oradaki arkadaşlar” kuracakları Meclis’le yeni hükümeti kurup yönetimi yürütebilirlerdi. Bu son noktaya kadar ileri sürülen muhakeme kabul edilebilir belki. Ama Heyet-i Temsiliye üyesi olan Rauf Bey’in hükümette yönetimde bana gerek yoktu, demesi tutarsızdır. Çünkü Ankara’da –özellikle ilk dönemlerde– bir “adam kıtlığı” (eskilerin kaht-ı rical dedikleri şey) olduğu pekâlâ ileri sürülebilir. Bu durumda hem Heyet-i Temsiliye üyesi hem de Anadolu ve Rumeli Müdafaa-i Hukuk Cemiyeti’nin İstanbul temsilcisi durumunda olan bir kimsenin böyle düşünmemesi gerekirdi. Kaldı ki, önderi olan Mustafa Kemal ona ihtiyacı olduğunu açıkça belirtmiş, Ankara’ya gelmesini istemiş bulunuyordu.</span><span class="dipp" style="font-size:1em;"><a class="footnote-link" href="#footnote-225-1048" id="footnote-225-1048-backlink">1048</a></span> <span class="char-style-override-7">Bir husus daha: Malta’dan kurtulduktan az zaman sonra İcra Vekilleri Heyeti reisliğine geldiğine göre, yani TBMM onu seçtiğine, kendisi de uygun görüp görevi kabul ettiğine göre, 16 Mart 1920 işgalinden sonra, “vücuduna ihtiyaç” olmadığını ileri sürmesi biraz garip düşmektedir.</span></p>

      <p class="Basic-Paragraph-3 para-style-override-11"><span class="char-style-override-7">Kaldı ki, Mustafa Kemal son âna kadar kalıp baskın sırasında kaçma almaşığını da ona açık tutmuştu. İşin başka bir özelliği, evleri ve askeri binaları “vahşi bir nümayişle” basan İngilizler, Rauf Bey ve Kara Vasıf’ı Meclis’ten götürmeye gelince, çok daha ılımlı bir üslubu yeğlemişler, Meclis’e ancak akşama doğru birkaç polis göndererek bu işe girişmişlerdi. Daha önce Rauf Bey, evvelden alınmış bir randevu gereğince ikinci vakti Vehbi ve Abdülaziz Mecdi ile birlikte Vahdettin tarafından Saray’da kabul edilmişti. Rauf Bey’in anlattığına göre Vahdettin, “Bu adamlar her şeyi yaparlar... Meclis’teki konuşmalarınıza dikkat edin,” diye onları uyarmıştı. Onlar, tersine, milletin Padişah’a bağlı olduğunu, İngilizlerin Anadolu’ya bir şey yapamayacaklarını söyleyerek onu yüreklendirmeye çalışınca, o da, “İsterlerse yarın Ankara’ya da giderler,” diye üstelemişti. Bunun üzerine Rauf Bey söz alarak, arkadaşlarının sözlerini onayladıktan sonra, “... Milletin sizden istediği Meclis kararı olmadan herhangi bir milletlerarası vesikayı imzalamamaktır. Aksi takdirde istikbali çok karanlık görüyoruz,” uyarısında bulunmuştu. Bu söz Padişah’ın sabrını taşırmış olmalı ki, Osmanlı hanedanının temel felsefesini dile getirmek istercesine, “Rauf Bey! Bir millet var, koyun sürüsü. Buna bir çoban lazım... O da ben’im,” diye karşılık vermişti. Başka bir deyişle, millet koyun, kendisi de çoban olduğuna göre, Meclis “gölge eden,” işlevi olmayan, fuzuli bir kuruluştan başka bir şey değildi.</span><span class="dipp" style="font-size:1em;"><a class="footnote-link" href="#footnote-225-1049" id="footnote-225-1049-backlink">1049</a></span></p>

      <p class="Basic-Paragraph-3 para-style-override-11"><span class="char-style-override-7">Rauf Bey Saray’dan Meclis’e döndükten bir süre sonra İngiliz polisleri bir otomobille gelmişler, iki polis meclisin muhafız odasına başvurarak Rauf Bey ve Kara Vasıf’ı istemişlerdi.</span><span class="dipp" style="font-size:1em;"><a class="footnote-link" href="#footnote-225-1050" id="footnote-225-1050-backlink">1050</a></span> <span class="char-style-override-7">Bunun üzerine Rauf Bey sorunu fırka odasında toplanmış bulunan 25-30 mebusa danışmıştı. Yunus Nadi’ye göre konuşmasında, teslim olmadığı takdirde Meclis’in topa tutulması, arkadaşlarının da “fazla takip ve rahatsız” edilmeleri gibi sonuçların doğabileceğini söylemiş. Orbay’ın yazdığına göre, kendisi bu konuşmasında Meclis taarruza uğramış bulunduğuna göre, Muhafız Bölüğü’ne direnmesi için emir verilmesini önermişti. Bunun üzerine bu yola gidilmek istenmiş fakat Mebusan Reisi Celalettin Arif ayrılmadan önce ne olursa olsun silah kullanılmaması için emir vermiş bulunduğundan bu yol da kapanmış. Bu doğruysa, Rauf Bey’in dramatik bir senaryo için kendini hazırlamış olduğu, fakat İngilizlerin “yumuşak” gelişleri ve Celalettin Arif’in talimatı ile bunun boşa çıktığı görülüyor. Oysa Fındıklı’daki Meclis binası kaçmak için ideal bir konumdadır adeta. Önü denizdir, oradan kaçılabilir. Yanda Âyan Meclisi vardır. Oraya geçip oradan da kaçılabilir. Mebuslardan bir bölümü ısrarla bunu istemişlerdir. Hatta Mazhar Müfit’e göre Rauf Bey Âyan’a geçerken (yani kaçarken) “firarı kabul etmemiş ve mertçe” teslim olmuştur. Nihayet Rauf Bey kendini ayarlamış olduğu dram unsurunu bizzat ve belki biraz yapay olarak yaratmak durumda kalmıştır: “... Ali Şükrü Bey’e, gidip kapıdaki İngiliz zabitleriyle görüşerek, kan dökülmesinin önüne geçmek için, ancak beni müzakere salonundan zorla teslim aldıklarına dair bir vesika verdikleri takdirde, teslim olacağımı bildirmesini söyledim.” Görüşmeler sonucunda oluşturulan bu vesikayı İngilizler imzalayınca, Rauf Bey, yanında Kara Vasıf olduğu halde teslim olur.</span></p>

      <p class="Basic-Paragraph-3 para-style-override-11"><span class="char-style-override-7">Rauf Bey’in iyi niyetinden şüphe etmeye kimsenin hakkı yoktur, ama ne yazık ki insanlar davranışlarıyla yargılanıyorlar. Rauf Bey’in davranışı da olumsuz yorumlara açık olmuştur.</span><span class="dipp" style="font-size:1em;"><a class="footnote-link" href="#footnote-225-1051" id="footnote-225-1051-backlink">1051</a></span></p>

      <p class="Basic-Paragraph-3 para-style-override-11"><span class="char-style-override-7">İstanbul’un işgalinde dikkati çeken husus Padişah’a ve onun yetkesine verilen açık destekti. Bu destek verilirken İttihatçılar ve İttihatçı gibi değerlendirilen ulusçular mahkûm ediliyor, hükümetin de “derhal” onları kınaması isteniyordu. Başka bir deyişle, Eylül 1919 sonunda Damat Ferit’in istifasıyla birlikte demokratik-ulusçu hareketle İstanbul arasında kurulan yakınlık ve karşılıklı ilişkinin –ki Mebusan’ın şubat başında hükümete verdiği güvenoyu ile resmiyet kazanmış oluyordu– koparılması, dahası, reddedilmesi isteniyordu. Bu saptama yapılırken göze çarpan cihet, Londra Konferansı’nın kararına dahil olmayan Padişah’ı destekleme isteğinin İstanbul’da yüzeye çıkmasıydı. Şüphesiz ki, ulusçulara karşı tavır alınması, bir bakıma Padişah’ın desteklenmesini de dolaylı olarak içerebilirdi, ama yine de Londra Konferansı’nda seçik olarak dile getirilmemiş olan Padişah’a desteğin İstanbul’da ortaya çıkması bir adım öteye adım atmak oluyordu. Acaba yüksek komiserler kendiliklerinden mi böyle önemli bir şeye karar vermişlerdi? Bunu düşünmek zordur. Muhakkak ki De Robeck’e merkezden bu yönde bir talimat verilmiş olmalıdır. De Robeck diyorum, çünkü bütün bu meselede genellikle İngilizlerin girişim sahibi oldukları, Fransızların ise peşlerinden sürüklendikleri görülmektedir. Ama yine de Padişah’a açık bir destek getirilmesi yönünde bir talimat buluncaya değin, yüksek komiserlerin söz konusu adımı kendiliklerinden atmış oldukları ihtimalini de hesaba katmak gerekir.</span></p>

      <p class="Basic-Paragraph-3 para-style-override-11"><span class="char-style-override-7">Bu arada yeniden vurgulanması gereken bir nokta, yüksek komiserlerin “vahşi nümayişin” hükümetle ve Meclis’le ilgili bölümünü nispeten daha ölçülü (dipçiksiz-süngüsüz) bir biçimde gerçekleştirmiş olduklarıydı. Defrance, işaret edildiği üzere, hükümetin düşmesini arzu ediyor, fakat bunun doğrudan işgalin gerçekleştirdiği bir gelişme olmasını uygun bulmuyordu. İhtimal ki Meclis için de aynı şeyi düşünüyor ve De Robeck de bu tavrı paylaşıyordu.</span></p>

      <p class="Basic-Paragraph-3 para-style-override-11"><span class="char-style-override-7">Bütün bu yazılanlardan şöyle bir sonuç çıkmaktadır: İzmir’in işgali padişahından köylüsüne kadar bütün Türkleri hedef alan bir hareketti. İzmir’in işgali Türkler için en tahammül edilmez ihtimali, İzmir ve Ege’nin bir Balkan devleti tarafından ilhakını, dolayısıyla “ebediyen” Türk-Müslüman yönetiminden ve Türk-Müslüman yurdu olmaktan çıkmasını dile getiriyordu. İstanbul’un “ikinci kez” işgali ise İtilaf’ın açıkça söylediğine göre İstanbul’un Türklerde kalmasını etkilemeyecekti. Padişah’ı da hedef almıyordu, o halde tek hedef vardı: Demokratik-ulusçu hareket. Onun için işgal Padişah’ın istifini pek bozmamış, muhalif basında uyandırdığı üzüntü ise “İttihatçıları” eleştirmek için bir vesile daha bulmanın memnuniyeti ve onların mahvolacakları umudu ile dengelenmişti.</span><span class="dipp" style="font-size:1em;"><a class="footnote-link" href="#footnote-225-1052" id="footnote-225-1052-backlink">1052</a></span></p>

      <div class="footnotes">
        <div class="footnote">
          <p class="Basic-Paragraph-3"><a class="footnote-anchor" href="#footnote-225-1034-backlink" id="footnote-225-1034">1034</a> <span>31 Mart günlü İngiliz tutanağındaki listeye göre tutuklanıp Malta’ya gönderilenler: 1. Cemal Paşa 2. Cevat Paşa 3. Çürüksulu Mahmut Paşa 4. Dr. Esat Paşa 5. Ali Sait Paşa (İstanbul Muhafızı) 6. Hasan Tahsin (Şam Valisi) 7. Rauf Bey 8. Kara Vasıf 9. Faik (Edirne mebusu) 10. Şeref (Edirne mebusu) 11. Galatalı Şevket 12. Enis Avni (Aka Gündüz) 13. Ebüzziyazade Velit 14. Celal Nuri 15. Numan Usta 16. Ahmet Emin 17. Süleyman Nazif 18. Kel Ali. Ahmet Rauf ve Eyüp Sabri’nin adları yazılmış fakat çizilmiştir. Foreign Office 371/5166, s. 221. Defrance Malta’ya gönderme işinin de kendilerine sorulmadığını ve bunun komuta sorununun çözülmemesinden kaynaklandığını bildirdi.</span> <span class="char-style-override-10">Ministère des Affaires Etrangères</span><span>, C. 143, s. 146-9. Yüksek Komiserlerin 15 Mart’ta aldıkları karara göre askeri makamlar işgal için bütün gerekli tedbirleri alacaklardı, bunlar arasında Harbiye ve Bahriye nezaretlerinin işgali, buralardan çıkan bütün yazıların dolaylı denetimi, PTT’nin denetimi, polisin sıkı bir biçimde denetimi, işgal bölgesinde asayiş için gerekli kuralların duyurulması ve uygulatılması bulunacaktı. İngilizlerle Fransızlar arasında kumanda sorunu olduğu için her Yüksek Komiser kendince bunları uygulatacaktı. Dikkat edilirse, sayılan tedbirler işin asgarisiydi. Daha fazlasını yapmak askeri makamların elindeydi. Kararın bir sureti Sadrazam’a mektupla (notayla?) birlikte verildi.</span> <span class="char-style-override-10">Documents on British Foreign Policy</span><span>, C. XIII, s. 38-9.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1035-backlink" id="footnote-225-1035">1035</a> <span>Bilal N. Şimşir,</span> <span class="char-style-override-10">Malta Sürgünleri</span> <span>(İstanbul, Milliyet Y., 1976), s. 196-8 (</span><span class="char-style-override-10">Yakın Tarihimiz</span><span>, C. II, s. 322’den); Yalman,</span> <span class="char-style-override-10">a.g.e.</span><span>, C. II, s. 57; Ergün Aybars,</span> <span class="char-style-override-10">Türkiye Cumhuriyeti Tarihi</span> <span>(İzmir, Ege Ü.E.F.Y., 1964), C. I, s. 194. İngiliz askerleri dışında, onlara yol gösteren Rum veya Ermeni tercümanlar, Hürriyet ve İtilaflılar (Yalman “Hürriyet ve İtilaf Casusları” diyor) vardı. Mustafa Kemal’in aldığı bilgiye göre yol gösterenler Nigehbancılarmış (19/20 Mart).</span> <span class="char-style-override-10">Atatürk</span><span>’</span><span class="char-style-override-10">ün Tamim, Telgraf ve Beyannameleri</span><span>, s. 266. Mustafa Kemal’in 19 Mart’ta çıkardığı genelgeye göre İngilizlerin işgali halk tarafından “istihfaf” ile karşılanmış. “İngilizlerin göstermiş oldukları telaş ve büyük caddelerin ağzında köprünün tarafeyninde yüksek mebaninin üzerine top, mitralyöz müsellâh efrad ikamesi ve sefaini harbiyenin toplarını İstanbul’a çevirmek suretiyle aldıkları tertibat pek gülünç görülmüştür.” Başta İngilizler, İtilaf “bütün medeniyet ve insaniyet esasatı mukaddesesini yıkan” bu davranışlardan ötürü yakında pişman olacaklardı.</span> <span class="char-style-override-10">Atatürk</span><span>’</span><span class="char-style-override-10">ün Tamim, Telgraf ve Beyannameleri</span><span>, s. 264. Yine Mustafa Kemal’in 19/20 Mart’taki bir telinden Mahmut Paşa ile Esat Paşa ve karısının dövülerek, Cevat ve Mahmut Paşaların kelepçeyle sevk edildikleri, kapılar kırılarak zorla evlere girildiğini öğreniyoruz.</span> <span class="char-style-override-10">Atatürk</span><span>’</span><span class="char-style-override-10">ün Tamim, Telgraf ve Beyannameleri</span><span>, s. 266. İnönü, “... Muharebe ile zaptettikleri bir şehre girer gibi, İstanbul’u yeniden işgal ettiler,” diyor. İsmet İnönü,</span> <span class="char-style-override-10">Hatıralar</span> <span>(Ankara, Bilgi Y., 1985), s. 184-5. Bennett’in tutuklamalar konusunda verdiği bilgilerde birçok esaslı yanlışlar var: Harekât 20 Mart’ta sabah 4’te başlamış, amacı bütün (120) mebusları tutuklamakmış. Başlangıçta işi müttefik polisine değil, ordu birliklerine vermişler. Bennett ancak kaçmalara engel olmak için sivil görevliler tarafından evlerin gözetlenmesini kabul ettirebilmiş. Yeterince sivil polis olmadığı için emrindeki bir Ermeni aracıyla 300 kadar Taşnaksutyun mensubu seferber edilmiş. (Sevgilisi de Ermeni’ymiş. Taşnaklar bu sıralarda İstanbul’da “işbirlikçi” Ermenileri öldürmekteymişler: Bu konuda bazı ilginç bilgiler veriliyor.) Sabah 8’de ancak bir düzine mebus yakalanabildiği için, Karargâh polisin yardımını istemiş. Akşama kadar 85 mebus tutuklanmış ve durum kurtarılmış. Kırk küsur mebus, Ankara’ya kaçmış (s. 31-2).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1036-backlink" id="footnote-225-1036">1036</a> <span>Manastırlı Hamdi’nin İstanbul telgrafhanesinde çalıştığı anlaşılıyor. Bir ara Harbiye telgrafhanesinden Ali adındaki memurun da bir tel çektiği anlaşılıyor. Atatürk, “İstanbul’da bulunan nazır, mebus, komutan, teşkilatımız mensupları içinden bir zat çıkıp vaktiyle bize haber vermeyi düşünememiş olduğu anlaşılıyor” diyor. Hamdi’nin Mustafa Kemal’e yakınlığı, kendisinin daha sonra Ankara’ya gelerek onun karargâh telgraf memuru olmasıyla pekişmiştir. M. K. Atatürk,</span> <span class="char-style-override-10">Nutuk</span><span>, C. I, s. 410-3. Mustafa Kemal 16 Mart genelgesinde, “şimdiye kadar her vesile ile isbatı hamiyet eylemiş bulunan büyük ve küçük tekmil telgraf memurlarının muavenetlerine intizar” edildiğini bildiriyordu.</span> <span class="char-style-override-10">Atatürk</span><span>’</span><span class="char-style-override-10">ün Tamim, Telgraf ve Beyannameleri</span><span>, s. 251. Kâzım Karabekir bazı telgraf memurlarının İstanbul ve diğer yerlerle gizli haberleşerek “ihaneti vataniyede” bulunmalarının muhtemel olduğunu düşünüyor, onun için bunların gözetilmesi ve hıyaneti anlaşılanların derhal tutuklanmalarını istiyordu. Mustafa Kemal de buna uygun bir genelge çıkarttı (17 Mart). K. Karabekir,</span> <span class="char-style-override-10">İstiklal Harbimiz</span><span>, s. 534, 536.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1037-backlink" id="footnote-225-1037">1037</a> <span class="char-style-override-10">Ministère des Affaires Etrangères</span><span>, C. 143, s. 131. Ayrıca Fransız askerleri, bir köprünün altında telefon tellerini kesmeye çalışan birini öldürmüşler. Reuter’in 16 Mart haberine göre Milne’in başkomutanlığı altında bütün müttefik kuvvetler işbirliği halinde işgali gerçekleştirdiler. İngiliz gemilerinden 4 bin deniz piyadesi ve bahriyeli karaya çıkarılmış. Şehzadebaşı olayı dolayısıyla “Çolak Kemal”in tutuklandığı ileri sürülüyordu.</span> <span class="char-style-override-10">The Times</span><span>, 18/3/1920.</span> <span class="char-style-override-10">The Times</span> <span>muhabiri Bahriye Nezareti’nin de işgal edildiğini, banliyö tren seferlerinin ve şehir hatları seferlerinin durdurulduğunu, topların kentteki “muhtemel” hedeflere çevrildiğini bildiriyordu.</span> <span class="char-style-override-10">The Times</span><span>, 19/3/1920. Reuter Şehzadebaşı olayında Pencaplı Müslüman askerlerin kullanıldığını, “takdire değer davranış” gösterdiklerini iftiharla bildiriyordu.</span> <span class="char-style-override-10">The Times</span><span>, 20/3/1920. İngiliz Genel Karargâhı’nın 17 sayılı ve 23 Mart günlü tutanağında Şehzadebaşı baskınında 84. Pencap Alayı’nın (?) kullanıldığı, bu ihtimale karşı takviye edildiği anlaşılan nöbetçilerce ateş açıldığı, iki Hintlinin öldüğü, bir İngiliz subayının yaralandığı, “en az” sekiz Türk’ün öldüğü, “Çolak Kemal”in kaçtığı bildiriliyordu. Hint Müslümanlarının dindaşlarına ateş açmayacaklarına inanıldığı için, Türk ulusçuları arasında olay Hint aleyhtarı tepkiler uyandırmış. Foreign Office 371/5046, E 3543.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1038-backlink" id="footnote-225-1038">1038</a> <span>Bir raporda, “Şehzadebaşı’nda müzika bölüğü erlerinin kalmakta olduğu Letafet Apartmanı,” diğerinde, “Direklerarası’nda bulunup 15. (10. olacak) Kafkas Tümeni Karargâhı ittihaz edilen eski belediye binası,” denmektedir. Her iki rapor kapıdaki nöbetçilerin engel olması üzerine İngilizlerin ateş açtıklarını belirtmektedir. İkinci rapor Rum ve Ermeni çocuklarının kötü maksatla, “yağma olacak, öldürme olacak” diye çarşı pazarda koşuştuklarını bildiriyordu. Mithat Sertoğlu, “İstanbul’un İşgali”,</span> <span class="char-style-override-10">Belgelerle Türk Tarihi Dergisi</span><span>, Haziran 1968, sayı 9. Fevzi Paşa da 10. Kafkas Fırkası Karargâhı’nın söz konusu olduğunu doğrulamaktadır. Belirtmek gerekir ki, karşılıklı çatışma durumu, bir kısım askerlerimizin, söylendiği gibi, yatakta öldürülmüş olmalarına engel değildir.</span> <span class="char-style-override-10">TBMM Zabıt Ceridesi</span><span>, 27/4/1336, s. 90.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1039-backlink" id="footnote-225-1039">1039</a> <span class="char-style-override-10">TBMM Zabıt Ceridesi</span><span>, 27/4/1336, s. 90.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1040-backlink" id="footnote-225-1040">1040</a> Foreign Office 371/5045, 2842 (Ryan’ın 16 Mart muhtırası). <span class="char-style-override-10">Alemdar</span>’a göre Salih Paşa 10:30’da kabineyi toplantıya çağırdı. “12 raddelerinde” Saray’a gidip bilgi verdi. 14 civarında kabine tekrar toplanıp geç vakte kadar sorunları görüştü. <span class="char-style-override-10">Alemdar</span>, 17/3/1336, 455-2755. Defrance’ın bildirdiğine göre, tutuklanan birinin salıverilmesi için yanına gelen Sefa Bey, ondan işgali duyunca şaşkına dönmüş ve Sadrazam gibi, onun da ilk sözü İstanbul’un zaten işgal altında olduğunu söylemek olmuş. Demek ki gerçekten hükümetin olacaklardan haberi yokmuş (?). <span class="char-style-override-10">Ministère des Affaires Etrangères</span>, C. 143, s. 131. 15 Mart gecesi Babıâli’de kalan Hâzım, işgale dair “pek erken” aldığı haberlere rağmen “telefonlar tatil edilmiş olduğu için” kimse ile konuşmaya imkân bulamamış. Herhalde telefonların tatili İngilizlerin işiydi. Hâzım’ın haberci göndermeyi “akıl edememiş” olmasına şaşılır. Oysa Fevzi üç gün önce haber aldığını söylüyor. Bunu hükümetteki arkadaşlarına duyurmamış olması pek düşünülemez.</p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1041-backlink" id="footnote-225-1041">1041</a> <span>Foreign Office 371/5045, 2842;</span> <span class="char-style-override-10">Ministère des Affaires Etrangères</span><span>, C. 143, s. 131. Padişah bir kez daha kişisel güvenliğe verdiği önemi belirtmiş oluyordu.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1042-backlink" id="footnote-225-1042">1042</a> <span>Aşağıda görüleceği üzere, bildiri taşraya tellenmek istendi. Türkçe metni: M. K. Atatürk,</span> <span class="char-style-override-10">Nutuk</span><span>, C. I, s. 414-6. De Robeck’e göre (16 Mart) bildirinin başlıca amacı, özellikle taşradaki Türklere, İstanbul’un iyi hal ve tavır karşılığı rehin tutulduğunu anlatmaktı. Katliam tehlikesini asgarileştirmek için Yüksek Komiserler bundan başka çare bulamamışlar. Müslüman olmayan cemaatlere sakin ve ihtiyatlı olmaları tembihinde bulunulmuş. De Robeck, bir engellemeden söz etmeksizin bildirinin taşraya tellendiğini yazıyordu.</span> <span class="char-style-override-10">Documents on British Foreign Policy</span><span>, C. XIII, s. 40. 21 Mart telinde bildiriyi taşraya ulaştırmak için özel tedbirler alındığını, belki taşrada genel olarak bilinmeyeceğini, fakat ulusçu önderlerin eline geçeceğini, onları tereddüde sevk edeceğini ve Hıristiyanların hayatlarına saygı göstermek gereğini anlatacağını söylüyordu. Bildirinin yaptığı etkiyi “mükemmel” diye tamamlıyordu.</span> <span class="char-style-override-10">Documents on British Foreign Policy</span><span>, C. XIII, s. 44.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1043-backlink" id="footnote-225-1043">1043</a> <span>Foreign Office 371/5045, 2842;</span> <span class="char-style-override-10">Ministère des Affaires Etrangères</span><span>, C. 143, s. 133 vd;</span> <span class="char-style-override-10">Peyam-ı Sabah</span><span>, 17/3/1336, 10898. Nota metni için ayrıca:</span> <span class="char-style-override-10">Documents on British Foreign Policy</span><span>, C. XIII, s. 39.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1044-backlink" id="footnote-225-1044">1044</a> <span class="char-style-override-10">Takvim-i Vekayi</span><span>, 17/3/1336, 3803. Hâzım, hükümetin resmi tebliğinin gerekçesini şöyle açıklıyor: İtilaf devletlerinin bildirisinin “Tebliğ-i Resmi” başlığı altında ve imzasız gazetelerde yayımlanması istendiği için, halkın yanılıp tebliği hükümete ait sanmaması için hükümet de “Tebliğ-i Resmi” başlığı altında ve diğer tebliğin kime ait olduğunu belirten bu tebliği çıkarmıştı. Gerçekten de o tebliğde geçen “maazallah-ı Teala” gibi ifadeler, yanıltma amacının güdüldüğünü gösterir gibidir. Tepeyran,</span> <span class="char-style-override-10">a.g.e.</span><span>, s. 26-9.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1045-backlink" id="footnote-225-1045">1045</a> <span class="char-style-override-10">Ministère des Affaires Etrangères</span><span>, C. 143, s. 132-3, 88. İşgalin “çalımı” konusunda Yunus Nadi, İstanbul’un zaten işgal altında bulunduğuna işaret ettikten başka, şöyle diyor: “... İstanbul işgali ortalığa mümkün olduğu kadar fazla dehşet vermek isteyen tertibat ile vuku bulmuştu; haddi zatında bunu vahşiyane bir nümayiş addetmek mümkündür.” Yunus Nadi,</span> <span class="char-style-override-10">Ankara</span><span>’</span><span class="char-style-override-10">nın İlk Günleri</span> <span>(İstanbul, Sel Y., 1955), s. 12. Türkgeldi bu konuda tuhaf bir soru soruyor: “Hiç lüzumu olmayan bu tedhiş siyasetinin esbab-ı hakikiyesi ne idi?” A. F. Türkgeldi,</span> <span class="char-style-override-10">Görüp İşittiklerim</span><span>, s. 259. Prens Tevfik Efendi ve eşinin tutuklanıp 17 Mart’a değin bir İngiliz savaş gemisinde alıkonulmaları üzerine, Sefa Bey bir protesto notası sunarak, müttefiklerin saygılı olduklarını belirttikleri Padişah’ın egemenlik haklarına ağır bir tecavüzün söz konusu olduğunu belirtti.</span> <span class="char-style-override-10">Ministère des Affaires Etrangères</span><span>, C. 143, s. 145. Başka bir nota da mebusların tutuklanmasını protesto ediyordu.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1046-backlink" id="footnote-225-1046">1046</a> <span>Aynı şekilde ve Rauf Bey’in telinden bağımsız olarak, Mustafa Kemal de çok önemli bir gelişme olacağını –ama bu sefer Fransızlardan– öğrenmiş bulunuyordu. 10/11 Mart akşamı Ankara’daki Fransız Mümessili Yüzbaşı Boiseaux’nun tercümanı, oradaki İngiliz Mümessili Whittall’un kenti terk etme emrini almış olduğunu, o ayrıldıktan sonra demiryolunun kesileceğini haber vermişti. Nitekim Whittall 11 Mart günü hareket etmişti. Mustafa Kemal durumu 11 Mart’ta Rauf Bey ile 15. ve 3. Kolordulara bildirdi. M. K. Atatürk,</span> <span class="char-style-override-10">Nutuk</span><span>, C. I, s. 408-9 ve C. III, s. 1228, 1231. M. K. Atatürk,</span> <span class="char-style-override-10">Nutuk</span><span>, C. III’teki 12 Mart telinin önemli bir cümlesi pek anlaşılmadığı için,</span> <span class="char-style-override-10">Nutuk</span><span>, C. I’de bunu düzelterek vermektedir. Erdeha’ya göre (s. 284) 11-12 Mart’ta, Jaeschke’ye göre 13 Mart’ta, Sarıhan’a göre (C. II, s. 381, Gnkur., s. 45’ten) 17 Mart’ta, Defrance’a göre 12 Mart’ta başlayan boşaltma 14 Mart’ta tamamlanacaktı (</span><span class="char-style-override-10">Ministère des Affaires Etrangères</span><span>, C. 202, s. 109). İtalyanlar Konya’yı boşalttılar. Sarıhan’a göre 11 Mart’ta Fransız birlikleri Alaşehir’den ayrılmışlar. “Proodos” Rauf Bey’in Ankara’ya hareket ettiğini Mustafa Kemal’in uyarısından da önce “bildirmiş.”</span> <span class="char-style-override-10">Alemdar</span><span>, 6/3/1336, 445-2745. 15 Mart günü Mustafa Kemal’in Kâzım Karabekir’e çektiği telde İngilizlerin bir gün önce telgrafhaneyi kontrol ettiklerini, ertesi günü saat 10’da “teşebbüsat vaki” olacağını İtalyan kaynaklarının “tekrar” bildirdiklerini yazdı. Bundan sonraki cümlede Sadrazam’ın mümessillere Hariciye Nazırı’nı göndererek, bugünlerde bazı mebusların tutuklanacağına dair söylentiler çıktığını bildirdiği ifade ediliyordu.</span> <span class="char-style-override-10">Atatürk</span><span>’</span><span class="char-style-override-10">ün Tamim, Telgraf ve Beyannameleri</span><span>, s. 250-1 (K. Karabekir,</span> <span class="char-style-override-10">İstiklal Harbimizin Esasları</span><span>, s. 182’den). 10 Mart günlü İngiliz istihbarat raporuna göre Fransa Yüksek Komiserliği Tercümanı Ledoulx Türkiye’yi savunma karşılığında Fransa’ya verilebilecek imtiyazlar konusunda temastaymış. Ledoulx eski Beyoğlu Kaymakamı İhsan Bey’den muzır İttihatçıların listesini kendi listeleriyle karşılaştırmak için istemiş. Fesat İttihatçıları tutuklamak hususunda İngilizlerle anlaştıklarını söylemiş. Foreign Office 371/5166, E 2610/262/44.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1047-backlink" id="footnote-225-1047">1047</a> <span>Bu ve aşağıdaki bilgiler için bkz.: Nadi,</span> <span class="char-style-override-10">a.g.e.</span><span>, s. 14-25; Kansu,</span> <span class="char-style-override-10">a.g.e.</span><span>, C. II, s. 550-4; Rauf Orbay,</span> <span class="char-style-override-10">Rauf Orbay</span><span>’</span><span class="char-style-override-10">ın Hatıraları</span><span>, C. III, s. 274-7; Yalman,</span> <span class="char-style-override-10">a.g.e.</span><span>, C. II, s. 53-4. Bu bilgileri toparlayan ve Rauf Bey’in davranışını eleştiren kaynak: Şimşir,</span> <span class="char-style-override-10">Malta</span><span>..., s. 176-92. Padişah’la yapılan görüşme için ayrıca: A. F. Cebesoy,</span> <span class="char-style-override-10">Milli Mücadele Hatıraları</span><span>, s. 312.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1048-backlink" id="footnote-225-1048">1048</a> <span>Orbay’ın anlattığına göre, 15/16 Mart gecesi Mustafa Kemal son bir telle, Osmanlı Bankası’yla bin lira gönderdiğini bildirmiş, parayı alıp gelmesini istemiş, o da buna itirazını dile getiren bir cevap vermiş. Rauf Orbay,</span> <span class="char-style-override-10">Rauf Orbay</span><span>’</span><span class="char-style-override-10">ın Hatıraları</span><span>, C. III, s. 275.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1049-backlink" id="footnote-225-1049">1049</a> <span>Orbay’ın Yalman’a anlattığına göre amaç Padişah’ı işgalci devletlerin önerilerini reddetmeye teşvik etmek, milli birlik halinde kalmaktı. Rauf Bey, işgalin mütarekeye aykırı olduğunu, ileri süren önerileri reddetmesi gerektiğini söyleyince, Padişah “çoban” olduğunu ifade ettikten sonra, “Canım ne isterse onu yapacağım,” demiş. Yalman,</span> <span class="char-style-override-10">a.g.e.</span><span>, C. II, s. 54. Orbay, Yalman’a işgal olunca sözünü ettiği amacı gerçekleştirmek üzere o sabah telefonla Saray’dan randevu aldığını söylemiş. Oysa Türkgeldi, “(Vahdettin)... meb’uslarla doğrudan doğruya temasta bulunmamış olduğu halde o gün meclis reisleri ile ma’ruf meb’uslardan bazılarının Saray’a gelip huzura kabul olunmaları mukarrer idi,” diyor. Ama Celalettin Arif’in dairesi işgalciler tarafından basılarak kendisi istifaya mecbur olmuş olduğundan (istifa ettiği yanlış) o gün yalnız 2. Reis Vekili Abdülaziz Mecdi ile mebuslardan Vehbi ve Rauf gelmişler. (Kendisi, “uzun müddet” süren mülakatta hazır olduğu halde, neler konuşulduğunu yazmamıştır.) Bu anlatışa göre, kabul, o sabah alınan bir randevu sonucu olamaz. A. F. Türkgeldi,</span> <span class="char-style-override-10">Görüp İşittiklerim</span><span>, s. 259.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1050-backlink" id="footnote-225-1050">1050</a> <span>Yunus Nadi gelenlerin polis olduklarından; Kansu, muhafız odasında iki İngiliz’den ve bir düşman müfrezesinden (ama binanın çevresini kuşatan diğer bir müfreze yokmuş); Orbay (Yalman,</span> <span class="char-style-override-10">a.g.e.</span><span>, C. II, s. 54) müfrezeden ve bunun komutanını yanına çağırdığından söz etmektedir.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1051-backlink" id="footnote-225-1051">1051</a> <span>Bu vesileyle Atatürk, Türkiye’nin sonunun karanlık göründüğü bir sırada “mahut ve müthiş bir akıbetle” karşılaşma vehminin kimilerinin herhangi bir zindanda bir müddet kalmayı yeğlemelerine yol açmış olabileceğine işaret ediyor. Ardından, “... Ben burada böyle ağır bir muhakeme yürütmekten içtinabederim,” diyorsa da bir şüphe gölgesi bırakmış oluyor. M. K. Atatürk,</span> <span class="char-style-override-10">Nutuk</span><span>, C. I, s. 410. Yunus Nadi de teslim olmanın “galiba” kendisinin öyle olmasını uygun gördüğü sonuç olduğunu söylüyor. Nadi,</span> <span class="char-style-override-10">Ankara</span><span>’</span><span class="char-style-override-10">nın</span><span>..., s. 20. Şimşir’in eleştirileri</span> <span class="char-style-override-10">Malta</span><span>...’dadır. Çok ilginç bir olay da Yalman’ın tutuklanmasıdır. 21 Mart gecesi evi basılır, fakat kendisi Heybeliada’da gece yatısına gittiği için yakalanamaz. Bu durumda Bristol’e fikir danışır: O, Ankara’ya kaçmasını, yardımcıları ise teslim olmasını tavsiye ederler. Matbaadaki arkadaşlarına ve kardeşine bir şey olmasın diye o da teslim olmaya karar verir. İtalyan komiser yardımcısı Sforza Malta’ya gideceklerin üç devletin sorumluluğu altında olacakları yolunda (doğru olmayan) bir bilgi verir. Yalman İngiliz Elçiliği’ne ve çeşitli İngiliz askeri makamlarına teslim olmak için başvurursa da kimse onu tutuklamaz. Onun üzerine kaçma kararı alır ve Beykoz’a gider, fakat orada aradığı kimseyi bulamaz. Dönüp bir gece bir kulüpte, bir gece bir evde yatar. Fakat dostları artık teslim olmasını tavsiye etmeye başlarlar (Velit, Süleyman Nazif, Celal Nuri de bu arada tutuklanmıştı). Onun üzerine iskambil çekilir ve Malta çıkar. Yalman gidip teslim olur. Rauf Bey ile Yalman’ın davranışlarına bakınca, sırf bir tahmin olarak denebilir ki, Batı’yı iyi tanıyan İstanbullu bazı aydınlar için Anadolu’nun küçük bir kasabası gibi olan Ankara’ya maceralı bir biçimde gitmek ve orada oturmak, “medeni” İngilizler tarafından Malta’ya götürülmekten belki daha zor görünmüş olabilir. Üstelik bunlar olurken, Ankara’da TBMM’nin kurulacağı ve buranın bir merkeze dönüşeceği belki de Rauf Bey’in kafasında zayıf, Yalman’ın kafasında ise hiç olmayan bir ihtimaldi. Yalman,</span> <span class="char-style-override-10">a.g.e.</span><span>, C. II, s. 57- 58. Rauf Bey, Kara Vasıf ve Çürüksulu Mahmut’un tutuklanmaları 16 Mart’ta hükümet tarafından, bütün ülkelerde parlamento üyelerine tanınan dokunulmazlık ilkesine aykırı diye protesto edildi.</span> <span class="char-style-override-10">Ministère des Affaires Etrangères</span><span>, C. 143, s. 144.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-1052-backlink" id="footnote-225-1052">1052</a> <span>16 Mart işgalinin demokratik-ulusçu hareket aleyhtarı niteliğini</span> <span class="char-style-override-10">Bosfor</span><span>’un yazısı iyi açıklıyordu. Gazeteye göre, Mustafa Kemal’in harekâtı memleket için “mucib-i şeamet” olmuştu. Şimdi Mustafa Kemal itibarını kaybetmekteydi ve “en kör” taraftarları da artık hakikati anlamalıydılar. İtilaf, kuvveti göstermekle birlikte saltanatı anlayışsızlıklarıyla yıkmak isteyenlere karşı pekiştirmek isteğinde olduğunu açıklamıştı: “Ah! Eğer Türkler mütarekeden sonra bile hulus ve samimiyetle akıl ve mantığa rücu etselerdi elyevm vaziyet ne kadar başka türlü olacaktı.”</span> <span class="char-style-override-10">Alemdar</span><span>, 18/3/1336, 556-2756.</span></p>
        </div>
      </div>
    </div>
  </div>
</body>
</html>
