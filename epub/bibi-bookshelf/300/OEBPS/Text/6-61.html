<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-61.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-61.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="alt" id="toc_marker-2-3-6">54. Ali Rıza Hükümetinin İstifası (3 Mart)</p>

      <p class="Basic-Paragraph-3 para-style-override-11"><span class="char-style-override-7">3 Mart günü Ali Rıza hükümeti istifa etti. Rauf Bey’in Ankara’ya tellediği istifanamede iki husustan şikâyet ediliyordu. Biri, Avrupa’da “lehimize bazı temayülat” belirince katliam söylentilerinin çıkması ve bu yalanları düzeltmek için yazılan ajans telleri ve gazete makalelerinin sansüre uğramasıydı. Diğeri, Ege’de Kuva-yı Milliye hatlarının 3 km. geri çekilmesi kabul edilmeyince o gün Yunanlıların taarruza kalkıp Gölcük yaylası ile Bozdağ’ı işgal etmeleriydi.</span><span class="dipp" style="font-size:1em;"><a class="footnote-link" href="#footnote-225-972" id="footnote-225-972-backlink">972</a></span> <span class="char-style-override-7">Oysa Osmanlı milleti o sıra haksız yere işgal edilmiş bulunan İzmir’in boşaltılmasını beklemekteydi. Bu durumda hükümet istifayı zorunlu görmüştü. Mustafa Kemal, Cemal ve Cevat Paşalar olayında onları feda eden ve karşısına aldığı Heyet-i Temsiliye’yi kendisine dayanak yapamayan, Meclis’ten de işe yarar bir destek alamayacak olan hükümet başkanının bu yola gitmesini olağan buluyordu.</span><span class="dipp" style="font-size:1em;"><a class="footnote-link" href="#footnote-225-973" id="footnote-225-973-backlink">973</a></span></p>

      <p class="Basic-Paragraph-3 para-style-override-11"><span class="char-style-override-7">Durumu Mustafa Kemal’e bildiren aynı (3 Mart) tarihli üç tel daha vardı. Kara Vasıf’ın teli Mebusan’da egemen olan endişeyi bildiriyordu. Damat Ferit veya bir benzerinin başkanlığında bir hükümetin işbaşına gelip Meclis’i feshetmesi ihtimali vardı. Buna karşı Ankara’dan Padişah nezdinde “tedabiri müessirede” bulunulması ve Mebusan Meclisi vasıtasıyla Kuva-yı Milliye’nin “temin-i hâkimiyeti kanuniyesinin” sağlanması isteniyordu. Rauf Bey’in iki teli Felah-ı Vatan Reisi Celalettin Arif’in Meclis reis vekilleriyle Saray’a gittiğini, fakat Vahdettin’in Sadrazam ve Danimarka elçisiyle meşgul olduğu için onların başkâtip ve başmabeyinci ile görüşmelerini istediğini bildiriyordu. Onlar da Meclis çoğunluğunun düşüncesine uygun bir sadrazam seçilmezse bunalım çıkacağını, Damat Ferit Paşa ve yâranını ve hatta Tevfik Paşa’yı “sakın” atamaması gerektiğini söylemişler. Bunlar Padişah’a iletildiğinde şu cevap gelmiş: “İcabı hal ve vaziyete” göre birisini atayacağını, “onun salâhiyetine tecavüzle” kabine arkadaşlarının seçimine karışamayacağını, ancak çoğunlukla anlaşmasını tavsiye edeceğini söylemiş.</span><span class="dipp" style="font-size:1em;"><a class="footnote-link" href="#footnote-225-974" id="footnote-225-974-backlink">974</a></span></p>

      <p class="Basic-Paragraph-3 para-style-override-11"><span class="char-style-override-7">Meclis’ten gelen heyetin kabul edilmemesi kendi başına kötü bir işaret olduğu gibi, Vahdettin’in gelen mebuslara gönderdiği haber de pek iç açıcı değildi. Zira Padişah yalnızca bulacağı sadrazama çoğunlukla anlaşmasını tavsiye etmeyi üstleniyor, sadrazamın kim olacağını ise “icabı hale” bırakıyordu. Telaşa kapılan demokratik-ulusçu mebuslar, seçilmelerini sağladığı halde sonradan isteklerine sırt çevirdikleri Anadolu ve Rumeli Müdafaa-i Hukuk Cemiyeti ve onun başkanından şimdi medet umuyorlardı. Telaşları yerindeydi. Vahdettin istifa haberini alır almaz Tevfik Paşa’yı çağırmıştı. Türkgeldi’nin deyişiyle onunla “iki gün görüştü.” Nedense Türkgeldi Damat Ferit’le yapılan görüşmeyi anmıyor – anlaşılan bu ondan habersiz gerçekleştirildi. Fakat Rauf Bey’in 6 Mart teli istihbarat raporlarına (herhalde) dayanarak, 4 Mart gecesi Tevfik Paşa’yla görüştükten sonra Padişah’ın Damat Ferit’i kabul ettiğini ve 23:14’e kadar görüştüğünü bildiriyordu. Aynı raporlara göre 5 Mart günü Damat Ferit’in Baltalimanı’ndaki yalısında Ali Kemal ve eski Dahiliye Nazırı Mehmet Ali ile uzun görüşmeler yapıldı, daha sonra bu görüşmeler Ali Kemal’in evinde Rahip Frew’un katılmasıyla devam etti. Padişah Celalettin Arif, Tevfik Paşa ve Damat Ferit dışında kimseyle görüşmemiş bulunuyordu. Rauf Bey’in kişisel değerlendirmesine göre bu durum, Padişah’ın İngilizlerle haberleştiği ve onlardan cevap beklediği şeklinde yorumlanabilirdi.</span><span class="dipp" style="font-size:1em;"><a class="footnote-link" href="#footnote-225-975" id="footnote-225-975-backlink">975</a></span> <span class="char-style-override-7">Bu yorumun pek yabana atılamayacağını iki önceki fıkranın sonunda söz konusu edilen ve tam bu günlere rastlayan 3 Mart günlü İngiliz raporundan anlıyoruz. Vahdettin İngilizlerden destek alabilirse güçlü bir hükümet kurmayı, böyle bir cevap gelinceye dek de “renksiz,” geçici bir hükümeti işbaşına getirmeyi öneriyordu.</span></p>

      <p class="Basic-Paragraph-3 para-style-override-11"><span class="char-style-override-7">Rauf Bey’in bilmediği, Türkgeldi’nin herhalde yine bilmediği için yazmadığı bir şey vardı. Ali Rıza istifa edince Padişah eski Dahiliye Nazırı Reşit Bey’i çağırıp ona da akıl danışmıştı. Vahdettin’e göre Ali Rıza hükümeti “kâmilen” istifa ettiği, hatta bazı nazırlar “kat’iyyen müstenkif” olduklarından o hükümetin devamı hususunda ısrar etmeye imkân yokmuş. Onun üzerine Reşit Bey, ne Kuva-yı Milliye’yi, ne de İtilaf’ı kızdıracak bir hükümet salık vermiş. Reşit Bey bu görüşü yandaki odada bulunan Tevfik Paşa’nın huzurunda tekrarlayınca, Tevfik Paşa buna katıldığını söylemiş. Vahdettin, bu durumda Reşit Bey’e hitaben, şimdi bu görüşe uygun sadrazamı bulmak kaldı deyince, Reşit Bey işin kendisine havale edileceğini düşünerek Tevfik Paşa’nın bunu yapabileceğini söylemiş, fakat Tevfik Paşa kabul etmemiş, Reşit Bey de Saray’dan ayrılmış.</span><span class="dipp" style="font-size:1em;"><a class="footnote-link" href="#footnote-225-976" id="footnote-225-976-backlink">976</a></span></p>

      <p class="Basic-Paragraph-3 para-style-override-11"><span class="char-style-override-7">Akla gelen bir soru da Ali Rıza’nın istifasına yol açan asıl nedenlerin neler olabileceği ve bu istifanın Padişah’ın telkini ile olup olmadığıdır. İkinci şık söz konusu olabilir, ama bu konuda bir ipucu yoktur. Bu durumda Ali Rıza’nın açıkladığı gerekçeyi kabullenmekten başka çare yoktur. Buna göre hükümeti bunaltan şey, Avrupa’da lehimizde eğilimler ortaya çıkınca bu eğilimlerin katliam haberleriyle silinmek istenmesi ve Yunanlıların Bozdağ’ı işgal etmeleriydi. Bu iki gerekçedeki ortak nokta, İstanbul’un vaadi ile somutlaşan ve İzmir’in de bize bırakılacağı umuduyla gelişen iyimserlik ortamının uydurma katliam kampanyaları ve özellikle yeni bir Yunan istifa dalgasıyla acı bir biçimde yalanlanmasıydı. Nitekim 6 Mart’ta, yani hükümetin istifa ettiği sırada yayımlanan resmi bir yalanlama, Anadolu’da Ermenilerin yeniden katliama uğradıkları söylentisine Ermeni gazetelerinin ve</span> <span class="char-style-override-8">Journal d</span><span class="char-style-override-7">’</span><span class="char-style-override-8">Orient</span><span class="char-style-override-7">’in yer verdiklerini kaydettikten sonra, Maraş dışında Ermenilere karşı hiçbir saldırı olmadığını, tam Osmanlı Devleti’nin kaderi belirleneceği sırada çıkarılan bu söylentinin Avrupa kamuoyunu ve Barış Konferansı’nı olumsuz yönde etkilemek “maksad-ı bedhahanesiyle” yazıldığını belirtiyordu. Maraş’ta çıkan olaylar ise Ermenilerin Müslümanların hayat ve namuslarına saldırmasından kaynaklanmıştı. Bu yalanlamayla birlikte Dahiliye Nezareti vilayetlere ve müstakil livalara tel çekerek katliam konusunda ve Müslüman olmayanlardan –“velev bir şahıs olsun”– öldürülen varsa bu konuda bilgi verilmesini istedi. Gelen teller</span> <span class="char-style-override-8">Takvim-i Vekayi</span><span class="char-style-override-7">’de yayımlanmaya başladı. Bu yoğun kampanyanın Avrupa basınında ve kamuoyunda önemli bir yankı uyandırdığını sanmıyorum.</span><span class="dipp" style="font-size:1em;"><a class="footnote-link" href="#footnote-225-977" id="footnote-225-977-backlink">977</a></span> <span class="char-style-override-7">İşin daha fecisi, hükümetin yalanlaması ancak pek az kimsenin okuduğu</span> <span class="char-style-override-8">Takvim-i Vekayi</span><span class="char-style-override-7">’de çıkabiliyor, İtilaf sansürü başka gazetelerde çıkmasını önlüyor, nasılsa</span> <span class="char-style-override-8">Le Journal d</span><span class="char-style-override-7">’</span><span class="char-style-override-8">Orient</span> <span class="char-style-override-7">bastığı için tatil ediliyordu. Bu sırada iki sansür vardı: Biri Osmanlı, diğeri İtilaf devletlerinin sansürü. Osmanlı sansürünün müsaade ettiği birçok yazıyı çoğunlukla Ermeni çalıştıran İtilaf sansürü yasaklıyor, Osmanlı sansürünün yasakladığı yazılara da İtilaf sansürü izin veriyordu. Bir de, belirli bazı sözcük ve ibareler İtilaf sansürü tarafından çıkarılarak gazetece verilmek istenen anlamın tam tersi oluşturulmuş oluyordu. Mesela, son olarak</span> <span class="char-style-override-8">Tasvir-i Efkâr</span><span class="char-style-override-7">’ın 6 Mart günlü sayısında hükümetin yalanlaması dolayısıyla “Katliamlar Hakkındaki Şayiatın Tekzibi” başlığında “Katliamlar” dışındaki sözcükler ve metinden bazı cümleler çıkartılarak katliam olduğunun hükümet tarafından kabul edildiği izlenimi verilmişti. Meclis-i Vükela, bu durumu “asla” kabul edemeyeceği için, hükümet tarafından konmuş olan sansür usulünün artık kaldırılması gerektiğini İtilaf temsilcilerine bildirmeyi kararlaştırıyordu.</span><span class="dipp" style="font-size:1em;"><a class="footnote-link" href="#footnote-225-978" id="footnote-225-978-backlink">978</a></span> <span class="char-style-override-7">Böylece hükümet, İtilaf sansürüne karşı çıkabilmek için kendi sansüründen vazgeçmek gerektiğini anlamış bulunuyordu.</span></p>

      <p class="Basic-Paragraph-3 para-style-override-11"><span class="char-style-override-7">Katliam ile ilgili ve muhtemelen Ali Rıza hükümetinin telaşını artıran bir gelişme de Londra’daki barış görüşmelerinde Maraş olayının Yüksek Şura tarafından “Kilikya’da Ermeni katliamı” şeklinde ele alınmasıydı. 28 Şubat’ta, bu konuda yapılan özel toplantılardan sonra yayımlanan bildiride, görüşmelerin yapıldığı ve durumun derhal icabına bakacak tedbirlerin kararlaştırıldığı duyuruluyordu.</span><span class="dipp" style="font-size:1em;"><a class="footnote-link" href="#footnote-225-979" id="footnote-225-979-backlink">979</a></span> <span class="char-style-override-7">Hükümetin bundan da etkilenmiş olabileceği düşünülebilir. Mebusan Meclisi de 4 Şubat günlü bir karar gereğince Paris Barış Konferansı’na gönderilen dört sayfayı geçen heyecanlı bir mektupla Londra toplantılarına rastlatılan katliam kampanyasının iftira olduğunu, Türklerin yönettikleri başka halklara karşı tarihte benzersiz bir hoşgörü gösterdiklerini, Ermenilere bir saldırı olduysa, bunu onların başlatmış bulunduğunu, Anadolu’daki olayların tarafsız bir kurul tarafından en kısa zamanda soruşturulması gerektiğini belirtiyordu. Bu talebi dikkate almamak hem adalete karşı bir suç, hem de dünya barışını tehdit edecek büyük bir siyaset hatası olurdu.</span><span class="dipp" style="font-size:1em;"><a class="footnote-link" href="#footnote-225-980" id="footnote-225-980-backlink">980</a></span> <span class="char-style-override-7">İlginçtir ki, De Robeck’in hükümetin istifasını bildiren telinde bunun hem ulusçuları, hem Müttefikler’i tatmin etmenin imkânsızlığından ileri geldiğini, tek bir yakın sebep bulmanın zor olduğunu, fakat Kilikya’dan gelen haberlerin ve yüksek komiserlerin Akbaş’tan kaçırılan silah kadar silahın teslimi hususundaki ısrarının hükümeti zor durumda bıraktığını söylüyordu. Sadaret Tevfik Paşa’ya önerilmiş, fakat o reddetmişti. İzzet Paşa’nın sadrazamlığından söz ediliyordu ki, bu olursa tam ulusçu renkte bir hükümet anlamına gelirdi. Fakat en büyük ihtimal, Salih Paşa gibi Fransa’nın zararsız bulacağı, göze batmayan birinin başa geçmesiydi.</span><span class="dipp" style="font-size:1em;"><a class="footnote-link" href="#footnote-225-981" id="footnote-225-981-backlink">981</a></span></p>

      <p class="Basic-Paragraph-3 para-style-override-11"><span class="char-style-override-7">Ali Rıza’nın istifası üzerine muhalefet gazeteleri Saray cephesinden veya muhalefetten birinin gelmesi için çaba gösterdiler. 4 Mart günü çıkan</span> <span class="char-style-override-8">Alemdar</span> <span class="char-style-override-7">gazetesi, sadaretin Prens Sabahattin’e önerileceğinin “kaviyen memul” olduğunu, böyle bir devlet adamının hükümet başkanı olmasının “fal-ı hayır” sayılacağını bildiriyordu.</span> <span class="char-style-override-8">Peyam-ı Sabah</span><span class="char-style-override-7">’a göre Babıâli çevreleri Tevfik Paşa’nın görev alacağını tahmin ediyorlardı. Bir gün önce toplanan Felah-ı Vatan grubu İzzet veya Tevfik (!) Paşa’yı kabule hazırmış.</span><span class="dipp" style="font-size:1em;"><a class="footnote-link" href="#footnote-225-982" id="footnote-225-982-backlink">982</a></span> <span class="char-style-override-7">O gün sabahleyin Reşit Bey’in okul arkadaşlarından biri gelerek, Damat Ferit’in acil olarak kendisiyle görüşmek istediğini, onun için öğle yemeğine çağırdığını, hemen birlikte gitmelerini ısrarla istedi. Damat Ferit Reşit Bey’e “birlikte” kabine kurmalarını önerdi. Reşit Bey buna yanaşmadı. Onun üzerine Damat Ferit Padişah’la olan görüşmesini sordu. Reşit Bey bunu anlattıktan sonra, Paşa’nın kabine kurması hakkındaki düşüncesini söylemeden önce “devletçe hayata taallûk eden mesailde” Müttefikler’den yardım vaadi alıp almadığını sordu. Paşa’nın olumsuz cevabı üzerine bundan vazgeçmesini, çünkü bu durumda Anadolu’da çıkacak zorluklarla baş edemeyeceğini söyledi. Ertesi sabah (5 Mart) Paşa telefon ederek sadaret “talebinden” vazgeçtiğini bildirdi. Reşit Bey’in tahminine göre Paşa sadarete ısrarla talip olmuş, fakat olumlu bir sonuç çıkmayınca Reşit Bey’in engel olduğundan şüphelenerek (veya Padişah’tan öğrenerek) onu yanına almak suretiyle muhalefetini gidermeyi tasarlamıştı.</span><span class="dipp" style="font-size:1em;"><a class="footnote-link" href="#footnote-225-983" id="footnote-225-983-backlink">983</a></span></p>

      <p class="Basic-Paragraph-3 para-style-override-11"><span class="char-style-override-7">5 Mart günü Refi Cevat (</span><span class="char-style-override-8">Alemdar</span><span class="char-style-override-7">) “Ferit Paşa Korkusu” başlıklı yazısıyla “katil, hırsız ve yağmagerlerin” Damat Ferit’ten haklı olarak çekindiklerini anlatıyordu. Gazeteye göre Mebusan’da özellikle Salih Paşa üzerinde duruluyordu. Bir de yeni bir isim ortaya atılıyordu: Damat Şerif Paşa. Gazete bir de güvence veriyordu “felaketlerden kan ağlayan” vatandaşlara: İttihat ve Terakki ve Kuva-yı Milliye ile “uzaktan bile en ufak bir nispeti” olan hiç kimse hükümete giremeyecekti. Son dakika haberi olarak sadaretin Damat Ferit’e önerildiği bildiriliyor, ayrıca iki gün önce bir mebus heyetinin Saray’da kabul edildiği haberi yalanlanıyordu. Bir gün önce Tevfik Paşa’nın yine Saray’a gittiği bildiriliyordu. Harbiye Nazırı Fevzi Paşa ise hükümetin Tevfik Paşa tarafından kurulmasını “daire-i ihtimal” içinde gördüğünü söylüyordu.</span> <span class="char-style-override-8">Peyam-ı Sabah</span> <span class="char-style-override-7">Tevfik Paşa ve Damat Ferit’in (ilki sağlık nedeniyle, ikincisi günün koşulları dolayısıyla) yapılan önerileri kabul etmediklerini haber veriyordu.</span><span class="dipp" style="font-size:1em;"><a class="footnote-link" href="#footnote-225-984" id="footnote-225-984-backlink">984</a></span></p>

      <p class="Basic-Paragraph-3 para-style-override-11"><span class="char-style-override-7">6 Mart günlü</span> <span class="char-style-override-8">Alemdar</span> <span class="char-style-override-7">durumun tarafsız bir kabineye tahammülü olmadığını, Damat Ferit’in kendi görüşündeki kişilerle hükümeti kuracağına yüksek siyaset çevrelerinde muhakkak gözüyle bakıldığını, bir zamanlar Kâmil Paşa için olmaz dendiğini, oysa pekâlâ olduğunu yazıyordu.</span> <span class="char-style-override-8">Peyam-ı Sabah</span><span class="char-style-override-7">,</span> <span class="char-style-override-8">Akşam</span><span class="char-style-override-7">’ın Damat Ferit’e teklifte bulunulduğu haberini reklam diye nitelemesini reddedip, kendisine öneri yapıldığı, hatta evvelsi gece ikinci kez ısrarla önerildiği, onun da bunu düşünmek istediği hususunda ısrar ediyordu. Gazeteye göre Mebusan’dan doğmuş ve ulusal teşkilattan kuvvet alan bir kabinenin kurulması ihtimali yoktu. Nedenlerini izaha gerek yoktu. Damat Ferit kabul etmezse, Tevfik Paşa, o da olmazsa tarafsız biri hükümeti kurardı. Kabineyi Salih Paşa kurarsa arkadaşlarını dışardan seçecekti. Bir de İzzet Paşa ile görüşmeye yer veriyordu. Kendisine öneri yapıldığını, fakat durum “pek vahim ve cidden pek nazik” olduğu için, teklif gelirse “istemeyerek” görevi üstleneceğini söylüyordu.</span><span class="dipp" style="font-size:1em;"><a class="footnote-link" href="#footnote-225-985" id="footnote-225-985-backlink">985</a></span></p>

      <p class="Basic-Paragraph-3 para-style-override-11"><span class="char-style-override-7">7 Mart günlü</span> <span class="char-style-override-8">Peyam-ı Sabah</span> <span class="char-style-override-7">sadaretin Salih Paşa’ya önerildiğini, onun da kabul ettiğini bildirirken Padişah’ın meşrutiyet ilkelerine “şahane” uyduğunu, gerekenlerle “uzun uzadıya” danıştıktan sonra bu karara vardığını söyleyerek kinayeli bir eda takınıyordu. Salih Paşa’nın hükümeti “idare-i maslahat düsturunu” uygularsa “bir müddetçik” yani barışa kadar yerinde kalabilirdi. Gazeteye göre Damat Ferit için “henüz” zaman müsait değildi ama ülkenin saadet ve selametinin, sonunda “o kabda, o siyasette” adamlarla sağlanabileceği anlaşılacaktı. Yine öğreniyoruz ki, iki gece önce Padişah Damat Ferit’le uzun uzun görüşmüş. Bir gün önce Tevfik Paşa gelmiş ve saat 13-17 arasında Saray’da kalmış. Salih Paşa saat 16’da gelmiş.</span><span class="dipp" style="font-size:1em;"><a class="footnote-link" href="#footnote-225-986" id="footnote-225-986-backlink">986</a></span></p>

      <p class="Basic-Paragraph-3 para-style-override-11"><span class="char-style-override-7">Türkgeldi’nin yazdığına göre, 5 Mart akşamı, Vahdettin Tevfik Paşa’nın görevi kabul etmediğini söyleyip görüşünü sormuş. O da ya Ali Rıza’ya veya Tevfik Paşa’ya ısrar edilmesini ya da Salih Paşa’ya önerilmesini söylemiş.</span><span class="dipp" style="font-size:1em;"><a class="footnote-link" href="#footnote-225-987" id="footnote-225-987-backlink">987</a></span> <span class="char-style-override-7">Onun üzerine ertesi sabah Padişah bir kez daha Tevfik Paşa ile görüştükten sonra Salih Paşa çağrılmış ve durumu anlayınca ağlamaya başlayarak kesinlikle kabul edemeyeceğini söylemiş. Türkgeldi kendisine durumun ağırlığını ve Damat Ferit’in gelebileceğini söyleyerek onu büyük zorlukla ikna etmiş ve “adeta zorla” Padişah’ın huzuruna sokmuş.</span></p>

      <p class="Basic-Paragraph-3 para-style-override-11"><span class="char-style-override-7">Türkgeldi, 5 Mart akşamı Saray’a bir gün önce başkanlığa seçilmiş olan Celalettin Arif ile seçimleri yenilenen Mebusan Birinci ve İkinci Reis Vekilleri Hüseyin Kâzım, Abdülaziz Mecdi, İdare Memurları Asaf, İsmail Hakkı, Mehmet Emin’in geldiklerini ve Damat Ferit’in sadarete getirilmemesi için aldıkları telgrafları getirdiklerini anlatıyor.</span> <span class="char-style-override-8">Peyam-ı Sabah</span><span class="char-style-override-7">’a göre 16:30’da Celalettin Arif otomobille Veliaht’ı ziyarete gidip 17:30’da dönmüş. Bu arada Salih Paşa’ya sadaret görevi verilmiş. Saat 16’da başlayan Felah-ı Vatan toplantısı 18’de bitmiş. Celalettin Arif grubun kararını ve gelen telleri bildirmek üzere Saray’a gitmiş. Gazetenin yazdığı doğruysa, Veliaht’tan da yardım istenmiş ve belki de bu yüzden Saray’a gitmekte gecikilmiştir.</span><span class="dipp" style="font-size:1em;"><a class="footnote-link" href="#footnote-225-988" id="footnote-225-988-backlink">988</a></span> <span class="char-style-override-7">Celalettin Arif, Padişah’a Rauf Bey’le birlikte hazırlamış olduğu bir yazıyı da sundu, iki fıkradan oluşan yazının ilk fıkrasında Mebusan’ın ve Kuva-yı Milliye’nin saltanat ve hilafete “ve bilhassa nefsi nefisi hümayunlarına” kayıtsız şartsız ve sonsuz bağlılıkları ve bu hususta her türlü güvenceyi vermeye hazır oldukları bildiriliyordu. Hükümet buhranının Anadolu’da pek büyük “galeyan ve heyecanı efkâra” yol açtığı, buhrana süratle son vermek gerektiği belirtiliyordu. İkinci fıkrada çok dikkate değer şeyler söyleniyordu. Milli emelleri tatmin etmeyecek bir hükümet çok esef verici olaylara yol açabilirdi. Böylesi bir hükümet doğrudan gelebilmesi muhtemel olan bela seline (yani Bolşevikliğe) karşı direncin kırılmasına yol açabilir, “maazallah” ulusal birlik parçalanabilirdi. “Bir mecburiyeti elime tahtı tesirinde” (mesela Mebusan’a bir saldırı?) Anadolu’nun, Mebusan’ı serbest sayamayarak yeniden seçim yapıp Milli Meclis’i toplayarak “müdafaa-i hukuku devlet ve millet vazifesini ifaya” kalkışması akla gelmekteydi. Bununla Mebusan Meclisi Saray’a yönelik sözlü uyarılar dışında, böyle açık seçik bir yazılı uyarı da yapmış oluyordu.</span><span class="dipp" style="font-size:1em;"><a class="footnote-link" href="#footnote-225-989" id="footnote-225-989-backlink">989</a></span></p>

      <p class="Basic-Paragraph-3 para-style-override-11"><span class="char-style-override-7">Böylece Salih Paşa mühr-ü hümayunu almış oldu. Fakat bu sonuç, hiç şüphe yok ki Mustafa Kemal’in yönettiği yoğun bir kampanya sayesinde elde edildi. 4 Mart günü Mustafa Kemal Meclis başkan vekiline ve Padişah’a birer tel çekti. İkinci telde halkın hükümet buhranı dolayısıyla heyecan içinde bulunduğunu, Meclis’te çoğunluk eğilimlerinin Padişah tarafından korunacağına emin bulunduğunu, fakat iç ve dış “bin türlü ihtirasatın” galeyanıyla tehdit altında olan memleketin, ulusal vicdanı tatmin edemeyecek bir kabine reisine “hiçbir dakika” tahammül edemeyeceğini, maazallah böyle bir şey olursa, Osmanlı tarihinde görülmemiş üzücü olaylara yol açacağını bildirdi. Yine o gün komutan, vali, mutasarrıf ve Müdafaa-i Hukuk Heyet-i Merkeziyelerine Mustafa Kemal bir genelge gönderdi. Bunda, istifanın, Damat Ferit’i veya bir benzerini iktidara getirmek, İstanbul’da ecnebi emellerine hizmet edecek bir Şûra-yı Hilafet kurmak için dış düşmanlar tarafından yönetilen ve muhalif fırkaların aracılığı ile oluşan bir komitenin faaliyeti sonucu olduğu bildiriliyordu. Bu komitenin faaliyetine temel olmak üzere İtilaf devletleri hükümeti istifa ettirecek baskılar yapmışlardı. Mebusan gereken girişimlerde bulunmakla birlikte, milletin ulusal emelleri tatmin etmeyen bir hükümete tahammül edemeyeceğini “gayet şedit bir lisanla” Mabeyn’e, Mebusan reisliğine, basına bildirmek gerekiyordu. Telgraf alındığında “dakika fevtedilmeyerek” telgraflar hazırlanıp “bu gece behemehal” çekilmeli ve “yarın sabaha kadar” kendisine bilgi verilmeliydi.</span><span class="dipp" style="font-size:1em;"><a class="footnote-link" href="#footnote-225-990" id="footnote-225-990-backlink">990</a></span> <span class="char-style-override-7">Böylece Atatürk’ün deyimiyle 4 Mart gecesi bir “telgraf fırtınası” oluşturuldu. (Hürriyetin İlanı’nda, 31 Mart Olayı’nda, Ali Galip komplosu üzerine demokratik-ulusçu hareketin Saray’ı baskı altına almak ve etkilemek için kullandığı bu taktiğe “telgraf yağmuru” adını vermiştim.) İşte asıl bu “fırtına” Tevfik Paşa ya da Damat Ferit’in sadaretini önleyip Salih Paşa’ya yolu açtı.</span></p>

      <p class="Basic-Paragraph-3 para-style-override-11"><span class="char-style-override-7">Mustafa Kemal’in 4 Mart günü çektiği, demokratik-ulusçu basının uyması tavsiye olunan esasları bildiren teli çok dikkate değer bir metindir, zira onun dış siyaset ilkelerini, hatta siyaset felsefesini ortaya koymaktadır: 1) Avrupa kamuoyunu etkileyebilmek bakımından hakaretten, mütehakkim ve tafrafuruş dilden kaçınmak. 2) Müdafaa-i hukukla ilgili yazılarda haklarımıza, kararlılık, birlik ve fedakârlığımıza dayanmak, İtilaf devletleri arasındaki anlaşmazlıkları yalnız Avrupa gazetelerinden nakil suretiyle söz konusu etmek. 3) Suriye, Arabistan, Irak, Elviye-i Selase, Kafkasya, Azerbaycan, Gürcistan konusunda bunları gücendirmeyecek ve onların bağımsızlıklarından yana olduğumuzu gösterecek, muahazelerde İtilaf hükümetlerini hedef alan ve kamuoylarıyla milletin hak ve adaletten yana olduklarına güveni belirtecek yazılar yazılması. 4) İslam âlemi ile ilgili yayınlarda Turancılık ve Pan İslamizm propagandası yapmamak. Asya’daki hareketleri bağımsızlık hareketleri olarak duyurmak. 5) Avrupa’da daima emperyalizme hücum etmek. 6) Wilson İlkeleri’nin her ulus için müdafaa-i hukuk esası olduğunu belirtmek. 7) Din konularında dikkatli olmak ve İslam halifeliğinin dokunulmazlığını savunmak. Dikkat edilirse bu ilkeler hem uzun vadeli, akıllı, hem de demokrasiye, demokratik topluma olan inancı dile getiren ilkelerdir.</span><span class="dipp" style="font-size:1em;"><a class="footnote-link" href="#footnote-225-991" id="footnote-225-991-backlink">991</a></span></p>

      <p class="Basic-Paragraph-3 para-style-override-11"><span class="char-style-override-7">Öyle görünüyor ki telgraf fırtınası başlayınca, Vahdettin daha 4 Mart günü Ali Rıza çizgisinde bir hükümetin zorunlu olduğunu düşünmeye başlamış olabilir. Zira Celalettin Arif’in o gün Saray’a yaptığı ikinci ziyaret sırasında Padişah şöyle konuşmuş: “Millet ile bizim aramızda daimi bir surette bir vifak-ı tam mevcuttur... Kendilerinin de yalnız Padişah değil, efrad-ı Osmaniye’den bir fert olduklarını kemal-i samimiyetle beyan ve ferman buyurdular ve Devlet-i Aliye-i Osmaniye’nin teessüsünden beri Padişahan-ı eazım hazeratının kendilerini doğrudan doğruya milletin aile reisi olarak telakki eyledikleri ve kendilerinin de aynı surette milletin aile reisi olduklarını ve bütün hanedan-ı zişanının da aynı fikirde bulunduklarını beyan buyurdular.”</span><span class="dipp" style="font-size:1em;"><a class="footnote-link" href="#footnote-225-992" id="footnote-225-992-backlink">992</a></span> <span class="char-style-override-7">Tabii burada, daha önce kendisini çoban, halkı da sürü olarak gören Vahdettin’in bu sefer kendini milletin bir ferdi olarak göstermesi bakımından biraz daha demokratik bir tavır içinde olduğu söylenebilir. Ama ardından kendini aile reisi olarak sunması ataerkil patrimonyal yaklaşımının sürdüğüne işarettir. Ama ne olursa olsun, Vahdettin iki gün önce huzuruna kabul ettiği Mebusan temsilcisini o gün yanına alıyor ve demokratik gibi görünen sözler söylüyordu. Fakat Sadrazam bulmanın acele olamayacağını, pazara (7 Mart) kadar düşünmesi gerektiğini ekliyordu.</span><span class="dipp" style="font-size:1em;"><a class="footnote-link" href="#footnote-225-993" id="footnote-225-993-backlink">993</a></span></p>

      <p class="Basic-Paragraph-3 para-style-override-11"><span class="char-style-override-7">Mustafa Kemal İstanbul’da Damat Ferit’i başa geçirmek için yapılan hazırlıkların bir süredir farkındaydı. 26 Şubat’ta Kâzım Karabekir’e çektiği telde, İngilizlerin Kuva-yı Milliye ile aralarında tampon oluşturmak üzere Hürriyet ve İtilaf ve Nigehbancılara bir Cemiyet-i Ahmediye kurdurduklarını, Teali-i İslam Cemiyeti’nin de bunu desteklediğini belirtiyordu. Sözü geçen kuruluşlar, Kuva-yı Milliye’ye cihat ilan ederek Biga’dan başka Gönen ve Bursa’yı elde etmeyi ve Adapazarı ile birleşmeyi amaçlıyorlardı. Bunu başarınca bir kongre toplayıp İngilizlere bir başvuruyla kabineyi düşürecekler, yerine bir Damat Ferit veya Kiraz Hamdi hükümeti getireceklerdi.</span><span class="dipp" style="font-size:1em;"><a class="footnote-link" href="#footnote-225-994" id="footnote-225-994-backlink">994</a></span></p>

      <p class="Basic-Paragraph-3 para-style-override-11"><span class="char-style-override-7">Demokratik-ulusçu hareketin ağır basarak Damat Ferit’in veya ona benzer birinin sadaretini önlemiş olması, anlaşılan muhalifleri hayli kızdırmış olmalı ki Refi Cevat bu sıradaki bir başyazısında mebusların “bitmez tükenmez dolaplarından,” İttihat ve Terakki “yardakçısı” olmalarından şikâyet etti. İki gün sonra ise Kuva-yı Milliye hakkında, “Millet... on senedir bu bezirgânların hokka oyunundan bıktı, bıktı, bıktı,” diyordu.</span><span class="dipp" style="font-size:1em;"><a class="footnote-link" href="#footnote-225-995" id="footnote-225-995-backlink">995</a></span></p>

      <div class="footnotes">
        <div class="footnote">
          <p class="Basic-Paragraph-3"><a class="footnote-anchor" href="#footnote-225-972-backlink" id="footnote-225-972">972</a> <span>Yunan işgali dolayısıyla Salihli Müdafaa-i Hukuk Cemiyeti ile Demirci Mehmet Efe’nin Mebusan’a çektikleri teller görüşüldü ve burada, Celal Bey (Bayar) Yunan zulümlerini dünya kamuoyuna duyuracak bir propaganda yapılmasını istedi.</span> <span class="char-style-override-10">Meclis-i Mebusan Zabıt Ceridesi</span><span>, s. 351-9 (13 Mart).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-973-backlink" id="footnote-225-973">973</a> M. K. Atatürk, <span class="char-style-override-10">Nutuk</span>, C. I, s. 394-5 ve C. III, s. 1212-3 (V. 241). Türkgeldi’ye göre istifa nedenleri müttefiklerin uygulanamayacak tekliflerle hükümete baskı yapmaları ve Kuva-yı Milliye ile aralarında oluşan gerginlikmiş. Anlaşılan Türkgeldi istifanameyi okumamış ve/veya Ali Rıza istifa nedenlerini biraz farklı bir biçimde açıklamış. A. F. Türkgeldi, <span class="char-style-override-10">Görüp İşittiklerim</span>, s. 256. 4 Mart günlü İngiliz raporuna göre ulusçu önderler, daha ulusçu bir hükümeti işbaşına getirmek umuduyla istifayı sağlamışlar. Yine rapora göre Padişah’ın Kuva-yı Milliye’nin dağıtılması için istekte bulunmasının ve bu amaçla hükümetin Hurşit’i göndermesinin tepkisiydi bu. Öte yandan İtilaf’ın Kuva-yı Milliye’nin belirlenen çizgiye çekilmesi ve Akbaş’ta yitirilen silah kadarını teslim talebinin yarattığı durumun da istifada payı olduğu belirtiliyordu. Kabinenin çekilmesi yolundaki talebin, Maraş’ta “Ermeni katliamının” İngiliz ve Fransız kamuoyunda yarattığı etkiler konusundaki haberin gelmesinden 24 saat önce yapıldığı anlaşılıyordu. Ulusçular bunu önceden bilselermiş böyle talepte bulunmak hususunda tereddüt ederlermiş. Ama buna rağmen hükümetin ayakta durabileceği şüpheliymiş. Foreign Office 371/5166, E 2306/262/44. Oysa, görüldüğü üzere, <span class="char-style-override-10">The Times</span> Maraş katliamı kampanyasını şubat ortalarında başlatmış bulunuyordu.</p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-974-backlink" id="footnote-225-974">974</a> <span>M. K. Atatürk,</span> <span class="char-style-override-10">Nutuk</span><span>, C. I, s. 396-7 ve C. III, s. 1213-5 (V. 242). Kara Vasıf’ın telinde üç yanlış vardı. Bir gün önce İtilaf’ın Milne hattıyla ilgili olarak şiddetli ikinci bir nota verdiklerini, istifanın bundan kaynaklandığını söylüyordu. Oysa ikinci nota 16 Şubat’ta verilmişti. İkinci yanlış, Grup reisi olan Celalettin Arif’ten Meclis Reisi diye söz edilmesiydi. Üçüncüsü de Ali Rıza’nın Meclis-i Mebusan huzurunda istifa ettiğinin bildirilmesiydi. O gün umumi içtima olmadığına göre bunun, grup toplantısı olması gerekir. Nedense Türkgeldi Celalettin Arif ve arkadaşlarının 6 Mart günü Saray’a gelişlerini andığı halde, 3 Mart ve 5 Mart günü gelişlerine hiç değinmiyor.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-975-backlink" id="footnote-225-975">975</a> <span>M. K. Atatürk,</span> <span class="char-style-override-10">Nutuk</span><span>, C. I, s. 400-2. Rauf Bey, Vahdettin’in Damat Ferit’le gizli görüştüğünü bildiriyordu ki, bu da Türkgeldi’nin bu husustaki sessizliğini açıklar. Sivas’a çekilen 4 Mart günlü Mustafa Kemal teline göre 1 Mart günü müttefiklerin tercümanları Babıâli’de Sadrazam’ı ziyaretle Damat Ferit’in Divan-ı Âli’ye sevkine muvafakat edemeyeceklerini ve sevk edilmek istenirse “fiilen” müdahale edeceklerini sözlü olarak bildirmişler. Başka bir yerde böyle bir bilgiye rastlamadım, dolayısıyla biraz şüphelidir. Doğruysa, Vahdettin’in beklemekte olduğu Damat Ferit için desteğin geldiğine veya gelmek üzere olduğuna dair bir işaret sayılabilir.</span> <span class="char-style-override-10">Atatürk</span><span>’</span><span class="char-style-override-10">ün Tamim, Telgraf ve Beyannameleri</span><span>, s. 238. Gördüğümüz üzere, Edirne Mebusu Şeref’in Damat Ferit aleyhindeki takriri kabul edilmiş ve soruşturma için 4. Şube’ye havale olunmuştu.</span> <span class="char-style-override-10">Meclis-i Mebusan Zabıt Ceridesi</span><span>, s. 82-3 (16 Şubat).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-976-backlink" id="footnote-225-976">976</a> <span>Reşit Paşa,</span> <span class="char-style-override-10">Reşit Paşa</span><span>’</span><span class="char-style-override-10">nın Hatıraları</span><span>, s. 270-1.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-977-backlink" id="footnote-225-977">977</a> <span class="char-style-override-10">Takvim-i Vekayi</span><span>, 6/3/1336, 3793 ve sonraki sayılar. İtilaf’ın sansüründen şikâyetleri şubat sonlarında başlamıştı. 21 Şubat’ta Sefa De Robeck’e yakındığı gibi, Sadrazam ve Dahiliye Nazırı da İngiliz Yüksek Komiserliği’nin görevlileriyle konuşmuşlardı. De Robeck’in bildirdiğine göre, Sefa Kuva-yı Milliye aleyhinde yazı yazan iki Ermeni gazeteci hakkında açılan kovuşturmayı durdurmaya söz verdi.</span> <span class="char-style-override-10">Documents on British Foreign Policy</span><span>, C. XIII, s. 6-7.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-978-backlink" id="footnote-225-978">978</a> <span class="char-style-override-10">Meclis-i Vükela Mazbataları</span><span>, 15/3/1336, 218/84; M. T. Gökbilgin,</span> <span class="char-style-override-10">Milli Mücadele Başlarken</span><span>, s. 392-3; Tepeyran,</span> <span class="char-style-override-10">a.g.e.</span><span>, s. 21-2. Konu 12 Mart’ta Yüksek Komiserler toplantısına Osmanlı Matbuat Cemiyeti’nin bir başvurusu sonucu geldi. Anlaşılan, hükümetin yalanlamasını İngiliz sansür memuru çıkartmıştı. Defrance sansür memurlarının birlikte karar almaları gerektiğini söyledi. Alınan karara göre sansür memurlarına, ayırt edilmeden bütün gazetelerdeki tehlikeli yazıların özellikle katliamla ilgili olanların çıkarılması için talimat verilecekti. 26 Şubat toplantısında ise</span> <span class="char-style-override-10">Takvim-i Vekayi</span><span>’de Maraş olayı ile ilgili “münasebetsiz” bir yazı üzerinde duruldu ve bu konuda müttefik askeri makamlarına danışılması kararlaştırıldı. Foreign Office 371/5163, E 2803/253/44, E 2797/253/44. Avrupa basınına gönderilen yalanlamalar da önleniyormuş. Foreign Office 371/5166, E 2784/262/44.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-979-backlink" id="footnote-225-979">979</a> <span class="char-style-override-10">The Times</span><span>, 1/3/1920.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-980-backlink" id="footnote-225-980">980</a> <span>Mektup 6 Mart günlü ve Celalettin Arif imzalıydı. Buna göre, dinsel, etnik önyargılar, geçmişte Avrupa’nın yaşadığı yenilgilerin acısı, Doğu-Batı düşmanlığı ve her şeyden önce müdahale girişimlerini ikiyüzlü bahanelerle haklı çıkarmaya çalışan emperyalizm ruhu bu son kampanyanın gerisinde yatan nedenlerdi.</span> <span class="char-style-override-10">Ministère des Affaires Etrangères</span><span>, C. 92, s. 167-70.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-981-backlink" id="footnote-225-981">981</a> <span class="char-style-override-10">Documents on British Foreign Policy</span><span>, C. XIII, s. 11 (no. 12) (5 Mart).</span> <span class="char-style-override-10">The Times</span> <span>da ulusçuların İzzet Paşa’yı istediklerini belirtiyor, onu, Enver ve Talât Paşaların arkadaşı bir Arnavut olarak tanıtıyordu.</span> <span class="char-style-override-10">The Times</span><span>, 5/3/1920.</span> <span class="char-style-override-10">The Times</span><span>’ın 5 Mart haberi, İzzet Paşa’nın bir gün önce verdiği demeçte, Ermenistan’a Van ve Bitlis’in bazı bölümlerinin ve Karadeniz’de bir kıyının verilebileceğini söylediğini bildiriyordu. Güya İzzet Paşa silahlı direnişin de imkânsızlığını kabul ederek, ulusçuların blöf yapmakta olduklarını demeye getirmiş. Bunlar ulusçuların söylediklerinden o denli farklı şeylerdi ki, muhabirin tahminine göre, bu yüzden İzzet Paşa’ya değil, Salih Paşa’ya sadaret önerilecekti.</span> <span class="char-style-override-10">The Times</span><span>, 15/3/1920. (Van ve Bitlis ile ilgili sözler 5 Mart’ta</span> <span class="char-style-override-10">İfham</span><span>’da çıktı. Sarıhan,</span> <span class="char-style-override-10">a.g.e.</span><span>, C. II, s. 359.)</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-982-backlink" id="footnote-225-982">982</a> <span class="char-style-override-10">Alemdar</span><span>, 4/3/1336, 443-2743;</span> <span class="char-style-override-10">Peyam-ı Sabah</span><span>, 4/3/1336, 10885. Refi Cevat, ‘’Biz silah ile kaybettik. Onlar siyasetle kazandılar. Şimdi ne olacağız, yarabbi?” Ali Kemal “Yine Kurban mı Gideceğiz?” diye koyu bir kötümserlik gösteriyorlardı.</span> <span class="char-style-override-10">Alemdar</span><span>, Tevfik Paşa’nın Saray’a gittiğini bildiriyordu.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-983-backlink" id="footnote-225-983">983</a> <span>Reşit Paşa,</span> <span class="char-style-override-10">Reşit Paşa</span><span>’</span><span class="char-style-override-10">nın Hatıraları</span><span>, s. 271-2.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-984-backlink" id="footnote-225-984">984</a> <span class="char-style-override-10">Alemdar</span><span>, 5/3/1336, 444-2744;</span> <span class="char-style-override-10">Peyam-ı Sabah</span><span>, 5/3/1336, 10886.</span> <span class="char-style-override-10">Alemdar</span><span>,</span> <span class="char-style-override-10">Serbesti</span><span>’nin bir görüşünü naklediyordu: Tevfik Paşa muhterem bir kişiydi, ama sükûnu sağlayamazdı. Tedip edilmesi gerekenleri 48 saatte tedip edecek biri gerekiyordu, fakat kim olduğunu yazmanın kendilerine düşmediği belirtiliyordu.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-985-backlink" id="footnote-225-985">985</a> <span class="char-style-override-10">Alemdar</span><span>, 6/3/1336, 445-2745;</span> <span class="char-style-override-10">Peyam-ı Sabah</span><span>, 6/3/1336, 10887. Tevfik Paşa bir gün önce yine Saray’daymış. Göztepe, Damat Ferit’e öneri yapıldığını söylüyor. T. M. Göztepe,</span> <span class="char-style-override-10">Vahideddin Mütareke Gayyasında</span><span>, s. 250. Rauf Bey İzzet Paşa’yı sadrazam yapmak için çalıştığını bildiriyordu (6 Mart). M. K. Atatürk,</span> <span class="char-style-override-10">Nutuk</span><span>, C. I, s. 401.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-986-backlink" id="footnote-225-986">986</a> <span class="char-style-override-10">Peyam-ı Sabah</span><span>, 7/3/1336, 10888. 11 Mart İngiliz raporuna göre, Vahdettin yeni sadrazam atama sorumluluğunu üstlenmek istemediği için, 6 Mart günü Saray’da ileri gelen fırkaların temsilcilerinden oluşan bir “devlet şûrası” (State Council) toplamış. Salih Paşa’nın sadaretini o kurul kararlaştırmış. İngilizler Padişah’ın temaslarını yanlış olarak “şûra” şeklinde algılamış olmalılar. Foreign Office 371/5166, E 2784/262/44. Duran, Celal Bayar’ın not defterinden bu günlere ait notları özetleyerek vermiştir. Fakat bunlarda bir gariplik var, zira Bayar 7 Mart günü grubun kimin sadrazam olacağını bilmediğini, bir ara Damat Ferit’in görevlendirildiği yolunda bir haber geldiğini belirtiyor. Onun üzerine Ahmet Salahattin buna rağmen yiğitlik gösterilmesini ve sonuna kadar göreve devamı savunmuş. Canik’ten Mehmet Ali kanuna uymayı tavsiye edince, Bayar bu durumda kanuna uymanın imkânsız olduğunu, Damat Ferit’in “fasılalı (fasıla-i?) meşrutiyet” düşüncesini savunduğunu, Yüksek Divan’a sevkedilen biri sadarete gelince ne olacağının belli olduğunu söylemiş. Herhalde bu sahneler 7 Mart’tan önce cereyan etmiş olmalı. Bayar 8 Mart’ta Salih Paşa’nın sadaretini öğrenmiş oluyor ki, olamaz. Yine olamayacak gibi görünen, Salih Paşa’nın Meclis’ten hükümeti için üç üye istemiş olması, herkesin aday listeleri hazırlayarak bunların kendisine gönderilmiş olmasıdır. Şu olabilir: Padişah kabineye mebus olmamasını onu görevlendirdikten bir gün sonra telefonla bildirdiğine göre, arada Salih Paşa böyle bir arzu belirtmiş olabilir. Mebuslar, bir Damat Ferit hükümeti kâbusundan kurtulmuş olmaları dolayısıyla sevinmiş olmalılar. Fakat Bayar’ın yazdığına göre, grupta yapılan bir güven oylamasında Salih Paşa’ya 38 olumsuz, 34 olumlu, 4 çekimser oy çıkmış. Mebusların belki hükümete mebus girmemiş olmasına canları sıkılmıştır. Ama Ali Rıza hükümetine de hiçbir mebus girmemişti. Duran,</span> <span class="char-style-override-10">a.g.m.</span> <span>Bu dipnotunda zikredilen İngiliz tutanağı da Salih Paşa’nın Felah-ı Vatan’dan dört nazır adayı istediğini, Heyet-i Temsiliye’nin mebusların hükümete girmesine izin verdiğini, verilen dört isim arasında Câmi Bey’in de bulunduğunu bildiriyor. Salih Paşa sonra vazgeçip bunları hükümete sokmamış. Bu yüzden Felah-ı Vatan’da büyük tepki olmuş ve 9 ve 10 Mart grup toplantılarında güvenoyu verilmemesi savunulmuş. Bununla birlikte çoğunluğun güvenoyu vereceği anlaşılıyormuş.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-987-backlink" id="footnote-225-987">987</a> <span>Vahdettin bunun üzerine “işte mesele şimdi tavazzuh etti” demiş. İnal’a göre, bu “demek ki sen de Damat Ferit’i istemiyorsun” anlamına gelmekteydi. A. F. Türkgeldi,</span> <span class="char-style-override-10">Görüp İşittiklerim</span><span>, s. 256; İ. M. K. İnal,</span> <span class="char-style-override-10">Osmanlı Devrinde Son Sadrazamlar</span><span>, s. 2122.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-988-backlink" id="footnote-225-988">988</a> <span>A. F. Türkgeldi,</span> <span class="char-style-override-10">Görüp İşittiklerim</span><span>, s. 256-7;</span> <span class="char-style-override-10">Peyam-ı Sabah</span><span>, 7/3/1336, 10888. Gazetede Abuk Ahmet’in değiştirileceği, Bahriye’ye Mirliva Abdülkerim Sebati Paşa’nın geleceği söylentisi yer alıyordu. İlginç olan bir nokta, hükümetin 9 Mart günü Saray’a gittikten sonra Veliaht’ı da ziyaret etmeleriydi. Bunun usulden olduğunu pek sanmıyorum. Salih Paşa hükümetinin kurulmasında Veliaht’ın bir payı olduğunu göstermek bakımından anlamlı olabilir.</span> <span class="char-style-override-10">Alemdar</span><span>, 10/3/1336, 449-2749.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-989-backlink" id="footnote-225-989">989</a> <span>M. K. Atatürk,</span> <span class="char-style-override-10">Nutuk</span><span>, C. I, s. 402 ve C. III, s. 1216-7 (V. 245).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-990-backlink" id="footnote-225-990">990</a> <span>M. K. Atatürk,</span> <span class="char-style-override-10">Nutuk</span><span>, C. I, s. 397-9. Erzurum’da yapılan miting, vilayet, Müdafaa-i Hukuk Cemiyeti, ahali tarafından Mebusan’a ve Saray’a çekilen tellerin suretleri:</span> <span class="char-style-override-10">Albayrak</span><span>, 8/3/1336, 74. Bu sayıdaki Cevat (Dursunoğlu?) imzalı başyazıda Anadolu Türkü’nün Tunus’un, Fas’ın bir yerlisi, Mısır’ın fellahı gibi satılamayacağı belirtiliyordu. Aynı biçimde</span> <span class="char-style-override-10">İrade-i Milliye</span> <span>Anadolu ve Rumeli Müdafaa-i Hukuk Cemiyeti Sivas Heyet-i Merkeziyesi adına Halis Turgut, Belediye Reisi Abdullah ve Müftü Abdürrauf’un tellerini yayımlıyordu.</span> <span class="char-style-override-10">İrade-i Milliye</span><span>, 8/3/1336, 29. Mebusan’a çekilen 104 telin metinleri zabıtlarda hayli yer tutmaktadır.</span> <span class="char-style-override-10">Meclis-i Mebusan Zabıt Ceridesi</span><span>, s. 250-91. 6 Mart günü Mebusan’a duyurulan, tel sayısının 212 olduğu: Sarıhan,</span> <span class="char-style-override-10">a.g.e.</span><span>, C. II, s. 363.</span> <span class="char-style-override-10">Serbesti</span><span>’ye göre Anadolu’nun çeşitli yerlerinden Kuva-yı Milliye icraatını protesto eden teller geliyormuş. Bunlar, tahta bağlılıklarını ve millete “cebren boyunduruk” vurmak isteyenlere karşı mücadeleye hazır olduklarını bildiriyorlarmış.</span> <span class="char-style-override-10">Alemdar</span><span>, 15/3/1336, 453-2753. 10 Mart günlü İngiliz tutanağına göre tellerin ifadelerindeki benzerlik, bağımsız talepler olmayıp genel talimat üzerine çekildiklerini gösteriyordu. Foreign Office 371/5166, E 2610/262/44.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-991-backlink" id="footnote-225-991">991</a> <span class="char-style-override-10">Atatürk</span><span>’</span><span class="char-style-override-10">ün Tamim, Telgraf ve Beyannameleri</span><span>, s. 239-40. Telin içeriğini biraz özetledim.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-992-backlink" id="footnote-225-992">992</a> <span class="char-style-override-10">Meclis-i Mebusan Zabıt Ceridesi</span><span>, s. 250. Vahdettin’in sözlerini 6 Mart’ta Mebusan Riyaseti bildiriyordu. Celalettin Arif’in 5 Mart ziyareti bunalım sırasında Saray’a ikinci gidişidir.</span> <span class="char-style-override-10">Alemdar</span><span>’a göre 5 Mart ziyareti, saat 5’te, Rauf Bey’e göre 16:00’da olmuştur. Mustafa Kemal’in 12. Kolordu’ya çektiği 4 Mart telinde Celalettin Arif’in ertesi günü 4:30’da kabul edileceği haber veriliyordu.</span> <span class="char-style-override-10">Alemdar</span><span>, 6/3/1336, 445-2745; M. K. Atatürk,</span> <span class="char-style-override-10">Nutuk</span><span>, C. I, s. 401;</span> <span class="char-style-override-10">Atatürk</span><span>’</span><span class="char-style-override-10">ün Tamim, Telgraf ve Beyannameleri</span><span>, s. 235 (no. 213); Sarıhan,</span> <span class="char-style-override-10">a.g.e.</span><span>, C. II, s. 360.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-993-backlink" id="footnote-225-993">993</a> <span>M. K. Atatürk,</span> <span class="char-style-override-10">Nutuk</span><span>, C. I, s. 401.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-994-backlink" id="footnote-225-994">994</a> <span>K. Karabekir,</span> <span class="char-style-override-10">İstiklal Harbimiz</span><span>, s. 502 (26 Şubat). 28-9 Şubat günlü telde, Hürriyet ve İtilaf, Nigehban-ı Askeri Kulübü ve Kızıl Hançerliler arasında bir anlaşma sonucu Cemiyet-i Ahmediye’nin kurulduğundan söz ediliyor. Atatürk, Cemiyet’in isminin Ahmet Anzavur tarafından kendi isminden ötürü konduğunu söylüyor. Tabii, bu ismin Hz. Muhammed’in isimlerinden biri olduğu da unutulmamalı. Cemiyet-i Ahmediye konusunda fazla bir bilgi yoktur. M. K. Atatürk,</span> <span class="char-style-override-10">Nutuk</span><span>, C. I, s. 393-4. Mustafa Kemal’in Kâzım Karabekir’e 26 Şubat’ta verdiği bilgileri, İsmet Bey, Nazır Fevzi Paşa’nın emriyle 3 Mart’ta Ankara’ya tekrar iletti. Burada ek olarak, kurulacak Şûra-yı Hilafet’in Bolşeviklik aleyhine fetva çıkaracağı bilgisi verilmektedir. Bu vesileyle Atatürk 20 Ocak - 10 Şubat tarihleri arasında Ankara’da bulunan İsmet Bey’in, Fevzi Paşa’nın arzusu ile İsranbul’a, bir çeşit irtibat subayı hatta resmi olmayan bir genelkurmay başkanı olarak gönderildiğini açıklamaktadır. Böylece Atatürk, İsmet Bey’i Kurtuluş Savaşı’na geç katılmış olmak ithamından kurtarmak istemiştir (M. K. Atatürk,</span> <span class="char-style-override-10">Nutuk</span><span>, C. I s. 393).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-995-backlink" id="footnote-225-995">995</a> <span class="char-style-override-10">Alemdar</span><span>, 8, 10/3/1336, 447-2747, 449-2749.</span></p>
        </div>
      </div>
    </div>
  </div>
</body>
</html>
