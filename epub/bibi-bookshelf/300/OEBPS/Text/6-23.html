<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-23.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-23.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="arabaslik-orta" id="toc_marker-1-9">9. İdarenin Durumu</p>

      <p class="Basic-Paragraph-3 para-style-override-11"><span class="char-style-override-7">Gördüğümüz üzere, demokratik-ulusçu hareketle Saray arasında olagelen büyük iktidar ve egemenlik mücadelesinde, mülki ve askeri kumanda mevkilerinin kimlerin elinde bulunacağı hayati bir önemi haizdi. Damat Ferit hükümetinin çekilmek zorunda kalışıyla birlikte, Sivas bu konuda İstanbul nezdinde ısrarlı pek çok teşebbüste bulunmuş, çok kez bir sonuç alamamıştı. Dahiliye ve Harbiye nazırlarından birincisi Damat sıfatını taşıdığı için, Saray’a daha yakın sayılabilirdi. Nitekim Atatürk, onu</span> <span class="char-style-override-8">Nutuk</span><span class="char-style-override-7">’ta birçok vesilelerle ağır biçimde eleştirir. Fakat Amasya’da kurulan askeri örgüt üyesi olmasına rağmen, Cemal Paşa’nın demokratik-ulusçu harekete Şerif Paşa’dan daha yararlı olup olmadığı tartışılabilir. Zira her iki nazırın arkasında Saray vardı ve son tahlilde davranışlarını –bu durumda atamaları– belirleyen, Saray’dı.</span></p>

      <p class="Basic-Paragraph-3 para-style-override-11"><span class="char-style-override-7">Mustafa Kemal’in şikâyetine konu olan mülki amirler bir hayliydi. Başlıcaları arasında Dahiliye Müsteşarı Keşfi Bey, Jandarma Umum Komutanı Kemal Paşa, Polis Umum Müdürü Nurettin Bey, Diyarbakır Valisi Faik Ali, Trabzon Valisi Mehmet Galip, Konya Valisi Suphi Bey, Ankara Valisi Ziya Paşa, Dersim Mutasarrıfı Osman Nuri, Antalya Mutasarrıfı Cemal Bey, Aydın Mutasarrıfı Cavit Bey sayılabilir.</span><span class="dipp" style="font-size:1em;"><a class="footnote-link" href="#footnote-225-384" id="footnote-225-384-backlink">384</a></span> <span class="char-style-override-7">Taşradaki Saray yandaşı bazı amirler Damat Ferit hükümetiyle eylülde yapılan büyük mücadele sırasında tutuklandılar. Bir kısmı, Kastamonu Valisi Ali Rıza, Ali Galip ve Konya Valisi Cemal Bey gibi kaçtılar. Daha sonra, tutuklananların adliyeye teslim edilmesi kabul edildi.</span><span class="dipp" style="font-size:1em;"><a class="footnote-link" href="#footnote-225-385" id="footnote-225-385-backlink">385</a></span> <span class="char-style-override-7">Sivas, bu konuda çok ısrarlıydı.</span> <span class="char-style-override-8">Heyet-i Temsiliye Kararları</span> <span class="char-style-override-7">bu yolda alınmış kararlarla,</span> <span class="char-style-override-8">Nutuk</span> <span class="char-style-override-7">bu yolda çekilmiş tellerle doludur. Ekim 1919 sonlarına doğru Heyet-i Temsiliye, bu konularda ısrar etmekle birlikte, daha aşırı bir hükümetin gelmesini önlemek bakımından, ısrarını “ipleri koparma” derecesine vardırmamak kararını aldı.</span><span class="dipp" style="font-size:1em;"><a class="footnote-link" href="#footnote-225-386" id="footnote-225-386-backlink">386</a></span> <span class="char-style-override-7">Esasen, Sivas ne denli ısrar ederse etsin, Mebusan Meclisi toplanmadan, İstanbul’daki makam sahiplerini kıpırdatacak durumda değildi. Mebusan Meclisi toplanınca Damat Şerif Paşa mevkiinden ayrıldı. Keşfi Bey’in müsteşarlığına son verildi, fakat bu sefer de Bursa’ya atandı. Yeni müsteşar da Heyet-i Temsiliye’nin istemediği birisi, eski Diyarbakır Valisi Faik Ali Bey oldu.</span><span class="dipp" style="font-size:1em;"><a class="footnote-link" href="#footnote-225-387" id="footnote-225-387-backlink">387</a></span> <span class="char-style-override-7">Demek ki, Meclis toplansa da, Anadolu’nun atamaları etkileme imkânı yine sınırlı kalıyordu. Zira Saray yerinde duruyordu. Kaldı ki, bir de İngiliz vetosu vardı. Nurettin Bey’in,</span><span class="dipp" style="font-size:1em;"><a class="footnote-link" href="#footnote-225-388" id="footnote-225-388-backlink">388</a></span> <span class="char-style-override-7">Kemal Paşa’nın kıpırdatılamaması herhalde bundandı. Buna karşılık Anadolu da taşraya atanan mülki amirleri, komutan, memur ve subayları, fiili durum yaratarak kabul etmemek imkânına sahipti. 20. Kolordu Komutanı Ahmet Fevzi Paşa’ya böyle yapıldığını gördük. Mülki cihette en iyi örnek Ankara Valisi Ziya Paşa’dır. Eski Bitlis Valisi olan Ziya Paşa, 11 Ekim’de bu göreve atandı.</span><span class="dipp" style="font-size:1em;"><a class="footnote-link" href="#footnote-225-389" id="footnote-225-389-backlink">389</a></span></p>

      <p class="Basic-Paragraph-3 para-style-override-11"><span class="char-style-override-7">Ziya Paşa, 1860 doğumlu, Galatasaray ve Mülkiye mezunu 1915 yılında emekliye ayrılmış bir idareciydi. Emekliye ayrıldığı tarih, İttihat ve Terakki iktidarıyla yeterince uyumlu olmadığı için emekli edildiği izlenimini uyandırmaktadır. Damat Ferit hükümeti zamanında, 25 Mart 1919’da Niğde mutasarrıflığına atanması bu izlenimi pekiştirici mahiyettedir. 3 Mayıs 1919’da Bitlis valiliğine, Ermeni tehcirinden dolayı yargılanması söz konusu olan Mazhar Müfit’in yerine atandı, fakat yaşından ötürü orada barınamayarak İstanbul’a döndü.</span><span class="dipp" style="font-size:1em;"><a class="footnote-link" href="#footnote-225-390" id="footnote-225-390-backlink">390</a></span> <span class="char-style-override-7">Sivas Kongresi’ni dağıtmakla görevli Ankara Valisi Muhittin Paşa tutuklanıp vali vekili Hâlet Bey de Ankara’yı terk edince, vali vekâletini Defterdar Yahya Galip üstlenmişti. Ankara’nın eşrafı gibi, o da Milli Mücadele’ye hararetle taraftardı. Yeni valinin kim olduğu duyulunca, kendisi yoldayken, gelmemesi istendi ve geldiği takdirde tutuklanacağı bildirildi. Ayrıca, Ankara Müftüsü Rifat Hoca ve Belediye Reisi Kütükçüzade Ali Bey, muhalefetlerini İstanbul’a bildirdiler. Fakat bu direniş hükümetçe çok kötü karşılandı.</span><span class="dipp" style="font-size:1em;"><a class="footnote-link" href="#footnote-225-391" id="footnote-225-391-backlink">391</a></span> <span class="char-style-override-7">Bu durumda Yahya Galip, Mustafa Kemal’e gönderdiği 15 Ekim günlü telde, Damat Ferit’in “tayin edip de gönderemediği” Ziya Paşa’nın, memuriyet hayatında “hiçbir” mevcudiyet gösterememiş olan Suphi Bey’in yeni hükümet tarafından benimsenmelerini “harekâtı milliyenin söndürülmesi” amacına bağlıyordu. İstanbul’a, Mebusan toplanmadan önce hiçbir memuriyete “hariçten” kimsenin getirilmemesi istenmişti. Fakat ısrar edildiğine göre, kendisine, Mustafa Kemal gibi mesleğinden istifa ederek mücadeleye atılmaktan başka yol kalmıyordu. Ardından, hükümet, Cemal Paşa imzalı bir telle, Ankaralılardan şikâyetle, hükümetin müşkül durumda kaldığını, ataması kesinleşmiş olan valinin görev yerine gitmesi gerektiğini bildiriyordu.</span><span class="dipp" style="font-size:1em;"><a class="footnote-link" href="#footnote-225-392" id="footnote-225-392-backlink">392</a></span></p>

      <p class="Basic-Paragraph-3 para-style-override-11"><span class="char-style-override-7">Bunun üzerine Mustafa Kemal, 20. Kolordu Komutanı Mahmut Bey’e her vilayetin ayrı ayrı talepte bulunmasının zaten istifaya eğilimli olan hükümeti istifa ettirebileceğini, oysa yeni bir hükümetin nasıl olacağının “meşkûk” bulunduğunu bildirdi. Paşa, Cemal Paşa’ya çektiği teli de bildiriyor, alınacak sonuca göre, durumun “hüsnü idare” edilmesini istiyordu. Mustafa Kemal’in aynı gün (24 Ekim) Cemal Paşa’ya çektiği söz konusu tel ise, Ankaralılara Ziya Paşa’yı kabul ettirmek için çalıştığını, fakat başaramadığını bildiriyordu. Bu çok “mazbut” tavır yanında, Mustafa Kemal, Ankaralıları haklı gören birçok şeyler söylemekten geri kalmıyordu. Konya’da, Vali Suphi’nin Refet Bey’e İngiliz Muhipleri Cemiyeti üyesi olduğunu söylediği rivayeti; Ziya Paşa’nın meslek ve namusu için “bir şey denemezse de” ehliyet ve iktidarı şüpheli olduğu; Şerif Paşa’nın görevine yeni başladığı için memurları tanımamasının olağan bulunduğu; Adil Bey’in dahi müsteşarlığını yapmış olan Keşfi Bey’in hâlâ mevkiini muhafaza ettiği zikrediliyordu. Sonuç olarak da Ziya Paşa’nın “şimdilik” gönderilmemesi istirham ediliyordu.</span><span class="dipp" style="font-size:1em;"><a class="footnote-link" href="#footnote-225-393" id="footnote-225-393-backlink">393</a></span> <span class="char-style-override-7">Ardından, Eskişehir’de beklemekte bulunan Ziya Paşa’nın izin istediği işitildi ve Cemal Paşa’ya bu isteğin kabul edilmesi için telkinde bulundu (31 Ekim).</span><span class="dipp" style="font-size:1em;"><a class="footnote-link" href="#footnote-225-394" id="footnote-225-394-backlink">394</a></span> <span class="char-style-override-7">Böylece Fevzi Paşa için bulunmuş olan çözüm Ziya Paşa’ya da uygulanmış oldu. Fakat Cemal Paşa, 2 Kasım günlü telinde hükümetin olayı kötü karşıladığını, fikrinde ısrar ettiğini bildirdi.</span><span class="dipp" style="font-size:1em;"><a class="footnote-link" href="#footnote-225-395" id="footnote-225-395-backlink">395</a></span> <span class="char-style-override-7">Mustafa Kemal, sık sık kullandığı bir taktiğe başvurarak şikâyetlerini yeniden sergileyen ve haklı gösteren uzun, ayrıntılı bir telle cevap verdi (3 Kasım). Fakat Ziya Paşa’yı resmen Ankara valisi saymaya devam ettiklerini belirtmekten de geri kalmadı.</span><span class="dipp" style="font-size:1em;"><a class="footnote-link" href="#footnote-225-396" id="footnote-225-396-backlink">396</a></span> <span class="char-style-override-7">Ankara’nın gerek askeri, gerekse mülki amiri konusunda Anadolu ile İstanbul arasında bu denli keskin bir tartışma ve mücadelenin cereyan etmiş olması, bu vilayeti diğer yerlerden ayıran ilginç bir özelliktir. Bu durumu açıklayan iki neden geliyor akla. Biri, Ankara’nın Anadolu’nun önemli bir yerinde oluşu, yani jeopolitik durumu olabilir. Demiryolu ile İstanbul’a bağlı bulunuşu bu önemi artırıyordu. İkincisi, Ankara halkının milli mücadeleden yana kesin bir tavır içinde oluşu olmalıdır. Gördüğümüz üzere, Ziya Paşa’ya itiraz her şeyden önce ve en keskin olarak bizzat Ankaralılardan gelmişti. Ankara’nın bu bakımdan Türk çağdaşlaşma tarihinde taşıdığı büyük önemin üstünde aşağıda da duracağız. İdari amirlerle ilgili yazışmalarda Anadolu’nun hem cüretli, hem ihtiyatlı tavrının örneklerine rastlanabiliyor. Mesela, 31 Ekim’de alınan bir Heyet-i Temsiliye kararına göre memurlar, Anadolu ve Rumeli Müdafaa-i Hukuk Cemiyeti üyesi olamayacaklardı. Daha sonra, 19 Kasım günlü ise “devr-kat’ı hulul” eylediğinden valilerin ve müstakil mutasarrıflardan “şahsen amal-i milliyeye mutavaatkâr ve teşkilat-ı milliyeye bütün ruh ve vicdanları” ile taraftar olduklarına dair söz alınması kararlaştırıldı. Ertesi günü bu konuda fazla ileri gidildiği düşünülmüş olacak ki, kararın çok daha başka bir biçime girdiğini görüyoruz. Aynı formülle tarif edilen durum karşısında, mülki memur reislerinden, “vahdet-i millinin muhafazası emrindeki kanaat-ı vicdaniyelerinin” sorulmasına karar veriliyordu.</span><span class="dipp" style="font-size:1em;"><a class="footnote-link" href="#footnote-225-397" id="footnote-225-397-backlink">397</a></span> <span class="char-style-override-7">Sözü edilen “asıl devr-i kat’i” Ege’de 3 Kasım’da Milne Hattı’nın saptanması ve Kuva-yı Milliye’nin hattın gerisine çekilmesinin istenmesi, bir de ve daha önemlisi, Çukurova ve Antep-Maraş-Urfa bölgelerinin Fransız işgali altına girmesi ile ilgili olmalıdır. Öte yandan, demokratik-ulusçu hareketin birçok yazışmalarında tutum ve davranışlarının ciddi, sorumlu ve ölçülü olduğunu uzun uzadıya savunduğu bilinmektedir.</span><span class="dipp" style="font-size:1em;"><a class="footnote-link" href="#footnote-225-398" id="footnote-225-398-backlink">398</a></span></p>

      <div class="footnotes">
        <div class="footnote">
          <p class="Basic-Paragraph-3"><a class="footnote-anchor" href="#footnote-225-384-backlink" id="footnote-225-384">384</a> <span>Bu konuda geniş bilgi için bkz. Kâmil Erdeha,</span> <span class="char-style-override-10">Milli Mücadelede Vilayetler ve Valiler</span> <span>(İstanbul, Remzi K., 1975); B. S. Baykal,</span> <span class="char-style-override-10">Heyet-i Temsiliye Kararları</span><span>; U. İğdemir,</span> <span class="char-style-override-10">Heyet-i Temsiliye Tutanakları</span><span>; M. K. Atatürk,</span> <span class="char-style-override-10">Nutuk</span><span>, C. I, s. 197-8, 218-24, 240, 247, 259-64, 286-7, 302-7. Osman Nuri için bkz.: K. Karabekir,</span> <span class="char-style-override-10">İstiklal Harbimiz</span><span>, s. 401.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-385-backlink" id="footnote-225-385">385</a> <span>B. S. Baykal,</span> <span class="char-style-override-10">Heyet-i Temsiliye Kararları</span><span>, s. 21 (15 Ekim);</span> <span class="char-style-override-10">İrade-i Milliye</span><span>, 28/9/1335, 4. Kâzım Karabekir de mülki amirlerden şikâyetçidir, özellikle Kürtçülük yapanlardan. K. Karabekir,</span> <span class="char-style-override-10">İstiklal Harbimiz</span><span>, s. 378, 397. 10 Kasım’da 13. Kolordu Komutanı Cevdet Bey’e, Faik Ali’ye mahalli halkça “yol verilmesi” hakkında mütalaası soruldu. B. S. Baykal,</span> <span class="char-style-override-10">Heyet-i Temsiliye Kararları</span><span>, s. 60. Anlaşılan hakkında olumsuz cevap gelmiş olacak ki, Faik Ali ocakta görevinden ayrıldı. Hükümet 1/1/1336 günlü kararnameyle sağlık nedenlerinden ötürü onu müstafi sayıp yerine eski Bitlis Valisi Hüseyin Mazhar’ı atadı.</span> <span class="char-style-override-10">Takvim-i Vekayi</span><span>, 6/1/1336, 3742. Erdeha (s. 153), 14 Ocak’ta “görevinin tamam olduğu kanısına vararak” istifa ettiğinden söz ediyor.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-386-backlink" id="footnote-225-386">386</a> <span>M. K. Atatürk,</span> <span class="char-style-override-10">Nutuk</span><span>, C. I, s. 265; B. S. Baykal,</span> <span class="char-style-override-10">Heyet-i Temsiliye Kararları</span><span>, s. 36 (29 Ekim). Daha önce de Ziya Paşa ile ilgili olarak, bu yönde bir karar vardı: B. S. Baykal,</span> <span class="char-style-override-10">Heyet-i Temsiliye Kararları</span><span>, s. 33 (23 Ekim).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-387-backlink" id="footnote-225-387">387</a> <span class="char-style-override-10">Takvim-i Vekayi</span><span>, 21/2/1336, 3781 (18 Şubat atamaları).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-388-backlink" id="footnote-225-388">388</a> <span>Mougin’in İstanbul’un işgali üzerine muhalifler hakkında yazdığı raporda verilen bilgilere göre, Nurettin Bey</span> <span class="char-style-override-10">İkdam</span><span>’da küçük bir muhasebe memuruydu. Tahsili ve gazetecilikle ilgisi yoktu. Savaş sırasında Erenköy’de bakkallık yapmış, Mustafa Sabri sayesinde Polis Müdürü olmuştu. İngilizer’in tam anlamıyla hizmetkârıydı. General Fuller’in paltosunu tutar, olan biteni Ali Kemal ve Mehmet Ali’ye haber verirmiş. Bir ay önce Dahiliye Nazırı onu görevinden almak isteyince, Ryan onu ziyarete gidip engel olmuş.</span> <span class="char-style-override-10">Ministère des Affaires Etrangères</span><span>, C. 188, s. 47-8.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-389-backlink" id="footnote-225-389">389</a> <span class="char-style-override-10">Takvim-i Vekayi</span><span>, 14/10/1335, 3671.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-390-backlink" id="footnote-225-390">390</a> <span>Erdeha,</span> <span class="char-style-override-10">a.g.e.</span><span>, s. 160-1, 163.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-391-backlink" id="footnote-225-391">391</a> <span>Erdeha,</span> <span class="char-style-override-10">a.g.e.</span><span>, s. 246-8.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-392-backlink" id="footnote-225-392">392</a> <span>M. K. Atatürk,</span> <span class="char-style-override-10">Nutuk</span><span>, C. I, s. 259-60.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-393-backlink" id="footnote-225-393">393</a> <span>M. K. Atatürk,</span> <span class="char-style-override-10">Nutuk</span><span>, C. I, s. 206-3 ve C. III, s. 1125 (V. 173).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-394-backlink" id="footnote-225-394">394</a> <span>M. K. Atatürk,</span> <span class="char-style-override-10">Nutuk</span><span>, C. I, s. 279; B. S. Baykal,</span> <span class="char-style-override-10">Heyet-i Temsiliye Kararları</span><span>, s. 38. 26 Ekim akşamı Ankara dışına çıkmış olan Ali Fuat, şehre döndü. Ali Fuat sonuç olarak Ankaralılarla hükümet arasındaki anlaşmazlığı “halletmeye muvaffak” olduğunu söylüyorsa da, bu uğurda ne yaptığını anlatmıyor. A. F. Cebesoy,</span> <span class="char-style-override-10">Milli Mücadele Hatıraları</span><span>, s. 245-6.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-395-backlink" id="footnote-225-395">395</a> <span>Ali Rıza, 19/2/1920’de Felah-ı Vatan grubu önünde, Ankara valisi ve komutanın görevleri başına gönderileceklerini beyan ediyordu. M. K. Atatürk,</span> <span class="char-style-override-10">Nutuk</span><span>, C. III, s. 1205-89 (V. 236-7).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-396-backlink" id="footnote-225-396">396</a> <span>M. K. Atatürk,</span> <span class="char-style-override-10">Nutuk</span><span>, C. I, s. 278-9; B. S. Baykal,</span> <span class="char-style-override-10">Heyet-i Temsiliye Kararları</span><span>, s. 43.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-397-backlink" id="footnote-225-397">397</a> <span>B. S. Baykal,</span> <span class="char-style-override-10">Heyet-i Temsiliye Kararları</span><span>, s. 39, 60, 61. Heyet-i Temsiliye’nin bu sıradaki “komutanlar toplantısı,” yani genişletilmiş biçimiyle toplanmakta bulunduğu hatırda tutulmalıdır.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-398-backlink" id="footnote-225-398">398</a> <span>B. S. Baykal,</span> <span class="char-style-override-10">Heyet-i Temsiliye Kararları</span><span>, s. 65 (28 Kasım); M. K. Atatürk,</span> <span class="char-style-override-10">Nutuk</span><span>, C. I, s. 261-3 (24 Ekim), 305-7 (11 Aralık).</span></p>
        </div>
      </div>
    </div>
  </div>
</body>
</html>
