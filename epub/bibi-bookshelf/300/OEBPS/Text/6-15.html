<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-15.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-15.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="alt" id="toc_marker-1-6-3">14. Abdülmecit Etkeni Bertaraf Ediliyor</p>

      <p class="Basic-Paragraph-3 para-style-override-11"><span class="char-style-override-8">Mutlakıyete Dönüş</span><span class="char-style-override-7">’te anlatmaya çalıştığım gibi, Veliaht Abdülmecit, kendisini adeta tamamen ulusçu-meşrutiyetçi hareketin koşutunda gösteren, Vahdettin’e karşı ısrarlı ve faal bir muhalefet gütmüştü. Ne var ki, Ali Rıza hükümeti döneminin başlarında Abdülmecit’in muhalif tutumundan vazgeçtiği göze çarpıyor. 7 Kasım’da</span> <span class="char-style-override-8">Sabah</span><span class="char-style-override-7">, Abdülmecit’in oğlu Ömer Faruk Efendi’nin Vahdettin’in kızı Sabiha ile nişanlandığını duyurdu.</span><span class="dipp" style="font-size:1em;"><a class="footnote-link" href="#footnote-225-212" id="footnote-225-212-backlink">212</a></span> <span class="char-style-override-7">Ömer Faruk’la Sabiha’nın kendi aralarında bu karara vardıkları düşünülemeyeceğine göre, Vahdettin-Abdülmecit anlaşmasının bu olaydan kaynaklandığı söylenemez. Evlilik kararını, anlaşmayı somutlaştıran ve pekiştiren sonraki bir gelişme olarak yorumlamak daha doğru görünüyor.</span><span class="dipp" style="font-size:1em;"><a class="footnote-link" href="#footnote-225-213" id="footnote-225-213-backlink">213</a></span> <span class="char-style-override-7">Bu varsayımdan hareket edersek, aradaki barışmanın nedeni ne olabilir? Belki önce barışmanın ne zaman olduğu noktası üzerinde durabiliriz. “Çok güvenilir” bir Fransız ajanının 27 Ekim’deki raporunda hiç ayrıntıya girmeden, Padişah’la Veliaht’ın barıştıkları bildiriliyordu.</span><span class="dipp" style="font-size:1em;"><a class="footnote-link" href="#footnote-225-214" id="footnote-225-214-backlink">214</a></span> <span class="char-style-override-7">Nitekim 26 Ekim günü</span> <span class="char-style-override-8">Sabah</span><span class="char-style-override-7">’ta çıkan Sadrazam’ın Veliaht’ı ziyaret ettiği haberi de bunu doğruluyor. Barışma olmasa, Sadrazam’ın böyle bir ziyarette bulunması herhalde zor olurdu. Daha önce zikrettiğim, Veliaht’ın 13 Ekim’de kabineye başkanlık ettiği yolundaki İngiliz istihbaratı –doğruysa– aynı yönde yorumlanmalıdır.</span><span class="dipp" style="font-size:1em;"><a class="footnote-link" href="#footnote-225-215" id="footnote-225-215-backlink">215</a></span> <span class="char-style-override-7">Fakat barışmış olsalar bile, Vahdettin’in buna müsaade edebileceğini tasavvur etmek kolay değildir.</span></p>

      <p class="Basic-Paragraph-3 para-style-override-11"><span class="char-style-override-7">Yeniden barışmanın nedenlerine bakalım. Akla gelen bir neden, Abdülmecit’in meşrutiyetçi-ulusçu hareketi farklı ve amcaoğluna benzer bir biçimde Saray’a karşı bir hareket olarak yorumlamaya başlaması olabilir.</span><span class="dipp" style="font-size:1em;"><a class="footnote-link" href="#footnote-225-216" id="footnote-225-216-backlink">216</a></span> <span class="char-style-override-7">Başka bir deyişle, Abdülmecit, meşrutiyetçi-ulusçu hareketi fazla köktenci bulup meşrutiyetçi bir tutumdan mutlakıyetçi bir tutuma dönmüştür. İkinci bir ihtimal, Abdülmecit’in, önceki tutumunu büyük ölçüde Osmanlı Devleti’nin İngilizlere karşı Fransızların desteğini elde edebileceği faraziyesine dayandırmış olmasıdır. Oysa İngilizlerin Çukurova bölgesinin işgalini tamamen Fransızlara devretme hususunda 15 Eylül’de onlarla anlaşmaları ve bunun uygulaması olarak 23 Ekim’de Maraş’ın ve birkaç gün sonra Ayıntap ve Urfa’nın işgali, böyle bir Fransızcı siyasetin, en azından o sırada imkânsızlığına işaret ediyordu. Bu ihtimale göre, Abdülmecit, ister istemez amcaoğlunun İngilizci siyasetini tek çıkar yol görmeye başlamıştır. Nişanı bildiren Defrance’ın 14 Kasım günlü bir teli bu yorumu ancak kısmen doğruluyor. Yüksek Komiser, evlilik sayesinde, “ne denli zayıf olursa olsun,” Veliaht’ın Fransızcı etkisinin Saray’a girebileceğini, ulusçu çevrelerin evlilikten birçok hayırlı sonuç beklediklerini söylüyor.</span><span class="dipp" style="font-size:1em;"><a class="footnote-link" href="#footnote-225-217" id="footnote-225-217-backlink">217</a></span></p>

      <p class="Basic-Paragraph-3 para-style-override-11"><span class="char-style-override-7">Üçüncü bir ihtimal, ulusçuların Abdülhamit’in oğlu Mehmet Selim’le anlaştıkları ve Vahdettin’i tahttan indirip onu Padişah yapmak istedikleri söylentisiyle ilgili olabilir. Defrance’ın 30 Ekim günlü teline göre Vahdettin, İngiliz kaynaklı olduğu söylenen bu haber karşısında telaşlanmıştı.</span><span class="dipp" style="font-size:1em;"><a class="footnote-link" href="#footnote-225-218" id="footnote-225-218-backlink">218</a></span> <span class="char-style-override-7">Söylenti basına yansıdığı gibi, haftalık iki İngiliz istihbarat raporunda da yer aldı.</span><span class="dipp" style="font-size:1em;"><a class="footnote-link" href="#footnote-225-219" id="footnote-225-219-backlink">219</a></span> <span class="char-style-override-7">Birinci rapora (14 Kasım) göre, Vahdettin, seçim müfettişi olarak Anadolu’ya gidecek üç yüksek şahsiyete “İttihatçıların” Selim’i tahta getirmek istediklerini, onun da onlara büyük paralar verdiğini söylemiş. Sonraki rapora (21 Kasım) göre, Vahdettin onu çağırıp haberin doğruluğunu sormuş, o da inkâr etmiş. Bu ihtimale göre, Abdülmecit, İngilizlerin, hatta bizzat Vahdettin’in uydurması olabilecek ulusçuların Selim’i tercih ettikleri haberi karşısında padişahlığı kaçırmamak için Vahdettin’le birleşmek yoluna gitmiştir.</span></p>

      <p class="Basic-Paragraph-3 para-style-override-11"><span class="char-style-override-7">Dördüncü bir ihtimal de Vahdettin ve/veya İngilizlerin kısmen Abdülmecit’i korkutarak, kısmen menfaat sağlayarak onu “hizaya” getirmiş olabilecekleri ihtimalidir. Nitekim ağustos başında İngiliz ve Fransız baştercümanları Veliaht’ı uyarmışlardı. Bu uyarıların (ve/veya vaatlerin) el altından ve daha etkili olarak sonradan tekrarlanmış olduğu düşünülebilir. Sonuç olarak bu ihtimallerden yalnız birinin değil, birkaçının, belki hepsinin Veliaht’ın tavır değişikliğinde payı olmuş olabileceği söylenebilir.</span><span class="dipp" style="font-size:1em;"><a class="footnote-link" href="#footnote-225-220" id="footnote-225-220-backlink">220</a></span></p>

      <div class="footnotes">
        <div class="footnote">
          <p class="Basic-Paragraph-3"><a class="footnote-anchor" href="#footnote-225-212-backlink" id="footnote-225-212">212</a> <span class="char-style-override-10">Sabah</span><span>, 7/10/1335, 10767. Jaeschke, 10 Kasım günlü</span> <span class="char-style-override-10">İfham</span><span>’ın haberine dayanıyor. G. Jaeschke,</span> <span class="char-style-override-10">Türk Kurtuluş Savaşı Kronolojisi</span><span>, s. 76.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-213-backlink" id="footnote-225-213">213</a> <span>Vahdettin’in kızı Ulviye ile evli olan, Tevfik Paşa’nın oğlu İsmail Hakkı (Okday), Sabiha’nın evlilik işini evveliyatıyla anlatıyor. Sabiha önce Rauf Bey’le evlenmek istemiş, hatta İsmail Hakkı buna memur edilmiş, fakat Rauf Bey “bu her bakımdan cazip teklifi” nazikane reddetmişti. Sonra, Gazi Ahmet Muhtar’ın kardeşi Şevki Paşa’nın oğlu hariciyeci Mehmet Ali, Harbiye Müsteşarı Mahmut Kâmil Paşa, Fuat Baban Bey, Kurmay Binbaşı Saffet (Arıkan), Kurmay Yüzbaşı Suphi gibi adaylar söz konusu olmuştu. Asıl önemlisi, 19-30/8/1919’da İstanbul’u ziyaret eden İran Şahı Ahmet Kaçar Han Sabiha’ya talip olmuş, fakat Vahdettin, Sünni bir Halife’nin kızını Şii bir hükümdara veremeyeceği gerekçesiyle buna yanaşmamıştı. Ömer Faruk’la evlenme işi bundan sonra karara bağlandı. İsmail Hakkı Padişah-Veliaht anlaşmazlığına hiç değinmiyor. İlginç olan cihet, İsmail Hakkı’nın uzun uzadıya saydığı damat adayları arasında Mustafa Kemal’in adının hiç anılmamasıdır. Onun bu söylentiyi duymamış olması düşünülemez. Söylenti doğru değilse, bunun seçik olarak bu bahiste yalanlanması beklenirdi. Buna hiç değinmemesi belki de yazanın konuyu hassas bir konu olarak değerlendirdiğine ve söylentinin pek de hoş olmadığına işaret olabilir mi? Bu konuda tahmin yürütmek zordur. İsmail Hakkı Okday,</span> <span class="char-style-override-10">Yanya</span><span>’</span><span class="char-style-override-10">dan Ankara</span><span>’</span><span class="char-style-override-10">ya</span> <span>(İstanbul, Sebil Y., 1975), s. 393-400.</span></p>

          <p class="Basic-Paragraph-3 para-style-override-14"><span>Bristol’un 12 Kasım günlü teline göre, Kaçar Han’la evliliği İran’da Turan yandaşı akımın teşvik görmesini engellemek için İngilizler önlemişlerdi. Ömer Faruk’la evliliği ise Veliaht’ı Padişah’ın yanına çekmek amacını güden siyasal bir birleşme olarak yorumluyor. State Department 867.00/996. Nişanlılar 29/4/1920’de evlenmişler (G. Jaeschke,</span> <span class="char-style-override-10">Türk Kurtuluş Savaşı Kronolojisi</span><span>, s. 101), sürgündeyken ayrılmışlardır. 26/11/1919’da Ömer Faruk yüzbaşılığa terfi etti.</span> <span class="char-style-override-10">Takvim-i Vekayi</span><span>, 1/12/1335, 3712.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-214-backlink" id="footnote-225-214">214</a> <span class="char-style-override-10">Ministère des Affaires Etrangères</span><span>, C. 91, s. 45. 2 Eylül’de Velihat’ın Rıza Nur’la da görüştüğü anlaşılıyor.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-215-backlink" id="footnote-225-215">215</a> <span>Foreign Office 371/4159, 143920 (askeri karargâhın 18 Ekim teli).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-216-backlink" id="footnote-225-216">216</a> <span>Kara Vasıf 27 Kasım’da şöyle diyordu: “... Zat-ı Şahane sizden ve Rauf Bey’den pek ziyade korkuyor... Sizin bulunduğunuz işi ezmek, bozmak, prensip meselesi sırasına geçmiştir. Veliaht bile.” U. İğdemir,</span> <span class="char-style-override-10">Heyet-i Temsiliye Kararları</span><span>, s. 131. 4 Aralık günlü haftalık İngiliz istihbarat raporuna göre tahttan indirme tehditlerini içeren mektuplar karşısında, Saray çevresinde ulusçu hareketin aslında ihtilalci olduğu görüşü ağır basmaya başlamış. Foreign Office 371/4161, 168147 (no. 45).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-217-backlink" id="footnote-225-217">217</a> <span class="char-style-override-10">Ministère des Affaires Etrangères</span><span>, C. 27, s. 39.</span> <span class="char-style-override-10">Orient News</span><span>, Abdülmecit’in İngiliz Muhipleri Cemiyeti’nin fahri başkanı olduğunu söylüyor. Ama bunu doğrulayan başka kaynağa rastlamadım.</span> <span class="char-style-override-10">Orient News</span><span>, 15/11/1919, 132. Nişandan sonra da Abdülmecit Fransa’ya olan eğilimini sürdürmüş ve 10/1/1920’de kurulan Piyer Loti Cemiyeti’nin fahri reisliğini üstlenmiş, 23 Ocak’ta Darülfünun’da yapılan Piyer Loti gününe katılmıştır. T. Z. Tunaya,</span> <span class="char-style-override-10">Türkiye</span><span>’</span><span class="char-style-override-10">de Siyasi Partiler</span> <span>(1952), C. II, s. 546-52. Tunaya Veliaht’ın Türk-Fransız Muhipleri Cemiyeti’yle bir ilgisine işaret etmiyor. T. Z. Tunaya,</span> <span class="char-style-override-10">Türkiye</span><span>’</span><span class="char-style-override-10">de Siyasi Partiler</span><span>, C. II, s. 536-9.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-218-backlink" id="footnote-225-218">218</a> <span class="char-style-override-10">Ministère des Affaires Etrangères</span><span>, C. 91, s. 53-5.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-219-backlink" id="footnote-225-219">219</a> <span class="char-style-override-10">Morning Post</span><span>, 4/11/1919; Foreign Office 371/4160, 4161, 157495, 161851. Havas Ajansı da olup bitenlerden haberdar çevrelerin, başından beri, “Jön Türklere” düşman olan Vahdettin ile onun yerine Mehmet Selim’i getirmek isteyen “Jön Türkler” arasında şiddetli bir kavga öngördüklerini bildiriyordu.</span> <span class="char-style-override-10">Ministère des Affaires Etrangères</span><span>, C. 91, s. 5 (17 Ekim).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-220-backlink" id="footnote-225-220">220</a> <span>Bununla birlikte, tamamen kenara çekilmediği yönünde bilgiler de var. İngiliz istihbaratına göre, Vahdettin 6 Aralık’ta hükümet değişikliği için emir vermişken, İttihat ve Terakki (yani ulusçu çevreler) bunu duymuş ve Veliaht’ı Saray’a göndererek emrin geri alınmasını sağlamışlar. Foreign Office 371/4l61, 173267 (18 Aralık, no. 47).</span></p>
        </div>
      </div>
    </div>
  </div>
</body>
</html>
