<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-51.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-51.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="alt" id="toc_marker-2-2-2">44. Mustafa Kemal Başka Cephelerde (Çukurova, 25 Ocak ve Akbaş, 26 Ocak) Harekete Geçiyor</p>

      <p class="Basic-Paragraph-3 para-style-override-11"><span class="char-style-override-7">Mustafa Kemal’in Cemal ve Cevat Paşaların istifa etmek zorunda bırakılmasını nasıl kötü karşıladığını, fakat bu hususta gösterdiği büyük duyarlılık ve tepkinin İstanbul’da ne Cemal Paşa, ne Ali Rıza, ne de Rauf Bey nezdinde yankı bulmadığını, hatta onların tepkisini davet ettiğini gördük. Yine gördük ki, bu tepki üzerine Mustafa Kemal de gerileme ihtiyacını duydu. Fakat, aslında bu gerileme olurken, Mustafa Kemal başka yerlerde atağa geçmiş veya geçmek üzere bulunuyordu. 25 Ocak’ta Mustafa Kemal Rauf Bey’e davasından vazgeçer gibi bir tel çektiği sıralarda, Maraş kentinin içinde dört gündür kesintisiz muharebeler başlamış bulunuyordu. Maraş’taki Fransız komutanı General Querette, Maraş’ın çevresinde, adeta muhasara şeklinde yoğun faaliyet gösteren Kılıç Ali’nin ocak ayı başından beri kumanda ettiği Kuva-yı Milliye karşısında, gelebilen Fransız takviyelerden cesaret alarak, 21 Ocak günü eşrafı ve memurları rehin alıp hükümet binasını işgale kalkıştı. Bu şekilde, anlaşılan, Kuva-yı Milliye faaliyetini önleyebilmeyi umuyordu. Onun üzerine Maraş’ta, Fransızların 11 Şubat’ta şehri boşaltmalarına kadar sürecek olan genel bir ayaklanma ve mücadele başladı. Fransızları böyle bir mücadeleye iten, Kuva-yı Milliye’nin Maraş civarında, Mustafa Kemal’in yakını olan Kılıç Ali’nin girişimiyle, yani büyük bir ihtimalle Mustafa Kemal’in emriyle yaptığı bir dizi çarpışmadır. (Türkoğlu, [5-7 Ocak], Araplar [13 Ocak], Harabe [19 Ocak] çarpışmaları.)</span><span class="dipp" style="font-size:1em;"><a class="footnote-link" href="#footnote-225-828" id="footnote-225-828-backlink">828</a></span> <span class="char-style-override-7">Bunun üzerine Heyet-i Temsiliye Reisi Mustafa Kemal ve Garbi Anadolu Umum Kuva-yı Milliye Komutanı Ali Fuat Paşalar 24 Ocak günü iki yazı hazırladılar. Genelge olan birincisi, Suriye’deki Faysal hükümetinin Halep’te bir fırkası (tümeni) bulunduğunu, komutanı Kaymakam Emin Bey’in Halep Polis Müdürü Şakir Nimet’le birlikte Osmanlı camiasından ayrılmak istemeyen bir örgüte bağlı olduklarını bildiriyordu. Maraş’taki muharebe dolayısıyla haklarımızın geri alınabilmesi için bir hareket-i milliye gerekebilirdi. Bu durumda Halep milli kuvvetleri İskenderun, Lazkiye, Dörtyol ve Humus istikametlerini güven altına aldıktan sonra üç kuvvetli müfreze kurup bunları Ceyhan, İslahiye ve Antep’e göndereceklerdi. Fransızlarla çarpışmaya girmeden önce onların 48 saat içinde, silah ve cephanelerini teslim ettikten sonra ülkelerine dönmeye davet edilmeleri tavsiye olunuyordu. İkinci yazı Halep’te Arap Teşkilat-ı Milliye riyasetine yazılmıştı. Buna göre Teşkilat adına yazılan mektuplarda Suriye, Irak ve Türkiye’nin konfederasyon veya başka tür birlik kurmaları teklif edilmiş ve Anadolu ve Rumeli Müdafaa-i Hukuk Cemiyeti bunu kabul ederek mufassal talimat göndermişti. Fakat bu talimatın alındığına dair bir haber gelmediği için talimat tekrar bildiriliyordu: Havran, Şam, Balebek civarındaki kuvvetlerle Şam’ı Zeydani Boğazı’nda savunmak, Amman, Merciun kuvvetleriyle Sayda ve Beyrut’tan gelecek tehditlere karşı koymak, Beyrut ve Trablusşam’da isyan çıkarmak, Humus’taki kuvvetlerin buranın savunmasından başka Zeydani’ye yardımcı olması. Türkler, Araplarla Türkler arasına girmiş olan Fransız-Ermeni işgal kuvvetlerine karşı harekâta başladıklarından, Halep ve Hama kuvvetlerinin de buraların savunmasını sağladıktan sonra ikinci derecede kuvvetlerle Antep ve Osmaniye istikametlerinde düşmanı arkadan vurması lazımdı.</span><span class="dipp" style="font-size:1em;"><a class="footnote-link" href="#footnote-225-829" id="footnote-225-829-backlink">829</a></span></p>

      <p class="Basic-Paragraph-3 para-style-override-11"><span class="char-style-override-7">Cebesoy bu iki belgeyi eserine almış olmakla birlikte ne ölçüde sahih oldukları tartışılabilir. Birincisi genelge olduğu halde, Kâzım Karabekir’de, Özalp’te,</span> <span class="char-style-override-8">Nutuk</span><span class="char-style-override-7">’ta zikredilmiyor. Arsan bunu derlemesine almış, diğerini almamıştır. Jaeschke ikisini de zikretmiyor. Muhtemelen bunlar Fransızların kulağına gitsin diye, onları tedirgin edip Suriye’de kuvvet bulundurmalarını sağlamak için yazılmış metinlerdir. Zira Suriye’de Osmanlı camiası içinde, konfederatif bir statü ile kalmak yönünde güçlü sayılabilecek bir akım bulunmakla birlikte, Suriyelilerin Türk ulusal mücadelesine yardım edebilecek büyük bir kuvvetleri yoktu. Aynı şekilde, Türklerin de Suriyelilere yardım edecek mecalleri yoktu. Yani, söz konusu iki yazı muhtemelen uydurma değildi ve ilgili yerlere gönderilmişti ama, yazılanlar belki somut gerçeklerle ilgisiz, propaganda amaçlı şeyler gibi göründüğü için yukarıda sözü edilen kaynaklar (</span><span class="char-style-override-8">Nutuk</span> <span class="char-style-override-7">dahil) bunu görmezlikten gelmişlerdir. Maalesef Arap kaynaklarından habersiz olduğumuz için Türk-Suriye askeri işbirliğinin fiiliyatta ne ölçüde gerçekleştiği hususunda tam bir fikrimiz yok. Ama 15 Şubat’ta Mustafa Kemal’in Cebesoy’un yayımladığı belgeler havasında bir genelge daha çıkartması –bunu Kâzım Karabekir hem zikrediyor, hem de eleştiriyordu– bu tür temasların faydalı görüldüğünü gösterir.</span><span class="dipp" style="font-size:1em;"><a class="footnote-link" href="#footnote-225-830" id="footnote-225-830-backlink">830</a></span></p>

      <p class="Basic-Paragraph-3 para-style-override-11"><span class="char-style-override-7">25 Ocak’ta Mustafa Kemal bütün kolordulara ve Kâzım ile Refet Beylere bir genelge gönderdi. Bunda Maraş’taki çarpışmaların sonucunun henüz anlaşılamadığı, fakat Fransızların kuvvet getirerek olayı bastırabilecekleri, bunu önlemek için her yerde milli müfrezelerin “ufak büyük” harekâta başlamalarının zorunlu olduğunu bildiriyordu. Bunun Aydın’da olduğu gibi bir cephe kurulmasına yol açması ihtimali vardı, ama ses çıkarmamak bölgede hayatiyet kalmamasına yol açacaktı. Ayrıca, Barış Konferansı’na, geçici olarak işgal edilen yerlerin ilhakının mümkün olmadığını fiilen göstermek gerekiyordu. Onun için önce Urfa’da geniş alanda gerilla tarzında mücadele yapmak lazımdı. Jaeschke bu emri haklı olarak “Fransızlara karşı çete muharebesi (</span><span class="char-style-override-8">guerilla</span><span class="char-style-override-7">) hakkında talimat” diye nitelendiriyor. Bu hususta genelgeyi alanlardan acil görüş isteniyordu.</span><span class="dipp" style="font-size:1em;"><a class="footnote-link" href="#footnote-225-831" id="footnote-225-831-backlink">831</a></span> <span class="char-style-override-7">Kâzım Karabekir, Yusuf İzzet, Cafer Tayyar ve Kâzım Bey, Mustafa Kemal’in düşüncesini kabul ettiler.</span><span class="dipp" style="font-size:1em;"><a class="footnote-link" href="#footnote-225-832" id="footnote-225-832-backlink">832</a></span> <span class="char-style-override-7">Bunun üzerine aynı gün Mustafa Kemal, Ali Fuat ve İsmet Bey imzalı genelge kolordulara gönderildi. Harekâtın gerekçesi bir kez daha açıklandıktan sonra mücadelenin nasıl yapılacağı anlatıldı. İki tür müfreze kurulacaktı: Onar kişiden kurulacak muvasala ve temas müfrezeleri. Muvasala müfrezeleri demiryolu köprü ve tünellerini atacak, karayollarını otomobil işlemeyecek hale getireceklerdi. Temas müfrezeleri her gece Fransızlara baskın ateşi açacaklardı. Bu sırada büyük birlikler hazırlanacak ve önce Fransızların en zayıf olduğu noktalara saldırılacaktı. Birinci dönem olarak Urfa bölgesi seçilmişti ve harekât burada “derekap” başlayacaktı. 13. Kolordu’nun görevi sözü edilen yöntemlerle Fırat’ın doğusunu temizlemekti, fakat Antep bölgesinde de harekât yürütülecekti. Fransızlar Maraş’tan içeriye işgallerini genişletmeye kalkışırlarsa 3. Kolordu nizami birlikleriyle karşı koyacaktı. Gerilla savaşı Maraş ve Kozan bölgelerine de yayılacak, 20. Kolordu hızla müfrezeler hazırlayıp talimat bekleyecekti. Bizim için daha çok fedakârlığı gerektiren ve siyasal sakıncalar doğurabilecek cephe teşkilinden “mümkün olduğu kadar” kaçınılacaktı.</span><span class="dipp" style="font-size:1em;"><a class="footnote-link" href="#footnote-225-833" id="footnote-225-833-backlink">833</a></span></p>

      <p class="Basic-Paragraph-3 para-style-override-11"><span class="char-style-override-7">Mustafa Kemal’in gerilla emri üzerinden iki gün geçmeden 26/27 Ocak gecesi Köprülülü Hamdi Bey, Dramalı Rıza Bey, 50 kadar Kuva-yı Milliyeci ve pek çok kişinin yardımıyla Gelibolu’nun Akbaş mevkiinde Fransız askerinin muhafazası altında bulunan cephaneliği bastılar. Burada Osmanlı ordusunun Cihan Savaşı’nda Ruslardan ele geçirdiği silah ve cephane bulunuyordu.</span><span class="dipp" style="font-size:1em;"><a class="footnote-link" href="#footnote-225-834" id="footnote-225-834-backlink">834</a></span> <span class="char-style-override-7">Bunlar somut bir amaç için, Yunan cephesinde taarruz edecek 5 bin kişilik bir Kuva-yı Milliye kuvvetini oluşturmak için kullanılacaktı. İtilaf devletleri bu işe çok sinirlendiler. D’Esperey misilleme olarak İstanbul ve Gelibolu’da bulunan diğer cephanelerin yok edilmesini emretmiş veya bunu önermiş (?).</span><span class="dipp" style="font-size:1em;"><a class="footnote-link" href="#footnote-225-835" id="footnote-225-835-backlink">835</a></span> <span class="char-style-override-7">Sonuç olarak İngilizler Gelibolu’daki bazı cephanelikleri boşaltıp Çanakkale’ye taşımışlar, taşıyamadıklarını denize atmışlar.</span><span class="dipp" style="font-size:1em;"><a class="footnote-link" href="#footnote-225-836" id="footnote-225-836-backlink">836</a></span> <span class="char-style-override-7">Bir de, yukarıda değinildiği gibi, kaçırılan mühimmat kadarını Babıâli’den istediler. Mustafa Kemal, söz konusu malzemenin iadesine yardımcı oldu diye Rauf Bey’i eleştirmiştir.</span><span class="dipp" style="font-size:1em;"><a class="footnote-link" href="#footnote-225-837" id="footnote-225-837-backlink">837</a></span></p>

      <p class="Basic-Paragraph-3 para-style-override-11"><span class="char-style-override-7">Özalp’e göre baskının gerekçesi, Müttefikler’in bu malzemeyi Denikin ordusuna vermeye hazırlanmalarıydı. Su, Müttefikler’in, mühimmatı Ruslara verme önerisinin Meclis-i Vükela tarafından kabul edildiğini söylüyor. Hatta ocak ayında malzemeyi Rusya’ya götürmek için Gelibolu limanına bir Rus gemisinin geldiğini ileri sürüyor.</span><span class="dipp" style="font-size:1em;"><a class="footnote-link" href="#footnote-225-838" id="footnote-225-838-backlink">838</a></span> <span class="char-style-override-7">Ben sözü edilen yönde bir karara rastlayamadım. Malzemeyi taşımak için gelen gemiler hakkındaki bilgiler de hayli belirsiz. Bununla birlikte Defrance’ın bir teli, mühimmatı Beyaz Ruslara verme niyetini doğrulamaktadır.</span><span class="dipp" style="font-size:1em;"><a class="footnote-link" href="#footnote-225-839" id="footnote-225-839-backlink">839</a></span> <span class="char-style-override-7">Özalp, anılarında, Damat Ferit zamanında Kütahya’da bulunan savaş gereçlerinin Müttefikler tarafından nasıl İstanbul’a gönderilmek istendiğini ve Soma ve Akhisar’daki Kuva-yı Milliyecilerce bunun önlendiğini, fakat ele geçen miktarın az olduğunu, onun için Akbaş üzerinde durulduğunu anlatıyor. Bunun için o sırada Balıkesir’de bulunan Hamdi’ye konuyu açtığını, onun bu işe aklının yattığını söylüyor.</span><span class="dipp" style="font-size:1em;"><a class="footnote-link" href="#footnote-225-840" id="footnote-225-840-backlink">840</a></span> <span class="char-style-override-7">Burada söz konusu olan, malzemenin Rusya’ya gitmesi değil, Kuva-yı Milliye’nin mühimmat ihtiyacıdır. Hamdi’nin 37 kişilik bir kuvvetle ocağın ilk haftasında (veya 10 Ocak’ta) Balık-<br />
      esir’den Biga’ya hareketi demek ki bu amaca yönelikti.</span><span class="dipp" style="font-size:1em;"><a class="footnote-link" href="#footnote-225-841" id="footnote-225-841-backlink">841</a></span> <span class="char-style-override-7">Öte yandan, Mustafa Kemal’in ordu ile temaslarını kolordu düzeyinde yürütmekle birlikte, bu kurala aykırı olarak bazı fırkalarla da doğrudan ilişkide bulunduğu biliniyor. O sırada Türkiye’de bulunan 18 fırka içinde böyle en çok doğrudan haberleşilen fırkalar 5. Fırka (Mardin), 3. Fırka (Trabzon), 61. Fırka (Bandırma ve Balıkesir), 56. Fırka (Bursa) idi. Aslında bu fırkalardan çok, Mustafa Kemal’in gözünde onların komutanları önemliydi. Bunlar da sırasıyla Kenan, Halit, Kâzım (Özalp), Bekir Sami Beylerdi. Bazen (ve kısmen) bunlara verilen önem, üstleri olan kolordu komutanlarına olan güvensizlikten ileri geliyordu – Diyarbakır’da 13. Kolordu Komutanı Cevdet Bey ve Bandırma’da 14. Kolordu Komutanı Yusuf İzzet Paşa gibi. Fakat her halükârda Mustafa Kemal’in bu fırka komutanlarına özel bir güveni olduğu muhakkaktır. (Mesela Halit Bey’le bu özel ilişki, Halit Bey’in üstü olan Kâzım Karabekir’le Mustafa Kemal arasında mesele olmuştur.) Kâzım Bey’in hayat hikâyesi incelendiğinde bu durum açıkça görülür. Kâzım Bey orgeneralliğe kadar yükselmiş, 34 yıl milletvekilliği, 17 yıl TBMM başkanlığı ve Milli Müdafaa Vekilliği yapmıştır. Kâzım Bey’in Köprülülü olmak itibarıyla Yahya Kaptan ve Köprülülü Hamdi ile hemşeri oluşu da dikkati çeken bir cihettir. Akbaş harekâtına hemşerisini kolayca razı edebilen Kâzım Bey belki Yahya Kaptan’ın Anadolu ve Rumeli Müdafaa-i Hukuk Cemiyeti’ne bağlanmasında da rol oynamış olabilir. (Ama bu konuda elimde herhangi bir ipucu yoktur.)</span><span class="dipp" style="font-size:1em;"><a class="footnote-link" href="#footnote-225-842" id="footnote-225-842-backlink">842</a></span></p>

      <p class="Basic-Paragraph-3 para-style-override-11"><span class="char-style-override-7">Mustafa Kemal ile 61. Fırka Komutanı Kâzım Bey arasında bu özel ilişki olunca ve Akbaş baskını bir ay kadar önce tasarlanmış bir harekât olduğuna göre, Kâzım Bey’in tasarıdan Mustafa Kemal’i haberdar etmemiş, hatta olurunu almamış olması zayıf bir ihtimaldir. Tabii Mustafa Kemal harekâttan haberdar idiyse bu durumda Atatürk’ün neden bunu</span> <span class="char-style-override-8">Nutuk</span><span class="char-style-override-7">’ta açıklamadığı sorusu gündeme gelir. Bu soruya cevap verirken,</span> <span class="char-style-override-8">Nutuk</span><span class="char-style-override-7">’ta 25 Ocak günlü gerilla savaşına başlama emrinin ya da Vahdettin’le İngilizler arasında 12 Eylül 1919’da yapılan gizli anlaşmanın neden hiç ele alınmadığı sorusuna da cevap verilmiş olacaktır. Tahmin olarak denebilir ki, İngiltere ve Fransa ile yakınlaşmanın gündemde olduğu ve aynı zamanda</span> <span class="char-style-override-8">Nutuk</span><span class="char-style-override-7">’un yazılmış olduğu 1926-27 yıllarında, iki ülke ile Türkiye arasında geçmişte cereyan etmiş olan şiddetli mücadelenin bazı ayrıntıları üzerinde fazla durmamak “siyasi” bakımdan isabetli görünmüş olabilir. Ayrıca Akbaş cephaneliğine yapılan baskının Mustafa Kemal’in bilgisi dahilinde cereyan ettiğinin bilinmesinin –belki bu titizlik en azından bugünkü perspektiften yersiz de görünse– Atatürk’ün devlet adamlığı imgesini bir miktar gölgeleyebileceği de düşünülmüş olabilir. Zira Kâzım Bey dahi, kendisi ile Hamdi arasındaki ilişkiyi hafif geçmek ve ne ölçüde geçerli olduğunu kestiremediğim, silahların Ruslara verileceği gerekçesini vurgulamak eğiliminde gözüküyor. (Oysa Mustafa Kemal’in Kâzım Bey’e gönderdiği 29 Ocak günlü kutlama teli Hamdi’ye teşekkürlerinin bildirilmesini isterken Kâzım Bey’i de “böyle azim bir muvaffakiyete saik olan zat-ı biraderleri” diye niteliyordu.)</span><span class="dipp" style="font-size:1em;"><a class="footnote-link" href="#footnote-225-843" id="footnote-225-843-backlink">843</a></span> <span class="char-style-override-7">Yine dikkati çeken husus, hemen her konuda fikir beyan eden Kâzım Karabekir’in (görebildiğime göre) Akbaş olayına hiç değinmemesidir. Basında da bu konuda bir sessizlik olduğu göze çarpıyor. İtilaf sansürü dolayısıyla İstanbul basınının olayı bildirmemesi anlaşılıyorsa da,</span> <span class="char-style-override-8">Hâkimiyet-i Milliye</span><span class="char-style-override-7">,</span> <span class="char-style-override-8">İrade-i Milliye</span> <span class="char-style-override-7">ve</span> <span class="char-style-override-8">Albayrak</span> <span class="char-style-override-7">gazetelerinin de olayın üzerinde durmadıkları anlaşılıyor.</span><span class="dipp" style="font-size:1em;"><a class="footnote-link" href="#footnote-225-844" id="footnote-225-844-backlink">844</a></span></p>

      <p class="Basic-Paragraph-3 para-style-override-11"><span class="char-style-override-7">Akbaş baskınından bir hafta kadar sonra, 3 Şubat’ta Mustafa Kemal’in “mahrem ve zevata mahsustur” kaydıyla komutanlara gönderdiği genelgede Akbaş baskınından “güya” diye bahsediliyor ve bunu “bahane” eden İngilizlerin Bandırma’ya 200 asker çıkardıkları bildiriliyordu.</span><span class="dipp" style="font-size:1em;"><a class="footnote-link" href="#footnote-225-845" id="footnote-225-845-backlink">845</a></span> <span class="char-style-override-7">İhtimal baskın olayı bu sırada Mustafa Kemal’e dahi fazlaca cüretli bir davranış gibi görünmüş olmalı ki, baskından bu biçimde bahsediliyordu.</span><span class="dipp" style="font-size:1em;"><a class="footnote-link" href="#footnote-225-846" id="footnote-225-846-backlink">846</a></span> <span class="char-style-override-7">Fakat bir de uyarı vardı. Afyon, Eskişehir gibi İtilaf askerinin bulunduğu yerlerde cephaneliklerimize suikast yapacakları veya içindekileri yararlanılamayacak bir yere taşıyacakları haber verilmekteydi. Bunun ve önemli ulaşım noktalarının yeniden işgalinin ulusal kuvvetlerimizi ne ölçüde zayıflatacağı açıktı. Bu vesileyle “bazı arkadaşlarımızın” işgalin genişlemesi, “resmi bir muhasamanın” başlaması ihtimalleri dolayısıyla direnmede tereddüt edip zaman kaybettiklerine dikkat çekiyordu. Oysa komutanların bölgelerinde bütün milli kuvvetlerden yararlanarak, ellerindekine göre birkaç kat kuvvet elde edecekleri ve “milliyet namı altında” yapacakları harekâtın resmi çalışmalara yol açmayacağı şüphesizdi. Düşmanın yabancı bir bölgede genellikle sömürge askerine sahip olması, cüretini azaltan bir nedendi. Onun için Mustafa Kemal “azim ve katiyet” rica ediyordu.</span></p>

      <p class="Basic-Paragraph-3 para-style-override-11"><span class="char-style-override-7">Bu telden iki gün sonra 5 Şubat’ta Mustafa Kemal Türkiye’nin uluslararası çerçevede genel siyasal durumunu ve bununla ilgili izlenecek siyaseti anlatan bir genelge gönderdi.</span><span class="dipp" style="font-size:1em;"><a class="footnote-link" href="#footnote-225-847" id="footnote-225-847-backlink">847</a></span> <span class="char-style-override-7">Ona göre İtilaf’ın aralık sonlarına doğru Türkiye ile barış yapmak konusunda gösterdiği ilgi sönmüş bulunuyordu. İtilaf Güneydoğu’da Ege’de ve Antalya bölgesindeki oldubittileri esas alan, Boğazlar’ı İngiliz egemenliğine bırakan bir formül üzerinde duruyordu. Fakat bu son nokta İngiltere’nin bütün Türkiye ve Karadeniz’e egemen olması demek olduğundan, Fransa ve İtalya’nın itirazına yol açmıştı. Bolşevik başarılarının olağanüstü bir hız kazanması da barışı erteleyici bir etki yapmıştı. Çünkü barış yapılmış olsa bile Bolşeviklerle temas olunca bu barış tehlikeye girecekti. Türkiye ya toplumsal ve/veya siyasal alanda onlara katılmak ya da silahla karşı koymak durumunda kalacaktı. İkinci şıkkın gerçekleşmesi için İtilaf’ın tutkularından fedakârlıkta bulunması, yani Arap olmayan toprakları Türkiye’ye geri vermesi gerekiyordu. Oysa İtilaf henüz kendini böyle bir zorunluluk altında görmediği için, Türkiye’yi kahretme planları yapmaktaydı. Bunun için Türkiye’nin tamamen kuşatılması gerekiyordu ve bu da hemen hemen başarılmış durumdaydı. Yalnız Kafkasya kalıyordu ki, Beyazlar’ın yenilgisi yüzünden bu görev Kafkas devletlerinden bekleniyordu. Onun için bağımsızlıklarını tanımış, Bolşeviklere karşı onlara yardım ediyorlardı. Bu tasarı başarıya ulaşırsa Türkiye yıkılır ve Türkler, İtilaf’ın emrinde Kafkasya’da Bolşeviklikle mücadeleye sokulurdu. Demek ki Kafkasya seddinin yapılması Türkiye’yi mahvetme planının önemli bir parçasıydı. İkinci bir parça da ülkeyi içeriden oyarak çökertmekti ki, bunun için “mevcut nifak-ı siyasi” ve “bazı makamatın” mutlak teslimiyet eğiliminden yararlanılacaktı. Bu sayede Kuva-yı Milliye yıkılır, Türkiye’nin elindeki silah ve cephane yararlanılamaz duruma getirilirdi. Bunun için Babıâli’de “zayıf, mütereddit” hükümetler bulunması isteniyor, kamuoyu “bilâ inkıta gayri vâzıh ve gayri sahih” umutlarla oyalanıyordu. Türkiye’nin kuşatılması ve içten çökertilmesi tamam olunca “maskelerini birdenbire atarak” İstanbul’da geniş çapta tutuklamalara, çeşitli cephelerde yığınaklara ve ablukaya başvuracak ve “hükm-ü idam mahiyetinde” barış şartlarını bildireceklerdi. Bu tahlilin kapsam ve sağlamlığına, henüz başlamamış olan büyük isyan dalgası, 16 Mart işgali, Sévres Antlaşması’yla ilgili tahminlerin isabetine şaşmamak mümkün olmasa gerekir.</span></p>

      <p class="Basic-Paragraph-3 para-style-override-11"><span class="char-style-override-7">Bu tahlil ve tahminlere göre Mustafa Kemal alınacak tedbirleri sıralıyordu. Önce, Doğu’da seferberlik yapılacak, özellikle Azerbaycan ve Dağıstan hükümetleriyle temasa geçilerek tutumları öğrenilecek ve şayet bize set olma kararındaysalar Bolşeviklerle anlaşma yapılacaktı. İkinci olarak ulusal örgüt güçlendirilecek, silah ve cephaneyi vermemek için silah kullanılacaktı. Üçüncüsü, İtilaf’ın zaman kazanmasına meydan verilmeyecek ve maskesini atıp bütün ülkeyi birleştirecek vesileyi vermeye zorlanacaktı. Bu sonuncuyu ancak kesin kararı olan bir hükümet yapabilirdi. Böyle bir hükümet, sınırlarla ilgili şartlarımızı ve bu şartların ertelenmesine takati olmadığını resmen duyurur, Doğu ile ilgili tedbirlere ve gerektiğinde ülkenin Anadolu’dan yönetimini mümkün kılacak sair hazırlıklara girişildiğini belli ederdi. Eğer İtilaf bizimle çarpışmaya girişmeyi yeğleyecek olursa, bizim bakımımızdan iki ay sonrasından daha elverişli şartlarla buna girişmiş olacaktık. Böyle bir hükümet kurulamayacaksa iyimser olmak zordu. Bu durumda derhal Heyet-i Temsiliye’nin üyelerini İstanbul’dan çekmek, Kafkas ulusları ile temas kurup diğer tedbirlere başvurmak gerekirdi. O zaman da iç ve dış ilişkilerin kesilmesinin uzak olmayacağı tahmin edilebilirdi.</span></p>

      <p class="Basic-Paragraph-3 para-style-override-11"><span class="char-style-override-7">Bu tele Kâzım Karabekir’in verdiği talihsiz cevap, Mustafa Kemal’in Kafkasya üzerine söyledikleri üzerinde duruyor ve her zaman olduğu gibi ihtiyatı tavsiye ediyordu.</span><span class="dipp" style="font-size:1em;"><a class="footnote-link" href="#footnote-225-848" id="footnote-225-848-backlink">848</a></span> <span class="char-style-override-7">Ona göre Türkiye’nin Kafkasya yönünden de kuşatılabileceği düşüncesi ve dolayısıyla bu bölgede harekete geçme zorunluluğu 12 Şubat’ta bu konuda çektiği telin ışığında artık geçerli olamazdı.</span><span class="dipp" style="font-size:1em;"><a class="footnote-link" href="#footnote-225-849" id="footnote-225-849-backlink">849</a></span> <span class="char-style-override-7">Bolşevikler Kafkaslar’ı ve Azerbaycan’ı geçip temasa gelmedikçe, durumları belli olmadıkça, işe karışmak “defaatle mesbuk maruzatımız veçhile”</span><span class="dipp" style="font-size:1em;"><a class="footnote-link" href="#footnote-225-850" id="footnote-225-850-backlink">850</a></span> <span class="char-style-override-7">bizi en yakın tehlikeye sokup İtilaf’a ezdirirdi. Fakat durum aydınlandıkça yapılacak hareketler bizi mazur gösterirdi. Kâzım Karabekir tarafsız kalınmasını ve Misak-ı Milli çerçevesinde hızla barış yapıldığı takdirde, İtilaf’ın istediği Bolşeviklere karşı Kafkas seddinin kendiliğinden oluşacağının onlara anlatılmasını istiyordu. İtilaf çevrelerinde bir Alman-Bolşevik-Türk işbirliği konusundaki propagandalar, gösterdiği titizliğin ne denli gerekli olduğunu ortaya koyuyordu. Kâzım Karabekir’in mantığında bir hata yoktu ama, İtilaf’ın Türklere karşı olumlu bir tavır içine girebileceği gibi gerçekleşmeyecek bir ihtimale dayanıyordu.</span></p>

      <div class="footnotes">
        <div class="footnote">
          <p class="Basic-Paragraph-3"><a class="footnote-anchor" href="#footnote-225-828-backlink" id="footnote-225-828">828</a> <span>Hulki Saral, Tosun Saral,</span> <span class="char-style-override-10">Vatan Nasıl Kurtarıldı</span> <span>(Ankara, İş Bankası Y., 1970), s. 181 vd.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-829-backlink" id="footnote-225-829">829</a> <span>A. F. Cebesoy,</span> <span class="char-style-override-10">Milli Mücadele Hatıraları</span><span>, s. 289-92;</span> <span class="char-style-override-10">Atatürk</span><span>’</span><span class="char-style-override-10">ün Tamim, Telgraf ve Beyannameleri</span><span>, s. 169-71.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-830-backlink" id="footnote-225-830">830</a> <span>Akşin, “Turkish-Syrian...” Bu makalede, Mustafa Kemal ile Faysal arasında 15/9/1919 günü yapıldığı iddia edilen anlaşma gibi bazı Türk-Suriye temaslarının propaganda amaçlı uydurma haberler olduğu ortaya konmaya çalışıldı. Öte yandan, Suriyelilerin Fransızların ulaştırmasını baltalayarak somut yardımlarda bulundukları anlaşılıyor.</span> <span class="char-style-override-10">The Times</span><span>, 19 ve 20 Ocak günlü sayılarında Suriye’de Fransızlarla şiddetli çarpışmalar olduğunu, Fransızların çekilmek zorunda kaldıklarını, Suriyelilere toplar kaptırdıklarını yazıyordu. Ne var ki, genelde Maraş ve Antep’le ilgili haberlere bakılırsa,</span> <span class="char-style-override-10">Times</span><span>’ın bu hususta çok güvenilir bir kaynak olmadığı anlaşılır.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-831-backlink" id="footnote-225-831">831</a> <span class="char-style-override-10">Harp Tarihi Vesikaları Dergisi</span><span>, Mart 1965, sayı 15, V. no. 382; Jaeschke,</span> <span class="char-style-override-10">a.g.e.</span><span>, s. 86.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-832-backlink" id="footnote-225-832">832</a> <span class="char-style-override-10">Harp Tarihi Vesikaları Dergisi,</span> <span>sayı 15, V.no. 384-7. Diğer komutanların ne cevap verdiklerini bilmiyoruz. Belki diğerlerinin cevapları da Harp Tarihi arşivinde vardır. Yusuf İzzet ayrıca “gayet ciddi bir iktisat muharebesi” yapılmasını, fakat Bolşeviklik mahiyeti verilmemesi için harbin yalnız Fransızların zulüm yaptıkları bölgeye hasredilmesini istiyordu.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-833-backlink" id="footnote-225-833">833</a> <span class="char-style-override-10">Harp Tarihi Vesikaları Dergisi</span><span>, sayı 16, V.no. 383.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-834-backlink" id="footnote-225-834">834</a> <span>Özalp’in bildirdiğine göre Akbaş’ta 8 bin tüfek, 40 makineli tüfek, 20 bin sandık cephane vardı. Silahların hepsi, cephanenin de 5 bin sandığı Bergos’a (Umurbey) kaçırılıp oradan da Yenice’ye taşındı. Özalp,</span> <span class="char-style-override-10">a.g.e.</span><span>, C. I, s. 91. Aynı yerde 300 makineli tüfekten söz edilmekle birlikte, herhalde yanlış olacak. Su, Dahiliye belgelerine dayanarak, İngilizlerin Akbaş’ta kalanların bir bölümünü Çanakkale Çimenlik iskelesine, bir bölümünü de Boğaz dışına taşıdıklarını, Çimenlik’e yığılan silah, cephane ve top kamalarının yığınlar oluşturduklarını, dolayısıyla Hamdi ve arkadaşlarının cephaneliğin içindekilerini ancak kısmen götürebildiklerini yazıyor. Kâmil Su,</span> <span class="char-style-override-10">Köprülülü Hamdi Bey ve Akbaş Olayı</span> <span>(Ankara, Kurtuluş Basımevi, 1984), s. 178. Sonradan müttefikler Akbaş’tan kaçırılan silah ve cephane kadarını Babıâli’den talep ederken, 8.500 tüfek, 30 makineli tüfek, 500 bin fişek istediler (13 Şubat ortak notası). Bunların 15 gün içinde teslimi isteniyordu. Foreign Office 371/5162, E 1360/253/44; Foreign Office 371/5042, E 950/3/44.</span> <span class="char-style-override-10">The Times</span><span>’ın haberi (3 Şubat) 80 bin tüfek, 8,5 milyon fişek ve 33 makineli tüfekten söz ediyordu.</span> <span class="char-style-override-10">The Times</span><span>, 5/2/1920. Ayrıca Su,</span> <span class="char-style-override-10">a.g.e.</span><span>, s. 135’in dipnotu, 177. Kâzım’ın baskını Mustafa Kemal’e bildiren telinde Süleyman Paşa’nın Rumeli’ye geçişini çağrıştıran bir ayrıntı var – güya Akbaş baskını sallarla yapılmış. Bu hoş efsane, baskına koşan fedakâr motorcuları, kayıkçıları, mavnacıları korumak bakımından mı, yoksa Rumelili olan Kâzım için duygusal bir simgeciliği ifade ettiği için mi uyduruldu (belki her iki neden) pek anlaşılamıyor. M. K. Atatürk,</span> <span class="char-style-override-10">Nutuk</span><span>, C. I, s. 392. Mevlanzade’nin kitabı bazı belge metinleri içermekle birlikte olgusal yanlışlarla doludur. Akbaş, “Aktaş” olmuştur. Cephaneliği İngiliz ve Fransızlar birlikte korumaktadırlar. Baskın emrini Cemal Paşa vermiştir. Baskın sırasında “bir miktar” İngiliz ve Fransız askeri ölmüştür vs. Mevlanzade,</span> <span class="char-style-override-10">a.g.e.</span><span>, s. 139.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-835-backlink" id="footnote-225-835">835</a> <span class="char-style-override-10">Ministère des Affaires Etrangères</span><span>, C. 92, s. 54-8. Bu arada İngilizler Maçka cephaneliğini olaysız işgal etmişler ve oradan Boğaz’a doğru inen birkaç yüz metrelik tünel söylentisinin doğru olduğunu saptamışlar.</span> <span class="char-style-override-10">The Times</span><span>, 5/2/1920.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-836-backlink" id="footnote-225-836">836</a> <span>Su,</span> <span class="char-style-override-10">a.g.e.</span><span>, s. 179.</span> <span class="char-style-override-10">The Times</span><span>’ın Reuter kaynaklı bir haberine göre Akbaş dışında İngilizlerin muhafazası altındaki diğer bir cephanelik de basılmış ve bu yüzden Gelibolu Mutasarrıfı, Belediye Başkanı ve diğer yetkililer tutuklanmış. Ayrıca Gelibolu’dan yürüyerek on saat uzaklıkta başka bir depo da yağmalanmış. Bunlar Yıldız Sarayı’nda bir ay önceki gizli bir toplantıda alınan kararın gereği imiş.</span> <span class="char-style-override-10">The Times</span><span>, 24/2/1920. Burada 38. fıkrada ele alınan raporlardaki bilgilerin kullanılmış olması ilginçtir.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-837-backlink" id="footnote-225-837">837</a> <span>M. K. Atatürk,</span> <span class="char-style-override-10">Nutuk</span><span>, C. I, s. 386 (21 Şubat teli).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-838-backlink" id="footnote-225-838">838</a> <span>Su,</span> <span class="char-style-override-10">a.g.e.</span><span>, s. 136. Özalp de “bazı nakliye gemilerinin” bu amaçla Gelibolu önlerine geldiklerinden söz ediyor (s. 89). Kaynaklar, malzemenin Wrangel’e verilmesinden söz ediyorlarsa da, mart sonlarına kadar Güney Rusya Beyaz ordularına komuta eden Denikin’di. O tarihten sonra komutayı Wrangel üstlenmiştir.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-839-backlink" id="footnote-225-839">839</a> <span class="char-style-override-10">Ministère des Affaires Etrangères,</span> <span>C. 92, s. 85 (19 Şubat).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-840-backlink" id="footnote-225-840">840</a> <span>Özalp,</span> <span class="char-style-override-10">a.g.e.</span><span>, C. I, s. 74.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-841-backlink" id="footnote-225-841">841</a> <span>Su,</span> <span class="char-style-override-10">a.g.e.</span><span>, s. 124-5.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-842-backlink" id="footnote-225-842">842</a> <span>Yahya Kaptan’ın Köprülülü olduğunu ve İstanbul Jandarma Dairesi’nin yaptığı bir planla şehit edildiğini yazıyor Özalp (s. 88).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-843-backlink" id="footnote-225-843">843</a> <span>M. K. Atatürk,</span> <span class="char-style-override-10">Nutuk</span><span>, C. III, s. 1210 (V. 236b). De Robeck’in Hariciye Nazırı Sefa Bey’e 19 Şubat’ta yaptığı ziyarette, Mustafa Kemal’in bir Konya gazetesinde basılan ve Heyet-i Temsiliye adına imzaladığı bir mektubunda Akbaş olayına sahip çıkıp bununla övünmekle “baklayı ağzından çıkarttığını” söylüyordu.</span> <span class="char-style-override-10">Documents on British Foreign Policy</span><span>, C. XIII, s. 6.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-844-backlink" id="footnote-225-844">844</a> <span>Yalnız</span> <span class="char-style-override-10">Hâkimiyet-i Milliye</span><span>, Akbaş olayı üzerine 1 Şubat’ta Bandırma’yı işgal eden 200 kişilik İngiliz müfrezesinin 11 Şubat’ta Kuva-yı Milliye’nin etkili girişimleri sonucunda burayı boşalttıklarını bildiriyordu.</span> <span class="char-style-override-10">Hâkimiyet-i Milliye</span><span>, 16/2/1336, 9.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-845-backlink" id="footnote-225-845">845</a> <span>M. K. Atatürk,</span> <span class="char-style-override-10">Nutuk</span><span>, C. I, s. 392 ve C. III, s. 1211-2 (V. 240). Mustafa Kemal ince bir noktaya değiniyordu: Akbaş “sırf” İtilaf askerleri tarafından korunmaktaydı. Yani, Osmanlı nöbetçileri yoktu. Bu, hem Akbaş’ı hedef almayı kolaylaştıran, hem de resmi Osmanlı makamlarını sorumluluktan kurtaran bir durumdu.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-846-backlink" id="footnote-225-846">846</a> <span>Mustafa Kemal’in cüretle ihtiyat arasında ne denli ince bir denge kurmaya çalıştığını gösteren bir davranışı da, Konya’da</span> <span class="char-style-override-10">Öğüt</span> <span>gazetesinin yasaklanıp, matbaasının İtalyanlar tarafından işgali üzerine, Mustafa Kemal’in protesto mitingleri yapılmasını, gazetenin başka bir adla çıkarılmasını uygun görmesi, fakat matbaayı kurtarmak için kuvvet kullanılmasına karşı çıkmasıdır. Buna gerekçe olarak, İngilizlerin, Avam Kamarası açılmadan önce Türkiye’de olaylar çıkartıp Avam Kamarası’nı kızıştırmak istedikleri söylentisi gösteriliyordu. Asıl gerekçe herhalde Türklere eğilim gösteren İtalyanları gücendirmemekti. Fehmi Nuza,</span> <span class="char-style-override-10">Atatürk</span><span>’</span><span class="char-style-override-10">ün Milli Dış Politikası</span><span>, s. 138-9.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-847-backlink" id="footnote-225-847">847</a> <span class="char-style-override-10">Atatürk</span><span>’</span><span class="char-style-override-10">ün Tamim, Telgraf ve Beyannameleri</span><span>, s. 180-4; K. Karabekir,</span> <span class="char-style-override-10">İstiklal Harbimiz</span><span>, s. 465-7.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-848-backlink" id="footnote-225-848">848</a> <span>K. Karabekir,</span> <span class="char-style-override-10">İstiklal Harbimiz</span><span>, s. 467-8, 463.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-849-backlink" id="footnote-225-849">849</a> <span>Mithat Sertoğlu, “İngilizlerin Kuva-yı Milliye’yi Bolşeviklere Karşı Kullanma İstekleri”,</span> <span class="char-style-override-10">Belgelerle Türk Tarihi Dergisi</span><span>, Eylül 1968, sayı 12.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-850-backlink" id="footnote-225-850">850</a> <span>Örneğin Kâzım Karabekir’in 22 Ocak teli. K. Karabekir,</span> <span class="char-style-override-10">İstiklal Harbimiz</span><span>, s. 450-1. Bunda, son haberlere göre Fransız basınında gereğinde Türklerin Bolşeviklere karşı İtilaf’a yardımcı olması ihtimali üzerinde durulduğunu, mütarekeden sonra “ilk olarak ve alenen” ortaya atılan bu konuyu “fevkalade mühim” saydığını bildiriyordu. Bolşevikler sınırlarımıza dayanıp güçleri belli olmadan onlara katılmak veya onlara karşı tavır almak –ister onların galip gelmeleri, ister İtilaf’ın kucağına düşmek suretiyle– mahvımıza yol açardı. Yapılacak şey, kesin bir tarafsızlığı benimsemekti. Ancak tarafsızlık siyaseti, İtilaf’ı bunun kendileri için yararlı olduğuna inandıracak şekilde maharetle yürütülmeliydi. Bu sayede işgallere son verilir, Türkler de bu arada Bolşeviklere bir engel oluşturmuş olurlardı.</span></p>
        </div>
      </div>
    </div>
  </div>
</body>
</html>
