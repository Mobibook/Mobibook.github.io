<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-19.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-19.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="arabaslik-orta" id="toc_marker-1-7">7. Ali Rıza Paşa Hükümetine Almaşık Arayışlar</p>

      <p class="Basic-Paragraph-3 para-style-override-13"><span class="char-style-override-7">Aşağıda tafsil olunacağı üzere, İstanbul-Sivas ilişkileri her iki yan için son derecede gayri tatminkâr bir mecrada gelişmekteydi. Anadolu ve Rumeli Müdafaa-i Hukuk Cemiyeti orduya egemen olduğu sürece, hükümetin Cemiyet’e karşı yapabileceği şeyler sınırlıydı. Buna karşılık, bir kuvvet denemesine girişerek Damat Ferit hükümetini düşürmüş olan ve yerine geçen Ali Rıza hükümetiyle destek sağlamak hususunda bir pazarlık yaptığına inanan Cemiyet, anlaşmaya aykırı gördüğü hususlar çoğaldıkça, kendisine daha itaatli davranabilecek bir hükümeti hayal etmemezlik edemezdi. Ne var ki, Kuva-yı Milliye aleyhtarı komplonun yoğun faaliyeti karşısında Heyet-i Temsiliye, sonradan Ali Rıza hükümetinin ehven-i şer olduğu ve kerhen de olsa desteklenmesi gerektiği kararına ulaştı. Zira Kuva-yı Milliye aleyhtarı faaliyetler yalnızca ortalığı karıştırmaya yönelik değildi. Hedef büyüktü: Taşraya Saray cephesi egemen olmak istiyordu. Bunun için, uygun ve gerekli görüldüğü anda, Ali Rıza hükümetinin bu cepheye daha iyi hizmet edebilecek bir hükümetle değiştirilmesi öngörülüyordu. Şüphesiz ki Padişah’ın en güvendiği adam Damat Ferit’ti. Fakat o, sert siyasetler için peylenmiş bir adamıydı. Onun başa geçmesi, bir anda eylüldeki kutuplaşma ortamını geri getirir, gevşek ve mütereddit olanlar dahi yine çaresiz Sivas’ı yeğlemek durumunda kalırlardı. Tevfik Paşa daha yumuşak bir görüntü veriyordu, fakat onun demokrasi ile başı hoş değildi ve Meclis’i dağıtmış olan bu sadrazamın iktidarı da çok tepkiye yol açabilirdi. Yeni hükümet, Saray cephesinin amaçlarına, kutuplaşma ve tepkilere yol açmadan daha iyi hizmet etmeli ve aynı zamanda İngiltere’nin gözünde daha makbul, yani daha İngilizci bir hükümet olmalıydı. Hükümet değişikliği, hemen, meclis toplanmadan gerçekleşmeli ve ideal olarak, Sivas’ın Ali Rıza kabinesinden desteğini çekmesi sonucunda olmalıydı. Böylece, sanki yeni hükümeti Cemiyet istemiş gibi olacaktı. Meclis toplanmadan önce, hükümetlerin güvenoyu alması söz konusu olmayacağına göre, bu şartlarda yeni hükümet serbestçe at oynatabilecekti.</span></p>

      <p class="Basic-Paragraph-3 para-style-override-13"><span class="char-style-override-7">İşte, Mustafa Kemal ve arkadaşları Babıâli ile pek çok konuda yoğun ve gitgide hırçınlaşmak istidadı gösteren bir tartışma içindeyken, İstanbul’dan gelen, hükümet değiştirme niyetleri hususundaki istihbarat üzerine böyle bir tuzağa düşebileceklerini fark ettiler. İhtimal Şevket Bey’in 28 Ekim’de Ankara’dan naklen çekilen ve Saray cephesinin fitnesi (galiba Sait-Frew mektupları) hakkında ön bilgi veren teli üzerine</span><span class="dipp" style="font-size:1em;"><a class="footnote-link" href="#footnote-225-292" id="footnote-225-292-backlink">292</a></span> <span class="char-style-override-7">Heyet-i Temsiliye ertesi günü Ali Rıza hükümetini destekleme kararını aldı. Kararda, başta Sadrazam “cümlesinin âciz, nazar-ı şâhânede bir mevki tutmak isteyen zevâttan” oldukları, bununla birlikte ulusal harekâta kısmen lehdar, kısmen aleyhdar oldukları, Padişah’ın “ilk fırsatta” bunları düşürüp yerine “istibdadı idame edebilecek” bir kurul getirmek isteyeceği saptanıyordu. Bu durumda, meclis çalışmalarına başlayıncaya değin, Heyet-i Temsiliye’nin kabineyi muhafaza etmesi vatan ve millet için “en hayırlı” yol olacaktı.</span><span class="dipp" style="font-size:1em;"><a class="footnote-link" href="#footnote-225-293" id="footnote-225-293-backlink">293</a></span> <span class="char-style-override-7">Gerçekten, İstanbul örgütü 31 Ekim’de şöyle bir haber veriyordu: İki gündür Kiraz Hamdi Paşa Saray’a gidip iki-üç saat huzurda kalıyor ve sonuç olarak Müşir Zeki Paşa başkanlığında bir hükümet kurulması kararlaştırılmış bulunuyordu. Hamdi Paşa Harbiye, Prens Sabahattin Hariciye, Tevfik Hamdi Bey Dahiliye nezaretine, Eşref, Mahir Sait diğer nezaretlere getirileceklerdi. Sabahattin ve Mahir Sait’e henüz teklif yapılmamıştı. Vahdettin “vakti münasibinde” Ali Rıza’ya istifa teklif edecekti. Bu meselenin içinde bilinen blok, “bir cemiyeti hafiye” vardı.</span><span class="dipp" style="font-size:1em;"><a class="footnote-link" href="#footnote-225-294" id="footnote-225-294-backlink">294</a></span></p>

      <p class="Basic-Paragraph-3 para-style-override-13"><span class="char-style-override-7">Bunun üzerine, Harbiye Nazırı Cemal Paşa’ya Mustafa Kemal bir tel göndererek aldıkları istihbaratı bildirdi ve buna “asla” ihtimal verilmemekle birlikte, “millet düşmanı eşhas” iktidara gelirse, bütün ülkenin İstanbul ile kesin olarak “kat’ı alâka” edeceğini, onun için Sadrazam’ın “hiçbir sebep ve bahane” ile yerinden ayrılmaması gerektiğini yazdı (2 Kasım). Aynı gün, bu durum ve Cemal Paşa’ya yazılan tel hakkında Ankara, Erzurum, Diyarbakır, Sivas, Konya, Edirne Kolordu ve Amasya, Bandırma, Bursa, Mardin, Torul Fırka komutanlıklarıyla Torul’da Kaymakam Halit Bey’e genelge gönderildi. Genelgede, Âyan’dan Müşir Fuat Paşa aracılığıyla siyasi işlere müdahale edilmemesi için Padişah’a maruzatta bulunulacağı bildiriliyor, Cemiyet heyet-i merkeziyelerine “lüzumu veçhile ve sureti münasibede” bilgi verilmesi isteniyordu.</span><span class="dipp" style="font-size:1em;"><a class="footnote-link" href="#footnote-225-295" id="footnote-225-295-backlink">295</a></span> <span class="char-style-override-7">Burada, esas muhatabın askeri örgüt oluşu, Cemiyet örgütünün açıkça ikincil bir durumda ele alınması dikkati çekiyor.</span></p>

      <p class="Basic-Paragraph-3 para-style-override-13"><span class="char-style-override-7">Şimdi Zeki Paşa ile ilgili olarak gelen istihbaratın esasını araştırmaya çalışalım. Sait Molla-Frew mektuplaşmasında</span><span class="dipp" style="font-size:1em;"><a class="footnote-link" href="#footnote-225-296" id="footnote-225-296-backlink">296</a></span> <span class="char-style-override-7">böyle bir hükümete değinmeler vardır. Sait Molla, 11 Ekim günlü mektubunda Damat Ferit’i ziyaret ettiğini, ona Frew tarafından “sabır ve intizar” tavsiye ettiğini bildiriyor. Paşa, Kuva-yı Milliye’nin dağıtılması için İtilaf devletlerinin, Rumlara karşı Sait-Frew çetelerinin saldırılarını vesile yaparak bir an önce Babıâli’ye müşterek bir nota vermeleri gerektiğini belirtiyordu. Sait Molla, 29/30 Ekim mektubunda, Saray’da yeni kabine kurma tasavvurunun duyulduğunu, Sait-Frew çetelerinin tenkil olunmaması için “mutasavver” kabinenin mutlaka kurtarılması gerektiğini söylüyordu. Zira Ali Rıza’nın onların faaliyetlerini önleyici tedbirler alacağını tahmin ediyordu Sait Molla. Bu tür tedbirleri Ali Rıza almasa bile, Sait-Frew komplosuna en büyük engel herhalde Cemal Paşa’nın kabinede yer almasıydı. 4 Kasım günlü mektupta Zeki Paşa’nın yeni hükümetin başı olması gerektiği üzerinde ısrar ediliyor, itirazlara cevap veriliyordu. Paşa Kürtlere hâkimdi, eski Ermeni kıtali de unutulmuştu. 5 Kasım günlü son mektupta Ali Kemal’in listeye ithalinin zaruri olduğunu, gücenirse sırlarının karşı tarafa geçeceğini söylüyordu. Sözü edilen liste, hükümet listesi olabilir. Ali Kemal, Zeki Paşa’nın damadıydı. O bakımdan da gücendirilmemesi gerekirdi. Daha önce de (24 Ekim) onu “elde bulundurmak” gerektiği, ona bir hediye sunmak için en münasip zaman olduğu söylenmişti.</span></p>

      <p class="Basic-Paragraph-3 para-style-override-13"><span class="char-style-override-7">Gerçekten, Sait Molla’nın İngiliz Yüksek Komiserliği’ne sunduğu 21 Ekim muhtırası kendisinin Damat Ferit dışında yeni bir sadrazam aradığını gösteriyor.</span><span class="dipp" style="font-size:1em;"><a class="footnote-link" href="#footnote-225-297" id="footnote-225-297-backlink">297</a></span> <span class="char-style-override-7">İttihatçılara, “Mustafa Kemal gibi” Selanik, Makedonya dönmelerine, İzzet, Cevat Paşalara, Cavit Bey ve Halide Edip’e çatan bu muhtıra, Hürriyet ve İtilaf hükümetinin, iktidarda olduğu yedi ay boyunca yeterince İngilizci bir siyaset güdememiş olmasından da şikâyetçidir. Gerçi Damat Ferit hükümetlerinden ancak birincisi Hürriyet ve İtilaf’ın hükümeti olarak nitelenebilirse de, yedi aylık hükümet deyince Damat Ferit’in üç hükümetinin toplam iktidar süresinden başka bir şey kastediliyor olamaz. Demek ki Sait Molla’nın Frew’a yazdığı mektuplarda ve Sivas’a gelen istihbaratta da görüldüğü üzere, Damat Ferit’in dışında yeni bir hükümet söz konusudur – hiç değilse bir süre için. Hatta Sait Molla’nın muhtırasında Damat Ferit’e karşı takınılan eleştirici tavır, ihtiyatlı da sayılsa, geçici bir tavır değilmiş gibi bir izlenim uyandırmaktadır. Sait Molla Damat Ferit ve adamlarına karşı çıktıktan sonra, hükümette kimleri görmek istediğini açıklamaktadır. Bunlar, hepsi de namuslu, lekesiz ve ülkeyi yönetmeye ehil olan İngiliz Muhipleri Cemiyeti’nin üyeleridir. Son olarak Sait Molla, sözlü olarak her türlü bilgiyi vermeye hazır olduğunu ifade etmektedir.</span></p>

      <p class="Basic-Paragraph-3 para-style-override-13"><span class="char-style-override-7">Bütün bu faaliyetlere koşut olarak, Kızıl Hançer Cemiyeti de, yukarıda gördüğümüz üzere, 4 Kasım’da duvarlara astığı yaftalarla hükümetin çekilmesini istiyordu. İngiliz belgeliğinde (Kiraz) Hamdi Paşa’nın “birkaç gün önce” Vahdettin’e yaptığı uzun bir konuşmayı nakleden 14 Kasım günlü bir rapor vardır. Paşa, bunda, Fransa ve İtalya’nın kötü durumda bulunduklarını, Fransızların ulusçuları desteklemek suretiyle Almanya’nın yerini almaya yeltendiğini, İngiltere’nin ise güçlü ve dostluklarında içten olduğunu belirtiyordu. İngiltere, Bağdat hattına hiçbir ülkenin müdahale etmesini istemediği için bu hat boyunca Osmanlı Devleti’nin muhafazasında ısrar edecekti. Kaldı ki, bu demokrasi çağında, İngiltere, Türkiye’ye karşı sert davranarak Müslüman uyruklarının düşmanlığını uyandırmaktan kaçınacaktı. İşte, bu nedenlerle, Osmanlı yazgısının belirlenmek üzere olduğu şu sırada, güç bir İngilizci (“Anglophile” - İngiliz Muhibbi ?) kabine kurmak şarttı.</span><span class="dipp" style="font-size:1em;"><a class="footnote-link" href="#footnote-225-298" id="footnote-225-298-backlink">298</a></span></p>

      <p class="Basic-Paragraph-3 para-style-override-13"><span class="char-style-override-7">Elimdeki belgelerde, kasım başlarından sonra Zeki Paşa’nın adı duyulmaz oluyor. Yerine başka bir isim, Prens Sabahattin geliyor. Sabahattin Bey, gazetelerin de hakkında çok gürültü ettikleri bir kişidir. 11 Kasım günü hükümet, Lloyd George’un 8 Kasım günlü demecini görüşür. Demeçte Türkiye’ye karşı, zorluk çıkaran bir devlet olarak olumsuz bir tavır açıklanmakta, Ermeni, Rum, Arap ve Boğazlar yönetiminin Türklere verilemeyeceği belirtilmekteydi. Demecin hükümette hayli üzüntü uyandırdığı anlaşılıyor. Konuşulanlar, İngilizlerle Fransızların tuttuğu Sabahattin Bey’den yararlanmak, Reşit Bey’i (Rey) Avrupa’ya göndermek, Ahmet Rıza ile daha yakın işbirliği kurmak gibi çarelerdi. Ayrıca Mustafa Kemal’e bu konuda haber göndermek, 12 ve 13 Kasım’da anlaşmaları için siyasal fırka önderlerini toplantıya çağırmak hususları üzerinde duruldu.</span><span class="dipp" style="font-size:1em;"><a class="footnote-link" href="#footnote-225-299" id="footnote-225-299-backlink">299</a></span> <span class="char-style-override-7">Daha önceki bir raporda, Padişah’ın, mevcut kabineden hoşnut olmadığı, Hürriyet ve İtilaf İngiliz desteğini elde edemediği için, Fransızların ve Sabahattin Bey’in desteğine sahip bulunan Sulh ve Selamet Fırkası’na yöneldiği rivayeti bildiriliyordu.</span><span class="dipp" style="font-size:1em;"><a class="footnote-link" href="#footnote-225-300" id="footnote-225-300-backlink">300</a></span> <span class="char-style-override-7">Diğer bir İngiliz raporunda, Sabahattin Bey’in 25 Kasım’da gelince sadrazam atanacağı, fakat Mustafa Kemal’in buna karşı olduğunu açıkladığı söylentileri bildiriliyordu.</span><span class="dipp" style="font-size:1em;"><a class="footnote-link" href="#footnote-225-301" id="footnote-225-301-backlink">301</a></span> <span class="char-style-override-7">Başka bir istihbarata göre, hükümet Saray’da bir saltanat şûrası toplamayı ve buna Sabahattin Bey, Hüseyin Hilmi Paşa, Ahmet Rıza gibi kişileri çağırmayı tasarlıyordu.</span><span class="dipp" style="font-size:1em;"><a class="footnote-link" href="#footnote-225-302" id="footnote-225-302-backlink">302</a></span> <span class="char-style-override-7">Gazeteler de Sabahattin Bey’le ilgili haberlere geniş yer veriyorlardı. Karşılama için heyetler kurulurken, Branko Milcanopulos adında biri, Rumlarla Türklerin ancak Sabahattin Bey sayesinde anlaşabilecekleri anlamında bir yazı yazıyordu.</span><span class="dipp" style="font-size:1em;"><a class="footnote-link" href="#footnote-225-303" id="footnote-225-303-backlink">303</a></span> <span class="char-style-override-7">Abdulah Cevdet de Prens hakkında bir yazı kaleme almıştır. Sabahattin Bey 8 Aralık’ta İstanbul’a geldi. Haberin başlığı onun sözleriydi: “Keşke fikirlerim mağlup olsaydı da vatan kurtulsaydı. İstikbal, alacağımız vaziyete tabidir.” Prens doğru Saray’a gitmişti. Ertesi gün Sabahattin Bey’in “uzun müddet” huzurda kaldığı bildiriliyordu, fakat –kötü işaret– Zat-ı Şahane’nin hastalığı gerekçe olarak öne sürülerek bu haber iki gün sonra yalanlanacaktı.</span><span class="dipp" style="font-size:1em;"><a class="footnote-link" href="#footnote-225-304" id="footnote-225-304-backlink">304</a></span> <span class="char-style-override-7">Daha sonra, Sabahattin Bey’in Cihan Savaşı’na Almanya safında katılmak aleyhinde Saray’a çekmiş olduğu teller gazetelerde konu edildi: “İtilaf aleyhine harbe girmek cinnettir.”</span> <span class="char-style-override-8">Moniteur</span> <span class="char-style-override-7">gazetesine göre Prens, kurtuluş çarelerini o günlerde açıklamaya hazırlanıyordu.</span><span class="dipp" style="font-size:1em;"><a class="footnote-link" href="#footnote-225-305" id="footnote-225-305-backlink">305</a></span></p>

      <p class="Basic-Paragraph-3 para-style-override-13"><span class="char-style-override-7">ABD Yüksek Komiserliği 13 Aralık yazısında Sabahattin Bey’in döndüğünü, Padişah yaverleri tarafından karşılandığını, bunun anlamlı olduğunu, çünkü onun Fransız yanlısı sayılmasına karşılık, Vahdettin’in İngiliz yanlısı bulunduğunu bildiriyor ve Sabahattin Bey’in hükümet kuracağı söylentisine işaret ediyordu.</span><span class="dipp" style="font-size:1em;"><a class="footnote-link" href="#footnote-225-306" id="footnote-225-306-backlink">306</a></span> <span class="char-style-override-7">Ne gariptir ki, Amerikalılar Sabahattin Bey’i Fransızcı diye değerlendirirken Fransızlar da onu İtalyan, hatta ABD yanlısı olarak değerlendiriyorlardı.</span><span class="dipp" style="font-size:1em;"><a class="footnote-link" href="#footnote-225-307" id="footnote-225-307-backlink">307</a></span> <span class="char-style-override-7">İngiliz belgesinden anladığımıza göre, aralık ayında Sabahattin Bey’i ne Ali Rıza ne de Ryan fazla tutmaktaydılar. 11 Aralık’ta yapılan Ali Rıza-Ryan görüşmesinde Sadrazam, Sabahattin Bey hakkında küçük düşürücü bir biçimde konuşmuş ve Ryan’ın ağzını aramıştı. Ryan Prens’in iç siyasette bir karışıklık unsuru olacak gibi göründüğünü, fakat kendisini tanımadığını ve neyi temsil ettiğini de bilmediğini, imparatorluk mümkün olan en etkili tarzda âdemimerkezileştirildiğine göre, bu öğretinin de anlamı kalmadığını söyledi.</span><span class="dipp" style="font-size:1em;"><a class="footnote-link" href="#footnote-225-308" id="footnote-225-308-backlink">308</a></span> <span class="char-style-override-7">Bu sıralardaki bir İngiliz istihbarat raporuna göre Prens’i karşılamaya hazırlanan Milli Ahrar Fırkası’ydı. Fırka, İttihatçıların desteğine sahipti ve Prens’in İsviçre’deki borçlarını ödemişti. Fırka’nın hedefleri iyi barış şartları elde etmek, iç güvenliği sağlamak, savaş döneminin sorumlu önderlerini cezalandırmak işinde hükümete yardımcı olmaktı. Fakat Sabahattin Bey’in yükselmesi, rivayet edilen cumhuriyetçi fikirlerinden ötürü hanedan çıkarlarına aykırıydı. Sabahattin Bey’in halkça tutulduğunu Padişah’a kanıtlamak için büyük bir karşılama yapılacaktı. İttihat ve Terakkililer Sabahattin Bey’in kendilerinden olduğunu söylüyor ve ulusçu hareket başarısızlığa uğrarsa Fransa’nın Prens’e olan sempatisini göz önünde bulundurarak ondan yararlanmayı tasarlıyorlarmış.</span><span class="dipp" style="font-size:1em;"><a class="footnote-link" href="#footnote-225-309" id="footnote-225-309-backlink">309</a></span> <span class="char-style-override-7">Nihayet, son bir istihbarata göre, Sabahattin Bey âdemimerkeziyet hususundaki fikirlerini değiştirip ulusçulara yanaşıyormuş. Bu görüş değişikliği ulusçuların güvenini kazanmaya yetmemiş olmakla birlikte, Vahdettin’in ve Damat Ferit’in güvenini yitirmesine yol açmış. Sadrazam ona eğilimliymiş ama kabine öyle düşünmüyormuş. Güvenilir bir kaynağa göre, Sabahattin Bey Fransızların gözünden düşmüş ve İtalyanlara yaklaşma girişimleri olumlu sonuç vermiş.</span><span class="dipp" style="font-size:1em;"><a class="footnote-link" href="#footnote-225-310" id="footnote-225-310-backlink">310</a></span></p>

      <p class="Basic-Paragraph-3 para-style-override-13"><span class="char-style-override-7">Sabahattin Bey son derecede tutarsız bir adam olsaydı dahi, bu denli kısa sürede bu denli çok kalıba girmesi herhalde pek zor olurdu. Yukarıda Sabahattin Bey hakkında sıralanmış olan bilgilerin pek çoğunun özel amaçlı dedikodulardan ibaret olduğu açıktır. Amaç, bir ara hakkında sadrazam olacağı fikri dolaşıma sokulmuş olan Sabahattin Bey’in bu adaylığını bir dedikodu kampanyasıyla imkânsız hale getirmekti. Hatırlanacağı üzere, Aralık 1918’de Saray Sabahattin Bey’e sarılmak isterken sonradan bundan vazgeçmişti.</span><span class="dipp" style="font-size:1em;"><a class="footnote-link" href="#footnote-225-311" id="footnote-225-311-backlink">311</a></span> <span class="char-style-override-7">Aşağıda, yapılacak açıklamalarla da ortaya çıkacağı üzere, Saray, istikbal konusunda paniğe kapıldığı anlarda “kerhen” Sabahattin Bey’e sarılıyor, fakat kendini güven içinde gördüğü anda ise onu terk edip Damat Ferit gibi mutemet adamlarına yönelmeyi yeğliyordu. Doğruysa, Sabahattin Bey, bir Rum gazetesi olan</span> <span class="char-style-override-8">Neon Etnos</span><span class="char-style-override-7">’a, “Damat Ferit Paşa’nın Osmanlı davası hakkındaki tarz-ı müdafaası siyasi bir blöf teşkil eder ve Türkiye’nin iflas-ı katisine yol açmıştır,” diye demeç verirken muhtemelen iktidara yaklaştırılmamış olmanın kırıklığını da dışa vurmuş oluyordu.</span><span class="dipp" style="font-size:1em;"><a class="footnote-link" href="#footnote-225-312" id="footnote-225-312-backlink">312</a></span></p>

      <p class="Basic-Paragraph-3 para-style-override-13"><span class="char-style-override-7">Gerçekten de Saray panik durumundan çıktığı oranda Sabahattin Bey’i terk etmiş bulunuyordu. Önce İngiliz Muhipleri Cemiyeti’nde bir tutum değişikliğine tanık oluyoruz. Damat Ferit’i eleştiren ve yeni sadrazam olarak Cemiyet mensuplarından birini öneren Sait Molla’nın (yukarıda gördüğümüz) 21 Ekim muhtırasından sonra, bu örgüt 180 derecelik bir dönüş yaparak 27 Kasım muhtırasıyla Damat Ferit’in sadaretini istedi.</span><span class="dipp" style="font-size:1em;"><a class="footnote-link" href="#footnote-225-313" id="footnote-225-313-backlink">313</a></span> <span class="char-style-override-7">O muhtıra İngiliz Yüksek Komiserliği’ne verilmişken, bu muhtıra Padişah’a sunulmuştu. Muhtıraya göre Damat Ferit bir ara Fransız siyaseti gütmek hatasını işlemiş, fakat sonra, Fransa’nın Almanya gibi İttihat ve Terakki siyaseti güttüğünü görünce bundan vazgeçmişti. Ali Rıza, İttihat ve Terakki’nin 1909’da Kâmil Paşa ile mücadelesinde Nâzım Paşa yerine ileri sürmüş olduğu bir kimseydi. Hariciye Nazırı Reşit Paşa ise Hilaliahmer ve İttihat ve Terakki ile işbirliği yapmış, şimdi de kardeşiyle birlikte çok büyük çapta Fransız yardımından yararlanıyordu. Bu tür şeyler İngilizlerin gözünden kaçmadığı gibi, bunları kolay kolay da unutmuyorlardı. O yüzden İngiltere’nin muamelesi değişmişti. Üç ay önce Lloyd George “Türk İmparatorluğu” derken, şimdi hasmane bir dil kullanıyordu. Damat Ferit iktidardayken doğu sınırlarımızın korunacağı söylenmiş, İngiliz memurları İzmir olayları için rapor hazırlamışlardı. ﬁimdi ise Ermenistan üzerine konuşuluyor, İzmir işgalinin sürdürülmesi kararlaştırılıyordu. İngilizler savaşta, Fransa ve İtalya ile ülkeyi paylaşmışken ve paylaşma gerçekleştirilmek üzereyken Hindistan valisi ve murahhaslarının mücadelesi sonunda bu iş durdurulmuştu. Bu yüzden Fransa ve İtalya’nın İngiltere ile arası açılmış ve onlar, İngiltere’yi paylaşmaya zorlamak için İttihat ve Terakki’yi elde edip ulusal hareketi yaratmışlardı. Vahdettin’in</span> <span class="char-style-override-8">Morning Post</span> <span class="char-style-override-7">muhabirine dostluğunu açıklaması, Fransa ve İtalya’nın kendisine karşı cephe almasına yol açmıştı. Ali Rıza hükümetinin ulusçu hareket karşısında gevşek ve mütereddit davranması ve Bozkır isyanı ile Ahmet Anzavur gibi Padişahçı hareketleri desteklememesi birincilere cesaret vermişti. Oysa Ali Fuat pes etmek, Mustafa Kemal, Rauf Bey ve Kâzım Karabekir ise birbirlerini yemek üzereydiler. İngiltere, Hindistan ve Mısır’daki icraatıyla da gösterdiği üzere, mutlaka üste çıkardı. Yapılacak şey, tecrübeli ve İngilizlerin destekleyebilecekleri bir devlet adamı olan Damat Ferit’i başa geçirmekti.</span><span class="dipp" style="font-size:1em;"><a class="footnote-link" href="#footnote-225-314" id="footnote-225-314-backlink">314</a></span></p>

      <p class="Basic-Paragraph-3 para-style-override-13"><span class="char-style-override-7">Zeki Paşa’nın, Sabahattin Bey’in sadaretinin söz konusu olduğu ve Saray’ın kararsız diye tanımlanabileceği bir dönemde, Damat Ferit’in Kürtçülerle yakın ilişkiler içinde bulunduğuna dair bir İngiliz istihbaratı vardır. Bir “güvenilir kaynağa” göre, Damat Ferit ulusçulara karşı etkili bir direnişte bulunmak üzere İstanbul’daki Kürt örgütüyle –Kürdistan Teali Cemiyeti olacak– gizli görüşmeler yapmaktaydı. Abdülkadir Efendi yapılan teklifleri, Kürt özerkliği kabul edilmek şartıyla kabul etmekten yanaymış. Özerklik dışında istedikleri, Padişah’ın açık bir fermanla, altı vilayetin istikbalini belirleyecek yetkileri tanıması, kurulacak kabineye Cemiyet’ten üç üyenin alınmasıymış. Paşa, Kürtçülerin işbirliği ile Padişah’a sunacağı Doğu’da bir “sakinleştirme” (</span><span class="char-style-override-8">pacification</span><span class="char-style-override-7">) tasarısı hazırlıyormuş. Bir heyet kurulacak, başına Abdülkadir’in iki oğlu geçecekmiş. Kürtler, Padişah’ın desteğiyle heyetin başarılı olacağını sanıyorlarmış. İngiliz makamlarına sunulacak gizli bir notayla heyetin amaçları ve Mardin’e gidişi sırasında İngiliz yardımı da sağlanacakmış.</span><span class="dipp" style="font-size:1em;"><a class="footnote-link" href="#footnote-225-315" id="footnote-225-315-backlink">315</a></span> <span class="char-style-override-7">Müteakip rapordan Damat Ferit’le Kürtçülerin anlaştıklarını öğreniyoruz.</span><span class="dipp" style="font-size:1em;"><a class="footnote-link" href="#footnote-225-316" id="footnote-225-316-backlink">316</a></span> <span class="char-style-override-7">Fakat Abdülkadir Efendi İngiliz Yüksek Komiserliği’nde Hohler ile 8 Aralık günü yaptığı görüşmede Damat Ferit’le anlaştığını söylemedi. Yalnızca, Damat Ferit’in ve hükümetinin kendisiyle anlaşmak için yaptıkları hazırlıkları anlattı ve İngilizlerin onayı olmadan herhangi bir davranışta bulunmak istemediğini bildirdi. Damat Ferit’in teklifi, Osmanlı hükümetinin himayesi altında tam özerklik imiş. Ama Abdülkadir Efendi, Damat Ferit’in bundan önce, bu denli kapsamlı olmasa da, yaptığı bu mahiyetteki vaatlerini iktidardayken yerine getirmemiş olduğuna dikkat çekiyordu. Damat Ferit ve muhalefetin, özerkliğe karşılık kendisinden bekledikleri, Kürtleri Mustafa Kemal’e karşı çıkarmakmış. Buna karşı Hohler; Mustafa Kemal hareketine muhalefetin, kuvvet kullanmayı da içerip içermediğini sorunca, olumlu cevap aldı. Hohler, Kürtlerin düşüncelerini Barış Konferansı’na iletmeye hazır olduklarını, fakat bunun bir destek vaadi olmadığını, alınan son haberlere göre ulusçu hareketin zayıflamakta olduğunu, bu bakımdan kuvvete başvurmanın gereksiz olduğunu, esasen hükümetinin barıştan yana olduğunu söylediğini bildiriyordu.</span><span class="dipp" style="font-size:1em;"><a class="footnote-link" href="#footnote-225-317" id="footnote-225-317-backlink">317</a></span></p>

      <p class="Basic-Paragraph-3 para-style-override-13"><span class="char-style-override-7">18 Aralık günlü İngiliz raporuna göre Damat Ferit’in durumu zayıflamış olmakla birlikte, Seyyit Abdülkadir’le uzlaşması ve Kürt ayrılıkçılığını desteklemesi sayesinde iktidar olma umudunu sürdürüyormuş.</span><span class="dipp" style="font-size:1em;"><a class="footnote-link" href="#footnote-225-318" id="footnote-225-318-backlink">318</a></span></p>

      <p class="Basic-Paragraph-3 para-style-override-13"><span class="char-style-override-7">Bir başka İngiliz istihbarat raporu bu sıralar Damat Ferit’in sadarete dönmek için nasıl çabaladığını, İngiliz Muhipleri’nin ve Hürriyet ve İtilaf’ın Padişah’a sundukları muhtıraların bunu desteklediğini, hatta Vahdettin’in yakın zamanda Damat Ferit’le üst üste görüşmeler yaptığını bildiriyordu.</span><span class="dipp" style="font-size:1em;"><a class="footnote-link" href="#footnote-225-319" id="footnote-225-319-backlink">319</a></span> <span class="char-style-override-7">Az sonraki bir istihbarata göre, Saray çevreleri Damat Ferit’in iktidarını “güvenle” bekliyorlardı. Paşa, iktidara gelince, özellikle Bandırma’da canlı olan ulusçulara karşı hareketi desteklemek suretiyle etkili tedbirler alacaktı. Bu hükümette Mustafa Sabri Efendi’nin Şeyhülislam, Sait Molla’nın Adliye nazırı olması bekleniyordu.</span><span class="dipp" style="font-size:1em;"><a class="footnote-link" href="#footnote-225-320" id="footnote-225-320-backlink">320</a></span></p>

      <p class="Basic-Paragraph-3 para-style-override-13"><span class="char-style-override-7">Damat Ferit’in sadarete dönüş hazırlıkları cümlesinden olmak üzere, 16 Ocak 1920’de Damat Ferit’le Ryan’ın yaptığı ve rapor konusu ettiği bir görüşme anılabilir.</span><span class="dipp" style="font-size:1em;"><a class="footnote-link" href="#footnote-225-321" id="footnote-225-321-backlink">321</a></span> <span class="char-style-override-7">Paşa bir süredir Ryan’ı görmek istiyormuş, fakat son olarak aralık ortasında görüştüklerinden, Ryan sık görüşüyor izlenimini uyandırmamak için görüşmeyi ertelemeyi uygun bulmuş. Ryan, Osmanlı-İngiliz siyasal işbirliğini kurmak için Komiserliğe yapılan ısrarlı başvurulardan yakınmış. Bu aşamada geleceğin siyaset çizgisi Komiserlik tarafından değil, İngiliz hükümeti ve Barış Konferansı tarafından belirlenecekti. Ryan bu arada, gizli kalmak üzere, Padişah’ın gönderdiği bir habere atıfta bulundu. Ryan, Padişah’a yolladığı cevapta, karşılaştıkları artan zorluklara rağmen, mevcut hükümeti devirmek için ent-rika yapmadıklarını, hükümetin değişmesini istedikleri takdirde muarızları vasıtasıyla Saray’a haber göndermek yöntemine başvurmayacaklarını, çünkü arzularını bildirmek için daha dolaysız yöntemleri bulunduğunu bildirmiş.</span></p>

      <p class="Basic-Paragraph-3 para-style-override-13"><span class="char-style-override-7">Bu cevaptan anlaşılıyor ki, Padişah, mevcut hükümeti devirmek isteyip istemediklerini anlamak istemiş, hatta belki de, isterlerse, hükümeti devirebileceğini bildirmiş. Damat Ferit, bundan sonra, hükümete gelmesi için Padişah dahil türlü çevrelerden ısrar edildiğini, oysa kendisinin bunu istemediğini anlattı, bu arada örnek olarak da Cemal (?) (Sait?) Molla tarafından bir İngiliz istihbarat görevlisiyle hazırlanan buluşmayı zikretti. Paşa, görevlinin konuşulanları aynen Ryan’a anlatmasını istemiş. Ryan görevlinin buluşmayı söylediğini, fakat Paşa’nın olayı bu anlatış biçiminin “tamamen samimi olmadığını” bildiriyor. Anlaşılan Paşa, sadarete gelmek konusunda Ryan’a söylediğinden çok daha faaldi. Nitekim konuşmanın bir noktasında Paşa, Padişah’ın maneviyatının son derece bozuk olduğunu, bu yüzden uyuyamadığını ve yemek yiyemediğini, yoksa İngilizlerden gelecek tek bir kelimenin gücünü geri getireceğini açıkladı. O zaman halifeliğin “muazzam nüfuzu,” Berlin’den yöneltilen siyasal İslamcılık ve Bolşevikliğe karşı harekete geçirilemez miydi? Majesteleri hükümeti bu ihtimali yalnızca düşünecek bile olsa, o “kendini feda” edip iktidarı kabul edebilirdi: Ryan, bu yönde en ufak bir ümidin bulunmadığını bildirmiş. Ryan’ın merkeze bildirdiğine göre, Paşa’nın iktidarı gündelik işleri kolaylaştırsa bile, ulusal hareketi pekiştirmekten başka bir sonuç vermeyecekti. Bu, ancak Müttefik siyasetin belirgin bir biçimde değiştirilmesiyle yararlı olabilirdi. Ryan, az sonra, bu değişikliğin hangi koşullarda olabileceğine işaret ediyordu. Rusya ve Batı Asya’da olaylar öyle bir gelişme gösterebilirdi ki, hükümet, siyasetini değiştirerek bu ülkedeki dost ve dost olmayan güçler arasında bir ayırım yapmayı yararlı görebilirdi. Bolşevik tehlikesi öyle büyüyebilirdi ki, tutucu Müslüman kamuoyunun bir birleşme noktası olarak Padişah’ı kullanmak gerekebilirdi. O zaman, mutlaka Damat Ferit, “üzerinde oynayacağımız” adam olurdu.</span></p>

      <div class="footnotes">
        <div class="footnote">
          <p class="Basic-Paragraph-3"><a class="footnote-anchor" href="#footnote-225-292-backlink" id="footnote-225-292">292</a> <span>M. K. Atatürk,</span> <span class="char-style-override-10">Nutuk</span><span>, C. III, s. 1125-7 (V. 174). Fakat daha önce Heyet-i Temsiliye’nin 23 Ekim kararında Ankara Valisi Ziya Paşa ile ilgili olarak, “… hükümetin istifası halinde gelecek heyetin cây-ı tedkik bulunması hasebiyle biraz da fedakârlık yapmak zarureti bulunduğu ve meselenin hüsn-i idare…” edilmesinden söz edilmekteydi. B. S. Baykal,</span> <span class="char-style-override-10">Heyet-i Temsiliye Kararları</span><span>, s. 33.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-293-backlink" id="footnote-225-293">293</a> <span>M. K. Atatürk,</span> <span class="char-style-override-10">Nutuk</span><span>, C. I, s. 265; B. S. Baykal,</span> <span class="char-style-override-10">Heyet-i Temsiliye Kararları</span><span>, s. 36.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-294-backlink" id="footnote-225-294">294</a> <span>M. K. Atatürk,</span> <span class="char-style-override-10">Nutuk</span><span>, C. I, s. 265. Hatırlanacağı üzere, Müşir Zeki Paşa Saray’ın Ocak 1919 başlarında Hürriyet ve İtilaf’a el koyma harekâtında rol oynamış ve Hürriyet ve İtilaf Merkez-i Umumisi’ne girmişti.</span> <span class="char-style-override-10">İstanbul Hükümetleri ve Milli Mücadele</span><span>, C. I, s. 180-1. (Müşir Zeki Paşa, Halepli 1. Ferik Ziya Paşa ile karıştırılmamalıdır.)</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-295-backlink" id="footnote-225-295">295</a> <span>M. K. Atatürk,</span> <span class="char-style-override-10">Nutuk</span><span>, C. I, s. 265-6 ve C. III, s. 1128-9 (V. 176-7); B. S. Baykal,</span> <span class="char-style-override-10">Heyet-i Temsiliye Kararları</span><span>, s. 42.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-296-backlink" id="footnote-225-296">296</a> <span>M. K. Atatürk,</span> <span class="char-style-override-10">Nutuk</span><span>, C. I, s. 292-300.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-297-backlink" id="footnote-225-297">297</a> <span>Foreign Office 371/4227, 2547. Belge, muhtıranın özet çevirisidir. Sait Molla İttihatçıların azınlıkta olduklarını, İstanbul’un yüzde 80, taşranın yüzde 90 onlara karşı, dinine bağlı olduğunu söylüyor ve İttihat ve Terakki’yi Arabi Paşa hareketine benzetiyor. Sait Molla’nın arzusu, halifesiyle İngiltere’ye bağlı bir Türkiye’dir. Bu durumda İngiltere de Mısır ve Hindistan’da rahat edecektir.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-298-backlink" id="footnote-225-298">298</a> <span>Foreign Office 371/4161, 159449. W.S. Edmonds, mütalaasında, Hamdi Paşa’nın İngiliz Muhipleri’nden olduğunu, fakat kardeşinin Fransız ajanı olduğunu yazıyor.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-299-backlink" id="footnote-225-299">299</a> <span>Foreign Office 371/4161, 159449. W.S. Edmonds, mütalaasında, Hamdi Paşa’nın İngiliz Muhipleri’nden olduğunu, fakat kardeşinin Fransız ajanı olduğunu yazıyor.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-300-backlink" id="footnote-225-300">300</a> <span>Foreign Office 371/4161, 163857 (20 Kasım günlü 43. rapor).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-301-backlink" id="footnote-225-301">301</a> <span>Foreign Office 371/4161, 161851 (21 Kasım raporu).</span> <span class="char-style-override-10">Sabah</span> <span>bu haberi verenler arasındaydı.</span> <span class="char-style-override-10">Sabah</span><span>, 13/11/1335, 10773. De Robeck, 16 Kasım telinde, mevcut hükümetin bir “idare-i maslahat” (Türkçe olarak) hükümeti olduğunu, Hürriyet ve İtilaf’ın ulusçu aleyhtarı bir hükümet kurmak için güçlü çabalar harcadığını, fakat kaynak, önder ve birlikten yoksun olduklarını, Padişah’ın Sadaret’e Sabahattin Bey’i getirebileceğini, bu konuda birçok “deneme balonları” uçurulmakta olduğunu bildirdi.</span> <span class="char-style-override-10">Documents on British Foreign Policy</span><span>, C. IV, s. 888.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-302-backlink" id="footnote-225-302">302</a> <span>Foreign Office 371/4161, 165717 (5 Aralık raporu).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-303-backlink" id="footnote-225-303">303</a> <span class="char-style-override-10">Sabah</span><span>, 21, 29/11/1335, 10781, 10784. Lütfi Fikri, Sabahattin’in değerini kabul eder görünmekle birlikte, dostluğun esas engelinin İzmir’in işgali olduğunu belirtti.</span> <span class="char-style-override-10">Sabah</span><span>, 2/12/1335, 10792. Sabahattin,</span> <span class="char-style-override-10">Atinos</span> <span>gazetesine verdiği demeçte, Venizelos’u çok takdir ettiğini, Kâmil Paşa’ya Yunanistan’a karşı “müsaadekâr” bir siyaset gütmesini salık verdiğini, “cüzi bazı müsaadatla” Balkan Harbi’nin önlenebileceğini söylemiş.</span> <span class="char-style-override-10">Sabah</span><span>, 30/12/1335, 10820.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-304-backlink" id="footnote-225-304">304</a> <span class="char-style-override-10">Sabah</span><span>, 8, 9,11,13/12/1335, 10798-9, 10801,10803;</span> <span class="char-style-override-10">Alemdar</span><span>, 10/12/1335, 359-2659. Londra’da yayımlanan</span> <span class="char-style-override-10">The Near East</span> <span>dergisinde Prens hakkında bir yazı çıkmış.</span> <span class="char-style-override-10">Sabah</span><span>, 30/12/1335, 10820. Sabahattin Bey 10 Aralık günlü</span> <span class="char-style-override-10">Alemdar</span><span>’a verdiği demeçte, “Eğer düsturlarım vaktü zamaniyle tatbik edilmiş olsaydı bir çok felaketlerin önü alınmış olacağı hakkındaki kanaatimde sabit kadem bulunuyorum” diyordu. Göztepe, Damat Ferit Jön Türklüğünden ötürü onu engellediği için daha önce gelemediğini öne sürüyor. “Meran” adlı İtalyan askeri vapuruyla gelmiş ve Padişah yaverlerinden Deniz Yüzbaşı Fahri (Engin) tarafından karşılanmış. T. M. Göztepe,</span> <span class="char-style-override-10">Vahideddin Mütareke Gayyasında</span><span>, s. 225.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-305-backlink" id="footnote-225-305">305</a> <span class="char-style-override-10">Sabah</span><span>, 28/12/1335, 10818.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-306-backlink" id="footnote-225-306">306</a> <span>State Department 867.00/1040.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-307-backlink" id="footnote-225-307">307</a> <span>Sabahattin Bey İtalyanlara eğilimliymiş ve onların bir ajanıyla temastaymış. İtalyan ajanları Mustafa Kemal nezdinde de Sabahattin Bey’in mebusluğunun, hatta sadrazamlığının desteklenmesi için çalışıyorlarmış.</span> <span class="char-style-override-10">Ministère des Affaires Etrangères</span><span>, C. 202, s. 75 (Berne, 8 Kasım, muhbir “220”den bilgiler). ABD yanlılığı ise şöyleydi: Sabahattin Bey Tunus asıllı Abdülaziz Çavuş ve Dürzi Emir Şekip Arslan ile birlikte ABD ajanı John De Kay’den para almaktaydı. De Kay Lucerne’de bulunmakta ve ABD ajanı olarak Avrupa’yı karıştırmak için sosyalist propagandalar yapmaktaydı. Örneğin Bern’de bir sosyalist kongresini ABD parasıyla desteklemişti. De Kay son zamanlarda Türk ve Arapları çevresine toplayarak, bunları Fransa ve İngiltere’ye karşı kışkırtıp ABD himaye ve mandası için zemin hazırlıyordu. Sadarete aday olan Sabahattin Bey İtilaf devletlerinden 800 bin frank alıp çarçur etmişti. Fransa’nın hizmetine girmiş, sonra uzaklaştırıldığında Almanya’ya yanaşmış, fakat yüz bulamamıştı. Bilahare İngiltere’ye başvurmuş, onlar da bir ajanları vasıtasıyla</span> <span class="char-style-override-10">Tribune de Genève</span><span>’de Türkiye’de dahi onu müşkül duruma sokan bir mülakatını yayımlamışlardı.</span> <span class="char-style-override-10">Ministère des Affaires Etrangères</span><span>, C. 141, s. 157-8 (26/5/1919). Temmuz’daki ikinci bir istihbarata göre, beş-altı aydır Sabahattin Bey ve Emir Şekip Arslan, Alman-Amerikalı milyoner sosyalist De Kay’e yanaşmışlardı. De Kay Troelstra ve Macar, Rus, Alman Bolşevikleriyle temastaydı. Debrit’in “Feuille”ünü destekliyor, Türkiye, İran, Kafkasya, Afganistan, Suriye, Mezopotamya’yı içeren bir konfederasyon düşünüyordu. Sabahattin Bey, bu tasarıyı adem-i merkeziyet fikirlerine uygun buluyordu ve bu amaçla komünist Sabahattin ile bazı öğrencileri çevresine toplamıştı.</span> <span class="char-style-override-10">Ministère des Affaires Etrangères</span><span>, C. 91, s. 284. Bu hayret verici istihbarat yanında, Sabahattin Bey’in Cenevre’den ayrılırken Pichon’a çektiği, Fransa’yı selamlayan teli de göze çarpıyor.</span> <span class="char-style-override-10">Ministère des Affaires Etrangères</span><span>, C. 169, s. 173. Rıza Nur da Sabahattin Bey’in Çanakkale muharebesi sırasında Mısır’da kendine bir Fransızla haber gönderip Fransız ordusuna karşı direnilmemesi için çalışılmasını önerdiğini yazıyor. Rıza Nur’a göre Sabahattin Bey İsviçre’de bulunan Kemal Mithat, Reşit Paşa oğlu Semih gibilerle Fransızların hizmetindeydi. Rıza Nur,</span> <span class="char-style-override-10">Hayat ve Hatıratım</span><span>, C. II (İstanbul Altındağ Y., 1968), s. 481. Bir İngiliz raporuna göre Sabahattin Bey Roma’da İtalyan devlet adamlarıyla temas edip, onların Yunan taleplerinin azaltılmasını sağlamalarına karşılık İtalyan çıkarlarına hizmet etmeyi kabul etmiş. Gürcülere (!) de vaatlerde bulunmuş. Foreign Office 371/4161, 163686 (28 Kasım).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-308-backlink" id="footnote-225-308">308</a> <span>Foreign Office 371/4141, 2638 (Ryan’ın 12 Aralık muhtırası). Ryan, Sadrazam’ın hiç de Sabahattin Bey’i kabineye alacakmış gibi görünmediğini de tasrih ediyordu. Ryan’ın âdemimerkezileşmeyi Osmanlı Devleti’nin parçalanması olarak değerlendirmesi ilginçtir.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-309-backlink" id="footnote-225-309">309</a> <span>Foreign Office 371/4161, 168147 (4 Aralık günlü, 45. rapor). İttihat ve Terakkililer Sosyalist Fırka ile ittifak halinde ve başlarına Sabahattin Bey’i alarak kabineye girmeye çalışıyorlarmış (aynı rapor).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-310-backlink" id="footnote-225-310">310</a> <span>Foreign Office 371/4161, 170756 (19 Aralık raporu). Oysa daha önceki bir istihbarata göre, ulusçular hükümete, Sabahattin Bey’e gösterişli bir karşılama yapılırsa karşı gösteri yapacaklarını bildirmişler, bunun üzerine hükümet bu tür bir gösteriden vazgeçmiş.</span> <span class="char-style-override-10">Alemdar</span><span>’a göre Prens, gelir gelmez verdiği demeçte “teşkilat-ı milliye” hakkında düşüncesi sorulduğunda, “Vatanı müdafaa eylemek meşru bir haktır,” demiş.</span> <span class="char-style-override-10">Alemdar</span><span>, 10/12/1335, 359-2659; Kuran,</span> <span class="char-style-override-10">a.g.e.</span><span>, s. 619. Daha sonra Sabahattin Bey, 3/2/1920 günlü bir demecinde “sulh âlemi” ve “âlem-i medeniyette” olumlu bir etki yapabilmek, böylece İstanbul, Edirne, İzmir gibi “elimizde kalması elzem” merkezlerle birlikte Anadolu’nun mülki bütünlüğünü sağlamak için iki yol gösteriyordu. Biri, “meslek-i içtimainin” uygulanmasıyla “istikrar-ı dahili” sağlamak. Diğeri, Bolşevizm gibi “haricin ihtilalkâr” akımlarına karşı kesin bir tavır almaktı.</span> <span class="char-style-override-10">Peyam-ı Sabah</span><span>, 6/2/1336, 10858. Daha sonra aynı gazetede İzmir’den dava vekilleri, tüccar ve muallimlerin çektiği, Sabahattin Bey’e teşekkür ifade eden bir tel yer alacaktı (13/2/1336, 10865). Sabahattin Bey’in demokratik-ulusçu harekete bir yakınlaşması söz konusuydu. Heyet-i Temsiliye’nin 10 Aralık günlü kararı ve Mustafa Kemal’in 12 Ocak teli onunla görüşmeler yapıldığını doğrulamaktadır. Tele göre Prens, mebus olmak istiyormuş, hatta ayrıca, nazırlıktan çok sadaret istiyormuş. Vahdettin kendisine, “Namuslu adam bu meclise girmez,” demiş. Kuva-yı Milliye’ye “fevkalâde leyhtar” imiş. Buna rağmen Prens, İstanbul mebus adaylığından çekilecekti. B. S. Baykal,</span> <span class="char-style-override-10">Heyet-i Temsiliye Kararları</span><span>, s. 73; Altay,</span> <span class="char-style-override-10">a.g.e.</span><span>, s. 212.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-311-backlink" id="footnote-225-311">311</a> <span class="char-style-override-10">İstanbul Hükümetleri ve Milli Mücadele</span><span>, C. I, s. 208-11. Bu dedikoduları gözden geçirince gerçeklere en yakın gibi görünenler şunlardır: Sabahattin Bey İtalyanlara (Kuran,</span> <span class="char-style-override-10">a.g.e.</span><span>, s. 619) ve Milli Ahrar Fırkası’na yakındır (T. Z. Tunaya,</span> <span class="char-style-override-10">Türkiye</span><span>’</span><span class="char-style-override-10">de Siyasi Partiler</span> <span>[1952], s. 431-4; Kuran,</span> <span class="char-style-override-10">a.g.e.</span><span>, s. 620). Bir kaynağa göre mütarekeden sonra Fransa’ya gelmesine izin verilen ilk Türk, Sabahattin Bey’in kâtibi Satvet Lütfi idi. Lütfi Paris’e gelip, 4/2/1919’da İsviçre’ye hareket etmiş. Lütfi’nin elinde Sabahattin Bey’i yurda çağıran, Padişah ve Tevfik Paşa’nın mektupları varmış.</span> <span class="char-style-override-10">L</span><span>’</span><span class="char-style-override-10">Eclair</span><span>, 5/2/1919 (</span><span class="char-style-override-10">Ministère des Affaires Etrangères</span><span>, C. 196, s. 45-6).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-312-backlink" id="footnote-225-312">312</a> <span class="char-style-override-10">Antant</span> <span>gazetesi bunun doğruluğunu öğrenmek için muhabirini Prens’e göndermiş. Prens, muhabiri kabul etmemekle birlikte Satvet Lütfi vasıtasıyla demeci yalanlamış. Bu vesileyle</span> <span class="char-style-override-10">Antant</span><span>, Damat Ferit’in Türkiye’ye, “elden gitmiş gibi” olan İstanbul’u, Edirne’den İran sınırına kadar bütün Anadolu’yu ve İzmir’e bir tahkik heyetinin gönderilmesini sağladığını öne sürüyordu.</span> <span class="char-style-override-10">Sabah</span><span>, 9/1/1336, 10830.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-313-backlink" id="footnote-225-313">313</a> <span>Bununla birlikte</span> <span class="char-style-override-10">Orient News</span> <span>gazetesi 4 Ocak günlü sayısında (172) Sabahattin Bey’i “Büyük Bir Türk Şahsiyeti” başlıklı bir başyazıyla tanıtmaktaydı.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-314-backlink" id="footnote-225-314">314</a> <span>Foreign Office 371/4227, 2547 (92322). Ali Kemal Damat Ferit’in daha önceki başarısını övmüş ve İttihat ve Terakki’nin hükümet değişikliğinden kârlı çıkmış olduğunu vurgulamıştı.</span> <span class="char-style-override-10">Peyam</span><span>, 5/10/1335 (“Sonra Çıkar Oyunu”).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-315-backlink" id="footnote-225-315">315</a> <span>Foreign Office 371/4161, 163857 (20 Kasım, no. 43). Bu tasarı, Sait Molla’nın 16a fıkrasında ele alınan 11. mektupta sözü edilen tasarı olabilir. M. K. Atatürk,</span> <span class="char-style-override-10">Nutuk</span><span>, C. I, s. 299 (4 Kasım).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-316-backlink" id="footnote-225-316">316</a> <span>Foreign Office 371/4161, 164001 (28 Kasım, no. 44).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-317-backlink" id="footnote-225-317">317</a> <span class="char-style-override-10">Documents on British Foreign Policy</span><span>, C. IV, s. 926-7. Bu görüşmede, hükümetle cereyan eden pazarlıklar hakkında Abdülkadir Efendi’nin verdiği bilgilere daha önce değinildi (no. 284).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-318-backlink" id="footnote-225-318">318</a> <span>Foreign Office 371/4161, 173267.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-319-backlink" id="footnote-225-319">319</a> <span>Foreign Office 371/4161, 168147 (4 Aralık, no. 45).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-320-backlink" id="footnote-225-320">320</a> <span>Foreign Office 371/4161, 168774 (12 Aralık).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-321-backlink" id="footnote-225-321">321</a> <span>Foreign Office 371/4162, 176296 (22/1/1920).</span></p>
        </div>
      </div>
    </div>
  </div>
</body>
</html>
