<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-35.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-35.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="alt" id="toc_marker-1-14-1">29. Çukurova Bölgesi ve Fransa ile İlişkiler</p>

      <p class="Basic-Paragraph-3 para-style-override-11"><span class="char-style-override-7">15 Eylül 1919’da bilindiği üzere, İngiltere ile Fransa, Suriye ve Kilikya’da, İngiliz işgal kuvvetlerinin Fransız kuvvetleriyle değiştirilmesi hususunda anlaştılar. Bu değişikliğin Barış Konferansı’nın ilgili bölgeler hakkındaki nihai kararını etkilemeyeceği tasrih edilmişti.</span><span class="dipp" style="font-size:1em;"><a class="footnote-link" href="#footnote-225-642" id="footnote-225-642-backlink">642</a></span> <span class="char-style-override-7">Ama birkaç nedenden ötürü bu işgal Türkler için çok rahatsız ediciydi. Bir kez, İngilizler ya da onların komutası altındakiler muharebe sonucu ya da muharebeden az sonra Çukurova ve doğusunu işgal ettikleri için, buraların barış antlaşmasında belki Türklerden koparılmayacağı umudu beslenebiliyordu. Oysa mütarekeden bir yıl sonra Fransızların buralardaki işgali ve/veya komutayı devralması, işgalin geçiciliği açısından fazla hayra alamet değildi, İkincisi, Fransızların bir Ermeni Lejyonu</span><span class="dipp" style="font-size:1em;"><a class="footnote-link" href="#footnote-225-643" id="footnote-225-643-backlink">643</a></span> <span class="char-style-override-7">kurmuş olmaları, onun her türlü faaliyetine ve zulmüne aldırmamaları da Fransız işgaline başka bir mahiyet veriyordu. Çukurova’yı ilk işgal edenler arasında Allenby’nin yüksek komutası ve Fransız komutası altındaki Ermeni Lejyonu vardı. 21 Aralık 1918’de Adana’ya girenler bunlardı. Peşlerinden de yoğun bir Ermeni muhacereti başlamıştı.</span><span class="dipp" style="font-size:1em;"><a class="footnote-link" href="#footnote-225-644" id="footnote-225-644-backlink">644</a></span> <span class="char-style-override-7">Ermeni Lejyonu’nun Adana’da sebep olduğu asayişsizlik bir ara ancak İngiliz komutası altındaki Hint askerleri tarafından önlenebildi.</span><span class="dipp" style="font-size:1em;"><a class="footnote-link" href="#footnote-225-645" id="footnote-225-645-backlink">645</a></span> <span class="char-style-override-7">Fransızlar 23, 29 Ekim ve 1 Kasım’da sırasıyla Maraş, Ayıntap ve Urfa’yı işgal ettiler. Fransızlar, getirmekte oldukları büyük kuvvetlerle, halkı bölük pörçük dinsel ya da etnik gruplara bölmeleriyle,</span><span class="dipp" style="font-size:1em;"><a class="footnote-link" href="#footnote-225-646" id="footnote-225-646-backlink">646</a></span> <span class="char-style-override-7">Ermenileri geniş çapta yerleştirmeleri ve imar hareketleriyle, kalmaya geldiklerini belli ediyorlardı.</span><span class="dipp" style="font-size:1em;"><a class="footnote-link" href="#footnote-225-647" id="footnote-225-647-backlink">647</a></span></p>

      <p class="Basic-Paragraph-3 para-style-override-11"><span class="char-style-override-7">Bir süredir bölgede mevcut olan şikâyetler yoğunlaşmaya başladı. Kasım sonlarında Adana’da zorla Fransız bayraklarının dağıtıldığı ve “hukuk-ı düvele münafi olarak” resmi ve özel yerlere astırıldığı bildiriliyordu.</span><span class="dipp" style="font-size:1em;"><a class="footnote-link" href="#footnote-225-648" id="footnote-225-648-backlink">648</a></span> <span class="char-style-override-7">Diyarbakır ileri gelenlerinin Harbiye Nezareti’ne gönderdikleri bir tel, Maraş’taki Fransız işgal kuvvetlerinin arasındaki Ermenilerin Müslüman kadınlarına ve mukaddesatına tecavüz ettiklerinden şikâyet ediyordu. Yine Meclis-i Vükela önüne gelen bir konu, Adana’daki ufak İngiliz müfrezesinin ayrılması üzerine katliam söylentilerinin çıktığı, bu yüzden bir hicret havasının esmekte olduğu yolundaydı. Ayrıca, İngilizlerin Kilis’i boşaltması üzerine yerli halk ile oraya gelen bir Arap müfrezesinin Fransız işgaline engel olmaya hazırlandıkları bildiriliyordu. Meclis-i Vükela bu konuyu, Yunan işgaliyle birlikte ele alarak, yapılanların mağlup ve müttefik devletlerin hiçbiri hakkında uygulanmadığını, ayrıca Wilson’un ilan ettiği ilkelere aykırı olduğunu saptıyor, durumun İtilaf devletlerine, tarafsız devletlere, Avrupa’da Osmanlı hakları için çalışmakta olan kimselere protesto edilmesini öngörüyordu.</span><span class="dipp" style="font-size:1em;"><a class="footnote-link" href="#footnote-225-649" id="footnote-225-649-backlink">649</a></span></p>

      <p class="Basic-Paragraph-3 para-style-override-11"><span class="char-style-override-7">Adana’da işgal komutanlığınca uzaklaştırılan bir kısım memura yarım maaş verilmesi hükümet tarafından kararlaştırıldı. Ayıntap mutasarrıfının bildirdiğine göre, Fransız Generali “Kuneren” Islahiye kaymakamına Ayıntap, Maraş ve Urfa sancaklarında ortak bir Osmanlı-Fransız yönetiminin kurulmasının kararlaştırıldığını söylemiş. Jandarma Fransız komutası altında, maliye bir Fransız subayının deneti altında, kendisi de havali genel komutanı olacakmış. Meclis-i Vükela bu haberi yalanlıyordu.</span><span class="dipp" style="font-size:1em;"><a class="footnote-link" href="#footnote-225-650" id="footnote-225-650-backlink">650</a></span></p>

      <p class="Basic-Paragraph-3 para-style-override-11"><span class="char-style-override-7">Tepkiler belirmekte gecikmedi. Maraş’ın işgal edildiği gün, Heyet-i Temsiliye 11. Fırka komutanına yazdığı talimatta, Ulukışla teşkilatına ve seyyar milli müfrezelere 500 tüfeğin verilmesinin uygun olduğunu, fakat bunların Adana tarafına talimat verildiğinde geçeceklerini bildiriyordu. İki gün sonra (25 Ekim) Ayıntap’a, ulusal örgütün “sürat-ı mümkine” ile kurulması, her türlü siyasal tedbire “tevessül” edildiği yazıldı. Ardından (26 Ekim) 13. Kolordu’ya yazılan telde Urfa, Maraş, Ayıntap’ı, “Fransızlara işgal ettirmemek ve işgal etseler bile barındırmamak için icap eden her türlü tedabire hemen tevessül edilmesi” diye çok kesin ve açık bir talimat veriliyordu. Urfa için aynı komutana verilen talimat (26 Ekim), buranın Fransızlardan önce işgal edilmesi, Harbiye Nezareti’ne oldubitti yapılması, merkezden “eser-i zaaf” gösterilmesi halinde “kat’iyyen ehemmiyet” verilmemesi yolundaydı. Durum Cemal Paşa’ya da bildirildi (26 Ekim) ve önce “kemâl-i ciddiyetle” protestoda bulunulması, Fransızlar aldırmazlarsa milletin “bütün vesaite” başvurarak “bütün mevcudiyetiyle fiilen” kendisini savunmaya yetkili olacağı yazıldı. Bu kesin tutumun Cemal Paşa’ya ve hükümete ne denli tehlikeli ve maceracı görünmüş olabileceğini tahmin etmek zor değildir. Elbistan’a, işgal haksızlığına “mukabelede tereddüt edilmemesi,” ihaneti görülenlere “lüzum görülecek muamelenin” uygulanması, Ayıntap’a, her türlü müdahale ve işgale “süver-i mümkine ile mümânaat şart ve esas” olduğu bildirildi (31 Ekim). 1 Kasım’da da Kilikya Kuva-yı Milliye Komutanlığı’na Binbaşı Kemal (Doğan) ve yardımcılığına Yüzbaşı Osman Nuri (Tufan) atandılar.</span><span class="dipp" style="font-size:1em;"><a class="footnote-link" href="#footnote-225-651" id="footnote-225-651-backlink">651</a></span> <span class="char-style-override-7">Kâzım Karabekir, Fransız işgalinin Küçük Ermenistan kurma hedefini güttüğü değerlendirmesini yaparak, Heyet-i Temsiliye’nin tutumunu destekledi.</span><span class="dipp" style="font-size:1em;"><a class="footnote-link" href="#footnote-225-652" id="footnote-225-652-backlink">652</a></span> <span class="char-style-override-7">Heyet-i Temsiliye’nin çok kesin tutumunun örnekleri devam eder. İşgalci Fransızlara karşı “ika-ı müşkilat hususunda” tereddüt gösterilmemesi 13. Kolordu Komutanı Cevdet Bey ve 5. Fırka Komutanı Kenan Beylere yazıldı (4 Kasım). Ulukışla’da 7 Müslüman’ın Ermeni Fransız askerlerince öldürülmeleri üzerine, Cemal Paşa’nın bir daha böyle olursa “mukabele-i bilmisile” girişileceğini Brémond’a bildirmesi kararlaştırıldı (13 Kasım). 16 Kasım’da Cevdet Bey’e milletin namus ve haklarını savunmada “tamamıyla serbest” bulunduğu yazıldı. Aşiret adamlarıyla yapılacak harekât düzenlendi (25 Kasım). Ayıntap’a, hükümet hakkına ve ulusal bağımsızlığa Fransız müdahalesi karşısında “fiilen mümânaat ve mukabelede asla tereddüt edilmemesi” bildirildi (3 Aralık).</span><span class="dipp" style="font-size:1em;"><a class="footnote-link" href="#footnote-225-653" id="footnote-225-653-backlink">653</a></span> <span class="char-style-override-7">Bu arada Çukurova ile Maraş, Ayıntap ve Urfa’da milli harekâtı yürütmek üzere, Ali Fuat tarafından bir talimatname hazırlandı, Heyet-i Temsiliye bunu aynen benimsedi.</span><span class="dipp" style="font-size:1em;"><a class="footnote-link" href="#footnote-225-654" id="footnote-225-654-backlink">654</a></span></p>

      <p class="Basic-Paragraph-3 para-style-override-11"><span class="char-style-override-7">Eylemli mücadele yanında protestolara da devam edilmesi için taşraya ve İstanbul’a yöneltilmiş uyarılara çok örnek vardır Heyet-i Temsiliye kararları arasında.</span><span class="dipp" style="font-size:1em;"><a class="footnote-link" href="#footnote-225-655" id="footnote-225-655-backlink">655</a></span> <span class="char-style-override-7">Bu cümleden olmak üzere, Mustafa Kemal imzasıyla yayımlanan 16 Kasım günlü protestoname anılabilir. Yedi asırlık bir tarihe “kuvvetli bir inkişafı teceddüdün bütün esbab ve anasırına malik” olan devleti parçalayarak yapılmak istenen büyük haksızlık belirtildikten sonra, parçalanma ve esaret zilleti karşısında milletin bütün maddi ve manevi gücüyle kendini savunacağı anlatılıyordu. Gayri insani yolda ısrar edilirse sonucun “pek elim” olacağı söyleniyor ve muğlak bir tehdit öne sürülüyordu: “... Bu halin yalnız birkaç memlekete değil, belki iki büyük cihana sirayetinden korkulur.”</span><span class="dipp" style="font-size:1em;"><a class="footnote-link" href="#footnote-225-656" id="footnote-225-656-backlink">656</a></span> <span class="char-style-override-7">Bu tehdit havası Mustafa Kemal’in Sivas Valisi Reşit Paşa’ya gönderdiği ve belki aynı zamanda genelge niteliği taşıyan telde de sezilmektedir (30 Aralık). Daha önce Kuva-yı Milliye’den “ürkerek lehimize kâmilen” dönen Clemenceau, bir buçuk ay önce Sivas’tan geçen birinin raporunda bu kuvvet “bir bölük” diye gösterildiği için yeniden aleyhimize temayül etmiş. Onun için asayişi muhafaza etmekle birlikte, Kuva-yı Milliye’nin “azamet ve resaneti” herkese gösterilmeliydi.</span><span class="dipp" style="font-size:1em;"><a class="footnote-link" href="#footnote-225-657" id="footnote-225-657-backlink">657</a></span></p>

      <p class="Basic-Paragraph-3 para-style-override-11"><span class="char-style-override-7">Bu kararlı ve enerjik tutum karşısında İstanbul’daki demokratik-ulusçu örgütten bazı tereddütler dile getirildi ve İngilizlerin aleyhinde bulunarak Fransızları kazanmak siyasetini tercih ettikleri bildirildi. Heyet-i Temsiliye bu görüşe karşı kesin tavrını sürdürerek, “mümaşat ve riyakârlıktan ibaret” Babıâli siyaseti yerine, Fransızların haksızlık ve zulümlerinin yüzlerine vurulmasından yana bulunulduğu, “Garp zihniyetine nazaran hakikatguluğun” daha yararlı olduğu cevabını verdi (12 Aralık). Pek ilginçtir ki, Fransızlara tepki gösterip İngilizleri tercih etmeye kalkışan Silifke’deki bir kısım Adana eşrafına da bu görüşün yanlış olduğu yazıldı (14 Aralık).</span><span class="dipp" style="font-size:1em;"><a class="footnote-link" href="#footnote-225-658" id="footnote-225-658-backlink">658</a></span> <span class="char-style-override-7">Demek ki Anadolu ve Rumeli Müdafaa-i Hukuk Cemiyeti çok bilinçli bir siyasetle, Fransızlara karşı güttüğü sert tutuma rağmen hatta onun sayesinde, Fransızlarla anlaşabileceğini umuyordu. Nitekim de öyle oldu.</span></p>

      <p class="Basic-Paragraph-3 para-style-override-11"><span class="char-style-override-7">F. Georges-Picot Suriye ve Ermenistan’da Fransız Yüksek Komiseri olarak atanmış bulunuyordu. Daha önce Sykes-Picot Antlaşması’nın mimarlığını, bundan da önce 1913-14 yıllarında Beyrut’ta başkonsolosluk yapmıştı.</span><span class="dipp" style="font-size:1em;"><a class="footnote-link" href="#footnote-225-659" id="footnote-225-659-backlink">659</a></span> <span class="char-style-override-7">Picot eylül sonunda, Konya, Anadolu ve Rumeli Müdafaa-i Hukuk Cemiyeti’nin denetine geçerken orada bulunuyordu. Refet Bey’le burada, 29 Eylül’de bir görüşme yaptı. Picot’nun bildirdiğine göre, Refet Bey, ulusçuların Suriye’yi ve Arap ülkelerini istememekle birlikte, Halep’in kuzeyine değin Adana bölgesi üzerindeki iddialarını, bu uğurda Fransa ile geniş ölçüde bir çatışmaya girme ihtimalinin bulunduğunu gizlemiyordu. Ayrıca, kendisinin yaptığı imaları ustalıkla atlatarak, Osmanlı Devleti üzerinde yabancı bir manda ya da vesayet ihtimalini ele almaya dahi yanaşmıyordu. Refet Bey’e göre İngiltere, Fransa’nın müttefiki olmakla beraber, Doğu’da rakibi bulunuyordu. Fransa, Türklerle anlaşmayıp onları İngilizlerin “kollarına atarsa,” Hicaz da İngiltere’nin yakını olduğuna göre, Fransa’nın İslam dünyasında durumu iyice zayıflamış olurdu. Picot, savaş öncesinde Beyrut’tan tanıdığı Bekir Sami ile de temas kurmuştu. Bekir Sami, işleri dolayısıyla yerinden ayrılamayacağını söyleyip onu Sivas’a çağırmıştı. Picot, ulusçu partinin ne düşündüğünü anlamak için Sivas’a gitmekte fayda görüyordu.</span><span class="dipp" style="font-size:1em;"><a class="footnote-link" href="#footnote-225-660" id="footnote-225-660-backlink">660</a></span> <span class="char-style-override-7">9 Ekim’de Picot’nun yerine General Gouraud atandı, fakat sıfatı değişmiş bulunuyordu. “Suriye ve Ermenistan” Yüksek Komiseri değil de, “Suriye ve Kilikya” Yüksek Komiseri olmuştu. Bu değişiklik nispeten daha mütevazı bir hedefin benimsenmiş olduğunu işaret eder gibiydi.</span><span class="dipp" style="font-size:1em;"><a class="footnote-link" href="#footnote-225-661" id="footnote-225-661-backlink">661</a></span></p>

      <p class="Basic-Paragraph-3 para-style-override-11"><span class="char-style-override-7">Gouraud, 19 Kasım’da Beyrut’a geldi. Selefi, iki gün sonra Sivas’a hareket etti. Önce Kayseri’ye geldi. Burada Ali Fuat ile görüştü. Ona, yakında Fransa’da hükümet değişikliği olacağını, Briand’ın iktidara geleceğini, onun ve Fransız ulusunun bağımsız bir Türkiye devletinin varlığını istediklerini, yalnız Kilikya’daki çatışmaların durması gerektiğini söyledi.</span><span class="dipp" style="font-size:1em;"><a class="footnote-link" href="#footnote-225-662" id="footnote-225-662-backlink">662</a></span> <span class="char-style-override-7">Picot daha sonra Sivas’a gitti. Mustafa Kemal’le görüşmelerinde (5-7 Aralık) Anadolu ve Rumeli Müdafaa-i Hukuk Cemiyeti’nin görüşmeleri kendisine anlatıldı. O da, hareketinden önce Ermeni kıtalarının yeni işgal olunan yerlerden çekilmesini emrettiğini, Fransa’nın Türk bağımsızlığını, Adana’da iktisadi çıkarların sağlanmasına karşılık, Çukurova, Maraş, Ayıntap, Urfa’dan çekilmelerinin, diğer İtilaf devletlerinin de aynı biçimde çekilmeleri için çalışmalarının muhtemel olduğunu, “sırf mütalaatı şahsiyesi” olarak ve “kaydı mahremane” ile açıkladı. İsteği, ulusal örgütlenme çalışmaları yapılmakla birlikte kendilerine karşı silahlı bir isyan çıkartılmamasıydı. Bunun üzerine ya Fransızlardan ve Ermenilerden bir saldırı gelmedikçe kendilerine ilişilmeyeceği güvencesi verildi.</span><span class="dipp" style="font-size:1em;"><a class="footnote-link" href="#footnote-225-663" id="footnote-225-663-backlink">663</a></span> <span class="char-style-override-7">Bu karar ilgili yerlere bildirilmekle birlikte örgütlenip çalışmalarının da özenle sürdürülmesi isteniyordu.</span><span class="dipp" style="font-size:1em;"><a class="footnote-link" href="#footnote-225-664" id="footnote-225-664-backlink">664</a></span></p>

      <p class="Basic-Paragraph-3 para-style-override-11"><span class="char-style-override-7">Sivas’ta Mustafa Kemal - Picot görüşmeleri hakkında Gontaut-Biron hayli hayli farklı şeyler anlatıyor. Picot, Çukurova’dan çekilmek için yerel yönetim üzerinde gözetim hakkı, azınlık hakları, Fransız subaylarının denetiminde jandarmanın yeniden örgütlenmesi, iktisadi işbirliği ve bayındırlık işlerinin Fransız uzmanlara havalesi, Osmanlı egemenliğine biçimsel olarak saygı gösterilmesi esaslarını ileri sürmüş. Mustafa Kemal jandarma ile ilgili hükmü kabul etmiş, bunun dışında genişletilmiş yetkileri bulunacak olan konsoloslara razı olmuş ve Fransa’nın, müttefikler nezdinde Osmanlı Devleti’nin bütünlüğünü güvence altına alması şartını ileri sürmüş. Mustafa Kemal ABD yardımına açık olduklarını, fakat onların ilgilenmediklerini, İngiliz yardımını istemediklerini, dolayısıyla bir tek Fransa ile anlaşmak istediklerini söylemiş. Erzurum Kongresi kararlarınca öngörülmüş olan iktisadi yardımı yönetim ve siyasette tam serbestlik ve bağımsızlık olmak üzere, kabule hazır olduklarını söylemiş. Picot, buna karşılık, müdahale değil, işbirliğine taraftar olduklarını, Dahiliye, Maliye, Adliye nezaretlerine Fransız danışmanlar verileceğini, icabında bunların Osmanlı memurları olabileceklerini söylemiş. Mustafa Kemal de, devletler arasındaki rekabete engel olmak için Picot’nun öngördüğü şartlarla bütün Türkiye üzerinde bir Fransız mandası önermiş. Gontaut-Biron bir hamlede savaşta kaybedilen mevkii elde etmekten, “eski kapitülasyonlar kadar verimli” anlaşmalardan ve Fransız hükümetinin anlayışsızlığından söz ettikten sonra, bu yüzden arada birçok para ve can harcadıktan sonra, galip iken Ankara İtilafnamesi’yle yeniklere özgü bir antlaşma imzalandığını söylüyor.</span><span class="dipp" style="font-size:1em;"><a class="footnote-link" href="#footnote-225-665" id="footnote-225-665-backlink">665</a></span></p>

      <p class="Basic-Paragraph-3 para-style-override-11"><span class="char-style-override-7">Sanırım burada Mustafa Kemal’e atfedilen ve tam bağımsızlık ilkesinden büyük tavizleri içeren görüşleri (jandarmanın Fransız subayları gözetiminde yeniden örgütlenmesi, “genişletilmiş” yetkileri olan konsoloslar, nihayet Fransız mandası) çok abartılmış, daha doğrusu hayal mahsulü diye değerlendirmek gerekir. Gontaut-Biron’un söylediklerinde, var olan iç tutarsızlıklar bir yana, Picot görüşmeleri hakkında, İstanbul’daki Fransız Yüksek Komiseri Defrance’ın merkeze gönderdiği 20 Aralık günlü tel de bunun böyle olduğunu gösteriyor.</span><span class="dipp" style="font-size:1em;"><a class="footnote-link" href="#footnote-225-666" id="footnote-225-666-backlink">666</a></span> <span class="char-style-override-7">Mustafa Kemal, İngiltere hakkında meydan okuma, hatta düşmanlık duygularını dile getirip, Fransa Türkiye’yi parçalamamaya kararlı olmak şartıyla, yalnız Fransa’nın yardımını kabule hazır olduğunu söylemiş. Picot’nun vardığı sonuç şuymuş ki, sağlam ve iyi yönetilmiş çetelerin çetin ve süresi belirsiz direnmesiyle karşılaşmak istenmiyorsa, 1916 Antlaşması’nın aynen uygulanmasından vazgeçilip, Çukurova’da kendilerine güvence ve menfaat sağlayacak özel bir rejime razı olunmalı ve bu vilayette itibarı hâkimiyet Padişah’a bırakılmalıydı. Defrance bu düşüncelerin Picot’da yeni belirdiğini sandığını, oysa kendisinin öteden beri böyle düşündüğünü ekliyordu.</span></p>

      <p class="Basic-Paragraph-3 para-style-override-11"><span class="char-style-override-7">İki ay kadar önceki (12 Ekim) mahrem bir telinden Defrance’ın Çukurova için neler düşündüğünü öğrenebiliyoruz. Yüksek Komiser, Fransız basınından “Türk ülkeleri Türklere” ilkesine doğru gidildiği izlenimini edindiğini ve bunu kendisinin de tasvip ettiğini belirttikten sonra, Çukurova’nın tartışmasız Türk olduğunu söylüyordu. Bu vilayeti Türkiye’den ayırmak Türklere çok dokunur ve İzmir ile Antalya’da söz konusu ilkenin uygulanmasını istemeye imkân bırakmazdı. Fakat Çukurova’da önemli bir Ermeni azınlığı bulunduğu ve Toroslar Suriye’yi koruyacak eşsiz bir sınır olduğu için burada özel bir yönetim olmalıydı: Padişahın egemenliği altında Fransız idaresi. Böylece Çukurova Ermenilere ya da Suriye’ye ait olmayınca, Türkleri bu çözüme ısındırmak nispeten kolaylaşmış olurdu.</span><span class="dipp" style="font-size:1em;"><a class="footnote-link" href="#footnote-225-667" id="footnote-225-667-backlink">667</a></span></p>

      <p class="Basic-Paragraph-3 para-style-override-11"><span class="char-style-override-7">Nitekim 22-23 Aralık’ta Londra’da Türk barışını hazırlamak için toplanan Fransız-İngiliz konferansında görüşmelere esas olan Berthelot’nun 12 Aralık notasında, Suriye’nin savunmasında Toroslar’ın önemi vurgulanırken, bir yandan da Türk kültürünün Çukurova’da egemen olduğu, buna saygılı olacak bir çözümün bulunması gerektiği belirtiliyordu. Bunun için Adana vilayetinde manevi türden itibari bir Türk egemenliğinin kabul edileceği söyleniyordu. İngilizler manevi egemenlik esası kabul edilirse, Türklerin 1912 Osmanlı-İtalyan antlaşmasında olduğu gibi kadı ve naip atamak iddiasını ileri sürebilecekleri itirazında bulununca, Berthelot manevi sözcüğünü kaldırmayı kabul etti. Çukurova için öngördükleri çözümün ayrıntılarını sonra sunacaklardı, fakat Kilikya’da yerleşmek isteyen Ermenilere bir yuva ve himaye sağlamak niyetinde olduklarını açıkladı.</span><span class="dipp" style="font-size:1em;"><a class="footnote-link" href="#footnote-225-668" id="footnote-225-668-backlink">668</a></span></p>

      <p class="Basic-Paragraph-3 para-style-override-11"><span class="char-style-override-7">Bu kısa incelemeden hayli ilginç bir sonuç çıkmaktadır. Fransızlar, özellikle İngilizlere göre kendilerini Türk taraftarı olarak değerlendirdikleri halde, nasıl bir Türkiye ile karşı karşıya bulundukları konusunda garip bir anlayışsızlık içinde bulunuyorlardı. Türkiye’nin 1908’den beri ne yönde ve ne denli kökten bir biçimde değiştiğini göremiyorlardı. Kafalarındaki model, Türkiye’yi “mümkün olduğunca az” parçalamak yönünde olduğu için ve Ermeni koruyuculuğu ile uyduluk ilişkisine Türklerden “esaslı” bir itiraz gelebileceğini düşünmedikleri (düşünmek istemedikleri) için, kendilerini Türk taraftarı olarak görüyorlardı. Ulusçu önderlerin kendilerine anlattıkları Erzurum-Sivas programını duydukları halde herhalde bunu tam idrak edemiyorlardı. Muhtemelen bu sözleri ciddiye alamıyorlar, bunları belki “şark mübalağası” kabul ediyorlardı.</span><span class="dipp" style="font-size:1em;"><a class="footnote-link" href="#footnote-225-669" id="footnote-225-669-backlink">669</a></span> <span class="char-style-override-7">Buna karşılık, demokratik-ulusçu önderler de bir anlayışsızlık içinde bulunuyorlardı denebilir. Picot ile görüşmelerden sonra, işlerin düzeldiği ya da düzelmekte olduğu konusunda belki fazla bir iyimserliğe kapılmışlardı. Fransızların Çukurova ve doğusunda bir çeşit himaye düzeni kurmak istediklerini görmediler ya da görmek istemediler. Nitekim, Picot görüşmelerini Kâzım Karabekir’e bildiren telde en fazla Adana’da iktisadi çıkarlar sağlanmasının istendiğinden söz ediliyordu. Mesela, yukarıda dipnotunda sözü edilen, Picot ile görüşmeler üzerine “sû-i tefehhümlerin izâle” edildiği yolunda Cemal Paşa’ya yazılan tel, Anadolu ve Rumeli Müdafaa-i Hukuk Cemiyeti’nin İstanbul’daki nüfuzunu artırmaya yönelik bir propaganda ifadesi değilse, yersiz bir iyimserlik olarak da yorumlanabilir. Birinci ihtimale göre, Meclis’in açılıp açılmayacağının kesin olmadığı, müdahale konusu olduğu bir sırada böyle bir propagandanın yararı kolayca anlaşılabilir.</span><span class="dipp" style="font-size:1em;"><a class="footnote-link" href="#footnote-225-670" id="footnote-225-670-backlink">670</a></span></p>

      <p class="Basic-Paragraph-3 para-style-override-11"><span class="char-style-override-7">İster propaganda amaçlı olsun, ister samimi olsun, gösterilen iyimserlik en azından bir süre için, olaylar tarafından acı bir biçimde yalanlandı. Yalanlayan olaylar içinde ve en başında “idam fermanı” Sévres Antlaşması gelmekteydi. Fransa bu antlaşmanın başmimarı değilse de mimarlarından biriydi.</span><span class="dipp" style="font-size:1em;"><a class="footnote-link" href="#footnote-225-671" id="footnote-225-671-backlink">671</a></span> <span class="char-style-override-7">Cemal Paşa Franchet d’Esperey’in tehditlerini bildirdiğinde Heyet-i Temsiliye onun “müfrit bir Yunan muhibbi” olduğunu açıklayarak adeta dolaylı biçimde Fransa’yı mazur gösteriyordu. Zira aynı cümlede, Picot heyetiyle olan temaslarda “sû-i tefehhümlerin izâle” edildiği “müjdesi” verilmekteydi (7 Aralık).</span><span class="dipp" style="font-size:1em;"><a class="footnote-link" href="#footnote-225-672" id="footnote-225-672-backlink">672</a></span> <span class="char-style-override-7">Fransızlarla çıkan bazı münferit çatışmaların –31 Ekim’de Maraş’ta Sütçü İmam olayı, 28 Kasım’da yine Maraş’ta Fransız bayrağının kaleden indirilip yerine Türk bayrağının asılması, 18 Aralık’ta Dörtyol’un Özerli köyüne girmek isteyen Fransız taburunun ateşle püskürtülmesi–</span><span class="dipp" style="font-size:1em;"><a class="footnote-link" href="#footnote-225-673" id="footnote-225-673-backlink">673</a></span> <span class="char-style-override-7">pek de münferit kalmayacağı, tersine, tırmanıp gideceği, Kilis’i işgal eden Fransız birliğinin komutanının beyannamesiyle belli olur gibi olmuştu. Bu beyannameye göre üzerinde silah bulunan kimse hiçbir soruşturma olmadan kurşuna dizilecek; çıkabilecek bir kargaşalıkta bir Fransız askerine bir şey olursa, kura ile seçilecek iki Türk kurşuna dizilecek; bir evden silah atılırsa o ev yakılacaktı; böyle bir durumda Osmanlı memurlarının “derhal hakkı idare ve hâkimiyetleri ıskat” edilecek, sokaklar mitralyöz, bomba, gazlı mermilerle ateş altına alınacaktı.</span><span class="dipp" style="font-size:1em;"><a class="footnote-link" href="#footnote-225-674" id="footnote-225-674-backlink">674</a></span></p>

      <p class="Basic-Paragraph-3 para-style-override-11"><span class="char-style-override-7">Olaylar bu biçimde gelişirken, 1 Ocak’ta Maraş topyekûn mücadeleye hazırlandı. Şehir barikatlarla kapatıldı, siperler kazıldı. Maraş kuryesini getirmekte olan Fransız süvarileri öldürüldü. Maraş civarında çarpışmalar oldu. 20 Ocak günü Hafız Veliyüddin ve Mustafa Efendilerin Fransızlarca öldürülmesi mücadeleyi sürekli hale getirdi. 8 Ocak’ta Urfa’da, 12 Ocak’ta Antep’te mücadele başladı.</span><span class="dipp" style="font-size:1em;"><a class="footnote-link" href="#footnote-225-675" id="footnote-225-675-backlink">675</a></span></p>

      <div class="footnotes">
        <div class="footnote">
          <p class="Basic-Paragraph-3"><a class="footnote-anchor" href="#footnote-225-642-backlink" id="footnote-225-642">642</a> <span class="char-style-override-10">Documents on British Foreign Policy</span><span>, C. IV, s. 384-5.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-643-backlink" id="footnote-225-643">643</a> <span>Paul du Véou,</span> <span class="char-style-override-10">La Passion de la Cilicie, 1919-1920</span> <span>(Paris, Paul Geuthner, 1937), s. 16-7, 20.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-644-backlink" id="footnote-225-644">644</a> <span>Du Véou’ya göre Çukurova’ya 120 bin Ermeni iade edilmiş, Ayıntap, Maraş ve Urfa “yeniden iskân edilmiş,” İstanbullu ya da başka yerlerden 50 bin Ermeni getirilmiş (s. 49-50). 12. fıkrada belirtildiği üzere, hükümet, Rumların Ege’ye, Ermenilerin Çukurova’ya hicretlerini önlemek için tedbirler almıştır.</span> <span class="char-style-override-10">Meclis-i Vükela Mazbataları</span><span>, C. 217, 503 (26 Ekim), 537 (13 Kasım). 44 Ermeni satıp savıp Adana’ya gitmeye kalkışıp da gidemeyince, Patrikhane vasıtasıyla şikâyette bulunmuşlar. Hükümet, seyahat varakalarını yasak kararından önce aldılarsa gidebileceklerine karar verdi.</span> <span class="char-style-override-10">Meclis-i Vükela Mazbataları</span><span>, C. 217, 558 (24 Kasım). (Çukurova’ya 120 bin Ermeninin iade edildiği sözü doğruysa, 1915 tehcirinin katliamdan ibaret olduğu iddiasını yalanlayan diğer bir kanıttır.) İtilaf Yüksek Komiserleri 27 Kasım toplantılarında Ermeni hicretine engel olunamayacağı kararını aldılar. Foreign Office 371/4156, 165711. 28 Kasım İngiliz istihbarat raporu, Elazığ, Diyarbakır, Sivas, Kayseri, Tokat, Amasya’dan Ermenilerin Adana’ya göçmekte olduklarının haber verildiğini bildiriyordu. Foreign Office 371/4161, 163686.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-645-backlink" id="footnote-225-645">645</a> <span>Damar Arıkoğlu,</span> <span class="char-style-override-10">Hatıralarım</span> <span>(İstanbul, Tan Matbaası, 1961), s. 77. 15 Ekim günlü bir habere göre İngilizlerle Fransızlar arasında “bazı” müsademeler çıkmış.</span> <span class="char-style-override-10">İrade-i Milliye</span><span>, 19/10/1335, 8.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-646-backlink" id="footnote-225-646">646</a> <span>Arıkoğlu,</span> <span class="char-style-override-10">a.g.e.</span><span>, s. 78-9.</span> <span class="char-style-override-10">Peyam-ı Sabah</span><span>’ın bir haberine göre, Albay Brémond’un eşi başkanlığında toplanılıp, birkaç tane aşhanenin açılması kararlaştırılmış. Bir grup Fatma Dublan Hanım, öbürü Hacı Şefika Hanım başkanlığındaymış. Böylece “Türk olsun, Arap olsun İslam muhtacininin” ihtiyaçları karşılanacakmış.</span> <span class="char-style-override-10">Peyam-ı Sabah</span><span>, 4/1/1336, 10825. Fransızlar Ermenilere arka çıkarken, İngilizler de Türklerle Kürtler arasında nifak çıkarmaya uğraşıyorlardı. Nitekim Meclis-i Vükela’nın önüne gelen bir mesele, Halep bölgesi İngiliz işgal komutanlığınca yazılan ve Urfa’daki komutanlıkça yayımlanan, Kürtlere hitap eden bir bildirgeydi. Bunda haklarının kaybettirilmeyeceği (md. 1) ve hareketlerine (herhalde Ermeni tehciri sırasındaki davranışlar olacak) intikam nazarıyla bakılmayacağı (md. 6) duyuruluyordu.</span> <span class="char-style-override-10">Meclis-i Vükela Mazbataları</span><span>, 30/10/1335, 217/506; M. T. Gökbilgin,</span> <span class="char-style-override-10">Milli Mücadele Başlarken</span><span>, C. II, s. 101-2. Buna karşı Urfa’nın Barazi aşireti Konferans’a duyurulmak üzere Dahiliye’ye çektiği 17 Kasım teliyle Türk-Kürt birliğini ve Osmanlı kalma arzusunu doğruluyordu (teli diğer bazı aşiretlerin reisleri de imzalamıştı. M. T. Gökbilgin,</span> <span class="char-style-override-10">Milli Mücadele Başlarken</span><span>, C. II, s. 194-5).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-647-backlink" id="footnote-225-647">647</a> <span>Du Véou,</span> <span class="char-style-override-10">a.g.e.</span><span>, s. 49-58. Yazar, övünerek, buna karşılık İngilizlerin kendi işgalleri altındaki yerleri imar etmediklerini ileri sürüyor.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-648-backlink" id="footnote-225-648">648</a> <span>B. S. Baykal,</span> <span class="char-style-override-10">Heyet-i Temsiliye Kararları</span><span>, s. 66 (28 Kasım). Maraş’ta Fransızların cuma günü hükümet konağına bayrak çekilmesini önlemek istemeleri olay olmuştu. Komutana, Osmanlı bayrağı çekilmezse bunun Osmanlı bağımsızlığını tanımama anlamına geleceği izah edilince, o da bu hususta talimat alıncaya kadar çekilmesine izin vermişti. M. T. Gökbilgin,</span> <span class="char-style-override-10">Milli Mücadele Başlarken</span><span>, C. II, s, 189. Aynı kaynakta Fransız işgalinin doğurduğu sorunlara ait birçok örnek yer almaktadır (s. 182-95).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-649-backlink" id="footnote-225-649">649</a> <span class="char-style-override-10">Meclis-i Vükela Mazbataları</span><span>, 4/12/1335, 217/579, 580. Daha önce 11 Ekim günlü bir haberde, İngiliz kuvvetlerinin 15 Ekim’de Adana’dan çekilip asayiş işini Fransızlara verecekleri bildiriliyordu. Bu habere göre, üç Ermeni çetesi polis ve jandarma kıyafetinde geceleri soygunlar yapıyor, Müslüman memurları istifaya zorluyorlardı. Polis Müdürü Emin Bey azledilerek yerine hat komiseri Muzaffer Bey’in katiliyle ilişkili olan Vahan adında biri atanmış.</span> <span class="char-style-override-10">İrade-i Milliye</span><span>, 12/10/1335, 7.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-650-backlink" id="footnote-225-650">650</a> <span class="char-style-override-10">Meclis-i Vükela Mazbataları</span><span>, C. 217, 15, 18/12/1335, 598, 610. Oysa</span> <span class="char-style-override-10">İrade-i Milliye</span><span>’nin haberine göre, 27 Ekim’de Ayıntap’a “</span><span class="char-style-override-10">administratör</span><span>” sıfatıyla bir Fransız miralayı, maiyetinde iki kişiyle gelmiş bulunuyordu. “Muhtac-ı teyit” bir havadise göre de Kuva-yı Milliye ile Fransızlar arasında çatışma olmuş ve iki taraf önemli zayiat vermiş. Aynı gazete Ayıntap Ermenilerinin Fransız ordusuna gönüllü yazılmaya hazırlanmalarının huzursuzluk yarattığını bildiriyordu.</span> <span class="char-style-override-10">İrade-i Milliye</span><span>, 10/11/1335, 11.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-651-backlink" id="footnote-225-651">651</a> <span>B. S. Baykal,</span> <span class="char-style-override-10">Heyet-i Temsiliye Kararları</span><span>, s. 33, 34, 35, 39, 41. “Vezaifi milliyelerinin devamı müddetince” Kemal, “Aydın oğlu Doğan,” Osman “Kozan oğlu Tufan” takma isimlerini taşıyacaklardı.</span> <span class="char-style-override-10">Atatürk</span><span>’</span><span class="char-style-override-10">ün Tamim, Telgraf ve Beyannameleri</span><span>, s. 110 (1 Kasım). Adı geçen kaynak, adları yanlış vermiştir.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-652-backlink" id="footnote-225-652">652</a> <span>B. S. Baykal,</span> <span class="char-style-override-10">Heyet-i Temsiliye Kararları</span><span>, s. 51 (10 Kasım). Kâzım Karabekir’in sözü edilen telinin metnini bulamadım.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-653-backlink" id="footnote-225-653">653</a> <span>B. S. Baykal,</span> <span class="char-style-override-10">Heyet-i Temsiliye Kararları</span><span>, s. 45, 54, 57, 64, 69.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-654-backlink" id="footnote-225-654">654</a> <span>Metin, A. F. Cebesoy,</span> <span class="char-style-override-10">Milli Mücadele Hatıraları</span><span>, s. 256-8’dedir. Kâzım Karabekir talimatnamenin 23 Kasım’da matbaada basıldığını söylüyor (s. 388-9). Heyet-i Temsiliye, 28 Kasım’da benimsedi. B. S. Baykal,</span> <span class="char-style-override-10">Heyet-i Temsiliye Kararları</span><span>, s. 149.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-655-backlink" id="footnote-225-655">655</a> <span>Protesto tellerinin “yağmur gibi” Fransız Yüksek Komiserliği’ne yağdığı anlaşılıyor.</span> <span class="char-style-override-10">Ministère des Affaires Etrangères</span><span>, C. 169, s. 181-96, 207-13, 216-24, 226-9. Urfa, Ayıntap, Maraş’ta Fransız işgalinin muazzam mitinglerle protesto edildiği, Mütafaa-i Hukuk cemiyetlerinin ve belediyelerin de protesto telleri göndermeleri gerektiği hakkında Heyet-i Temsiliye’nin genelgesi 6 Kasım tarihlidir.</span> <span class="char-style-override-10">Atatürk</span><span>’</span><span class="char-style-override-10">ün Tamim, Telgraf ve Beyannameleri</span><span>, s. 115. Nedense bununla ilgili Heyet-i Temsiliye kararı 7 Kasım tarihli olarak gözüküyor. B. S. Baykal,</span> <span class="char-style-override-10">Heyet-i Temsiliye Kararları</span><span>, s. 48.</span> <span class="char-style-override-10">İrade-i Milliye</span><span>, 25 Ekim’de Ayıntap’ta yapılan “muazzam” bir protesto mitingini bildiriyordu.</span> <span class="char-style-override-10">İrade-i Milliye</span><span>, 27/10/1335, 9.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-656-backlink" id="footnote-225-656">656</a> <span class="char-style-override-10">Atatürk</span><span>’</span><span class="char-style-override-10">ün Tamim, Telgraf ve Beyannameleri</span><span>, s. 124-5. Daha önceki bir genelge-tel, 1916 Sykes-Picot Antlaşması’nı esas alan 15 Eylül Fransız-İngiliz anlaşmasını “gadrü tecavüz”, “caniyane mukarrerat” olarak protesto ettikten sonra, ana hükümlerini açıklıyordu: 1) Fransızlar, İngilizlerin boşalttıkları yerleri işgal ederek işe başlayacaklar; 2) Halep’in batısından ve Urfa, Ayıntap, Maraş, Adana’dan başlayarak Harput ve Sivas’a kadar uzanıp, Mersin’in batısında biten ve Doğu ile Batı Anadolu’yu ikiye ayıran bir bölge Fransız nüfuz ve idaresine verilecek; 3) Suriye’ye ait bölümde Beyrut vilayeti işgal edilerek “dindaşlarımız” en zengin kıyılardan yoksun bırakılacak ve Araplara “güya” kalan Şam, Hama, Humus, Halep bölgesi de Fransa’nın iktisadi, sınai, harsi nüfuzu altına girecekti (14/11/1919).</span> <span class="char-style-override-10">Atatürk</span><span>’</span><span class="char-style-override-10">ün Tamim, Telgraf ve Beyannameleri</span><span>, s. 119-20.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-657-backlink" id="footnote-225-657">657</a> <span class="char-style-override-10">Atatürk</span><span>’</span><span class="char-style-override-10">ün Tamim, Telgraf ve Beyannameleri</span><span>, s. 140 (30 Aralık). Rapor sahibi olarak akla Picot geliyorsa da, rapor içeriğinin Mustafa Kemal’e nasıl ulaştığını anlamak zordur.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-658-backlink" id="footnote-225-658">658</a> <span>B. S. Baykal,</span> <span class="char-style-override-10">Heyet-i Temsiliye Kararları</span><span>, s. 53, 56. Babıâli’nin “mümaşatına” bir örnek şu olabilir: Ayıntap mutasarrıfı Fransız komutanın müdahalelerinden yakınınca, hükümet kendisine “hüsn-ü suretle müdafaa,” merkezden müsaade almadan hodbehod bir şey yapılmaması, memur ve halkın “igfalat-ı hariciyeye” kapılmamaları talimatını verdi.</span> <span class="char-style-override-10">Meclis-i Vükela Mazbataları</span><span>, 15/1/1336, 218/2. Bursa’da Bekir Sami’ye “İzmir’den Yunanlıları çıkarın” diyen bir Fransız dolayısıyla Mustafa Kemal 10 Kasım telinde ülkelerle olan ilişkileri inceliyordu. Urfa, Maraş, Ayıntap işgali dolayısıyla, “Fransızlarla-İngilizleri beraber ad ve kabule mecburuz,” dedikten sonra, “hiçbir tarafı iltizam etmemeliyiz” sonucunu çıkarıyordu. Çukurova ve civarındaki davranışları gösteren “hiçbir vakit dostumuz değildir. Bugün dostumuz yoktur. Ancak dostumuz vahdet-i milliyemiz teşkilatımızdır efendim.” Fehmi Nuza,</span> <span class="char-style-override-10">Atatürk</span><span>’</span><span class="char-style-override-10">ün Milli Dış Politikası</span> <span>(Ankara, Kültür Bakanlığı, 1981), s. 107-8. Bağdadlılar’ın yazdığına göre Maraş’a gelen İngilizler önceleri Ermenilere arka çıkarken, daha sonra “ne mal olduklarını” anlayarak onlara yüz vermemeye başlamışlar. O derece ki, Fransızlar gelip de Ermeniler meydanı yine boş bulunca, Maraşlılar İngiliz işgalini istemişler. Bu, muhtemelen İngiliz-Fransız sömürge rekabeti çerçevesinde bir İngiliz taktiği olabilir. Nitekim Suriye’de İngilizlerin Feysal’a karşı takındıkları kararsız tavır Fransızların işini çok zorlaştırmıştır. Adil Bağdadlılar,</span> <span class="char-style-override-10">Uzunoluk</span> <span>(İstanbul, Kervan Y., 1974), s. 33-4.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-659-backlink" id="footnote-225-659">659</a> <span>Du Véou,</span> <span class="char-style-override-10">a.g.e.</span><span>, s. 28.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-660-backlink" id="footnote-225-660">660</a> <span class="char-style-override-10">Ministère des Affaires Etrangères</span><span>, C. 90, s. 234-6 (3 Ekim), 260 (12 Ekim); C. 91, s. 93-7 (2 Ekim). Daha önce Adana “administratörü” Brémond Mustafa Kemal’e 28 Ekim’de bir mektup yazmıştı. Cevapta, Mustafa Kemal Aziziye ve Everek işgalinin esassız olduğuna sevinmekle birlikte, Urfa, Ayıntap, Maraş’ın işgal olunacağının yalanlanmasının ve Kilikya işgalinin de geçici olduğunun ilanının Fransa ile geleneksel dostluğu yenileyeceği görüşünü açıklıyordu (30 Ekim). G. Jaeschke,</span> <span class="char-style-override-10">Türk Kurtuluş Savaşı Kronolojisi</span><span>, s. 73; B. S. Baykal,</span> <span class="char-style-override-10">Heyet-i Temsiliye Kararları</span><span>, s. 37.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-661-backlink" id="footnote-225-661">661</a> <span>Du Véou, böylelikle Ermenistan ve Kürdistan’dan vazgeçilmiş olduğunu söylüyor. Gouraud aynı zamanda Levant (Batı Asya’nın Akdeniz kıyıları) Ordusu Başkomutanı sıfatını taşıyordu. Du Véou,</span> <span class="char-style-override-10">a.g.e.</span><span>, s. 39. Gouraud’nun 22/1/1920 tarihli bir yazısının matbu başlığı “Fransa Cumhuriyeti Suriye ve Ermenistan Yüksek Komiserliği” iken, “Ermenistan” iptal edilip yerine daktiloyla “Kilikya” yazılmıştır.</span> <span class="char-style-override-10">Ministère des Affaires Etrangères</span><span>, C. 169, s. 243.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-662-backlink" id="footnote-225-662">662</a> <span>A. F. Cebesoy,</span> <span class="char-style-override-10">Milli Mücadele Hatıraları</span><span>, s. 268-9. Bu sırada Clemenceau başbakandı. Onun cumhurbaşkanı seçilmesi beklenirken, Deschanel seçilince, başbakanlıktan ayrıldı. Hükümeti, 20/1/1920’de Millerand kurdu. Derken cumhurbaşkanı hastalanıp görevden ayrılınca Millerand cumhurbaşkanı seçildi (24/9/1920). Hükümeti G. Leygues kurdu. Briand ancak 16/1/1921’de başbakan olabildi. Kansu’ya göre, Picot, Sivas’ta Briand’ın yakında başbakan olacağını, onun tavsiyesi üzerine kendileriyle anlaşmak için geldiğini açıklamış (s. 461). Bir de İzmir Telgraf Başmüdürü Ethem Bey vasıtasıyla Fransız banka memuru veya müdürü “Taluyi”nin (?) Sivas’a gönderdiği haber vardı. Bunda ABD mandası aleyhinde bulunuluyor, Briand’ın düşünceleri açıklanıyordu. Konu 26 Kasım’da Heyet-i Temsiliye önüne geldi. Bekir Sami Briand’ın Clemenceau yerine gelmesi ihtimalini açıkladı. Briand ile görüşmeler yapılması söz konusuydu. Mustafa Kemal ve Ali Fuat Taluyi ile Eskişehir veya Afyon’da görüşmeler yapılabileceğini düşünüyorlardı ve karar da o yönde oldu. Fakat Mustafa Kemal ve Ahmet Rüstem pek iyimser değillerdi. Mustafa Kemal Kilikya’yı kendilerine terk etmemizi isteyeceklerini söylüyordu. Ali Fuat Briand’ın harp aleyhtarı (I. Dünya Savaşı) ve az çok Caillaux ile hemfikir olduğunu söylüyordu. U. İğdemir,</span> <span class="char-style-override-10">Heyet-i Temsiliye Tutanakları</span><span>, s. 107-8. İlgili kararda, Briand tarafından İzmir’e gönderilen “Talon”un (veya “Talun”) Afyon’a gelmesi için Ethem Bey’e yazılacağı belirtiliyordu. B. S. Baykal,</span> <span class="char-style-override-10">Heyet-i Temsiliye Kararları</span><span>, s. 65 (28 Kasım). Başka bir görüşme süreci de İstanbul’da gelişiyordu. Kaymakam Edip ile Amiral Dümon (B. S. Baykal,</span> <span class="char-style-override-10">Heyet-i Temsiliye Kararları</span><span>: Dubon) arasında temaslar vardı. Anlaşılan Amiral Samsun’da Mustafa Kemal ile bir görüşme istemişti. Mustafa Kemal’e göre buna imkân yoktu. Rüstem’e göre görüşmeler “laklakiyattı.” Daha sonra Edip’in temasları sürdü, fakat Picot ile görüşmelerde durum geliştiğinden, Heyet-i Temsiliye ile başka temasın “hiçbir suretle muvafık olmadığı” kararlaştırıldı. U. İğdemir,</span> <span class="char-style-override-10">Heyet-i Temsiliye Tutanakları</span><span>, s. 102-3 (26 Kasım); B. S. Baykal,</span> <span class="char-style-override-10">Heyet-i Temsiliye Kararları</span><span>, s. 66 (28 Kasım), 73 (8 Aralık). İhtimal, bu temaslara fazla hevesli görünmenin Türk pazarlık gücünü zayıflatacağı düşünülüyordu. Bir ay kadar önce bir de İtalyan temsilcisi Trabzon, Samsun, Sivas’a geldi “Luici İllari” (M. T. Gökbilgin,</span> <span class="char-style-override-10">Milli Mücadele Başlarken</span><span>) ya da “Luviçi Villari” (B. S. Baykal,</span> <span class="char-style-override-10">Heyet-i Temsiliye Kararları</span><span>) adındaki bu zat, Sivas’a gelince (10 Kasım), bulunduğu binaya İtalyan bayrağı çekmekle yol açtığı olay dışında fazla bir yankı uyandırmadı. M. T. Gökbilgin,</span> <span class="char-style-override-10">Milli Mücadele Başlarken</span><span>, C. II, s. 198-9. Heyet-i Temsiliye’nin ona ilişkin tek kararı, ilgililere, onunla temaslarında “azm-ı kat’t-i millinin” anlatılması yolundaki karardı (6 Kasım). B. S. Baykal,</span> <span class="char-style-override-10">Heyet-i Temsiliye Kararları</span><span>, s. 47.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-663-backlink" id="footnote-225-663">663</a> <span>Cebesoy Picot’nun 6 Aralık’ta Kayseri’de, 8 Aralık’ta Sivas’ta bulunduğunu yazıyor. Gontaut-Biron, Mustafa Kemal’in Picot’yu 5 Aralık’ta kabul ettiğini, görüşmelerin iki gün sürdüğünü söylüyor. Cemal Paşa’ya Picot heyetiyle yapılan temasta “sû-i tefehhümlerin izâle” edildiğinin bildirilmesi için 7 Aralık’ta karar alındığına göre, Gontaut-Biron’un verdiği tarih doğru gibi görünüyor. R. de Gontaut-Biron,</span> <span class="char-style-override-10">Comment la Frances</span><span>’</span><span class="char-style-override-10">est İnstallèe en Syrle</span> <span class="char-style-override-10">(1918-1919)</span> <span>(Paris, Plon, 1922), s. 338. Oysa Kâzım Karabekir’de tarihler farklıdır. K. Karabekir,</span> <span class="char-style-override-10">İstiklal Harbimiz</span><span>, s. 399-400, Picot ile neler görüşüldüğünü Kâzım Karabekir’e bildiren tel 1 Aralık diye gösteriliyor ki, eldeki tarihlere göre yanlış olması gerekir. Ayrıca, Kâzım Karabekir bu teli 10 Aralık’ta aldığına göre, telin doğru tarihinin 10 ya da 12 Aralık olması gerekir. (</span><span class="char-style-override-10">Atatürk</span><span>’</span><span class="char-style-override-10">ün Tamim, Telgraf ve Beyannameleri</span><span>, s. 130-1 bu teli K. Karabekir,</span> <span class="char-style-override-10">İstiklal Harbimiz</span><span>’den aynı yanlışla alıyor.) Sonuç olarak Gontaut-Biron’un tarihleri doğru gözüküyor.</span> <span class="char-style-override-10">İrade-i Milliye</span><span>’ye göre Picot’nun maiyetinde iki subay varmış ve Sivas’ta üç gün kalmış.</span> <span class="char-style-override-10">İrade-i Milliye</span><span>, 15/12/1335, l6.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-664-backlink" id="footnote-225-664">664</a> <span class="char-style-override-10">Atatürk</span><span>’</span><span class="char-style-override-10">ün Tamim, Telgraf ve Beyannameleri</span><span>, s. 132-3 (8 Aralık), 137 (15 Aralık).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-665-backlink" id="footnote-225-665">665</a> <span>Gontaut-Biron,</span> <span class="char-style-override-10">a.g.e.</span><span>, s. 338-41. Görüşmelerde Bekir Sami, Rauf Bey ve Rüstem de hazır bulunmuşlar.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-666-backlink" id="footnote-225-666">666</a> <span class="char-style-override-10">Ministère des Affaires Etrangères</span><span>, C. 169, s. 237-8. Picot trenle (herhalde Ankara’dan) gelip, 17 Aralık’ta Paris’e hareket etmiş. Defrance, Picot rütbesinde bir görevlinin Sivas’a gitmesini, ulusçularla resmi ilişki kurmak diye yorumlanacağı için sakıncalı bulmuştu. Nitekim, hükümetin bundan hoşlanmadığını ve yabancıları da şaşırttığını belirtiyor.</span> <span class="char-style-override-10">Ministère des Affaires Etrangères</span><span>, C. 169, s. 232 (4 Aralık teli).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-667-backlink" id="footnote-225-667">667</a> <span class="char-style-override-10">Ministère des Affaires Etrangères,</span> <span>C. 169, s. 141-2.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-668-backlink" id="footnote-225-668">668</a> <span class="char-style-override-10">Documents on British Foreign Policy</span><span>, C. IV, s. 949, 961-2.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-669-backlink" id="footnote-225-669">669</a> <span>Bir Fransız belgesine bakılırsa, demokratik-ulusçu harekete mensup sayılabilecek biri, Ahmet Rıza, başka havalarda olabiliyordu. Roma’daki Fransa Büyükelçisi Barrère’in raporuna göre Ahmet Rıza, onunla yaptığı görüşmede ABD’nin Türk mandasını almayacağını, İngiltere’yi uygun görmediğini, Fransa’nın ise İngiltere’yi kıskandırmamak için mandater olmayacağını, bu durumda Fransız kültürüne sahip başka bir ülkenin, Belçika’nın mandayı üstlenmesinin uygun olduğunu söylemiş. (Barrère’e göre Belçika çözümü “boş bir hayal”di.) Ahmet Rıza’nın çizdiği sınırlar da çok şaşırtıcıdır. İtalyanlar, Yunanlılar çekilecek, Çukurova, Edirne, İstanbul bizim olacak, Van, Erzurum, Muş, Bitlis havalisi Erivan Ermeni Cumhuriyeti’ne verilecekti. Ahmet Rıza bunları gerçekten söylediyse onun o sıra adamakıllı bir maneviyat düşüklüğünden mustarip olduğuna hükmetmek gerekir.</span> <span class="char-style-override-10">Ministère des Affaires Etrangères</span><span>, C. 142, s. 204-6 (22/10/1919).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-670-backlink" id="footnote-225-670">670</a> <span>Bununla birlikte, Urfa’ya müftüye yazılan telde de, “... Fransızların vaziyetleri muvakkat olup ... oraların tamamen tahliye olunacağına itimatı kavimiz vardır,” denmekteydi. Bu telle ilgili kararda da böyle kesin bir ifade vardı.</span> <span class="char-style-override-10">Atatürk</span><span>’</span><span class="char-style-override-10">ün Tamim, Telgraf ve Beyannameleri</span><span>, s. 132-3; B. S. Baykal,</span> <span class="char-style-override-10">Heyet-i Temsiliye Kararları</span><span>, s. 72 (8 Aralık). Buna benzer, Kilikya Komutanı Kemal’e ve Adana Heyet-i Merkeziyesi’ne yazılması için alınmış kararlar vardır. B. S. Baykal,</span> <span class="char-style-override-10">Heyet-i Temsiliye Kararları</span><span>, s. 73 (8 Aralık), 75 (12 Aralık). Bir yandan da kararlı tavır devam ediyordu. Ayıntap’ta Fransızların jandarma ve polise el koyma girişimlerinin protesto edilmesi, Ulukışla ve Ereğli’ye gelen Fransız müfrezelerine 24 saat mühlet verilmesi, çıkmazlarsa ihraçları hakkındaki kararlar böyledir. B. S. Baykal,</span> <span class="char-style-override-10">Heyet-i Temsiliye Kararları</span><span>, s. 72 (7 Aralık), 75 (11 Aralık).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-671-backlink" id="footnote-225-671">671</a> <span>Bizi burada doğrudan ilgilendirmemekle birlikte üzerinde durulabilecek noktalardan biri, Fransız iç siyaset çalkalanmalarının ele aldığımız olaylara etkisidir. İlginçtir ki Briand, daha iktidara gelmeden bazı temsilciler ve bu arada Picot gibi yüksek bir memur eliyle, Türkiye’de “Briand çizgisi” yararına faaliyet göstermeye başladılar. Bu, İngiltere karşısında bağımsız bir sömürge siyaseti izlemek anlamına geliyordu. Ne var ki, işaret edildiği üzere, Briand’ın iktidara gelmesi gecikecekti. Hesapça Sévres Antlaşması bir ölçüde “Clemenceau çizgisinin,” yani, İngiliz arzularına uygun, sert bir Türk siyasetinin zaferiydi. Buna karşılık İngiltere’nin de sert bir Alman siyasetini kabul etmesi ve Fransa’nın Almanya karşısındaki uzun vadeli güvenlik sorununu çözmesi bekleniyordu.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-672-backlink" id="footnote-225-672">672</a> <span>B. S. Baykal,</span> <span class="char-style-override-10">Heyet-i Temsiliye Kararları</span><span>, s. 71.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-673-backlink" id="footnote-225-673">673</a> <span>Fahri Belen,</span> <span class="char-style-override-10">Türk Kurtuluş Savaşı</span> <span>(Ankara, Kültür ve Turizm Bakanlığı Y., 1983), s. 155-6. Ulusçular, 29 Kasım’da Maraş’ta Müdafaa-i Hukuk Cemiyeti’ni kurarak mücadele planları yapmaya başladılar.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-674-backlink" id="footnote-225-674">674</a> <span class="char-style-override-10">Atatürk</span><span>’</span><span class="char-style-override-10">ün Tamim, Telgraf ve Beyannameleri</span><span>, s. 143. Mustafa Kemal, protestosunda (4/1/1920), “Akvamı vahşiyeye bile bu asırda tatbikine vicdanı beşerin kabul etmeyeceği bu tedabiri zalimane...” diyordu.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-675-backlink" id="footnote-225-675">675</a> <span>Belen,</span> <span class="char-style-override-10">a.g.e.</span><span>, s. 155-9; Zeki Sarıhan,</span> <span class="char-style-override-10">Kurtuluş Savaşı Günlüğü</span><span>, C. II (Ankara, Öğretmen Dünyası Y., 1984).</span></p>
        </div>
      </div>
    </div>
  </div>
</body>
</html>
