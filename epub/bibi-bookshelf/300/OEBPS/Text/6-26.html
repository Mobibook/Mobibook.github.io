<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-26.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-26.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="alt" id="toc_marker-1-11-2">22. Seçimler ve İlgili Gelişmeler</p>

      <p class="Basic-Paragraph-3 para-style-override-11"><span class="char-style-override-7">Hürriyet ve İtilaf’ın seçimler konusunda gösterdiği büyük tepkiyi teskin etmek için hükümetin atmış olduğu bazı adımları gördük. Milli Kongre de, bu havaya uyarak Anadolu ve Rumeli Müdafaa-i Hukuk Cemiyeti’ne bir ihtarda bulunmayı uygun gördü. 3 Kasım günü gazetelerde çıkan ve Esat Paşa tarafından imzalanan bu yazı, Milli Kongre’nin “resmen müteşekkil ve müteazzıv” 60 kadar cemiyet ve Milli Ahrar, Sulh ve Selamet, Ahali İktisat ve Sosyalist Birliği</span><span class="dipp" style="font-size:1em;"><a class="footnote-link" href="#footnote-225-455" id="footnote-225-455-backlink">455</a></span> <span class="char-style-override-7">gibi siyasal fırkalar adına, bazı söylentiler üzerine yazılmıştı. Devletin bu hayati döneminde Meclis’e seçilecek mebusların “mücerreb erbab-ı namustan” olmaları son derecede önemliydi. Ülkeyi o günkü kötü duruma getiren İttihat ve Terakki idaresine “kasidehan” olmuş eski mebuslar “kirli ve temiz” İttihat ve Terakkililerin ünlü kişileri, “hatta” fırkalara mensup “şaibedar ve garazkâr” kişiler kesinlikle Meclis’e girmemeliydiler. Bunu ne millet hazmederdi, ne de İtilaf devletleri olumlu karşılardı. Oysa Edirne, Bursa vs. bazı livalarda açıklanan mebus adaylarının Kuva-yı Milliye’den “müktesep tesirat dahilinde” birtakım ünlü İttihat ve Terakkililer ve küçük rütbede bir kısım zabitlerden ibaret olduğu “tahakkuk derecesinde bir tevatürle” bilinmekteydi. Heyet-i Temsiliye’nin livalardaki temsilcilerinin seçim işlemine karışmaları kesinlikle yasaklanmalıydı.</span><span class="dipp" style="font-size:1em;"><a class="footnote-link" href="#footnote-225-456" id="footnote-225-456-backlink">456</a></span></p>

      <p class="Basic-Paragraph-3 para-style-override-11"><span class="char-style-override-7">Heyet-i Temsiliye’nin 5 Kasım günlü cevabında,</span><span class="dipp" style="font-size:1em;"><a class="footnote-link" href="#footnote-225-457" id="footnote-225-457-backlink">457</a></span> <span class="char-style-override-7">tevatürlerin sıhhatini saptamanın zor olduğu, kendisinin (Esat Paşa’nın) Çiftçi Derneği adı altında İttihat ve Terakki’nin “maklûbu” (başka biçimi) olan Teceddüt Fırkası üyelerini mebus yaptırmak için taşraya birçok mektuplar, hatta özel görevliler gönderdiği, bazı zatlara Teceddüt’ün aday listesini yolladığı, böylece onun Anadolu ve Rumeli Müdafaa-i Hukuk Cemiyeti’nin ulusal örgütünü “teşevvüşata duçar” etmeye çalışmakta olduğu hakkında şikâyetler geldiği bildiriliyordu. Ondan sonra Amasya mülakatında ortaya çıkan açmaz dile getiriliyordu. Siyasi bir fırka olmayan Cemiyet, seçimle müdahale etmiyordu ve Heyet-i Temsiliye’nin hiçbir yerde mümessili yoktu. Cemiyet, Esat Paşa’nın işaret ettiği nitelikte mebusların seçilmesini isterdi. Ancak bu gibi kimseleri “tamamen” tanımadığı için ve seçimlere de karışmamayı esas kabul ettiği için seçimi millete bırakıyor, seçilenler için hiçbir sorumluluk üstlenmiyordu. Mustafa Kemal gerek Esat Paşa’nın, gerekse kendisinin telinin başkent gazetelerinde yayımlanmasını istiyordu. Aslında Esat Paşa, kendi yazısını basına vermişti ve Mustafa Kemal de herhalde bunu biliyordu. Bu ihtimal doğruysa, nazik bir şekilde cevabının da yayımlanmasını istemiş oluyordu. Bu cevap 10 Kasım günlü</span> <span class="char-style-override-8">Sabah</span><span class="char-style-override-7">’ta yayımlandı. Heyet-i Temsiliye’nin bir kararından anlıyoruz ki Sivas, Esat Paşa hakkındaki iddiaların mevsukiyetine inanmaktadır.</span><span class="dipp" style="font-size:1em;"><a class="footnote-link" href="#footnote-225-458" id="footnote-225-458-backlink">458</a></span></p>

      <p class="Basic-Paragraph-3 para-style-override-11"><span class="char-style-override-7">Mustafa Kemal’in Heyet-i Temsiliye adına verdiği cevaba rağmen, Milli Kongre hâlâ tatmin olmamış olmalıydı ki, Sivas’ın cevabının çıkmasının ertesi günü ilk yazısındaki düşünceleri tekrarlayan bir bildirge yayımladı. Bu sefer, Cemiyet’i suçlamaktan çok; seçimlerin ve seçilenlerin nasıl olması gerektiği vurgulanıyordu.</span><span class="dipp" style="font-size:1em;"><a class="footnote-link" href="#footnote-225-459" id="footnote-225-459-backlink">459</a></span> <span class="char-style-override-7">Bunun gibi Dahiliye Nazırı Şerif Paşa da 12 Kasım günlü bir genelge çıkarttı.</span><span class="dipp" style="font-size:1em;"><a class="footnote-link" href="#footnote-225-460" id="footnote-225-460-backlink">460</a></span> <span class="char-style-override-7">Seçimler tarafsızlık ve serbesti içinde geçmeli, seçilenler “herhangi bir fırka ve eşhasın hâdim-i âmali” olanlardan olmamalıydı. Bu ihtar 16 Ekim ve 5 Kasım’da da yapılmıştı, fakat bazı yerlerden alınan teller, bu tebligattan “vaktiyle ve hakkıyla” haberdar olmayan seçim bölgeleri bulunduğunu gösteriyordu. Seçilenlerin hiçbir fırkadan olmaması, büyük ve ilginç bir taleptir ve İngiliz istihbaratına göre heyet-i teftişiyelere verilen talimata uygundur. Bir İngiliz istihbarat raporundan, bu yeni genelgenin Meclis-i Vükela’da kararlaştırılmış olabileceği anlaşılıyor.</span><span class="dipp" style="font-size:1em;"><a class="footnote-link" href="#footnote-225-461" id="footnote-225-461-backlink">461</a></span> <span class="char-style-override-7">12 Kasım’da kabine, idareye ve seçimlere karışmaması hususunda Amasya mülakatında kararlaştırılan esasların ihlal edildiği görüşüne varmış ve özellikle aşiret reisleriyle temaslar ve idari görevlere atamalar konusunda yetkesi tanınmadığı takdirde, Sivas’a istifa edileceğini bildiren sert bir yazı göndermeyi kararlaştırmış. Bu arada Padişah Sadrazam’ı, Şeyhülislam’ı, Dahiliye Nazırı’nı, Veliaht ve Tevfik Paşa ile birlikte kabul etmiş.</span><span class="dipp" style="font-size:1em;"><a class="footnote-link" href="#footnote-225-462" id="footnote-225-462-backlink">462</a></span> <span class="char-style-override-7">Gerçi Şerif Paşa’nınki yazı değil genelgeydi ve yalnız seçimlerle ilgiliydi. Fakat bir de Cemal Paşa’nın 10 Kasım günlü bir şikâyetnamesi vardır.</span></p>

      <p class="Basic-Paragraph-3 para-style-override-11"><span class="char-style-override-7">Mustafa Kemal’in şahsına yazılmış olan Cemal Paşa’nın şikâyetnamesi, Sivas’ın çıkardığı zorluklar yüzünden hükümetin desteksiz kaldığı ve bunun da kamuoyunca anlaşıldığı, dolayısıyla hükümetin zayıf kaldığı noktasını vurguluyordu. Cemal Paşa’ya göre en önemli anlaşmazlık konusu Meclis’in nerede toplanacağıydı. Padişah İstanbul’da toplanması hususunda kararlıydı. Sonra memurlar konusu vardı. Üçüncü olarak bazı eski kabine üyelerinin ya da memurlarının cezalandırılması talebi geliyordu.</span><span class="dipp" style="font-size:1em;"><a class="footnote-link" href="#footnote-225-463" id="footnote-225-463-backlink">463</a></span> <span class="char-style-override-7">Üçüncü talebe konu olan kişiler çok kez İtilaf devletlerine dayandıkları için bir şey yapılamıyordu. Hükümetle Cemiyet anlaşırsa işler daha iyi yürüyecekti. Aksi takdirde, hükümet düşebilirdi, o zaman da yeni kabinenin geçmiş kabine gibi olması ihtimali vardı ki, felaket olurdu. İngiliz istihbarat raporunun sözünü ettiği yazı sert ve kesin bir ihtar mahiyetindedir. Oysa bu yazı ne çok sert, ne çok kesin sayılır. Üstelik mektuptur ve 18 gün sonra Mustafa Kemal’in eline geçmiştir.</span><span class="dipp" style="font-size:1em;"><a class="footnote-link" href="#footnote-225-464" id="footnote-225-464-backlink">464</a></span> <span class="char-style-override-7">Sivas’ın verdiği cevapta, İzmir Valisi İzzet Bey’in değiştirilmeyeceği görüşü dışındaki görüşlere tek tek karşı çıkılıyordu.</span><span class="dipp" style="font-size:1em;"><a class="footnote-link" href="#footnote-225-465" id="footnote-225-465-backlink">465</a></span> <span class="char-style-override-7">Heyet-i Temsiliye’nin kararları gözden geçirildiğinde bu yazışma dışında Cemiyet’in Cemal Paşa’ya birçok şikâyet ve taleplerde bulunduğu, öte yandan seçimlere karışılmadığı, hükümetin iktidarda kalmasının arzu edildiği, bunun için Cemiyet’in davranışlarında özen gösterdiği yolunda güvence verildiği göze çarpmaktadır.</span><span class="dipp" style="font-size:1em;"><a class="footnote-link" href="#footnote-225-466" id="footnote-225-466-backlink">466</a></span></p>

      <p class="Basic-Paragraph-3 para-style-override-11"><span class="char-style-override-7">Fakat koparılan birçok gürültüye rağmen, Heyet-i Temsiliye, seçimlerde az çok faal bir rol oynamaya devam ediyordu. Menteşe, Konya, Ankara için mebus adayları tavsiye ediliyor, hatta birinin (Ahmet Rüstem) seçilmesinin sağlanması isteniyor, Burdur’da iki münasip adaydan birinin seçimi seçmenlere bırakılıyordu.</span><span class="dipp" style="font-size:1em;"><a class="footnote-link" href="#footnote-225-467" id="footnote-225-467-backlink">467</a></span> <span class="char-style-override-7">Konya’da mevki komutanı Binbaşı Nazım’a “muktedir ve namuslu” kişilerin seçilmesi yazılırken aynı gün Konya’da Kolordu Komutanı Fahrettin’e Anadolu ve Rumeli Müdafaa-i Hukuk Cemiyeti esaslarını savunacak ve “mümkün olduğu kadar İstanbul’da olmayıp memleket dahilinde” bulunan kişilerin tercihan seçilmesinin, bunlara yardım etmenin uygun olacağı bildiriliyordu.</span><span class="dipp" style="font-size:1em;"><a class="footnote-link" href="#footnote-225-468" id="footnote-225-468-backlink">468</a></span> <span class="char-style-override-7">Bundan, ihtiyatlı davranıldığı, adamına göre talimat verildiği anlaşılıyor. Mesela, İstanbul’da Miralay Şevket’e, Erzincan’da Şeyh Fevzi’ye seçime karışılmayacağı yazılırken, 13. Kolordu Komutanı Cevdet Bey’e, seçim hakkındaki görüşünün uygun olduğu, müdahale biçimi gösterilmemek şartıyla bu uğurda gereken girişimlerde bulunması bildiriliyordu.</span><span class="dipp" style="font-size:1em;"><a class="footnote-link" href="#footnote-225-469" id="footnote-225-469-backlink">469</a></span> <span class="char-style-override-7">Bizzat Atatürk, mebuslardan söz ederken, “... her birerlerinin mebusluklarını ayrıca tavassut ve takip ile temin...” ettiklerini söylüyor.</span><span class="dipp" style="font-size:1em;"><a class="footnote-link" href="#footnote-225-470" id="footnote-225-470-backlink">470</a></span> <span class="char-style-override-7">Anadolu’nun da seçimlerle ilgili şikâyetleri yok değildi. Mesela Erzurum Valisi Ahmet Reşit Paşa’nın Belediye Reisi ve Meclis üyelerine Celalettin Feyyaz Bey’in kazandırılmasını tavsiye ettiği, kendi adına bazı kazalara mektup yazıldığı, Raif Efendi’nin seçimleri etkileyici bir tel çekmesi olayını örtbas ettiği ileri sürülüyordu.</span><span class="dipp" style="font-size:1em;"><a class="footnote-link" href="#footnote-225-471" id="footnote-225-471-backlink">471</a></span> <span class="char-style-override-7">Bunun gibi, Merzifon Kaymakamı Mehib’in Çorum livasında mebus olmak için seçime müdahale ettiği bildirildiği için hakkında gereken muamelenin yapılması Ankara vilayetine yazılıyordu.</span><span class="dipp" style="font-size:1em;"><a class="footnote-link" href="#footnote-225-472" id="footnote-225-472-backlink">472</a></span></p>

      <p class="Basic-Paragraph-3 para-style-override-11"><span class="char-style-override-7">Seçimlerin ilgi çekici bir yönü, Yunanlıların ve Fransızların işgal bölgelerinde seçim yaptırmamaları karşısında, çeşitli protesto eylemleri ve siyasal girişimler yanında bu yörelerin mebussuz kalmaması için yine de seçimlerin yapılmasıydı. Gazete haberinden, Menemen ikinci seçmeni olan 21 kişinin, 30 Ekim günü toplanıp İzmir livası adına mebus seçtiklerini öğreniyoruz.</span><span class="dipp" style="font-size:1em;"><a class="footnote-link" href="#footnote-225-473" id="footnote-225-473-backlink">473</a></span> <span class="char-style-override-7">Aynı şeyin güneyde, Fransız işgal bölgesinde de yapıldığını anlıyoruz.</span><span class="dipp" style="font-size:1em;"><a class="footnote-link" href="#footnote-225-474" id="footnote-225-474-backlink">474</a></span> <span class="char-style-override-7">Goloğlu bazı seçim olayları üzerinde durmakla birlikte, “... son Osmanlı Meclis-i Mebusanı seçimi, örnek derecede tarafsızlık ve özgürlük içinde yapılmıştı. Bunun türlü sebepleri vardı. Bir kere; o sırada, ne hükümetin, ne partilerin, ne Mustafa Kemal Paşa’nın, ne de milli kuruluşların seçimleri etkileyecek kadar güçleri yoktu” yargısını veriyor.</span><span class="dipp" style="font-size:1em;"><a class="footnote-link" href="#footnote-225-475" id="footnote-225-475-backlink">475</a></span> <span class="char-style-override-7">İstanbul’da aday saptaması çalışmaları Milli Kong-re çerçevesinde devam ediyordu. Ay ortasında, Milli Türk ve (Türkiye) İşçi Çiftçi Sosyalist Fırkalarının hükümetten henüz beyannamelerini almadıkları için Milli Kongre’ye girmelerinin askıda olduğunu öğreniyoruz. Birkaç gün sonra Milli Kongre bu fırkalar için hükümete başvuruda bulunacaktır. Milli Türk Fırkası için bu sıralar Lütfi Fikri’nin, bir başyazıda, İttihatçı zihniyetin bir sığınağı diye yorumda bulunması dikkati çekiyor. Belki bu yazının da etkisiyle, Dahiliye Nezareti, “milliyet esasına müstenit” diye bu fırkaya beyanname vermeyi reddedecekti.</span><span class="dipp" style="font-size:1em;"><a class="footnote-link" href="#footnote-225-476" id="footnote-225-476-backlink">476</a></span> <span class="char-style-override-7">Öte yandan Sosyalist Birliği, herhalde işçi olan üç aday göstermek isteyince, Ferit Paşa (Sulh ve Selamet Fırkası) bunun aleyhine konuştu ve öneri reddedildi.</span><span class="dipp" style="font-size:1em;"><a class="footnote-link" href="#footnote-225-477" id="footnote-225-477-backlink">477</a></span> <span class="char-style-override-7">Sonunda, fırkalar İstanbul adaylarını saptamak hususunda anlaşamadılar ve onun üzerine Milli Kongre kendiliğinden bir aday listesi ilan etti.</span><span class="dipp" style="font-size:1em;"><a class="footnote-link" href="#footnote-225-478" id="footnote-225-478-backlink">478</a></span></p>

      <p class="Basic-Paragraph-3 para-style-override-11"><span class="char-style-override-7">Bu sırada İstanbul-Sivas ilişkilerinde yine bir dalgalanma oldu. İngiliz istihbaratına göre buna yol açan, hükümette Damat Şerif Paşa’yla Cemal Paşa arasındaki yeni (?) bir anlaşmazlıktı. Damat Şerif Paşa’nın gösterdiği ilk tepki, eski Konya Valisi Cemal Bey’in kendisinden habersiz tutuklanmasına karşıymış. Daha sonra 23 Kasım’da bir yanda Damat Şerif Paşa, öbür yanda Ali Rıza ve Cemal Paşa arasında büyük tartışmalar çıkmış. Onun üzerine Ali Rıza, Maarif Nazırı Sait ve Adliye Nazırı Mustafa Nuri Saray’a gitmişler ve istifalarını sunmuşlar. Vahdettin istifaları kabul etmemiş ve göreve devam etmeleri için ısrar etmiş. Daha sonra, 3 Aralık’ta, Cemal Paşa Ali Rıza’ya, istifa ettiği takdirde Kuva-yı Milliye’nin büyük gazabına hedef olacağı uyarısında bulunmuş. Bu olaylar üzerine nezaretine gitmeyen Damat Şerif Paşa, Şûra-yı Devlet Reisi Abdurrahman Şeref’in çabaları sonucunda bu “grevine” son vermiş.</span><span class="dipp" style="font-size:1em;"><a class="footnote-link" href="#footnote-225-479" id="footnote-225-479-backlink">479</a></span> <span class="char-style-override-7">İşte Cemal Paşa’nın 24 Kasım’da Mustafa Kemal’e çektiği tel, İstanbul’daki bu fırtınalı gelişmelerin bir sonucu olarak görünüyor. Tel, “Devletin umuru dahiliye ve siyasiyesi kat’iyyen iştirak kabul etmez,” diye pek kesin bir ifadeyle başlıyor ve Sivas’ın müdahale edilmediği yolunda veregeldiği teminatı yalanlayan birtakım olaylar zikrediliyordu. Bazı memurlar görevleri başına gidemiyor, Menteşe mutasarrıfı (Hilmi Bey) muhakeme edilmek gerekirken yerinde tutuluyor ve murahhas olarak Sivas’a gönderiliyor, Antalya mutasarrıfı yerini terk etmek zorunda bırakılıyor, Aydın vilayetinin Hariciye ve Dahiliye’ye çekmek istediği şifreli tellerinin gönderilmesi Nazilli Kuva-yı Milliye komutanınca yasaklanıyordu. Tel, kabinenin görüşünün bu olduğunu bildiriyor ve “tatminkâr” cevap istiyordu. Mustafa Kemal, uzun cevabında, ileri sürülen noktalara birer birer cevap veriyor ve devlet işlerine iştirak olmayacağını kabul etmekle birlikte durumun “emsali namesbuk” olduğunu ve ulusal örgütü bilerek bilmeyerek zayıflatacak, ulusal birliği bozacak hiçbir muamelenin milletçe kabul edilemeyeceğini hatırlatıyordu. Sonunda hükümetin Amasya’daki anlaşmada üstüne düşen yükümlülüklerden henüz hiçbirisini yerine getirmediği ve varsa, engelleyici nedenlerin dahi bildirilmemiş olduğu ileri sürülüyordu.</span><span class="dipp" style="font-size:1em;"><a class="footnote-link" href="#footnote-225-480" id="footnote-225-480-backlink">480</a></span></p>

      <p class="Basic-Paragraph-3 para-style-override-11"><span class="char-style-override-7">Sivas ve İstanbul arasında zaman zaman vuku bulan ve bir sağırlar diyaloğunu andıran bu yazışmalar dışında, Mustafa Kemal’in Çürüksulu Mahmut Paşa’ya gönderdiği bir protesto telinden de söz etmek gerekir. Hükümetin kurmuş bulunduğu Sulh Komisyonu üyesi bulunan Çürüksulu’nun</span> <span class="char-style-override-8">Bosphore</span> <span class="char-style-override-7">gazetesi ile yaptığı bir mülakat, 31 Ekim günlü</span> <span class="char-style-override-8">Tasvir-i Efkâr</span><span class="char-style-override-7">’da yayımlandı. Bunda, Ermenilerin fazla taleplerine hak vermeksizin sınırlarda bazı düzeltmelere razı olunacağı ifade ediliyordu. Buna karşılık Mustafa Kemal, Doğu Anadolu halkının tepkisini dile getirdikten sonra, Erzurum ve Sivas Kongreleri kararıyla milletin, Ermenilere “bir karış toprak bile” terk etmeyeceğini ve hükümet böyle bir şeye boyun eğmek zorunda kaldığı takdirde kendi hukukunu bizzat savunmak azminde bulunduğunu cihana duyurmuş olduğunu bildiriyordu.</span><span class="dipp" style="font-size:1em;"><a class="footnote-link" href="#footnote-225-481" id="footnote-225-481-backlink">481</a></span> <span class="char-style-override-7">Bu protestonun ilginç olan bir yönü de, Mahmut Paşa’nın Amerikan mandasını “kabili kabul” gören görüşünü söz konusu etmemesiydi. Bundan, Mustafa Kemal’in Sivas Kongresi’nde ABD mandası dolayısıyla dışa karşı koyduğu belirsiz tavrı sürdürmekte olduğunu çıkarabiliriz.</span><span class="dipp" style="font-size:1em;"><a class="footnote-link" href="#footnote-225-482" id="footnote-225-482-backlink">482</a></span></p>

      <p class="Basic-Paragraph-3 para-style-override-11"><span class="char-style-override-7">Bu paragrafa son vermeden önce, seçimlerin gidişi karşısında büyük telaşa kapılan bir örgütten ve onun girişimlerinden söz etmek gerekir. Bu örgüt İngiliz Muhipleri Cemiyeti’dir ve tepkisini Padişah’a ve İngiliz Kralı’na sunduğu birer muhtıra ile açıklamıştır. Padişah’a 27 Kasım’da sunulan muhtıraya başka vesilelerle temas etmiştim. Damat Ferit’in sadarete getirilmesini dilemekle biten bu uzun metinde seçimlere değinilmekte ve “haydutlardan” kurulu böyle bir meclisin ya açılmaması ya da açılırsa, dağıtılması gerektiği ileri sürülmektedir.</span><span class="dipp" style="font-size:1em;"><a class="footnote-link" href="#footnote-225-483" id="footnote-225-483-backlink">483</a></span> <span class="char-style-override-7">Hatırlanacağı üzere, buna benzer bir düşünceyi bir ay kadar önce, Hürriyet ve İtilaf, 30 Ekim muhtırasıyla ifade etmişti.</span><span class="dipp" style="font-size:1em;"><a class="footnote-link" href="#footnote-225-484" id="footnote-225-484-backlink">484</a></span></p>

      <p class="Basic-Paragraph-3 para-style-override-11"><span class="char-style-override-7">Cemiyet’in İngiliz Kralı’na hitaben hazırladığı diğer muhtırayı bir heyet getirmiş İngiliz Yüksek Komiserliği’ne.</span><span class="dipp" style="font-size:1em;"><a class="footnote-link" href="#footnote-225-485" id="footnote-225-485-backlink">485</a></span> <span class="char-style-override-7">Heyetten iki kişi, Hariciye’den İhsan ile emekli Bahriye Subayı Enver Beyler muhtırayı Ryan’a vermişler.</span><span class="dipp" style="font-size:1em;"><a class="footnote-link" href="#footnote-225-486" id="footnote-225-486-backlink">486</a></span> <span class="char-style-override-7">Muhtıranın çevirisini 30 Kasım yazısıyla merkeze sunan Webb, Cemiyet’te fikir ayrılıklarının bulunduğunu, bunun da İngiltere’yi en iyi etkileme yöntemleri dolayısıyla çıktığını, örneğin bu son çıkışlarını daha gösterişli bir biçimde yapmanın söz konusu olduğunu bildiriyordu.</span><span class="dipp" style="font-size:1em;"><a class="footnote-link" href="#footnote-225-487" id="footnote-225-487-backlink">487</a></span> <span class="char-style-override-7">Muhtırada bu milletin, Kral’ın uyrukları olan milyonlarca Müslümanın kardeşi olduğu, bu talebin yalnız kendisine yapıldığı hatırlatılıyordu. Metin on bir yıldır ulusal ve dinsel âdetlere karşı savaş açan, müminleri “koyun gibi” boğazlayan, yağmalayan, Halife buyruklarına aldırmayan İttihat ve Terakki’den bir şikâyetti. Üç şey isteniyordu. Biri, barışın mümkün olduğu kadar çabuk yapılması ve İngiltere’nin bu ülkenin kalkınmasına yardımcı olmasıydı. İkincisi, ülkenin, İzmir, Adana, Halep, Trakya, İstanbul, Şark vilayetleri dahil, bütünlüğünün korunmasıydı. Üçüncüsü, varlığı insanlığın yüz karası olan, şimdi de ülkeyi isyana sürükleyen, başkentte kanunsuz tutuklamalar yapan, seçimlerde zor kullanan ve idareye sızmakta olan İttihat ve Terakkililerin cezalandırılmasıydı.</span></p>

      <div class="footnotes">
        <div class="footnote">
          <p class="Basic-Paragraph-3"><a class="footnote-anchor" href="#footnote-225-455-backlink" id="footnote-225-455">455</a> <span>Seçimler dolayısıyla Türkiye İşçi ve Çiftçi Sosyalist Partisi 24 Ekim’de Şehzadebaşı “Ferah” Tiyatrosu’nda işçi murahhaslarıyla bir toplantı yaptıktan bir hafta sonra (“Ferah”taki toplantı izinsiz olduğu için soruşturma açıldı), 31 Ekim’de Hilmi’nin Türkiye Sosyalist Fırkası Şehzadebaşı “Şark” Tiyatrosu’nda görünüşe göre bütün işçilerin çağrıldığı bir toplantı yaptı. Toplantı sonunda “umum fabrikalar amelesiyle sosyalist fırkalarından” oluşan, Sosyalist Birliği adına bir heyet seçildi. Milli Kongre çalışmalarına katılan, bu olsa gerektir. Tunçay,</span> <span class="char-style-override-10">a.g.e.</span><span>, 1978, s. 79’un dipnotu, s. 304’ün dipnotu; M. T. Gökbilgin,</span> <span class="char-style-override-10">Milli Mücadele Başlarken</span><span>, s. 136-40; Çavdar,</span> <span class="char-style-override-10">a.g.e.</span> <span>(</span><span class="char-style-override-10">İleri</span><span>, 1, 12/11/1919).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-456-backlink" id="footnote-225-456">456</a> <span class="char-style-override-10">Sabah</span><span>, 3/11/1335, 10763. Tunaya, Esat Paşa ve arkadaşlarının Kongre delegeleri tarafından böyle bir protesto teli çekmek hususunda zorlandıklarını ve mümkün mertebe geciktirerek çektiklerini yazıyor, fakat kaynak belirtmiyor. T. Z. Tunaya,</span> <span class="char-style-override-10">Türkiye</span><span>’</span><span class="char-style-override-10">de Siyasal Partiler</span> <span>(1984-9), C. II, s. 153.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-457-backlink" id="footnote-225-457">457</a> <span class="char-style-override-10">Atatürk</span><span>’</span><span class="char-style-override-10">ün Tamim, Telgraf ve Beyannameleri</span><span>, s. 113. İlgili Heyet-i Temsiliye kararı: B. S. Baykal,</span> <span class="char-style-override-10">Heyet-i Temsiliye Kararları</span><span>, s. 45-6 (4 Kasım).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-458-backlink" id="footnote-225-458">458</a> <span>B. S. Baykal,</span> <span class="char-style-override-10">Heyet-i Temsiliye Kararları</span><span>, s. 50 (9 Kasım). Heyet-i Temsiliye Ferit Bey’e yazdığı yazıda Esat Paşa hakkında “vesaik dahi” yayımlanabileceğini bildiriyordu. Aynı gün diğer bir kararda da Ali Fuat’ın ifadesine dayanılarak, Esat Paşa’nın İttihatçılığı ihya etmek istediği, ulusal birliğimiz aleyhinde çalıştığı ileri sürülüyordu. B. S. Baykal,</span> <span class="char-style-override-10">Heyet-i Temsiliye Kararları</span><span>, s. 50. Başka bir kararda, Talât Paşa’nın Almanya’da Kuva-yı Milliye’ye silah yolladığı hakkındaki</span> <span class="char-style-override-10">Temps</span> <span>neşriyatının İstanbul basınınca “tezyifkârane” bir surette yalanlanması Şevket Bey’den isteniyordu. B. S. Baykal,</span> <span class="char-style-override-10">Heyet-i Temsiliye Kararları</span><span>, s. 52 (11 Kasım). Daha önce gördüğümüz üzere, bir İngiliz raporu, İttihat ve Terakkililerin Milli Ahrar’ı tuttuklarını ve Sosyalist Fırka ittifakıyla ve Fransız sempatisine sahip Sabahattin Bey’in önderliğinde kabineye girmek istediklerini bildiriyordu. Foreign Office 371/4161, 168147 (4 Aralık günlü, 45. rapor).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-459-backlink" id="footnote-225-459">459</a> <span class="char-style-override-10">Sabah</span><span>, 11/11/1335, 10771. Mebusların taşımaları gereken nitelikler siyaset bilimi açısından ilginçtir: “Mebus namzetlerinin iptida ahlak, saniyen ehliyet, salisen kabiliyet-i intihabiye (nazar-ı millette mesbuk mülki, askeri, ilmi, vatani hidematiyle mütemayiz, ahlakı mazbut, tahsili yüksek, reyi sâib, mütehayyizan-ı memleketten olmalarına dikkat etmek).”</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-460-backlink" id="footnote-225-460">460</a> <span class="char-style-override-10">Sabah</span><span>, 15/11/1335, 10775.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-461-backlink" id="footnote-225-461">461</a> <span>7 Kasım günlü rapora göre Cemal Paşa’yla Şerif Paşa arasında anlaşmazlık çıkmış. Cemal Paşa ulusal hareket hakkında görüş ortaya konmasını, Şerif Paşa ise belli bir görüş açıklanmamasını istiyorlarmış. Ardından, eski PTT Nazırı Refik Cevat’ın (!) Cemal Paşa’nın talimatıyla tutuklanması, sorunu azdırmış. Fakat şimdilik anlaşma sağlanmış. Foreign Office 371/4160, 156704. Refik Halit böyle bir şeyden hiç söz etmiyor.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-462-backlink" id="footnote-225-462">462</a> <span>Foreign Office 371/4161, 164001 (no. 44, 28 Kasım).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-463-backlink" id="footnote-225-463">463</a> <span>Sivas’ın suçluların kovuşturulması konusunda hassasiyet gösterdiğini Heyet-i Temsiliye kararlarından öğreniyoruz. Örneğin, Ali Galip’in “Sardunya” adlı İtalyan vapuruyla Antalya’dan geçtiği, “hempalarının” daha önce İstanbul’a gittikleri saptanıyor, bunlar hakkında yasal kovuşturma yapılması Cemal Paşa’dan isteniyordu (13 Kasım). Daha sonra, Kayseri’ye gelmesi ihtimali bulunan Ali Galip’in, geldiği takdirde tutuklanması tavsiye olunacaktı (13 Aralık). B. S. Baykal,</span> <span class="char-style-override-10">Heyet-i Temsiliye Kararları</span><span>, s. 54, 76.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-464-backlink" id="footnote-225-464">464</a> <span>Bir de İngiliz raporunda sözü edilen yazının 12 Kasım günlü kabine toplantısı üzerine gönderildiği söyleniyor, oysa Cemal Paşa’nın mektubu 10 Kasım günlüdür.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-465-backlink" id="footnote-225-465">465</a> <span>M. K. Atatürk,</span> <span class="char-style-override-10">Nutuk</span><span>, C. I, s. 288-9 ve C. III, s. 1149-52 (V. 193). Mektubu Binbaşı Rıza getirmiş. Cevabın metni yoksa da Heyet-i Temsiliye’nin 28 Kasım kararında cevabın esasları mevcuttur. B. S. Baykal,</span> <span class="char-style-override-10">Heyet-i Temsiliye Kararları</span><span>, s. 65.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-466-backlink" id="footnote-225-466">466</a> <span>Seçimlere karışılmadığı; B. S. Baykal,</span> <span class="char-style-override-10">Heyet-i Temsiliye Kararları</span><span>, s. 46 (5 Kasım), 53 (12 Kasım). Hükümetin iktidarda kalması: s. 42 (2 Kasım), 53 (12 Kasım), 55 (13 Kasım). Harp divanlarınca aranılan kimselerin mebus yapıldığı suçlamasına, bunu yapanın Diyarbakır Valisi Faik Ali olduğu cevabı veriliyordu. Bu vali, bilindiği üzere, Sivas’ın değişmesini istediği bir valiydi. B. S. Baykal,</span> <span class="char-style-override-10">Heyet-i Temsiliye Kararları</span><span>, s. 60 (19 Kasım).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-467-backlink" id="footnote-225-467">467</a> <span>B. S. Baykal,</span> <span class="char-style-override-10">Heyet-i Temsiliye Kararları</span><span>, s. 42 (2 Kasım), 53 (11 Kasım), 43 (3 Kasım), 53 (12 Kasım), 42 (2 Kasım). Daha önce de gördüğümüz üzere, Ferit Bey hakkında sorulan mütalaaya “içtihadının meçhul” bulunduğu yolunda olumsuz bir cevap veriliyordu. B. S. Baykal,</span> <span class="char-style-override-10">Heyet-i Temsiliye Kararları</span><span>, s. 47 (6 Kasım). Gerek seçimlerle, gerekse örgütle ilgili konularda Mustafa Kemal Maçka’da bulunan 3. Fırka Komutanı “Halit Bey”le yakın temasta bulunmuş, bunu fark eden Kâzım Karabekir çok üzülmüştür. Tabii Kâzım Karabekir’in seçimlere müdahale edilmesine mi, yoksa Mustafa Kemal’in kendisini atlayarak emrindeki bir komutanla yazışmasına mı daha çok tepki gösterdiği, tartışmaya açık bir konudur. B. S. Baykal,</span> <span class="char-style-override-10">Heyet-i Temsiliye Kararları</span><span>, s. 31 (23 Ekim), 46 (5 Kasım), 48 (7 Kasım), 71 (1 Aralık); K. Karabekir,</span> <span class="char-style-override-10">İstiklal Harbimiz</span><span>, s. 375-6, 392-4.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-468-backlink" id="footnote-225-468">468</a> <span>B. S. Baykal,</span> <span class="char-style-override-10">Heyet-i Temsiliye Kararları</span><span>, s. 44, 45 (4 Kasım).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-469-backlink" id="footnote-225-469">469</a> <span>B. S. Baykal,</span> <span class="char-style-override-10">Heyet-i Temsiliye Kararları</span><span>, s. 44 (4 Kasım), 49 (8 Kasım), 61 (20 Kasım).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-470-backlink" id="footnote-225-470">470</a> <span>M. K. Atatürk,</span> <span class="char-style-override-10">Nutuk</span><span>, C. I, s. 341.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-471-backlink" id="footnote-225-471">471</a> <span class="char-style-override-10">Albayrak</span><span>, 6/11/1335, 42. Mithat ve Dursunbeyzade M. Cevat’ın vilayete verdikleri dilekçe yayımlanıyordu. Paşa, Erzurum’a ilk geldiğinde demokratik-ulusçu hareket mensuplarını Celalilikle suçlamışken, bu tutumla görevde duramayacağını anlayınca, sözlerini tevil yoluna gitmişti. Erdeha,</span> <span class="char-style-override-10">a.g.e.</span><span>, s. 60-2.</span> <span class="char-style-override-10">Albayrak</span><span>, mebus adaylarından bir-iki zat aleyhinde yafta asılmasını “gayet çirkin bir teşebbüs” olarak niteliyordu. 27/11/1335, 47.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-472-backlink" id="footnote-225-472">472</a> <span>B. S. Baykal,</span> <span class="char-style-override-10">Heyet-i Temsiliye Kararları</span><span>, s. 55 (13 Kasım).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-473-backlink" id="footnote-225-473">473</a> <span class="char-style-override-10">Sabah</span><span>, 6, 12/11/1335, 10766, 10772; Çavdar,</span> <span class="char-style-override-10">a.g.e.</span><span>, s. 23-4 (</span><span class="char-style-override-10">İleri</span><span>, 6/11/1919). 2 Kasım günlü Heyet-i Temsiliye kararında İzmir’de seçim yaptırmayan Yunanlılara hükümetçe şiddetle “müdahalede” bulunulması, Vali İzzet’in namuslu ve azim sahibi biriyle tebdili, ahalinin seçimleri aleni yapamazsa mutlaka gizli olarak yapması öngörülüyordu. B. S. Baykal,</span> <span class="char-style-override-10">Heyet-i Temsiliye Kararları</span><span>, s. 42. Çavdar, Aydın kazalarından Sivrihisar’da belediyede mebus seçmek üzere toplanan ikinci seçmenlerin Yunan askeri tarafından tutuklanarak götürüldüklerini bildiriyor. İzmir valisi ve vilayet meclisi Yunanlıların seçimi önleyici tutumunu protesto ediyorlarmış (</span><span class="char-style-override-10">İleri</span><span>, 13/11/1919). Yunanlıların Ege’de seçimi yasaklamasını protesto eden bir nota 11 Kasım günlüydü.</span> <span class="char-style-override-10">Ministère des Affaires Etrangères</span><span>, C. 91, s. 147-52. Bir de Mustafa Kemal’in 30 Kasım günlü bir telle durumu İngiliz Yüksek Komiserliği nezdinde protesto etmesi vardır.</span> <span class="char-style-override-10">Documents on British Foreign Policy</span><span>, C. IV, s. 933. Bildiğim kadarıyla Türkçe kaynaklarda bu telin metni yoktur. Mustafa Kemal 29 Kasım’da İtilaf mümessilleri ve tarafsız elçilikler nezdinde durumu protesto ettiklerini söylüyor. M. K. Atatürk,</span> <span class="char-style-override-10">Nutuk</span><span>, C. I, s. 331 (B. S. Baykal,</span> <span class="char-style-override-10">Heyet-i Temsiliye Kararları</span><span>, s. 66, 29 Kasım). Aynı konuda başka bir girişim: B. S. Baykal,</span> <span class="char-style-override-10">Heyet-i Temsiliye Kararları</span><span>, s. 48 (7 Kasım). 6 Aralık günlü</span> <span class="char-style-override-10">Sabah</span> <span>Aydın seçimlerinin bitmek üzere olduğunu, Söke ve Çine’de tamamlandığını bildiriyordu. Nedense, 30 Aralık günlü</span> <span class="char-style-override-10">Sabah</span> <span>Aydın seçimlerinin yeniden yapıldığından ve bittiğinden bahsediyordu. Sonraki bir haber, Şûra-yı Devlet’in, İzmir “hükümet-i mahalliyesinin” muvafakati alınmadığı, seçimin onun “muvacehesinde” yapıldığı gerekçesiyle Kuşadası’nda yapılan İzmir seçimlerini feshettiği yolundaydı.</span> <span class="char-style-override-10">Tasvir-i Efkâr</span><span>, 9/1/1336, 2953. Mahmut Tahir Elmevlevi’nin 31 Ocak günlü bir mektubu, İzmir seçimlerini ve mebuslarını “Sivas’ın mı İzmir’in mi?” diye eleştiriyordu.</span> <span class="char-style-override-10">Alemdar</span><span>, 12/2/1336, 422-2722.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-474-backlink" id="footnote-225-474">474</a> <span>Adana’dan iki mebus seçilmiş olmakla birlikte, bunlar meclis toplantılarına katılmamışlardır. Meclis’te Urfa, Antep, Maraş temsil ediliyordu. Goloğlu’ya göre Adana, İzmir, Mersin’de ancak birer bucakta seçim yapılabilmiş. Ama buna rağmen (?) İzmir’den altı mebus seçildi. Nedense, Çatalca, Gelibolu, Kırklareli, Tekirdağ’da hiç seçim yapılmamış. Hepsinin de Doğu Trakya’da yerler oluşu dikkati çekiyor. M. Gol-oğlu,</span> <span class="char-style-override-10">Üçüncü Meşrutiyet</span><span>, s 295-303, 320. Meclis açıldığında Adana mebuslarının durumunu inceleyen komisyon, seçimin kanuna aykırı olduğunu, ama fıkıhtan ve Batı anayasa hukukundan getirilen uslamlamalarla (özellikle zaruret durumu ve Meclis’in hâkimiyet sahibi olması) Adana merkez sancağı, Cebelibereket, Mersin ve Kozan’dan seçilen dört mebusun mazbatalarının onaylanmasını tavsiye etti. Muvaffak Bey’in (Saruhan) yaptığı açıklamaya göre eskiden Yemen mebuslarını da halk değil Meclis-i İdareler mazbatayla seçerlermiş. Adana için bu yol düşünülmüş, fakat Meclis-i İdare’deki Hıristiyan üyelerden Fransızlar haber alıp ceza verirler diye bu yapılamamış. Onun üzerine İstanbul’daki Kilikyalılar Cemiyeti bütün Adanalıları toplayıp onlara durumu anlatmış. Oybirliğiyle seçimin kendilerince yapılması kabul edilmiş. Bu arada İzmir seçimleri kısmen İzmir livası içinde, kısmen dışında yapılmış. Konu 23 Şubat’ta gizli celsede konuşuldu ve komisyon raporuna rağmen Adana mebuslarının mazbataları onaylanmadı. Bunu, 29 Şubat’ta yapılan bütçe oylamasında mevcut olan ve olmayanlar listelerinde yer almamalarından anlıyoruz.</span> <span class="char-style-override-10">Meclis-i Mebusan Zabıt Ceridesi</span><span>, s. 149-51, 171, 224-5. Anlaşılan, zaruret koşullarına rağmen, Mebusan Adana seçimlerini fazla laubali bulmuştu. Belki seçilen kişilerin kişilikleri de Mebusan’ın kararını etkilemiş olabilir. Bir habere göre Yemen’de seçim yapılmış ve seçilen mebusların mazbataları Mebusan’a gelmiş.</span> <span class="char-style-override-10">Alemdar</span><span>, 25/1/1336, 404-2704.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-475-backlink" id="footnote-225-475">475</a> <span>Afyon’da adaylar arasında olaylar çıkmış, Burdur seçimlerinde yolsuzluk iddiaları ortaya atılmış, Halit Bey Hüsrev’i (Gerede) “zorla” Trabzon mebusu seçtirmiş, Edirne Vali Vekili Trakya-Paşaeli Müdafaa-i Hukuk Cemiyeti adaylarına yardım edilmesi için bildiri yayımlamış. M. Goloğlu,</span> <span class="char-style-override-10">Üçüncü Meşrutiyet</span><span>, s. 45, 46-7. Halit Bey’le Heyet-i Temsiliye arasındaki yazışmalarda Halit Bey’in davranış tarzının “tamamen tasvip” edildiği bildiriliyordu. B. S. Baykal,</span> <span class="char-style-override-10">Heyet-i Temsiliye Kararları</span><span>, s. 46, 48 (5, 7 Kasım); K. Karabekir,</span> <span class="char-style-override-10">İstiklal Harbimiz</span><span>, s. 392-4. Edirne seçiminde çok yolsuzluk olduğu iddiasıyla ilgili olarak tahkikat yapılacağını, Anadoluhisarı seçimleriyle ilgili benzer iddialar üzerine yapılan soruşturmada, bu iddiaların yersiz olduğunun ortaya çıktığını, Manisa seçimlerinin tekrarlanmak üzere feshedildiğini öğreniyoruz.</span> <span class="char-style-override-10">Sabah</span><span>, 20/11/1335, 10780;</span> <span class="char-style-override-10">Takvim-i Vekayi</span><span>, 8/11/1335, 3692;</span> <span class="char-style-override-10">Sabah</span><span>, 27/11/1335, 10787.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-476-backlink" id="footnote-225-476">476</a> <span class="char-style-override-10">Sabah</span><span>, 14, 20, 11, 23/11/1335, 10774, 10780, 10771, 10783. Ajan “H”nin 24 Aralık tutanağına göre ulusçuların isteği üzerine Ferit Bey “Türk Demokratik” Fırkası’nı kurmak için 17 Ekim’de</span> <span class="char-style-override-10">İfham</span><span>’da Yusuf Akçura, Hüseyin Ragıp (</span><span class="char-style-override-10">İfham</span><span>’dan), Mehmet Emin (Profesör?), Reşit Saffet, Nafi Atıf (Darülulumda Tedrisat Nazırı) ile toplantı yapmış. Foreign Office 371/4160, 151996. Milli Ahrar Fırkası da Milli Türk Fırkası’nı, “Kavmiyet ve cinsiyet esas unvanlarıyla siyasi cemiyetler memnudur” diyen 4. maddeye aykırı bulunuyordu. Çavdar,</span> <span class="char-style-override-10">a.g.e.</span><span>, s. 25 (</span><span class="char-style-override-10">İleri</span><span>, 24/11/1919).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-477-backlink" id="footnote-225-477">477</a> <span>Çavdar,</span> <span class="char-style-override-10">a.g.e.</span><span>, s. 20 (</span><span class="char-style-override-10">İleri</span><span>, 2/11/1919).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-478-backlink" id="footnote-225-478">478</a> <span class="char-style-override-10">Sabah</span><span>, 28/11/1335, 10788. Listedeki 16 ismi sınıflandırarak vermek gerekirse: 3 gazeteci (Ahmet İhsan, Lütfi Fikri,</span> <span class="char-style-override-10">İstiklal</span><span>’den Rauf Ahmet), 2 bankacı (Osmanlı Bankası İdare Heyeti üyesi Hamit ve İtibar-ı Milli Bankası 2. Müdürü Hasan Ferit), 2 hukukçu (Baro Reisi Celalettin Arif ve Ticaret-i Bahriye Mahkemesi Reisi Yusuf Ziya), 3 hariciyeci (eski Hariciye Müsteşarı Reşat Hikmet, Londra Sefareti eski başkâtibi Reşit Sadi, eski Bern Sefiri Fuat Selim), bir ilmiye mensubu (eski Evkaf Müsteşarı Kemal Atıf), 2 üniversiteli (Darülfünun Hukuk Müderrisi Mişon Ventura ve Tedrisat-ı Aliye Müdür-ü Umumisi Salahattin) ve sınıflanması zor eski Şehremini Hüseyin Kâzım, Prens Sabahattin, Dr. Adnan gibi şahsiyetler. Mişon Ventura’nın aynı zamanda tek gayrimüslim olması dikkati çekiyor. Bunların çoğu seçilecekti. Milli Kongre’nin seçim için verdiği aday listesinde 11 aday vardı. Bu listede kimlerin kaldığını saptayamadım. Çavdar,</span> <span class="char-style-override-10">a.g.e.</span><span>, s. 31 (</span><span class="char-style-override-10">İleri</span><span>, 19/12/1919).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-479-backlink" id="footnote-225-479">479</a> <span>Foreign Office 371/4161, 163857, 163686, 168147, 165718 (20 Kasım 43, 28 Kasım, 4 Aralık 45, 5 Aralık günlü raporlar). Başka yerde rastlamadığıma göre, doğruysa, Konya Valisi Cemal Bey’in tutukluluğu herhalde uzun sürmemiş olmalıdır. Bir İngiliz raporuna göre Refi Cevat da bir ara Kara Vasıf’ın talebi üzerine Cemal Paşa tarafından tutuklatılmış. Amaç, Ali Fuat aleyhindeki bir yayını önlemekmiş. Foreign Office 371/4160, 157495 (14 Kasım). Fakat bu tutuklama, Gözlüklü (Kör) Emin’in Anadolu Kulübü’ndeki bir toplantı sırasında öldürülmesi üzerine de olabilir. R. H. Karay,</span> <span class="char-style-override-10">Minelbab İlelmihrab</span><span>, s. 183-5. Kumar oynanan bu kulübü, Refi Cevat, İngiliz Generali Maxwell’in himayesinde, İngilizler hesabına bilgi toplamak için açmış (Mougin raporu).</span> <span class="char-style-override-10">Ministère des Affaires Etrangères</span><span>, C. 188, s. 30.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-480-backlink" id="footnote-225-480">480</a> <span>M. K. Atatürk,</span> <span class="char-style-override-10">Nutuk</span><span>, C. I, s. 290-1 ve C. III, s. 1152-5 (V. 194-5); B. S. Baykal,</span> <span class="char-style-override-10">Heyet-i Temsiliye Kararları</span><span>, s. 111-2. Cevapta, Antalya mutasarrıfı ile ilgili olarak, onun melaneti yüzünden İtalyanların nihayet Banco di Roma’nın şubesini açtığı, tohumluk dağıtılmadığı, Trablusgarp’ta olduğu gibi, “yirmi sene müddetle, faizle, bedeli icarla” İtalyanlarca Müslümanların arazisinin ellerinden alınmakta olduğu bildiriliyordu. Mutasarrıf, Konya Valisi Cemal Bey’in adamıymış. B. S. Baykal,</span> <span class="char-style-override-10">Heyet-i Temsiliye Kararları</span><span>, s. 31.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-481-backlink" id="footnote-225-481">481</a> <span>M. K. Atatürk,</span> <span class="char-style-override-10">Nutuk</span><span>, C. I, s. 307-8 ve C. III, s. 1155-7 (V. 196).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-482-backlink" id="footnote-225-482">482</a> <span class="char-style-override-10">İstanbul Hükümetleri ve Milli Mücadele</span><span>, C. I, s. 527-33.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-483-backlink" id="footnote-225-483">483</a> <span>Foreign Office 371/4227, 2547, 92322. Barış antlaşmasının tasdiki zarureti hakkındaki görüşe yer verilmekle birlikte, bu konuda bir düşünce ileri sürülmüyordu.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-484-backlink" id="footnote-225-484">484</a> <span class="char-style-override-10">Sabah</span><span>, 31/10/1335, 10760.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-485-backlink" id="footnote-225-485">485</a> <span>Foreign Office 371/4227, 161863.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-486-backlink" id="footnote-225-486">486</a> <span>Enver Bey Erkân-ı Harp Miralayı’ydı. Mougin’e göre Enver Bey Cemiyet’in başkanıymış. İhsan Londra Sefareti müsteşarlığı yapmış. İkisi İngilizlerin casus örgütünün başlarındanmışlar ve 16 Mart işgalinin cereyan edeceğini 48 saat önceden biliyorlarmış.</span> <span class="char-style-override-10">Ministère des Affaires Etrangères</span><span>, C. 18 8, s. 47.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-487-backlink" id="footnote-225-487">487</a> <span class="char-style-override-10">İrade-i Milliye</span><span>, 15 Ekim günlü haberinde Cemiyet’in ikiye ayrıldığını bildiriyordu. 19/10/1335, 8.</span></p>
        </div>
      </div>
    </div>
  </div>
</body>
</html>
