<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-13.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-13.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="arabaslik-orta" id="toc_marker-1-6">6. Vahdettin’in Demokratik-Ulusçu Hareket Karşısında Durumu</p>

      <p class="alt" id="toc_marker-1-6-1">12. Saray’ın Tavrını Açıklayan Bazı Davranışlar</p>

      <p class="Basic-Paragraph-3 para-style-override-11"><span class="char-style-override-8">Mutlakıyete Dönüş</span> <span class="char-style-override-7">kitabımda Vahdettin’in meşrutiyete yönelik bir çeşit karşı-ihtilal hareketinin başını çektiğini göstermeye çalışmıştım.</span><span class="dipp" style="font-size:1em;"><a class="footnote-link" href="#footnote-225-175" id="footnote-225-175-backlink">175</a></span> <span class="char-style-override-7">Burada Vahdettin’in ya da hükümetin Saray’ın siyasal hayattaki mevkiini kuvvetlendiren bu döneme ait icraatından bazı örnekler verilecektir. Bu örneklerden bir bölümü Saray’ın malvarlığı ile ilgiliydi. 9 Ekim’de Meclis-i Vükela’nın önüne gelen bir mesele, Alibey köyünde, Çoban Çeşmesi’ndeki tuğla fabrikası ve arazisinin Maliye hazinesine mi, yoksa Hassa hazinesine mi ait olduğu idi. Saray’ın burada faal, çekişmeci bir tavır takındığı görülüyor. Hükümetin takındığı çekingen tavır da belki tipik sayılabilir – tarafların mahkemeye gitmelerine karar verilmiştir.</span><span class="dipp" style="font-size:1em;"><a class="footnote-link" href="#footnote-225-176" id="footnote-225-176-backlink">176</a></span> <span class="char-style-override-7">Öte yandan 25 Aralık günlü bir gazete haberinden hanedan ödeneğinin artırıldığını öğreniyoruz.</span><span class="dipp" style="font-size:1em;"><a class="footnote-link" href="#footnote-225-177" id="footnote-225-177-backlink">177</a></span> <span class="char-style-override-7">Fakat çok daha önemlisi, Meclis-i Vükela’nın 8 Ocak 1920 günlü bir kararnamesiyle Hürriyetin İlanı’ndan sonra Saray tarafından Maliye’ye terk edilmiş bulunan taşınmaz, kurum ve ayrıcalıklarının Saray’a iade edilmesiydi.</span><span class="dipp" style="font-size:1em;"><a class="footnote-link" href="#footnote-225-178" id="footnote-225-178-backlink">178</a></span> <span class="char-style-override-7">Böylece Saray, devlet ülkesinin küçülmesinden ileri gelen nispetler içinde de olsa, Abdülhamit dönemindeki zenginliğine ve dolayısıyla, gücüne yeniden kavuşmuş oluyordu. Vahdettin’in karşı-ihtilal yönünde attığı somut adımlardan birinin bu olduğu şüphesizdir. Dikkat edilirse kararname Meclis-i Mebusan’ın açılmasından birkaç gün önce çıkarılıyordu. Denilebilir ki, kanun tasarısı olarak Meclis’e gittiği takdirde çıkabilecek itirazlar, Meclis’i bir oldubitti karşısında bırakarak hafifletilmek istenmiştir.</span></p>

      <p class="Basic-Paragraph-3 para-style-override-11"><span class="char-style-override-7">İş, mali imkânları artırmakla kalmıyordu. Söz konusu olan, manevi tatminler dahil, tam bir “</span><span class="char-style-override-8">restoration</span><span class="char-style-override-7">,” bir geriyi dönüştü. Ve dikkat edilirse, bunlar, Damat Ferit’in sadareti zamanında değil, güya ulusçu-meşrutiyetçi akıma eğilimli olan, içinde Mersinli Cemal Paşa’nın Harbiye Nazırı bulunduğu Ali Rıza Paşa kabinesi zamanında gerçekleştirilen tedbirlerdi. Manevi tatmin alanında göze çarpan bir olay, Abdülhamit’in haremağalarından Nadir Ağa’yı tahkirden dolayı, Üsküdar konaklar eski müfettişi Kaymakam Halil Bey’e İstanbul Muhafızlığı Ümera Divan-ı Harbi’nce 3 lira para veya 12 gün hapis cezasının verilmesiydi (17 Ocak 1920).</span><span class="dipp" style="font-size:1em;"><a class="footnote-link" href="#footnote-225-179" id="footnote-225-179-backlink">179</a></span> <span class="char-style-override-7">Daha ilginç bir örnek, Vahdettin’in 19 Şubat günlü bir iradesiydi: “329 senesinde merhum Mahmut Şevket Paşa vakası üzerine gıyaben idama mahkûm edilmiş olan Kaymakam Zeki Bey’in mahkûmiyeti esnasında ikametgâhında haczedilen eşyanın aynen hıfzı icap ederken satılmış ve bu sebeple kıymetlerinin memur-u mesulleri olan o tarihteki Divan-ı Harb-i Örfi ve heyet-i tahkikiye reislerinden tazmini icap etmiş olduğundan o zamanda Divan-ı Harb-i Örfi reisi bulunmuş olan 12. Kolordu sabık komutanı Mirliva Remzi Paşa’nın Erkân-ı Divan-ı Harb-i Mahsusu’nca icra-yı muhakemesini irade eyledim.”</span><span class="dipp" style="font-size:1em;"><a class="footnote-link" href="#footnote-225-180" id="footnote-225-180-backlink">180</a></span> <span class="char-style-override-7">Vahdettin’in böyle bir “devr-i sabık” girişimini en azından tasvip etmiş olması, ayrıca “tazmini icap etmiş olduğundan” gibi kesin ve önyargı gösteren iadenin kullanılmış olması anlamlıdır. Daha da anlamlı olan, Kaymakam Zeki Bey’in Vahdettin’in pek yakını, eski kayınbiraderi ve Mabeyn-i Hümayun Hademe ve Mızıka komutanı oluşuydu.</span><span class="dipp" style="font-size:1em;"><a class="footnote-link" href="#footnote-225-181" id="footnote-225-181-backlink">181</a></span> <span class="char-style-override-7">Bu tarihte Vahdettin’in neredeyse tabiatına aykırı bir biçimde, ihtiyatsız sayılabilecek bir cesaretle açık oynamakta olduğu göze çarpıyor.</span></p>

      <p class="Basic-Paragraph-3 para-style-override-11"><span class="char-style-override-7">Kamu ilişkileri yönü de ihmal edilmiyordu. Vahdettin, kasımda Beykoz Köşkü’nü İzmir yetimlerine, aralıkta Kalender Kasr-ı Hümayunu’nu İptidai Ziraat Müessesesi yapılmak üzere Türk Çocukları Çalıştırma Derneği’ne, ocakta Kâğıthane sırtlarında “tahminen” 130 bin lira değerindeki kendine ait arsayı Ermeni yetimlerine “terk ve teberru” eyliyordu.</span><span class="dipp" style="font-size:1em;"><a class="footnote-link" href="#footnote-225-182" id="footnote-225-182-backlink">182</a></span> <span class="char-style-override-7">Bu, olumlu propaganda yönüydü. Bir de karşı tarafa yönelik olumsuz propaganda örneğinden söz edilebilir. Ali Rıza hükümeti atanıp bu hükümetle Heyet-i Temsiliye arasında anlaşma olduktan sonra Padişah’a bir teşekkür teli çekilmiş ve Sadrazam onun ağzından bunu cevaplandırmıştı.</span><span class="dipp" style="font-size:1em;"><a class="footnote-link" href="#footnote-225-183" id="footnote-225-183-backlink">183</a></span> <span class="char-style-override-7">Bir de, Damat Ferit’in Anadolu’dan Saray’a gönderilen tellere koyduğu ya da Vahdettin’in ona koydurduğu ambargoyu bizzat huzura çıkarak kıran, böylece Sivas’ın isteklerinden Padişah’ı “haberdar” eden “Elena kahramanı” Müşir (Deli) Fuat Paşa’ya bir teşekkür teli gönderildi. Fuat Paşa, verdiği cevapta, Padişah’ın bir sözünü naklediyordu: O, “milli ordunun” amacının her türlü tarafgirlik ve ihtirastan uzak ve yalnız mülk ve milletin selametini sağlamaya yönelik olduğuna inandığını söylemişti. Burada demokratik-ulusçu hareket için kullanılan “milli ordu” deyimi ilginçtir, zira dolaylı olarak Anadolu ve Rumeli Müdafaa-i Hukuk Cemiyeti’nin millet ya da halk temsilciliği niteliğini reddediyordu. Buna göre kongreler belki göstermelikti. Anadolu hareketi, yalnızca bir ordu hareketiydi.</span><span class="dipp" style="font-size:1em;"><a class="footnote-link" href="#footnote-225-184" id="footnote-225-184-backlink">184</a></span></p>

      <p class="Basic-Paragraph-3 para-style-override-11"><span class="char-style-override-7">Bu olayla ilgili bir hükümet kararını da burada gözden geçirmekte yarar vardır. Posta ve Telgraf başmüdüriyeti, Padişah’a çekilen tellerin Sadaret’e verilmesinin “meşrutiyeti müteakiben ve ahiren” bildirilmiş olduğunu söylüyor, fakat bu konuda yazılı bir emir olmadığı için, hareket tarzını belirleyecek bir yönerge istiyordu. Meclis-i Vükela, meşrutiyet ilkeleri gereğince Saray’a çekilen tellerin Sadaret’e verilmesine cevap yerine geçen irade-i seniyelerin de yine Sadaret vasıtasıyla bildirilmesi gerektiğine, uygulamanın da bu yönde olduğuna karar verdi.</span><span class="dipp" style="font-size:1em;"><a class="footnote-link" href="#footnote-225-185" id="footnote-225-185-backlink">185</a></span> <span class="char-style-override-7">Bu soru ve kararda Saray’ın bir müdahalesinin olup olmadığını kestirmek zordur. Ne var ki, meşrutiyetçi bir çizgide alınmış olan kararın, Vahdettin’i bir açıdan hoşnut etmiş olabileceği düşünülebilir. Şöyle ki, Damat Ferit’in son kabinesi zamanında olduğu gibi, Babıâli ile Anadolu arasında ilişkiler tekrar koptuğu takdirde, Anadolu’nun doğrudan Padişah’ın hakemliğine başvurması imkânı resmi bir kararla peşinen önlenmiş oluyordu.</span></p>

      <div class="footnotes">
        <div class="footnote">
          <p class="Basic-Paragraph-3"><a class="footnote-anchor" href="#footnote-225-175-backlink" id="footnote-225-175">175</a> <span class="char-style-override-10">İstanbul Hükümetleri ve Milli Mücadele</span><span>, C. I’de Vahdettin’in kuruntularını artıran bir olay olarak Yıldız yangınından (8/9 Haziran) söz etmiştim (s. 413-5, 596). Olayla ilgili başka bazı bilgiler yararlı olabilir. Fransız istihbaratı, “iyi bir kaynaktan” Ali Kemal’in bu konuda Padişah’a yazdığı bir mektubun metnini ele geçirdiğini bildiriyordu. Ali Kemal, bunda, kişisel olarak yürütmekte olduğu soruşturma son bulmamış olmasına rağmen, yangının önceden hazırlanmış bir suikast olduğunu düşündüren bilgiler toplanmış olduğunu haber veriyordu. Ayrıca, İngiliz polisinin maddi ve manevi yardımlarını övgüyle andığı gibi, onların bilgili tavsiyelerini almaktan geri kalmadığını söylüyordu.</span> <span class="char-style-override-10">Ministère des Affaires Etrangères</span><span>, C. 27, s. 23 (16 Haziran). İngiliz Komiserlik Müsteşarı T. B. Hohler’in daha önce anılan raporundan yangın çıktığında kapıların kilitli olduğunu, Vahdettin’in gecelikle pencereden kaçmak zorunda kalmış olduğunu öğreniyoruz.</span> <span class="char-style-override-10">Documents on British Foreign Policy</span><span>, C. IV, s. 855. Başka bir kaynağa göre, yangını çıkaran haremden bir kadındı.</span> <span class="char-style-override-10">Morning Post</span><span>, 4/11/1919. Olaydan önce de Vahdettin’in tabanca taşıdığı, yani bu tür gelişmelere karşı tetikte olduğu anlaşılıyor. A. F. Türkgeldi,</span> <span class="char-style-override-10">Görüp İşittiklerim</span><span>, s. 140-1; İ. M. K. İnal,</span> <span class="char-style-override-10">Osmanlı Devrinde Son Sadrazamlar</span><span>, s. 2101. Bir kaynağa göre ulusçular her yere sızmış bulunuyorlardı. Hatta bunlardan biri her gün Padişah’la uzun görüşmeler yapabilecek bir yerdeymiş. Berthe Georges-Gaulis,</span> <span class="char-style-override-10">Angora Constantinople Londres</span> <span>(Paris, Armand Colin, 1922), s. 59.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-176-backlink" id="footnote-225-176">176</a> <span class="char-style-override-10">Meclis-i Vükela Mazbataları</span><span>, 9/10/1335, 446.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-177-backlink" id="footnote-225-177">177</a> <span class="char-style-override-10">Sabah</span><span>, 25/12/1335, 10815. Tabii önemli olan bu ödeneğin bütçe içindeki oranının artıp artmadığıdır.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-178-backlink" id="footnote-225-178">178</a> <span>“1 Eylül 1324 ve 21 Nisan 1325 Tarihli İradat-ı Seniye Mucibince Hazine-i Hassa-i Şahane’den Cihet-i Maliye’ye Devredilmiş Olan Emlak ve Arazi ve Müessesat ve İmtiyazatın Hazine-i Müşaraleyhaya İadesi Hakkında Kararname”,</span> <span class="char-style-override-10">Takvim-i Vekayi</span><span>, 12/1/1336, 3747. Saray’ın elinden mali imkânların alınmasının ve genel olarak meşrutiyet ihtilalinin anlamı için bkz. S. Akşin,</span> <span class="char-style-override-10">Jön Türkler ve İttihat ve Terakki</span><span>, soru 64, 84.</span> <span class="char-style-override-10">Alemdar</span><span>’da iki ay kadar sonra çıkan bir haber, kararnamenin daha yeni onaylanmış ve uygulamasına geçilmek üzere olduğunu haber veriyordu. Onayın ve tabii uygulamanın bu denli gecikmesi ve bu sıralara rastlaması ilginçtir.</span> <span class="char-style-override-10">Alemdar</span><span>, 8/3/1336, 447-2747. Yüksek komiserlerin 5 Mart günlü toplantısında bu konuda hazırlanan ortak bir notanın onaylanıp imza edildiğini öğreniyoruz. Belki uygulamaya geçmek için İtilaf’ın onayı bekleniyordu. (Ne yazık ki notanın içeriğini not etmemişim.) Foreign Office 371/5163, E 2144/253/44.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-179-backlink" id="footnote-225-179">179</a> <span class="char-style-override-10">Takvim-i Vekayi</span><span>, 22/1/1336, 3756.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-180-backlink" id="footnote-225-180">180</a> <span>Sadrazam ve Harbiye Nazırı’nın imzaları da eklenmişti.</span> <span class="char-style-override-10">Takvim-i Vekayi</span><span>, 25/2/1336, 3785.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-181-backlink" id="footnote-225-181">181</a> <span>Mahmut Şevket’in öldürülmesiyle başlayan darbe girişimi başarıya ulaşsaydı Zeki Bey Merkez Komutanı olacaktı. Mustafa Ragıp Esatlı,</span> <span class="char-style-override-10">İttihat ve Terakki</span> <span>(İstanbul, Hürriyet Y., 1975), s. 94. Zeki Bey, Vahdettin’in ikinci karısı, tek oğlu Ertuğrul’un annesi İnşirah Hanım’ın ağabeyi idi. Bir kıskançlık sorunundan ötürü, Vahdettin tahta geçmeden ondan ayrılmış ve boşanmıştı. Buna rağmen Zeki Bey, Vahdettin’in çok yakınıydı ve nitekim onu sonradan yurtdışına yanında götürecekti. Hısımlık dışında, aynı siyasal görüşlere bağlı oldukları için de ikisinin bu denli yakın olduklarını söylemek herhalde yanlış olmaz. Tarık Mümtaz Göztepe,</span> <span class="char-style-override-10">Osmanoğullarının Son Padişahı Sultan Vahideddin Gurbet Cehenneminde</span> <span>(İstanbul, Sebil Y., 1968), s. 15, 23-4.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-182-backlink" id="footnote-225-182">182</a> <span>G. Jaeschke,</span> <span class="char-style-override-10">Türk Kurtuluş Savaşı Kronolojisi</span><span>, s. 78 (25 Kasım);</span> <span class="char-style-override-10">İrade-i Milliye</span><span>, 15/12/1335, 12/1/1336, 16, 20;</span> <span class="char-style-override-10">Takvim-i Vekayi</span><span>, 14/1/1336, 3749.</span> <span class="char-style-override-10">Orient News</span><span>’un haberine göre Padişah, her yıl 1 Mayıs’ın herhangi bir nedenle gecikmiş nikâhların kıyılacağı bir gün olmasını irade etmiş. O gün evlenenler hiçbir masraf yapmayacaklar, davetliler hediye getirmeyeceklerdi. Törende memurlar bulunacak, doğacak ilk çocuklara Padişah’ın çocukları olan Ertuğrul, Ulviye, Rukiye adları verilecek, bileklerine vali tarafından bilezik takılacaktı.</span> <span class="char-style-override-10">Orient News</span><span>, 26/2/1920, 216.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-183-backlink" id="footnote-225-183">183</a> <span>M. K. Atatürk,</span> <span class="char-style-override-10">Nutuk</span><span>, C. III, s. 1076-7 (V. 138-9).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-184-backlink" id="footnote-225-184">184</a> <span class="char-style-override-10">İrade-i Milliye</span><span>, 12/10/1335, 7. Bir süre sonra</span> <span class="char-style-override-10">Peyam-ı Sabah</span><span>’ta çıkan “Saltanat ve Hilafet” başlıklı bir yazıda, Mustafa Kemal’den “Koca Kabakçı” diye söz ediliyordu. Daha çirkin bir biçimde, aynı şey yapılıyor, yanı Anadolu hareketi bir yeniçeri isyanına benzetilerek bunun ulustan ya da halktan kaynaklandığı yadsınmış oluyordu.</span> <span class="char-style-override-10">Sabah</span><span>, 17/1/1336, 10838.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-185-backlink" id="footnote-225-185">185</a> <span class="char-style-override-10">Meclis-i Vükela Mazbataları</span><span>, 23/10/1335, 495.</span></p>
        </div>
      </div>
    </div>
  </div>
</body>
</html>
