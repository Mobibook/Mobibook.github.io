<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-29.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-29.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="alt" id="toc_marker-1-13-2">24. Anadolu ve Rumeli Müdafaa-i Hukuk Cemiyeti’nin Örgütlenme Sorunları (Yahya Kaptan Olayı)</p>

      <p class="Basic-Paragraph-3 para-style-override-11"><span class="char-style-override-7">Daha önce, 11. paragrafta, Anadolu ve Rumeli Müdafaa-i Hukuk Cemiyeti’nin bazı örgütlenme sorunlarına değinilmişti. Burada örgütü tabandan genişletme ve İstanbul’da örgütlenme ile ilgili sorunlar ele alınacaktır. Birinci konuda Anadolu ve Rumeli Müdafaa-i Hukuk Cemiyeti’nin ne durumda olduğunu çok iyi anlatan, 24 Kasım günlü, Erzurum Heyet-i Merkeziyesi’ne çekilmiş bir tel vardır. Bunun ilk cümlesi şöyledir: “Vatanımızı parçalanmaktan kurtaracak, düşmanlarımızın her türlü âmali istilâcuyanelerine set çekecek yegâne noktai istinadımızın ‘başta’ şerefli ordumuz bulunduğu halde efkârı umumiyei cihana kudreti milliyemizi tanıyan teşkilatı hazıra olduğu malûmu âlileridir.” Bundan sonraki cümlede, zamanın acil ihtiyacından doğan bu örgütün “asıl temel taşını” oluşturacak mahalle ve köy örgütünün “hemen ekseri” yerlerde yapılmamış olduğundan şikâyet ediliyordu. Üçüncü cümlede, önerilen çare yer alıyordu. Kolordu, fırka komutanları, askerlik şubesi başkanları “doğrudan doğruya” bu konuyla meşgul olup, köy ve mahalle örgütlerinden sonra vilayet ve müstakil liva heyet-i merkeziyelerine varıncaya kadar örgüt “ıslah ve tensik” edilecekti. Bu konuda mülki amir ve memurların yurtseverce yardımlarından “azami istifade” edilecekti. Son cümlede seçim mücadelesinin ulusal birliğe verdiği “cüzi, külli... mazarratın” bir an önce giderilmesi komutan arkadaşlara tevdi ediliyordu.</span><span class="dipp" style="font-size:1em;"><a class="footnote-link" href="#footnote-225-532" id="footnote-225-532-backlink">532</a></span></p>

      <p class="Basic-Paragraph-3 para-style-override-11"><span class="char-style-override-7">Bu metinde ilk göze çarpan, ordunun ön planda tutulan rolüdür. İlk cümlede ordunun rolü “başta” sözcüğü ile nitelendirilmektedir. (Kelimenin altını ben çizdim.) Mustafa Kemal’in orduya, mülki örgüte göre vermiş olduğu birincil önemin örneklerine daha önce de değindim. Burada da ordunun Anadolu ve Rumeli Müdafaa-i Hukuk Cemiyeti örgütüne göre önceliği dile getirilmekte, Cemiyet örgütünü yaygınlaştırmak, ıslah etmek görevi de orduya verilmektedir. Bu konu, kendi deyimiyle Cemiyet’in ordu ve “idare-i mülkiye” tarafından “güdümlenmesi” Tunçay’ın eserinde de incelenmektedir.</span><span class="dipp" style="font-size:1em;"><a class="footnote-link" href="#footnote-225-533" id="footnote-225-533-backlink">533</a></span> <span class="char-style-override-7">Denebilir ki, Anadolu ve Rumeli Müdafaa-i Hukuk Cemiyeti, ardından CHF ve CHP’de, partileşme-bürokratikleşme eksenleri arasında gidip gelmeler olmuş, fakat çok kez resmi bürokrasiye kayma eğilimi ağır basmıştır. “Kadro” hareketi, Recep Peker, Kasım Gülek, Bülent Ecevit hareketi ise CHP tarihinde, çok kez başarısız kalmış olan partileşme eğilimlerini temsil etmektedirler. Sözünü ettiğim genelgede de güdümlü de olsa, örgütlenememe sıkıntısı ortaya konmaktadır.</span></p>

      <p class="Basic-Paragraph-3 para-style-override-11"><span class="char-style-override-7">Gelelim İstanbul’da örgütlenme ile ilgili sorunlara. Bilindiği üzere, Mustafa Kemal, Erzurum’dayken ordu içinde “Karakol” adındaki gizli bir örgütün nizamname ve talimatnamesinin yayılmakta olduğunu haber almıştı. Ordu aşama sırasına (hiyerarşisine) koşut ve gerektiğinde ona egemen olmak üzere hazırlanan örgütün arkasında emekli Miralay Kara Vasıf Bey ile arkadaşları vardı. Mustafa Kemal Karakol’un bu özelliklerini Sivas Kongresi’ne murahhas gelen Vasıf Bey’den öğrenmişti. Yine ona sorarak öğrenmişti ki, örgütün başkomutanı kendisi, genelkurmayı arkadaşlarıdır. Oysa Mustafa Kemal’in bu işlerden hiç haberi yoktu. Ayrıca, bu gizli örgütün varlığı haber alınır alınmaz orduda büyük bir kuşku dalgasının uyandığını Atatürk anlatmaktadır.</span><span class="dipp" style="font-size:1em;"><a class="footnote-link" href="#footnote-225-534" id="footnote-225-534-backlink">534</a></span> <span class="char-style-override-7">Zira, Kurmay Miralay Galatalı Şevket Bey’in açıkladığı üzere, “Bir üst makamdan verilen emirleri ifa etmeyenleri ve bunun ifası sırasında yüksek fedakârlık ve basiret göstermeyenleri, şahsi menfaat sağlayanları, düşmanla el ele verip Türk ve Müslümanları imha edenleri, hayat behasına da olsa gerek düşmana ve gerekse en yakınlarına cemiyetin sırlarını ifşa edenleri idam edecektik.”</span><span class="dipp" style="font-size:1em;"><a class="footnote-link" href="#footnote-225-535" id="footnote-225-535-backlink">535</a></span></p>

      <p class="Basic-Paragraph-3 para-style-override-11"><span class="char-style-override-7">Yöntemleri benimsenmese bile, İstanbul’da Karakol gibi ordu içinde örgütlü bir gizli ulusçu kuruluşun varlığı belki gerekliydi. Ama İstanbul’da yürütülmesi gereken bir de açık siyasal mücadele vardı ki, bunu da herhalde Anadolu ve Rumeli Müdafaa-i Hukuk Cemiyeti yürütecekti. Sivas Kongresi’nde Heyet-i Temsiliye’ye Kara Vasıf seçilmekle bir bakıma bu da sağlanmış görünmekle birlikte, Mustafa Kemal’in Kara Vasıf ve arkadaşları karşısında, aşağıda çözümlemeye çalışacağım çok açık bir tedirginliği vardı. Nitekim 10 Ekim’de, kendisi Karakol kurucularından olan (fakat sonraki hayat hikâyesinden Atatürk’e daha yakın olduğunu çıkarsadığımız) Kaymakam Kemal’in (Kemalettin Sami) önerisi üzerine İstanbul’da Cemiyet’in “henüz ayrıca” bir temsilcisi bulunmadığı, “icabedenlerle” Sivas’ın telle doğrudan ilişki kurduğu yolunda bir genelge gönderildi.</span><span class="dipp" style="font-size:1em;"><a class="footnote-link" href="#footnote-225-536" id="footnote-225-536-backlink">536</a></span> <span class="char-style-override-7">İşin daha da ilginç yönü</span> <span class="char-style-override-8">Tasvir-i Efkâr</span> <span class="char-style-override-7">başyazarı Velit’in 13 Ekim günlü, “İstanbul’a mümessil tayin ettiğiniz Vasıf Bey ne vakit gelecektir, talimatı nedir?” sorusuna Mustafa Kemal’in hiçbir cevap vermemesiydi.</span><span class="dipp" style="font-size:1em;"><a class="footnote-link" href="#footnote-225-537" id="footnote-225-537-backlink">537</a></span> <span class="char-style-override-7">14 Ekim’de Mustafa Kemal’in Ali Fuat, Bekir Sami (Bursa), Kâzım’a (Balıkesir) gönderdiği telde, Batı Anadolu’da bulunan Redd-i İlhak ve Karakol gibi diğer örgütlerin varlığından şikâyet edilerek, bunların Sivas Kongresi’yle Anadolu ve Rumeli Müdafaa-i Hukuk Cemiyeti’nde birleştirilmiş oldukları hatırlatılıyordu.</span><span class="dipp" style="font-size:1em;"><a class="footnote-link" href="#footnote-225-538" id="footnote-225-538-backlink">538</a></span> <span class="char-style-override-7">Heyet-i Temsiliye’nin 15 Ekim günlü bir kararında Heyet-i Temsiliye üyesi Kara Vasıf’ın İstanbul’la Heyet-i Temsiliye arasında ilişkileri “muhafaza ve te’min” etmek üzere başkente gönderilmesinin kabul edildiği yazılıydı. Fakat üç gün sonraki bir karardan, Şevket Bey’e, Sivas’tan İstanbul’a gönderilmiş bir temsilci bulunmadığının yazıldığını –hayretle– anlıyoruz.</span><span class="dipp" style="font-size:1em;"><a class="footnote-link" href="#footnote-225-539" id="footnote-225-539-backlink">539</a></span></p>

      <p class="Basic-Paragraph-3 para-style-override-11"><span class="char-style-override-7">Şevket Bey’in Sivas’a gönderdiği 20 Ekim günlü tel İstanbul’daki ulusçu örgütlenme hakkında hayli açık bir fikir vermektedir.</span><span class="dipp" style="font-size:1em;"><a class="footnote-link" href="#footnote-225-540" id="footnote-225-540-backlink">540</a></span> <span class="char-style-override-7">Buna göre İstanbul’da üç şube vardı, üyeleri çoktu. Asker, jandarma, sivillerin, memurların “kısmı küllisi,” kıtaların hemen hepsi elde edilmişti. Örgüt gizliydi, fakat bunun çalışmaları sayesinde İstanbul’da belirli örgüt, grup ve kişiler taşradaki milli cemiyetlerin aleni icra vasıtası haline getirilmişti. Kuva-yı Milliye geliştikçe İstanbul’da aleni teşkilat yapılmakta ve düşünülmekteydi. Fakat İstanbul’da Padişah’ın, muhaliflerin, İtilaf devletlerinin tehdit edici varlıkları dolayısıyla ulusal kuvvetleri yönetecek kuruluşun burada gizli kalması ve Anadolu’daki Kuva-yı Milliye’ye dayanması gerekiyordu. Bir de tavsiye vardı: İstanbul’da ayrıca gizli örgüt kurmamak uygun olurdu (herhalde metindeki “kalkışılmasının” sözcüğü “kalkışılmamasının” olması gerekir). İstanbul için söz konusu olan ve rakipsiz kalması istenen gizli örgüt acaba hangisiydi? Bu örgüt Şevket Bey tarafından şöyle tarif ediliyordu: “Hükümeti sabıka zamanında teşkilatı bir dereceye kadar ilerletilen ve bilâtefrik bütün İslâmlar dahil edilen ... ikmal edilmesine...” Ne yazık ki örgütün ismi yerinde üç nokta var. Fakat eldeki verilerden bu tek örgütün Karakol Cemiyeti olduğunu tahmin etmek zorundayız. Atatürk’ün, başka yerlerde eleştirdiği ve hiçbir zaman tam kabul edemediği, fakat İstanbul’un özel şartları dolayısıyla belki “kerhen” kabullendiği bu örgütün ismini, söz konusu metin kendisini örgütü benimsiyor gibi gösterdiği için, bilhassa çıkartmış olabileceği bir ihtimal olarak akla gelmektedir. Nitekim Mustafa Kemal’in çok daha sonra, 12 Mart 1920’de, Şevket Bey’e çektiği telde, İstanbul’daki örgütlenmenin “maksadı temine gayri kâfi” olduğunu ve sebebinin Anadolu ve Rumeli Müdafaa-i Hukuk Cemiyeti örgütlenmesi adı altında Karakol nizamnamesinin uygulanmaya çalışılması olduğunu yazacaktı.</span><span class="dipp" style="font-size:1em;"><a class="footnote-link" href="#footnote-225-541" id="footnote-225-541-backlink">541</a></span> <span class="char-style-override-7">Yani, aleni teşkilat Anadolu ve Rumeli Müdafaa-i Hukuk Cemiyeti görünmekle birlikte, altında gizli Karakol Cemiyeti vardı ve anlaşılan, bütün çabalara rağmen o egemendi. (Hatta Anadolu ve Rumeli Müdafaa-i Hukuk Cemiyeti’nin İstanbul’da görünüşte dahi var olduğu söylenemez sanıyorum.)</span><span class="dipp" style="font-size:1em;"><a class="footnote-link" href="#footnote-225-542" id="footnote-225-542-backlink">542</a></span> <span class="char-style-override-7">Mustafa Kemal, devamla, Karakol nizamnamesinin birçok kişileri ürküttüğünü, oysa Anadolu ve Rumeli Müdafaa-i Hukuk Cemiyeti nizamnamesinin uygulanması gerektiğini, bunun fikir akımlarını birleştireceğini, esas kuvveti bunun sağlayacağını söylüyordu. “Fiili harekât ve hususi teşebbüsatı” gerçekleştirecek silahlı teşkilat için Anadolu ve Rumeli Müdafaa-i Hukuk Cemiyeti nizamnamesi lahikasının uygulanması yeterdi.</span><span class="dipp" style="font-size:1em;"><a class="footnote-link" href="#footnote-225-543" id="footnote-225-543-backlink">543</a></span> <span class="char-style-override-7">İstanbul ve çevresinde aleni çalışmak sakıncalı görülüyorsa heyet-i merkeziye ve heyet-i idareleri oluşturan kişiler gizli kalabilirdi. Bu esaslara göre oluşturulacak örgütteki yöneticilerin adlarının bildirilmesi isteniyordu.</span></p>

      <p class="Basic-Paragraph-3 para-style-override-11"><span class="char-style-override-7">Mustafa Kemal’in Karakol karşısındaki bu kuşkulu tavrı nereden ileri geliyordu? Himmetoğlu’na göre, Karakol Enver ve Talât Paşaların emirleriyle Kara Vasıf ve Kara Kemal tarafından kendi isimlerinin “baş harfleri” (baş heceleri?) kullanılarak kurulmuştur. Amacı, İttihat ve Terakki’yi yeni bir isim altında devam ettirerek İtilaf’a karşı mücadeleyi sürdürmekti. Gerçi 5 Ocak 1919’da Karakol’un Anadolu’daki harekete katıldığı bildiriliyorsa da, yazar, İttihat ve Terakki kökeni dolayısıyla Anadolu’nun bu örgütü “şüphe ve tereddütle” karşıladığını kaydediyor.</span><span class="dipp" style="font-size:1em;"><a class="footnote-link" href="#footnote-225-544" id="footnote-225-544-backlink">544</a></span> <span class="char-style-override-7">Nitekim Şevket Bey’in 20 Ekim telinde “bilâtefrik bütün İslamlar dahil edilen” nitelemesi bu konudaki şüpheleri gidermek için olsa gerektir.</span></p>

      <p class="Basic-Paragraph-3 para-style-override-11"><span class="char-style-override-7">Mustafa Kemal’in “şüphe ve tereddütleri” devam etmiştir. 23 Ekim’de Heyet-i Temsiliye Kartal heyet-i idaresine, doğrudan Heyet-i Temsiliye ile temasta bulunmasının uygun görüldüğünü bildiriyordu.</span><span class="dipp" style="font-size:1em;"><a class="footnote-link" href="#footnote-225-545" id="footnote-225-545-backlink">545</a></span> <span class="char-style-override-7">3 Kasım’da Kara Vasıf’a Bristol ile özel olarak görüşüp görüşmediği soruluyordu.</span><span class="dipp" style="font-size:1em;"><a class="footnote-link" href="#footnote-225-546" id="footnote-225-546-backlink">546</a></span> <span class="char-style-override-7">İstanbul, Topçu İhsan ve emekli tabip kaymakam Rasim Beylerin mebus seçilmeleri için tavassutta bulunduğunda, hükümete söz verildiği için seçimlere karışılamayacağı bildiriliyordu.</span><span class="dipp" style="font-size:1em;"><a class="footnote-link" href="#footnote-225-547" id="footnote-225-547-backlink">547</a></span><span class="char-style-override-7">11 Kasım’da Vasıf ve Şevket Beyler iki konuda muaheze ediliyorlardı. Biri, ancak Heyet-i Temsiliye’nin yetkisi dahilindeyken İstanbul örgütünün İtalya’da bulunan Ahmet Rıza’ya talimat göndermesiyle, diğeri bir haberi tahkik etmeden bildirmekle ilgiliydi.</span><span class="dipp" style="font-size:1em;"><a class="footnote-link" href="#footnote-225-548" id="footnote-225-548-backlink">548</a></span> <span class="char-style-override-7">Öte yandan, Mustafa Kemal, Şevket Bey’in 20 Ekim teline verdiği 1 Kasım günlü cevapta, Şevket Bey’in verdiği İstanbul’daki örgütlenme ile ilgili bilgiler dolayısıyla “teşkilatınızın” kelimesini kullanıyordu.</span><span class="dipp" style="font-size:1em;"><a class="footnote-link" href="#footnote-225-549" id="footnote-225-549-backlink">549</a></span> <span class="char-style-override-7">Aynı şekilde, Mustafa Kemal’in Erzurum heyet-i merkeziyesine gönderdiği 15 Kasım günlü şifrede, İstanbul’da “bir mücerrip rüfekamız” (refikimiz?) tarafından teşkilata başlanmış olduğu, “ayrıca” bu amaçla Kara Vasıf’ın İstanbul’a gönderildiği bildiriliyordu.</span><span class="dipp" style="font-size:1em;"><a class="footnote-link" href="#footnote-225-550" id="footnote-225-550-backlink">550</a></span></p>

      <p class="Basic-Paragraph-3 para-style-override-11"><span class="char-style-override-7">Atatürk’ün üzerinde durduğu bir konu olan Yahya Kaptan olayının da önemi bu bağlamda daha iyi anlaşılabilmektedir sanıyorum. 3 Ekim 1919 günü Yahya Kaptan ilk kez Mustafa Kemal’i telle arayarak, İzmit’ten tavsiye edilen kişinin kendisi olduğunu, ertesi günü Üsküdar’la Gebze arasında bir köy alan Kuşçalı’dan haberleşebileceklerini bildirdi. Mustafa Kemal oraya çektiği telde, ona, Adapazarı Kaymakamı Tahir Bey vasıtasıyla (İstanbul vasıtasıyla değil) kendileriyle temas edebileceğini, bölgesinde “kuvvetli bir teşkilat” yapmasını söyledi. Atatürk Yahya Kaptan’ın bu emri yerine getirdiğini ve “ayrıca İstanbul’la temas eden muhitlerde hain çetelerin icraatına” engel olduğunu, sonunda İstanbul hükümetince katlettirildiğini yazıyor.</span><span class="dipp" style="font-size:1em;"><a class="footnote-link" href="#footnote-225-551" id="footnote-225-551-backlink">551</a></span> <span class="char-style-override-7">Dikkat edilirse bu hükümet, içinde Cemal Paşa’nın bulunduğu Ali Rıza hükümetidir. Daha ilginci, İstanbul’daki ulusçu örgüt, başta Kara Vasıf ve Şevket Bey olmak üzere, Yahya Kaptan’ı “muzır” saymakta hükümetten geri kalmıyorlardı.</span></p>

      <p class="Basic-Paragraph-3 para-style-override-11"><span class="char-style-override-7">Şimdi olayların nasıl geliştiğini görelim. 12 Ekim’de Adapazarı ve Gebze’den gelen bir haber üzerine, İzmit ve Gebze’de olup bitenleri soruşturmak üzere İstanbul’dan uygun bir kişinin buraya gönderilmesi Heyet-i Temsiliye tarafından Kaymakam Kemal’den (Kemalettin Sami) istendi. Henüz İstanbul örgütüne karşı bir şüphe bulunmadığı düşünülebilirse de, bu talebin Şevket Bey’e değil de Kemalettin’e yöneltildiği göze çarpıyor. İki gün sonra Yahya Kaptan’a “muktedir bir zabit” göndermesi için Ali Fuat’a haber verilmesi kararlaştırıldı. 23 Ekim’de, gördüğümüz gibi, Kartal heyet-i idaresinin doğrudan Heyet-i Temsiliye ile haberleşmesi kabul edildi. 31 Ekim’de İzmit 1. Fırka Komutanı Rüştü’ye, Yahya Kaptan nezdine Manastırlı Yüzbaşı Agoş Ali Efendi’nin “ta’limat-ı lazime” verilerek gönderilmesi istendi. Asayişsizliğe meydan verilmeyecekti. 11 Kasım’da elde para bulunmadığından Yahya Kaptan ve maiyetinin “hoş tutularak idare edilmesinden” başka çare bulunmadığı Rüştü’ye bildiriliyordu.</span><span class="dipp" style="font-size:1em;"><a class="footnote-link" href="#footnote-225-552" id="footnote-225-552-backlink">552</a></span></p>

      <p class="Basic-Paragraph-3 para-style-override-11"><span class="char-style-override-7">Derken, Yahya Kaptan’ın çevresinde bir fırtına kopmuştur. 20 Kasım’da Şevket Bey ve Kara Vasıf imzalı bir tel, Gebze Kaymakamı Mehmet Nurettin’in muhalif olduğunu, Damat Ferit zamanında Kuva-yı Milliye’den kaçtığını, sonra tekrar geldiğini, “şımarıklığından dolayı envaı fecayie cür’et eden” Yahya Kaptan’ın fenalıklarını örtmeye, Nigehbancı Mülazım Hakkı ile işbirliği yaparak Kuva-yı Milliye’ye leke sürmeye başladığını bildiriyor, becayişini istiyordu. Mustafa Kemal de Mehmet Nurettin hakkındaki bu isteği 24 Kasım cevabında uygun karşılıyordu.</span><span class="dipp" style="font-size:1em;"><a class="footnote-link" href="#footnote-225-553" id="footnote-225-553-backlink">553</a></span> <span class="char-style-override-7">Aynı gün Kartal Anadolu ve Rumeli Müdafaa-i Hukuk Cemiyeti Heyet-i Temsiliye Reisi Binbaşı Ahmet Necati Sivas’a bir tel çekerek Yahya Kaptan’ın “bilâkabahat” katil (maktulün kabahati olmaksızın?), nahiye müdürünü darp, gasp fiillerinden ötürü, hükümete teslim edilmesi zorunluluğunun doğduğunu, Dahiliye Nezareti’nin işi takip ettiğini, makine başında emir beklediğini bildirdi. 25 Kasım’da Mustafa Kemal, Rüştü’den, “hüsnü hizmeti meşhud” olan Yahya Kaptan’ın “asla” hükümete teslim edilmemesini, hükümetin de nüfuzunu göz önünde tutarak, Yahya Kaptan’ın yasal kovuşturmadan “bu aralık” kurtarılmasını istedi.</span><span class="dipp" style="font-size:1em;"><a class="footnote-link" href="#footnote-225-554" id="footnote-225-554-backlink">554</a></span> <span class="char-style-override-7">Ertesi gün Hereke’den “Gebze Kazası Milis Komutanı” Yahya Kaptan’ın teli yetişti ve Ahmet Necati’nin yolsuzluklarından şikâyetle hemen soruşturma istedi. 27 Kasım’da Sivas’tan iki tel gönderildi. Biri Rüştü’nün Ahmet Necati hakkında süratle soruşturma yapıp her türlü yanlış anlamayı gidermesini istiyordu. Diğeri, müfrezesinin giydirilmesi ve teçhizi için Yahya Kaptan’a “mümkün olabilen” yardımın yapılması yolundaydı.</span><span class="dipp" style="font-size:1em;"><a class="footnote-link" href="#footnote-225-555" id="footnote-225-555-backlink">555</a></span> <span class="char-style-override-7">Anlaşılan Yahya Kaptan’ın, “hoş tutularak idare edildiği” (yani parasız bırakıldığı) takdirde belki eşkıyaca yöntemlere de başvurabileceği (ya da başvurmuş olabileceği) düşünülerek 16 gün önceki karardan dönülüyordu.</span></p>

      <p class="Basic-Paragraph-3 para-style-override-11"><span class="char-style-override-7">Bundan sonraki yazışmalarda İzmit’ten Rüştü, Komutan Vekili Fevzi ve Sırrı’nın, İstanbul’dan Mustafa Kemal’in yaveri Cevat’ın telleri Yahya Kaptan ve adamlarının ulusal dava için iyi ve yararlı bir unsur oluşturduklarını; İstanbul’dan Vasıf ve Şevket Beylerin telleri ise onların son derecede zararlı olduklarını anlatıyordu. O bölgede iki Rum bekçisinin öldürülmüş, bir zengin Rumun da kaçırılmış olması, işe dış siyaset bakımından ayrı bir nezaket veriyordu. Vasıf ve Şevket Beyler, İstanbul hükümeti, yerel olarak da Ahmet Necati ve Yüzbaşı Nail, bu ve bunun gibi kötülükleri Yahya Kaptan’a ve adamlarına, diğerleri ise Arnavut Küçük Arslan çetesine mal ediyorlardı. Neticede, Mustafa Kemal’in ve İzmit’in kurtarma çabalarına rağmen, İstanbul hükümeti 50 jandarma ile İstanbul Muhafız Alayı’ndan 90 askeri, ışıkları söndürülmüş Bandırma (!) vapuru ile gece Hereke’ye çıkardı ve bunlar Tavşancıl’ı kuşattılar (8 Ocak). Yahya Kaptan teslim olduysa da öldürüldü. Bir tele göre “köy haricinde aleti cariha” ile öldürülmüştü, kafası da kesikti.</span><span class="dipp" style="font-size:1em;"><a class="footnote-link" href="#footnote-225-556" id="footnote-225-556-backlink">556</a></span> <span class="char-style-override-7">Jandarma dışında Muhafız Alayı askerinin kullanılmış olması Cemal Paşa’nın da sorumluluğunu akla getiriyor. Nitekim Atatürk bunu belirtiyor.</span><span class="dipp" style="font-size:1em;"><a class="footnote-link" href="#footnote-225-557" id="footnote-225-557-backlink">557</a></span> <span class="char-style-override-7">İlginç olan İstanbul örgütünün Yahya Kaptan’a karşı tavrını, trajik ölümüne rağmen ısrarla sürdürmüş olmasıdır. Trajik olan bir yön de, Yahya Kaptan’ın her yandan gördüğü muhalefet üzerine 4 Aralık günü İzmit’te Rüştü’ye gelip hayatının tehlikede olduğunu söyleyerek, müfrezesinin silah ve mühimmatını teslim edip bölgeden ayrılmak kararında olduğunu bildirmesiydi. Bunun üzerine Rüştü, kendisini “nesayihi lazime” vererek ve bunların hizmet edecek mühim zamanlar olduğunu belirterek görevine devam etmeye ikna etmişti. Mebus Sırrı Bey, Sivas’a çektiği 11 Ocak günlü telleriyle Yahya Kaptan’ın tenkilinin Kuva-yı Milliye’ye ve genel olarak ulusçu akıma ne denli ağır bir darbe olduğunu uzun uzadıya vurguladı.</span><span class="dipp" style="font-size:1em;"><a class="footnote-link" href="#footnote-225-558" id="footnote-225-558-backlink">558</a></span></p>

      <p class="Basic-Paragraph-3 para-style-override-11"><span class="char-style-override-7">Burada bizi en çok ilgilendiren husus İstanbul örgütünün tavrıdır. Vasıf Bey 20 Ocak günlü telinde, Yahya Kaptan’ın “pek çok” fenalıklar yaptığını, fakat “Heyetimizce” kendisinin geçici olarak saklanması, Kuva-yı Milliye işlerine karışmaması, fenalık yapmaması, yanındaki firari asker ve jandarmaları geri vermesi şartıyla hakkında kovuşturma yapılmaması teklifini iletmek üzere Gebze’ye memur gönderildiğini, fakat bu sırada kendilerinden habersiz tenkil harekâtına girişildiğini bildirdi.</span><span class="dipp" style="font-size:1em;"><a class="footnote-link" href="#footnote-225-559" id="footnote-225-559-backlink">559</a></span> <span class="char-style-override-7">Oysa Yahya Kaptan’ın tenkili “bilmeden” yapılmış bir iş değildi, zira Heyet-i Temsiliye murahhası olarak hükümette bulunan Cemal Paşa’nın varlığına rağmen, 11 Ocak’ta Meclis-i Vükela, Kartal ve Şile’ye eşkıya takibine giden askeri müfrezeye, az zamanda gösterdiği hizmet karşısında 40 bin kuruş para mükafatı verilmesini kararlaştırdı.</span><span class="dipp" style="font-size:1em;"><a class="footnote-link" href="#footnote-225-560" id="footnote-225-560-backlink">560</a></span> <span class="char-style-override-7">Hükümete ve Cemal Paşa’ya rağmen Yahya Kaptan’ı öldürme durumu olsaydı, bunu yapanlar herhalde ödüllendirilmezlerdi. Atatürk belki bu ayrıntıyı bilmiyordu, ama üzerine düştüğü bir konunun kolay kolay peşini bırakmayan bir mizaca sahipti. 22 Ocak teliyle Yahya Kaptan’ın “fenalıklarının” neler olduğunu sordu. Vasıf Bey iki gün sonraki cevabında, Yahya Kaptan’ın teslim olduktan sonra öldürüldüğünü duyduklarını bildirdikten sonra (önceki telinde Yahya Kaptan’ın yakalandıktan sonra kaçmaya kalkışması üzerine vurulduğunu yazmıştı) ölümünün nedenlerini şöyle sıralıyordu: a) Hiçbir kimseyi dinlememesi. b) Kuva-yı Milliye adına “aleni fecaat, şekavet” yapması, eşkıyayı saklaması. c) “Gösterilen mahale” gitmesi için verilen emirleri dinlememesi. Bunun üzerine hükümet, köylerden “ve etraftan” başvuranların ısrarına dayanamayarak, harekâtı kendilerinin haberi olmadan yapmıştı. Buradaki “hiçbir kimseyi dinlememe” sözünden “bizi dinlemiyordu” anlamını çıkarmak gerekiyor.</span><span class="dipp" style="font-size:1em;"><a class="footnote-link" href="#footnote-225-561" id="footnote-225-561-backlink">561</a></span> <span class="char-style-override-7">Nitekim Rüştü’nün 17/18 Ocak telinden anladığımıza göre, Gebze ve Hereke milli teşkilat bakımından İstanbul’a bağlı olmakla birlikte, İzmit’ten “İstanbul’a karşı himaye” edilmek istenilmiş. Son olarak İstanbul’dan Yahya Kaptan’a yapılan tebligatta, orasının İstanbul’a bağlı olduğu bildirilmiş. Yahya Kaptan’ın buna ret cevabı vermesi “mucibi tedibi” olmuş. Bu açıklama üzerine Mustafa Kemal, 18 Ocak günü Şevket Bey’e yazdığı telde, Gebze ve Kartal heyet-i idarelerinin, hükümetle ilişkilerinin kesildiği dönemde doğrudan Heyet-i Temsiliye’ye bağlandığını, fakat bu havalinin, İstanbul vilayetine bağlı olduğu için İstanbul Heyet-i Merkeziyesi tarafından yönetilmeye başlandığının haber alındığını bildirdi. Bununla ilintili olarak, Mustafa Kemal, “mahallerine tebligatı lazime icrası için” bu konudaki kararların ne olduğunu soruyordu.</span><span class="dipp" style="font-size:1em;"><a class="footnote-link" href="#footnote-225-562" id="footnote-225-562-backlink">562</a></span> <span class="char-style-override-7">Sonuç olarak, sorunun, Anadolu ve Rumeli Müdafaa-i Hukuk Cemiyeti merkezinin İstanbul’daki ulusçu örgüte karşı duyduğu bir güvensizlik ve bu durumda Anadolu ve Rumeli Müdafaa-i Hukuk Cemiyeti ile İstanbul örgütünün nüfuz alanlarını genişletmek için birbirlerine karşı yaptıkları bir mücadele olarak ortaya çıktığı anlaşılmaktadır. Yalnız, konuyu daha da aydınlatmak bakımından burada Yahya Kaptan hakkında</span> <span class="char-style-override-8">Nutuk</span><span class="char-style-override-7">’ta bulunmayan bazı ek bilgileri de vermek gerekir. Bir kez Yahya Kaptan’ın Gebze bölgesindeki faaliyeti, Mustafa Kemal’le haberleştikleri ekim başından hayli önce başlamıştır. Nitekim 7 Ağustos 1919’da Bekirağa Bölüğü’nden kaçırılan Halil Paşa ile Küçük Talât, Kısıklı’dan sonra ve Karamürsel’e geçmeden önce, bir hafta süreyle Yahya Kaptan’ın himayesinde kalmışlardır. Bu sırada Yahya Kaptan’ın İstanbul örgütüyle arası çok iyidir. Yahya Kaptan, Bulgar, Sırp, Yunanlılara karşı mücadele etmiş (herhalde Balkan Savaşları sıralarında), Teşkilat-ı Mahsusa’da yer almış, İttihat ve Terakki’nin yakını, Köprülülü bir çeteciydi. Nitekim Halil Paşa, Yahya Kaptan ile birlikteyken Kara Vasıf gelmiş ve Yahya Kaptan’a çetesinin iaşesi için 4 bin lira getirmişti.</span><span class="dipp" style="font-size:1em;"><a class="footnote-link" href="#footnote-225-563" id="footnote-225-563-backlink">563</a></span> <span class="char-style-override-7">Anlaşılan, Yahya Kaptan’ın Karakolcularla yıldızının barışmazlığı ekimden sonra, yani kendisinin Anadolu ve Rumeli Müdafaa-i Hukuk Cemiyeti merkezinin emrine girmesiyle başlamıştır.</span><span class="dipp" style="font-size:1em;"><a class="footnote-link" href="#footnote-225-564" id="footnote-225-564-backlink">564</a></span></p>

      <div class="footnotes">
        <div class="footnote">
          <p class="Basic-Paragraph-3"><a class="footnote-anchor" href="#footnote-225-532-backlink" id="footnote-225-532">532</a> <span class="char-style-override-10">Atatürk</span><span>’</span><span class="char-style-override-10">ün Tamim, Telgraf ve Beyannameleri</span><span>, s. 128-9; Genelkurmay Askeri Tarih ve Strateji Etüt Başkanlığı,</span> <span class="char-style-override-10">Atatürk Özel Arşivinden Seçmeler</span> <span>(Ankara, Kültür Bakanlığı, 1981), s. 51-2. Her iki kaynakta eksik ve yanlışlar olduğundan karşılaştırılmaları gerekir. Genelge, Heyet-i Temsiliye’nin bir kararı sonucuydu. B. S. Baykal,</span> <span class="char-style-override-10">Heyet-i Temsiliye Kararları</span><span>’nda (24 Kasım), “Cihet-i askeriye ve mülkiyenin el ele vererek,” denmektedir (s. 64). Kâzım Karabekir’in 15. Kolordu Komutanlığı Vekaleti’ne gönderdiği aynı mealdeki 23 Kasım teli, örgüt kurma görevini askerlik şubeleri sııbaylarına, onlara nezaret görevini de fırka komutanlarına veriyordu. Demek ki Kâzım Karabekir, “Cihet-i mülkiyeyi” hiç zikretmediğine göre, “daha askeri” düşünüyordu. K. Karabekir,</span> <span class="char-style-override-10">İstiklal Harbimiz</span><span>, s. 389.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-533-backlink" id="footnote-225-533">533</a> <span>Tunçay,</span> <span class="char-style-override-10">a.g.e.</span><span>, 1981, s. 32-3. Tunçay’ın</span> <span class="char-style-override-10">TBMM Gizli Celse Zabıtları</span> <span>(Ankara, 1980), C. 2, s. 194’ten yaptığı şu alıntı çok şey anlatmaktadır: “Mustafa Kemal - Aramızdan birisi ‘Hakiki Müdafaa-i Hukuk Cemiyetleri yapmalı’ buyuruyorlar. Bittabi hakiki Müdafaa-i Hukuk Cemiyetlerini hepimiz arzu ederiz. Fakat bunu bendeniz başka türlü ifade-i kelam edeceğim: Hükümet teşkilatı yapmalıyız.”</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-534-backlink" id="footnote-225-534">534</a> <span>M. K. Atatürk,</span> <span class="char-style-override-10">Nutuk</span><span>, C. I, s. 72-4.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-535-backlink" id="footnote-225-535">535</a> <span>Hüsnü Himmetoğlu,</span> <span class="char-style-override-10">Kurtuluş Savaşında İstanbul ve Yardımları</span> <span>(İstanbul, Ülkü Matbaası, 1975), s. 84-5.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-536-backlink" id="footnote-225-536">536</a> <span>B. S. Baykal,</span> <span class="char-style-override-10">Heyet-i Temsiliye Kararları</span><span>, s. 15;</span> <span class="char-style-override-10">Sabah</span><span>, 12/10/1335, 10741;</span> <span class="char-style-override-10">Atatürk</span><span>’</span><span class="char-style-override-10">ün Tamim, Telgraf ve Beyannameleri</span><span>, s. 104.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-537-backlink" id="footnote-225-537">537</a> <span>M. K. Atatürk,</span> <span class="char-style-override-10">Nutuk</span><span>, C. III, s. 1084-8 (V. 144). 20 sorudan cevapsız kalan diğer soru, “General Harbord ile ne mülâkat ettiniz?” sorusuydu.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-538-backlink" id="footnote-225-538">538</a> <span>M. K. Atatürk,</span> <span class="char-style-override-10">Nutuk</span><span>, C. III, s. 1099 (V. 155c).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-539-backlink" id="footnote-225-539">539</a> <span>B. S. Baykal,</span> <span class="char-style-override-10">Heyet-i Temsiliye Kararları</span><span>, s. 22, 23. Gerçi Kara Vasıf ancak 25 Ekim’de Salih Paşa ile İstanbul’a varacaktı, ama kararda hiç değilse buna işaret edilebilirdi. M. T. Gökbilgin,</span> <span class="char-style-override-10">Milli Mücadele Başlarken</span><span>, s. 110, 126.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-540-backlink" id="footnote-225-540">540</a> <span>M. K. Atatürk,</span> <span class="char-style-override-10">Nutuk</span><span>, C. I, s. 267 ve C. III, s. 1130-1 (V. 179).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-541-backlink" id="footnote-225-541">541</a> <span>M. K. Atatürk,</span> <span class="char-style-override-10">Nutuk</span><span>, C. I, s. 407-8.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-542-backlink" id="footnote-225-542">542</a> <span>Tunaya, kendini TBMM’deki Müdafaa-i Hukuk Grubu’nun İstanbul şubesi sayan, Nisan 1919’da kurulmuş İstanbul Müdafaa-i Hukuk Cemiyeti adlı kuruluş hakkında bilgiler veriyor. Daha önce Müstakil Erenköy Kuva-yı Milliye Heyeti olarak çalışan Cemiyet’in yöneticileri Ali Haydar, Yakup Kadri, Abdülbaki, Salahorzade Ziya, Nesip, Ziyaettin, Halim Baki’dir. Kuruluşunda Mustafa Kemal tarafından tensip edildiği, fakat TBMM’nin kurulmasından sonra Ankara tarafından tescil edilmediği bildiriliyor. Bildiğim kadarıyla pek bir varlık göstermemiştir. T. Z. Tunaya,</span> <span class="char-style-override-10">Türkiye</span><span>’</span><span class="char-style-override-10">de Siyasi Partiler</span> <span>(1952), s. 526-7.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-543-backlink" id="footnote-225-543">543</a> <span>M. K. Atatürk,</span> <span class="char-style-override-10">Nutuk</span><span>, C. III, s. 1143-5 (V. 188) (bkz. 19. fıkra).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-544-backlink" id="footnote-225-544">544</a> <span>Himmetoğlu,</span> <span class="char-style-override-10">a.g.e.</span><span>, s. 81-7. Bu şüphe ve tereddüt, ama aynı zamanda çaresizlik Kâzım Karabekir ve Mustafa Kemal arasında geçen fakat yazık ki anlamı tam ortaya çıkmayan şu görüşmede de sezilmektedir: “Karabekir — Mesela Enver Paşa, Vasıf Bey İstanbul’da Enver Paşa’nın Azerbaycan’da teşkilatla meşgul olduğundan bahsediyor.” “Mustafa Kemal — Biz de onu çağırdık. Onların murahhaslariyle de güzel anlaşacağız. Başka ne yapalım?” U. İğdemir,</span> <span class="char-style-override-10">Heyet-i Temsiliye Tutanakları</span><span>, s. 123. Himmetoğlu, Karakol için şunları yazıyor: “İttihat ve Terakki erkânı tarafından kurulan ve 5 Kanunisani 1335 (1919) tarihinde Anadolu kadrosuna geçen ve resfıyeit (resmiyeti?) kabul edilen Karakol teşkilatı ihbarla dağıldıktan sonra 23 Nisan 1336 (1920) tarihinden itibaren Zabitan grubu namı altında ... yeniden faaliyete geçmiştir” (C. I, s. 87). Tunaya, Karakol’un sonunu, Heyet-i Temsiliye’nin emri üzerine “lağvedilerek” yerine, Müdafaa-i Milliye Teşkilatı ve Mim Mim Grupları’nın 23/4/1920’de kurulması biçiminde tarif ediyor. T. Z. Tunaya,</span> <span class="char-style-override-10">Türkiye</span><span>’</span><span class="char-style-override-10">de Siyasi Partiler</span> <span>(1952), s. 522-3.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-545-backlink" id="footnote-225-545">545</a> <span>B. S. Baykal,</span> <span class="char-style-override-10">Heyet-i Temsiliye Kararları</span><span>, s. 31.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-546-backlink" id="footnote-225-546">546</a> <span>B. S. Baykal,</span> <span class="char-style-override-10">Heyet-i Temsiliye Kararları</span><span>, s. 43. 1 Kasım’da Kara Vasıf Sovyet diplomatı Eliava ile görüştü (?). G. Jaeschke,</span> <span class="char-style-override-10">Türk Kurtuluş Savaşı Kronolojisi</span><span>, s. 74.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-547-backlink" id="footnote-225-547">547</a> <span>B. S. Baykal,</span> <span class="char-style-override-10">Heyet-i Temsiliye Kararları</span><span>, s. 44 (4 Kasım).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-548-backlink" id="footnote-225-548">548</a> <span>B. S. Baykal,</span> <span class="char-style-override-10">Heyet-i Temsiliye Kararları</span><span>, s. 52.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-549-backlink" id="footnote-225-549">549</a> <span>M. K. Atatürk,</span> <span class="char-style-override-10">Nutuk</span><span>, C. III, s. 1135. Ne var ki, Atatürk</span> <span class="char-style-override-10">Nutuk</span><span>’ta Şevket Bey’in 20 Ekim telinden söz ederken, bunun “İstanbul teşkilatımızdan” geldiğini söyleyebilecekti.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-550-backlink" id="footnote-225-550">550</a> <span class="char-style-override-10">Atatürk</span><span>’</span><span class="char-style-override-10">ün Tamim, Telgraf ve Beyannameleri</span><span>, s. 123. U. İğdemir,</span> <span class="char-style-override-10">Heyet-i Temsiliye Tutanakları</span><span>’nda demokratik-ulusçu hareketin kullandığı ya da kullanmayı düşündüğü ihtilalci usuller konusunda bazı örnekler var: “Mebusların fikirlerinden vazgeçenleri öldürmeye bile karar vermiş ve mütalaat sedretmiştim. Orada bir teşkilat yapmak elzemdir. Ve bunu biz yapmalıyız.” (Mustafa Kemal, 17 Ekim, s. 24.) “Hariçteki teşkilat kııvvet-i bazu ile oldu. Kaç insanı tehdit ettik” (Kâzım Karabekir, 17 Ekim, s. 31). “Biz milli kongreleri yaparken, karşımıza çıkan kuvvetleri nâmeşru dedik, ezdik. Ve bunda haklı idik. Bu seferki muhalefeti de yine ezecek miyiz?.. Bugün teşkilat-ı milliye teşkilat-ı askeriyenin başka bir şeklidir. Ve askerlik gibi memleketin her tarafına yayılmıştır” (Kâzım Karabekir, 18 Ekim, s. 53). “Heyet-i Temsiliye ve Müdafaa-i Hukuk Cemiyeti’nin şimdiye kadar gösterdiği sermaye maddi kuvvettir. Müsellâh kuvvetlere kumanda ediyor” (Rauf Bey, 18 Ekim, s. 55). Aynı üsluba Karakol’un programında rastlıyoruz: Md. 4. “Karakol’un dahildeki faaliyeti: ... Her hürriyeti boğan, her hakkı ezen ve yalnız kuvvet ve menfaat önünde secde eden müstebidlere karşı indeliztırar silahı ihtilale sarılacak ve kırılmaz bir azim ile yumruğunu sallayacak…” T. Z. Tunaya,</span> <span class="char-style-override-10">Türkiye</span><span>’</span><span class="char-style-override-10">de Siyasi Partiler</span> <span>(1952), s. 523.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-551-backlink" id="footnote-225-551">551</a> <span>M. K. Atatürk,</span> <span class="char-style-override-10">Nutuk</span><span>, C. I, s. 310-1. Burada verilen teller III. ciltte de mevcuttur (s. 1158, V. 199-200), fakat orada Kuşçalı telgraflaşması 24 Kasım tarihlidir. B. S. Baykal,</span> <span class="char-style-override-10">Heyet-i Temsiliye Kararları</span><span>’ndan anlaşılıyor ki (s. 21, 14 Ekim kararı) bu tarih yanlıştır, M. K. Atatürk,</span> <span class="char-style-override-10">Nutuk</span><span>, C. I’deki 4 Ekim tarihi doğrudur. Karardan, Yahya Kaptan’ı tavsiye edenin Adapazarı’nda Sırrı Bey olduğunu öğreniyoruz.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-552-backlink" id="footnote-225-552">552</a> <span>B. S. Baykal,</span> <span class="char-style-override-10">Heyet-i Temsiliye Kararları</span><span>, s. 17, 21, 31, 40, 52.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-553-backlink" id="footnote-225-553">553</a> <span>M. K. Atatürk,</span> <span class="char-style-override-10">Nutuk</span><span>, C. I, s. 308-9 ve C. III, s. 1157-8 (V.197-8); B. S. Baykal,</span> <span class="char-style-override-10">Heyet-i Temsiliye Kararları</span><span>, s. 64. Kara Vasıf’ın bu teli nasıl imzaladığı anlaşılamıyor, zira Kara Vasıf 27 Kasım günü Heyet-i Temsiliye’de, İstanbul’dan çıkalı yirmi gün olduğunu söylüyordu. U. İğdemir,</span> <span class="char-style-override-10">Heyet-i Temsiliye Tutanakları</span><span>, s. 127. Çavdar’dan, Kara Vasıf’ın 10 Kasım’da “özel işleri için” Şam vapuruyla Samsun’a hareket ettiğini öğreniyoruz (</span><span class="char-style-override-10">İleri</span><span>, 11/11/1919).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-554-backlink" id="footnote-225-554">554</a> <span>M. K. Atatürk,</span> <span class="char-style-override-10">Nutuk</span><span>, C. I, s. 312-3. Atatürk, asker ve resmi memurların alenen Anadolu ve Rumeli Müdafaa-i Hukuk Cemiyeti başkanlıklarını üstlenmelerinin usulden olmadığını, ancak bir tek Heyet-i Temsiliye olduğuna, yerel organların bu adı taşıyamayacağını işaret ediyor.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-555-backlink" id="footnote-225-555">555</a> <span>M. K. Atatürk,</span> <span class="char-style-override-10">Nutuk</span><span>, C. I, s. 313; B. S. Baykal,</span> <span class="char-style-override-10">Heyet-i Temsiliye Kararları</span><span>, s. 65.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-556-backlink" id="footnote-225-556">556</a> <span>M. K. Atatürk,</span> <span class="char-style-override-10">Nutuk</span><span>, C. I, s. 313-24 ve C. III, s. 1158-65 (V. 201-11). 300, hatta 2 bin kişilik bir kuvvetten de bahsediliyordu. Son rakamın abartma olduğu anlaşılıyor. İzmit’in 9 Ocak ve 10 Ocak tellerinde Yahya Kaptan’ın bir müsademede öldüğü belirtiliyorsa da, 14 Ocak telinde hiç müsademe olmadığı bildiriliyordu (V. 209a, b ve 211). Daha sonra Rauf Bey de 19 Şubat mektubuyla Yahya Kaptan’ın teslim olduktan sonra öldürüldüğünü doğrulayacaktı. M. K. Atatürk,</span> <span class="char-style-override-10">Nutuk</span><span>, C. I, s. 327. Kocatürk, Şükrü Uras’ın</span> <span class="char-style-override-10">Yahya Kaptan</span> <span>(1968, s. 141) eserine dayanarak, Yahya Kaptan’ın 9 Ocak’ta teslim olduktan sonra çeşmeden su içerken arkadan tabancayla vurulduğunu kaydediyor (s. 96-7). Bir gazete haberine göre, Yahya Kaptan’ın yanında bulunan Mekteb-i Hukuk mezunlarından İdris Bey ve iki arkadaşı daha önce teslim olmuşlar. Jandarma Komutanı Mirliva Ali Kemal Paşa, yaptığı bir mülakatta, Komutan Muavini Hilmi Bey’in 300 kişilik bir müfrezeyle Tavşancıl’da “icra-yı şekâvet” eden Yahya Kaptan’ı ölü olarak ele geçirdiğini, çetesini “tarumar” ettiğini söylüyordu.</span> <span class="char-style-override-10">Peyam-ı Sabah</span><span>, 12, 15/1/1336, 10833, 10836. Aynı Kemal Paşa’nın daha sonra çıkan bildirisindeyse Yahya Kaptan ve Küçük Arslan çetelerinin tenkil edildiği, Yahya Kaptan’ın arkadaşları İdris ve Haydar ile Büyük Arslan çetesi ve çetesi dağıtılan Küçük Arslan’ın teslim olmak zorunda kaldıkları, Yahya Kaptan’ın “meyyiten istisal” edildiği haber veriliyordu. Şile Yeniköy civarında “bir-iki çapulcu Rum çetesi” kalmışsa da bunun dışında Üsküdar asayişi “tamamen denilecek bir surette” sağlanmıştı. Bunların da diğerlerinden “mütenebbih” olarak teslim olacaklarını, yoksa “kahr ve tenkil” olunacaklarını kuvvetle umuyordu.</span> <span class="char-style-override-10">Alemdar</span><span>, 21/1/1336, 400-2700. Yahya Kaptan’ın teslim olduktan sonra öldürülmesine dair eşinin savcılığa şikâyeti hakkında haber:</span> <span class="char-style-override-10">Alemdar</span><span>, 20/1/1336, 399-2699. Atatürk’ü Samsun’a götüren vapurun (ya da aynı adda başka bir vapurun?) onun sadık bir adamı olan Yahya Kaptan’ı ortadan kaldırma harekâtında kullanılması herhalde hazin bir tecellidir.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-557-backlink" id="footnote-225-557">557</a> <span>M. K. Atatürk,</span> <span class="char-style-override-10">Nutuk</span><span>, C. I, s. 321. Fakat Muhafız Alayı askerinin kullanılmış olması, belki Cemal Paşa’nın dışında, Saray’ın da rolü olabileceği ihtimalini akla getirmektedir.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-558-backlink" id="footnote-225-558">558</a> <span>M. K. Atatürk,</span> <span class="char-style-override-10">Nutuk</span><span>, C. I, s. 314, 325-7.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-559-backlink" id="footnote-225-559">559</a> <span>M. K. Atatürk,</span> <span class="char-style-override-10">Nutuk</span><span>, C. I, s. 322. Kara Vasıf’a göre hükümet “sırf” Yahya Kaptan’ı yakalamak istediğini ilan etmişti. Bu açıklamadan amaç, harekâta herhangi bir müdahaleyi –örneğin İstanbul örgütünün– önlemek olabilir. Atatürk, örgütün harekâttan habersiz olduğuna pek inanmadığını belirtiyor.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-560-backlink" id="footnote-225-560">560</a> <span class="char-style-override-10">Meclis-i Vükela Mazbataları</span><span>, C. 218, s. 8.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-561-backlink" id="footnote-225-561">561</a> <span>M. K. Atatürk,</span> <span class="char-style-override-10">Nutuk</span><span>, C. I, s. 322-4. Kara Vasıf’ın 27 Aralık telinde Yahya Kaptan’ın “Gebze heyet-i idaresini” tanımadığından yakınılıyordu. M. K. Atatürk,</span> <span class="char-style-override-10">Nutuk</span><span>, C. III, s. 1160 (V. 204). Kansu (s. 458) şöyle diyor: “Yahya Kaptan İstanbul’u dinlemezdi. Çünkü doğrudan doğruya Mustafa Kemal Paşa’dan emir alıyor ve Paşa’yı dinliyordu. Verilen emre göre hareket ediyordu. Zaten bizce de Dahiliye Nazırı’ndan, şundan bundan gelen emirleri dinlememesi matluptu.”</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-562-backlink" id="footnote-225-562">562</a> <span>M. K. Atatürk,</span> <span class="char-style-override-10">Nutuk</span><span>, C. III, s. 1165-6. Yazık ki Mustafa Kemal’in bu teline nasıl cevap verildiğini bilmiyoruz. Rüştü’nün bildirdiğine göre, Gebze ve Hereke’de Dr. Enis Fahri görevli görünüyor ve muhtemelen o, İstanbul örgütünce oraya gönderilmişti. Hatırlanacağı üzere Kara Vasıf da, Yahya’ya bazı tekliflerde bulunmak üzere bir “memuru mahsusun” Gebze’ye gönderildiğini 20 Ocak telinde yazmıştı. İhtimal, bu, Dr. Enis Fahri idi. Mustafa Kemal, 18 Ocak telinde bu kişinin o civara memur edilip edilmediğini Şevket Bey’e soruyordu. Dr. Enis Fahri, Karakol Cemiyeti mensuplarından Dr. Fahri (Can) idi. Himmetoğlu,</span> <span class="char-style-override-10">a.g.e.</span><span>, s. 86. Enis Fahri Gebze’de hükümet tabibiydi ve Önelçin’e göre Gebze yöresinde Rum çetecilerinin yok edilmesi harekâtına katılmıştır. H. Adnan Önelçin,</span> <span class="char-style-override-10">Nutuk</span><span>’</span><span class="char-style-override-10">un (Söylev</span><span>’</span><span class="char-style-override-10">in) İçinden</span> <span>(İstanbul, Yüce Y., 1981), s. 54; M. Goloğlu,</span> <span class="char-style-override-10">Üçüncü Meşrutiyet</span><span>, s. 33.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-563-backlink" id="footnote-225-563">563</a> <span>G. Jaeschke,</span> <span class="char-style-override-10">Türk Kurtuluş Savaşı Kronolojisi</span><span>, s. 56; Halil,</span> <span class="char-style-override-10">a.g.e.</span><span>, s. 281-5; M. Goloğlu,</span> <span class="char-style-override-10">Üçüncü Meşrutiyet</span><span>, s. 33; Önelçin,</span> <span class="char-style-override-10">a.g.e.</span><span>, s. 194-5. Önelçin’e göre Yahya Kaptan Ankara’ya gidip Mustafa Kemal’le de görüşmüş. Bu doğruysa Atatürk’ün neden bundan söz etmediğini açıklamak gerekir. Aynı kaynak, Halil’le Talât’ın (ve Yüzbaşı Şadi) Yahya Kaptan tarafından kaçırıldığından söz ediyor. Fakat buradaki açıklamaların ışığında, Yahya Kaptan olayının Goloğlu’nun dediği kadar muammalı olmadığı söylenebilir.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-564-backlink" id="footnote-225-564">564</a> <span>Nitekim Yahya Kaptan’ın dul eşi Şevket Hanım, kocasının “Mahza zat-ı Samilerine olan münasebeti dolayısıyla” teslim olduğu halde alçakçasına şehit edildiğini 14 Ocak telinde bildirecekti. M. K. Atatürk,</span> <span class="char-style-override-10">Nutuk</span><span>, C. I, s. 329.</span></p>
        </div>
      </div>
    </div>
  </div>
</body>
</html>
