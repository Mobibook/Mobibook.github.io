<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-17.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-17.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="alt" id="toc_marker-1-6-5">16. Ekim Ayında Çıkarılan Olaylar ve İsyanlar</p>

      <p class="Basic-Paragraph-3 para-style-override-11"><span class="char-style-override-7">İlk olay Şeyh Recep olayıdır. Mustafa Kemal, Salih Paşa ile görüşmek üzere Amasya’ya gittiğinde, Sivas’ta</span><span class="dipp" style="font-size:1em;"><a class="footnote-link" href="#footnote-225-236" id="footnote-225-236-backlink">236</a></span> <span class="char-style-override-7">Şemsettin Sivasi ahfadında Şeyh Recep Kâmil ve iki arkadaşı Zaralızade Celal ile İlyaszade Ahmet Kemal “ulema, eşraf, tüccar ve esnaftan” Paşa 160 mühürlü olduklarını iddia ettikleri bir telgrafı Amasya’da Salih ile Padişah’ın yaveri Naci Bey’e hitaben çektiler. Telgraf 18 Ekim günlüydü ve “aylardan beri memleketimizde cereyan eden hali anlamak” üzere muhataplarını, makine başına ve ayrıca Sivas şehrine çağırmaktaydı. Bunlar 19 Ekim günlü bir telle Mustafa Kemal’e de, “padişah ve hükümet efkârını” Salih Paşa’dan ya da “emin bir insandan” işitmedikçe, ahalinin aradaki anlaşmazlığa çözülmüş gözüyle bakamayacağını haber veriyorlardı. Yine o gün, telgraf başmüdürü, Şeyh Recep’le arkadaşlarının telgrafları gece getirip makine odasında memurları ürküterek yazdırdıklarından şikâyette bulundu ve diğer iki teli haber verdi. İstanbul telgraf merkez şefine hitap eden ilki, Padişah’a yazılan teli durduranın “haini din ve devlet” olduğunu, “kan dökülmesine” sebep olacağını, cevap beklediğini yazıyordu. İkincisi Padişah’a idi. Kongre reisi Mustafa Kemal, Padişah itimatnamesi taşıdığını yazıyor ve yaptıkları kötülükleri gizlemek isteyen küçük bir hiziple birlikte ulusal iradeyi temsil ettiğini iddia ediyordu. “Halbuki halifei zişanımız ve sevgili padişahımıza her suretle muti ve merbutiyeti tammemiz muktazayı din” idi. Ahalinin heyecanını yatıştırmak için “iki yüzü (!) mütecaviz” ileri gelenin Salih Paşa ve Naci Bey’i davet eden teline cevap alınamamıştı. Kamuoyunun ne merkezde olduğunu bizzat gözlemek üzere bunların gelmesi “tazarru ve niyaz” ediliyordu.</span><span class="dipp" style="font-size:1em;"><a class="footnote-link" href="#footnote-225-237" id="footnote-225-237-backlink">237</a></span></p>

      <p class="Basic-Paragraph-3 para-style-override-11"><span class="char-style-override-7">Atatürk’ün dediği gibi, karşı taraf, Şeyh Recep’e “mühim bir rol” oynatmış bulunuyordu. Tam Salih Paşa ile görüşmelere başlanacağı sırada, bizzat Cemiyet merkezinin bulunduğu kentten dahi böyle bir çatlak sesin çıkması Mustafa Kemal ve arkadaşlarının durumunu sarsıyordu. Ayrıca yukarıda 7. paragrafta belirtildiği üzere, olay, Dahiliye Nazırı’na Salih Paşa’nın bazı vilayetleri teftiş edeceğini söylemesine fırsat vermiştir. Şeyh Recep’in Saray’a teli ilk kez 24 Ekim’de</span> <span class="char-style-override-8">Alemdar</span><span class="char-style-override-7">’da yayımlandı. Buna karşı</span> <span class="char-style-override-8">Tasvir-i Efkâr</span><span class="char-style-override-7">, Şeyh Recep’in yarı meczup olduğunu açıkladı.</span><span class="dipp" style="font-size:1em;"><a class="footnote-link" href="#footnote-225-238" id="footnote-225-238-backlink">238</a></span> <span class="char-style-override-7">Sivas’ın ileri gelenlerinin 26 Ekim günlü teli, Sivas’ta küçük bir azınlığı dahi temsil etmeyen bir “şahs-ı sebük-magzın” bazı safdilleri aldattığını, imzacı üç kişinin muhitte fikri ya da içtimai bir mevkileri bulunmadığını, herkesin birlik olduğunu, para toplamak gibi hasis bir iftirayı reddettiklerini bildiriyordu.</span><span class="dipp" style="font-size:1em;"><a class="footnote-link" href="#footnote-225-239" id="footnote-225-239-backlink">239</a></span> <span class="char-style-override-7">Fakat ondan önce 27 Ekim günlü bazı gazetelerde çıkan Sivaslı Hamza Beyzade Abdullah Behçet ve Sivaslı Osman Paşazade Halit Cevdet imzalı tel, Şeyh Recep’in yüksek tahsil gördüğünü, iki yıl önce belediye azalığına geldiğini, yurtsever olduğunu Âyan’dan Reşit Âkif ve Aristidi’nin tanık olabileceklerini açıkladı. Nitekim Aristidi Paşa,</span> <span class="char-style-override-8">Peyam</span><span class="char-style-override-7">’a gönderdiği bir mektupta Şeyh Recep’in memleketin dirayet ve kıyasetle maruf en akıllı ricalinden ve selim fikir erbabından olduğunu ileri sürdü.</span><span class="dipp" style="font-size:1em;"><a class="footnote-link" href="#footnote-225-240" id="footnote-225-240-backlink">240</a></span> <span class="char-style-override-7">Bütün bu dedikodular birçok söylentiye yol açtı. Bir ABD istihbarat raporuna göre, bazı ulusçu çevreler paniğe kapılıp hareketlerinin çöktüğünü sanırken, söylentilerinden yüreklenen muhalifler birçok yerde saldırıya geçmişler, çıkan çatışmalar sonucunda 200 kişi ölmüş veya yaralanmıştı.</span><span class="dipp" style="font-size:1em;"><a class="footnote-link" href="#footnote-225-241" id="footnote-225-241-backlink">241</a></span> <span class="char-style-override-7">Sait Molla, mektubunda (24 Ekim) Frew’a, “Sivas vakasını nasıl buldunuz? Biraz düzensiz ama yavaş yavaş düzelecek,” diye iftihar ediyordu.</span> <span class="char-style-override-8">Nutuk</span><span class="char-style-override-7">’tan, Mustafa Kemal’in olaya meydan verenlere nasıl sert tepki gösterdiğini ve ne gibi tedbirlere başvurduğunu izlemek mümkündür.</span><span class="dipp" style="font-size:1em;"><a class="footnote-link" href="#footnote-225-242" id="footnote-225-242-backlink">242</a></span></p>

      <p class="Basic-Paragraph-3 para-style-override-11"><span class="char-style-override-7">İkinci bir isyan girişimi Adapazarı ve civarında meydana gelmiştir. Bandırma Çerkeslerinden Bekir Sıtkı adında bir kişi, İstanbul’dan gelip süvarilere 30, piyadelere 15 lira vaat ederek Çerkes ve Abazalardan çevresinde 20-25 atlı toplamıştı. Amaçlarını, Padişah ve Halife’nin sağ ve yerinde olup olmadığını anlamak üzere Adapazarı’nda “makine başına gelmek,” Mustafa Kemal’i padişah makamına kabul etmemek diye açıklıyorlarmış. Gerçekte, amaçlarının hükümeti düşürmek olduğu ve İstanbul’da “mühimce zevatla” temasta oldukları, hatta Padişah’ın da onların hareketlerinden haberdar bulunduğu bildiriliyordu. Bekir Sıtkı, adamlarına, İngilizlerin “bu iş için” bir hafta mühlet tayin ettiklerini, beş gün geçtiğini, iki günleri kaldığı için acele etmek gerektiğini söylüyormuş. Daha sonra işin arkasında İzmit’te İngiliz İbrahim ve Sait Molla’nın 2 bin lira gönderdim dediği Adapazarlı Hikmet diye birilerinin olduğu ortaya çıktı. Hikmet, Mahmut Şevket suikastının faili olarak asılan Kâzım’ın kardeşidir. Gerçekte Hikmet Kuva-yı Milliye’yi desteklemekteymiş, fakat ona göre, Adapazarı’nda Anadolu ve Rumeli Müdafaa-i Hukuk Cemiyeti’ni eski İttihat ve Terakkililer oluşturup şahsi menfaat sağlıyor, tahakküm ediyorlarmış. Bu durumu gören Sait Molla, ona “çengel atmayı” başarmış. Bunun üzerine İstanbul’da Miralay Şevket, Hikmet’le görüştü ve Hikmet, Kuva-yı Milliye’nin kişisel çıkar ve tahakküm aracı olmaması yönünde bir telgraf çekilirse muhalefetten vazgeçeceğini bildirdi. Mustafa Kemal böyle bir teli yalnız Adapazarı’na değil, aynı zamanda İzmit, Bursa, Konya, Balıkesir heyet-i merkeziyelerine 31 Ekim’de çekti.</span><span class="dipp" style="font-size:1em;"><a class="footnote-link" href="#footnote-225-243" id="footnote-225-243-backlink">243</a></span> <span class="char-style-override-7">İngiliz istihbarat raporlarından birinde, Adapazarı-İzmit bölgesinde ulusçulara karşı hareketin Hürriyet ve İtilaf tarafından düzenlendiği bildiriliyor. Sonraki diğer bir İngiliz raporuna göre, ulusçulara karşı olan Çerkeslere Saray tarafından para yardımı yapılmaktaydı.</span><span class="dipp" style="font-size:1em;"><a class="footnote-link" href="#footnote-225-244" id="footnote-225-244-backlink">244</a></span></p>

      <p class="Basic-Paragraph-3 para-style-override-11"><span class="char-style-override-7">Üçüncü bir hareket, Bozkır’daki isyanlardır.</span><span class="dipp" style="font-size:1em;"><a class="footnote-link" href="#footnote-225-245" id="footnote-225-245-backlink">245</a></span> <span class="char-style-override-7">Bunlar iki tanedir. Birincisi, Damat Ferit’in eski Dahiliye Nazırı ve Konya Valisi Cemal Bey’in Konya’dan kaçmak zorunda kaldığı sırada, 27 Eylül’de patlak verdi ve gerek ordu, gerekse isyancılar açısından kesin bir sonuca ulaşmadan 4 Ekim’de yatıştı. İkinci ayaklanma 20 Ekim’de başladı, kanlı çarpışmalar ve geniş bir alanda cereyan eden bir harekât sonunda 4 Kasım 1919’da tenkil edildi.</span><span class="dipp" style="font-size:1em;"><a class="footnote-link" href="#footnote-225-246" id="footnote-225-246-backlink">246</a></span> <span class="char-style-override-7">Böyle olmasaydı, Konya’nın da isyan bölgesinin içine girmesi beklenebilirdi. İsyan herkesten önce Âyan üyesi Bozkırlı Zeynelabidin’in eseri sayılabilir. Elebaşıların çoğu onun akrabaları ya da tanıdıklarıydı.</span><span class="dipp" style="font-size:1em;"><a class="footnote-link" href="#footnote-225-247" id="footnote-225-247-backlink">247</a></span> <span class="char-style-override-7">Sait-Frew mektuplaşmasında da Konya olaylarına dört tane atıf vardır.</span><span class="dipp" style="font-size:1em;"><a class="footnote-link" href="#footnote-225-248" id="footnote-225-248-backlink">248</a></span></p>

      <p class="Basic-Paragraph-3 para-style-override-11"><span class="char-style-override-7">Dördüncü hareket Ahmet Anzavur’un birinci isyanıydı. Ahmet Anzavur, Bigalı bir Çerkes, emekli jandarma binbaşısıydı. 24 Nisan’da İzmit, 15 Haziran’da Karesi mutasarrıflıklarına atanmış,</span><span class="dipp" style="font-size:1em;"><a class="footnote-link" href="#footnote-225-249" id="footnote-225-249-backlink">249</a></span> <span class="char-style-override-7">fakat anlaşılan İzmit halkının ısrarı üzerine bir süre daha orada kalmış. 25 Ekim’de Ahmet Anzavur, Gönen ve Manyas civarında “Sabık İzmit Mutasarrıfı” sıfatıyla ortaya atıldı. Bölgede zaten bir Çerkes-Türk gerginliği vardı. Çerkesler Türklerin kötü muamelesinden, Türkler Çerkeslerin eşkıyalığından şikâyetçiydiler. Birbirlerine karşı duydukları güvensizlikten ötürü her iki unsur ailelerini geride bırakıp Kuva-yı Milliye’ye katılmak konusunda isteksizlik gösteriyorlardı.</span><span class="dipp" style="font-size:1em;"><a class="footnote-link" href="#footnote-225-250" id="footnote-225-250-backlink">250</a></span> <span class="char-style-override-7">Ahmet Anzavur, harekete geçtikten iki gün sonra Gönen Hareket-i Milliye Reisi Şevket, Hacim Muhittin’e tel çekerek Ahmet Anzavur’un Balıkesir’i basıp kendisine suikast yapacağının “muhakkak” addolunduğunu ihbar etti. 28 Ekim’de Ahmet Anzavur Padişah’a bir telle “bayrak açtığını” bildirmiş oldu. Telde, Mustafa Kemal’in ülkeyi Yunanlılardan ve Ermenilerden korumak için “itimatnamei hümayun” sahibi olduğu yalan propagandasını yaptığı, Balıkesir’de kurulan “Redd-i İlhak Heyet-i Milliyesi’nin” ise Mustafa Kemal’le haberleşmeye başladığı, bu örgütün mutasarrıfı tehdit ederek İstanbul’a iade ettiği suçlamaları yer alıyordu.</span><span class="dipp" style="font-size:1em;"><a class="footnote-link" href="#footnote-225-251" id="footnote-225-251-backlink">251</a></span> <span class="char-style-override-7">Ahmet Anzavur din, hilafet ve saltanat uğrunda kanlarının son damlasını bile akıtmaya hazır olduklarını bildiriyordu. 29 Ekim’de Ahmet Anzavur’un mutasarrıflık kanalıyla Hacim Muhittin’e çektiği tel gerçekte İttihatçı olan Kuva-yı Milliyecilerin Yunanlılara karşı doğan tepkiden yararlanarak keselerini doldurdukları suçlamasını dile getiriyordu. Oysa millet, padişahın etrafında toplanarak memleketi bu halden kurtarmaya azmetmişti. Kendisi, genel isteğe uyarak örgütlerin “hesaplarını rüyet” ve istilacı durumundaki İttihat ve Terakki ileri gelenlerini “ıslah” edecekti. Heyet-i Merkeziye’nin aynı gün verdiği cevap Ahmet Anzavur’u muhatap almadan yalnızca mutasarrıflığa idi. Hesaplar her türlü resmi denetime açıktı. Müslüman halkı bölmeye çalışan “muzır bir adama” gelince, onun hükümetçe “tedip” edileceği tabiiydi, fakat yardım gerekiyorsa Hareket-i Milliye’nin bu “caniyane vaziyeti” de bütün “kuvvetile ıslah” edebileceği bildiriliyordu. O gün Kolordu (Yusuf İzzet) ve Fırka (Kâzım) komutanlarıyla görüşmeler yapıldı ve Ahmet Anzavur’un askeri kuvvetlerle tedibi, Kuva-yı Milliye’nin karışmaması kararlaştırıldı.</span><span class="dipp" style="font-size:1em;"><a class="footnote-link" href="#footnote-225-252" id="footnote-225-252-backlink">252</a></span> <span class="char-style-override-7">Fakat işin Yusuf İzzet’e ve Kâzım Bey’e (Özalp) havalesi herhalde Balıkesir ulusçularına yeter görünmemiş olacak ki, Batı Anadolu hareketinin Sivas’tan bağımsızlığı konusunda o denli ısrarlı olan bu çevre, ayrıca Sivas’a “kuvvet talebinde” bulundu. Heyet-i Temsiliye, “düşman parasına din ve vatanı satmış bu şahsın zâle-i mazarrâtı” için Kâzım Bey’i ve Salihli Cephesi Komutanı Çerkes Ethem’i 31 Ekim’de görevlendirdi.</span><span class="dipp" style="font-size:1em;"><a class="footnote-link" href="#footnote-225-253" id="footnote-225-253-backlink">253</a></span> <span class="char-style-override-7">2 Kasım’da Ahmet Anzavur Susurluk’a geldi. Burada bulunan iki taburdan bir engelleme görmeden, hayvanlarıyla birlikte 40 kadar eri yanına kattı. İkinci bir olayda Ahmet Anzavur, Balıkesir’den Bandırma’ya giden yedi askeri arabayı çevirip atlarına el koydu. Üçüncü bir olayda, Bursa’dan Ahmet Anzavur’u takip için gönderilen Kaymakam Rahmi komutasındaki müfrezenin bir birliği pusuya düşürülmüş, komutanla bazı erler esir alınmıştı (5 Kasım). Ahmet Anzavur, isteyen askerleri yanına alıyor, istemeyenleri “terhis” ediyordu. Aynı gün Edremit Kaymakamı Köprülülü Hamdi, Kâzım Bey tarafından asi önderle görüşmek üzere Manyas’a gönderildi. Ahmet Anzavur, Hamdi’den dinlediği öğütlere inanmış göründü. Bunun üzerine Kâzım Bey, Kolordu’ya 6/7 Kasım günü tel çekerek meselenin çözüldüğünü, takibe gerek kalmadığını bildirdi.</span><span class="dipp" style="font-size:1em;"><a class="footnote-link" href="#footnote-225-254" id="footnote-225-254-backlink">254</a></span> <span class="char-style-override-7">12 Kasım’da Ahmet Anzavur 300 kişi ile Susurluk’a geldi, kışlayı yağma etti, hayvanlara ve toplara el koydu. Bu sırada Yusuf İzzet, cepheyi denetlemek üzere Salihli’ye gitmiş bulunuyordu. 13 Kasım’da Ahmet Anzavur Balıkesir’e doğru ilerlemeye başladı. İşin rengini nihayet anlamış görünen Kâzım Bey, ertesi gün kuvvetlerini alıp Ahmet Anzavur’u karşılamaya çıktı. Oysa o gün de Rahmi’nin takip müfrezesi kolordu emriyle Karacabey’den Bandırma’ya gitmek üzere yola çıkarılmıştı (Ahmet Anzavur ise güneydeydi). Kâzım Bey, sorumluluğu üstlenerek Rahmi müfrezesinin güneye ilerlemesini buyurdu. Bu sırada Ahmet Anzavur 14 Kasım tarihli bir mektup gönderiyordu Kâzım Bey’e. Niyeti, halkı ve ülkeyi İttihatçılardan kurtarıp Yunanlılara karşı “hakiki ve parasız... bir millet ordusu” kurmaktı. “Bilirsiniz ki millet efradı siyasi içtihatlarında hürdürler.” Ama Kâzım Bey İttihat ve Terakkilileri korurcasına kendisine karşı çıkarsa “vazifei askeriye” dışına çıkmış olur ve bir çete sayılırdı. Ertesi gün Balıkesir halkı ile “temas etmek üzere” geldiğinde, tarafsız kalacağını “şerefi askeri namına emir ve iş’ar” ederse ve öyle davranırsa “berayı muhafaza” aldığı silah ve malzemeyi de geri verecekti. Oysa Ahmet Anzavur, Kâzım Bey’i Balıkesir’de değil, yolda karşısında buldu ve geriden de sıkıştırılmakta olduğunu anladı. 16 Kasım günü cereyan eden Demirkapı çarpışması sonucunda Ahmet Anzavur bozguna uğradı. 19/20 Kasım’da Balıkesir’e gelen Çerkes Ethem, Rahmi müfrezesine bırakılmış olan takip harekâtına katıldı. Rahmi müfrezesi 27 Kasım’da Sığırcı yakınında Ahmet Anzavur’la tesadüfen karşılaştı, fakat kim olduğunu anlayıncaya kadar elinden kaçırdı. Karacabey’e sığınan Ahmet Anzavur, takip edilmedi. Nihayet Rahmi, “harekâtın önemini anlayarak” Çerkes Ethem’le birlikte daha “ciddi” bir takibe başladı. 30 Kasım’da Ahmet Anzavur Mustafa Kemal Paşa’nın 12 km. doğusunda, sıkıştırıldığı Söğütalan köyünden pek az adamıyla zor kurtulabildi. “Bu durumda; sıkı takiple Ahmet Anzavur’un yakalanması mümkün iken...” kaçmayı başardı. Bundan önceki iki alıntının yazarı olan Ertuna’ya göre, Ahmet Anzavur’un “elinde kuvvet de kalmadığından,” birinci Ahmet Anzavur ayaklanması son bulmuş oluyordu. Özalp ise Demirkapı çarpışmasından sonrasını şöyle anlatıyor: “Biz Ahmet Anzavur’u muhakkak yakalamak istiyorduk. Bunun için bütün kuvvetlerimizle takibe koyulduk. Süvarilerimizin şiddetli takiplerine rağmen Ahmet Anzavur’u yine de tutamadık. Ahmet Anzavur Manyas’a kaçmaya muvaffak olmuş ve bir evde saklanmıştı. Ben Rahmi Bey kumandasındaki kuvveti Manyas içerisinde Ahmet Anzavur’u araması için bırakarak kalan kuvvetlerle cepheye döndüm... Anlaşılıyordu ki, Sultan, sarayında, milletin memleketini düşmanlara vermemesinden dolayı ıstırap çekiyor ve İzmir kapılarında öz vatanı müdafaa etmek isteyenlerin üzerine haydutlar gönderiyordu... Anzavur Ahmet’le maiyeti hakikatin büyüklüğünden çekinerek, bir müddet korkakça gizlendiler.”</span><span class="dipp" style="font-size:1em;"><a class="footnote-link" href="#footnote-225-255" id="footnote-225-255-backlink">255</a></span></p>

      <p class="Basic-Paragraph-3 para-style-override-11"><span class="char-style-override-7">Bu konunun bu denli üzerinde durmamın nedeni, Ahmet Anzavur karşısında hemen her adımda gösterilen gevşekliği sergilemek içindir. Bu gevşeklik, Saray’ın istibdadı ihya girişim ve kararı karşısında meşrutiyetçi bir çizgide olması gereken komutan mevkiindeki bazı genç ve mektepli ordu subaylarının gösterdiği bilinç zaafının ya da mütareke koşullarının doğurduğu yılgınlığın bir göstergesi sayılabilir. Oysa bu sırada Sait-Frew mektuplaşması bu çevrelerce bilindiğine göre, Türkiye’nin karşı karşıya bulunduğu müthiş komplonun mahiyeti de bunlarca artık malum olmalıydı.</span><span class="dipp" style="font-size:1em;"><a class="footnote-link" href="#footnote-225-256" id="footnote-225-256-backlink">256</a></span> <span class="char-style-override-7">Ahmet Anzavur’un “hakikatin büyüklüğünden” çekindiği yoktu. Saray cephesi, onun harekâtını sadece kendince daha uygun bir zamana ertelemiş bulunuyordu.</span><span class="dipp" style="font-size:1em;"><a class="footnote-link" href="#footnote-225-257" id="footnote-225-257-backlink">257</a></span> <span class="char-style-override-7">Bu vesileyle Mustafa Kemal’in Amasya’da bulunduğu sırada bizzat Anadolu ve Rumeli Müdafaa-i Hukuk Cemiyeti’nin merkezi Sivas’ta, Şeyh Recep olayı dolayısıyla gösterilen gevşekliği hatırlatalım.</span></p>

      <p class="Basic-Paragraph-3 para-style-override-11"><span class="char-style-override-7">Takip harekâtı sırasında Ahmet Anzavur, yenilginin acısıyla, içindeki bütün kin ve nefretini dile getiren bildirgeler yayımlamıştır. 22 Kasım’da Gönen’e geldiğinde Yusuf İzzet’e ve Çerkes Ethem’e tehdit telleri çekmiştir.</span><span class="dipp" style="font-size:1em;"><a class="footnote-link" href="#footnote-225-258" id="footnote-225-258-backlink">258</a></span> <span class="char-style-override-7">Geldiği gün çıkarttığı bildirgede, Kuva-yı Milliye kutsal adı altında gizlenenlerin Padişah’a başkaldırmış adi asiler olduklarını, ülkenin yazgısı belirleneceği bir sırada Avrupa’nın gözleri önünde barışı bozduklarını ileri sürüyordu. “Faaliyetlerinin alanı olan” Bursa, Kütahya, Eskişehir, Bolu, İzmit ve Karesi’de halkı Padişah için mücadeleye çağırıyordu. O kadar çok kanın boşuna akıtıldığı dört savaş yılından sonra, Selanik ve diğer yerlerden gelen hainler, ülkeye barış ve güvenlik getirmek isteyen Padişah’ı devirmek ve cumhuriyetçiliği egemen kılmak emelindeydiler. Bunun için Padişahlık hukukuna tecavüzle asker ve vergi toplanıyor, arada mala ve cana kıyılıyordu. Sulh ve sükûn Sultanahmet Meydanı’nda mitinglerle ya da Avrupa’yı tehdit etmekle değil, Padişah’ın önünde, kulları olarak, boyun eğip ondan barış dilemekle sağlanırdı.</span><span class="dipp" style="font-size:1em;"><a class="footnote-link" href="#footnote-225-259" id="footnote-225-259-backlink">259</a></span></p>

      <p class="Basic-Paragraph-3 para-style-override-11"><span class="char-style-override-7">Birkaç gün sonra, 27 Kasım’da, İngiliz Muhipleri Cemiyeti adına Saray’a bir muhtıra sunuldu. Bunda ulusçu hareketin Bozkır’da namuslu ve sadık ahaliyi cezalandırmakta olduğu belirtiliyor ve Padişah’la hükümete sadık hizmetleriyle tanınmış Ahmet Anzavur’a karşı hükümet gücünün kullanıldığından şikâyet ediliyordu. Bursa’dan 350, Balıkesir Kuva-yı Milliyesi’nden 800 kişi kullanılmıştı, bu yüzden 220 zayiat vardı. Çatışmadan sonra karşı taraf bozulmuş, birçokları Ahmet Anzavur’a katılmıştı. Ahmet Anzavur’a katılanlar 1-2 bin civarında Türk ve Çerkeslerdi. Bu gidişle çok kan akması beklenebilirdi.</span><span class="dipp" style="font-size:1em;"><a class="footnote-link" href="#footnote-225-260" id="footnote-225-260-backlink">260</a></span></p>

      <p class="Basic-Paragraph-3 para-style-override-11"><span class="char-style-override-7">Yine takip harekâtı sırasına ait bir belge, Ahmet Anzavur’un 30 Kasım günlü “Kara Hasan Oğlumuza” hitaplı uzunca mektubudur. Bunun özelliği, “İzmit Mutasarrıfı Sabıkı ve Muhammedi Fırkası Komutanı” diye imzalanmış olmasıdır. Hatırlanacağı üzere, Derviş Vahdeti 31 Mart Olayı’nın arifesinde İttihad-ı Muhammedi Fırkası’nı kurmuştu. Mektupta, “Fırka-i Muhammediye’den başka fırkaların umumuna lanet”, “sevgili padişahımızın hilafeti başına” toplanmak, “İttihatçı ve farmason melunlar”, “bugün İstanbul’da yüz bin İslam kadınlarını ve kızlarını vesika verip fahişe eden bu conlar farmason değildir de kimdir” gibi ifadeler yer almaktadır. Ahmet Anzavur, muhatabına, müftüye başvurup fetva alması, hilafete Müslüman ittifakını bildiren telgraf yazdırması, ayrıca “… jandarma zabitlerinden kuyruğu kesik namzetler denilen kazları hemen gebertiniz...” tavsiyesinde bulunmaktadır.</span><span class="dipp" style="font-size:1em;"><a class="footnote-link" href="#footnote-225-261" id="footnote-225-261-backlink">261</a></span></p>

      <p class="Basic-Paragraph-3 para-style-override-11"><span class="char-style-override-7">Söğütalan bozgunundan sonra İstanbul Muhafızı Ahmet Fevzi Paşa, Çerkeslere öğüt vermek üzere 4 Aralık’ta Balıkesir’e, daha sonra Gönen ve Manyas’a gitti. Paşa, öğütlerinin etkili olacağını Yusuf İzzet’e bildirdi.</span><span class="dipp" style="font-size:1em;"><a class="footnote-link" href="#footnote-225-262" id="footnote-225-262-backlink">262</a></span> <span class="char-style-override-7">İngiliz askeri istihbaratının 18 Aralık raporuna göre, hükümet Ahmet Anzavur’a karşı kesin tedbirler kararı almış; bunun için 56. ve 61. Fırkalara emir vermiş olduğu söyleniyor idiyse de bu, doğrulanmamıştı. Hürriyet ve İtilaf’ın Ahmet Anzavur’u destekleyip ona yardım ettiği, Saray’ın ise faaliyetine “en büyük sempati” ile baktığı şüphesizdi rapora göre. Sadık Bey, İttihat ve Terakkililer ile ulusçuları tutuyor diye hükümeti Padişah’a şikâyet etmişti.</span><span class="dipp" style="font-size:1em;"><a class="footnote-link" href="#footnote-225-263" id="footnote-225-263-backlink">263</a></span> <span class="char-style-override-7">Deli Fuat Paşa da bir muhtıra vererek hükümetin tarafsız kalarak, ulusçulara karşı kuvvet kullanmadığı gibi, muhaliflerine de kullanmaması gerektiğini bildirmişti.</span><span class="dipp" style="font-size:1em;"><a class="footnote-link" href="#footnote-225-264" id="footnote-225-264-backlink">264</a></span> <span class="char-style-override-7">Söylentiye göre Hazine-i Hassa Müdürü Refik Bey, Padişah’ın ve hükümetin temsilcisi olarak Ahmet Anzavur’a gidecekti.</span><span class="dipp" style="font-size:1em;"><a class="footnote-link" href="#footnote-225-265" id="footnote-225-265-backlink">265</a></span> <span class="char-style-override-7">Ocak başındaki istihbarat raporu ise bu sefer Hurşit Paşa’nın Balıkesir, Gönen, Bandırma eşrafıyla görüştüğünü, bunların halkın Ahmet Anzavur’u tuttuğunu bildirdiklerini açıklıyordu. Hurşit Paşa ayrıca Ahmet Anzavur’un arkadaşlarıyla konuşmuş ve İstanbul’da Çerkes önderlerinin taleplerinin olumlu bir biçimde ele alınacağını, Çerkes Teavün Cemiyeti’nin resmen tanınacağını kabul etmiş. Başka bir habere göre Ahmet Anzavur’a 20 bin lira verilecekmiş. Bu, Meclis-i Vükela’nın 10 Aralık toplantısında onaylanmış.</span><span class="dipp" style="font-size:1em;"><a class="footnote-link" href="#footnote-225-266" id="footnote-225-266-backlink">266</a></span></p>

      <p class="Basic-Paragraph-3 para-style-override-11"><span class="char-style-override-7">Beşinci bir hareket Kızıl Hançer örgütünün bir eylemidir. Bilindiği kadarıyla bunların tek eylemi olmuştur: 3 (?) Kasım günü</span><span class="dipp" style="font-size:1em;"><a class="footnote-link" href="#footnote-225-267" id="footnote-225-267-backlink">267</a></span> <span class="char-style-override-7">İstanbul’da “Kızıl Hançer” imzalı bir yafta duvarlara yapıştırılmış ya da kapıların altından evlere atılmıştır. Yaftadaki bildirge, Selanik’ten on yıl önce gelip “Yaşasın Kanun-ı Esasi! Yaşasın Hürriyet!” diye bağıranların bu kutsal silahı kötüye kullandıkları, silah gücüyle iktidarı Padişah’ın kutsal ellerinden kopardıkları şikâyetiyle başlıyordu. Bunlar ülkeyi mahvetmişlerdi. Şimdi de, dünyanın her köşesinde İstanbul’un ve İzmir’in muhafazası için seslerin yükseldiği bir sırada, iki Selanikli, ulusal savunma adına saf Anadoluluların arasına karışıp hilafeti ve Türk dünyasını yüreğinden yaralamaya koyulmuşlardı. Ulusal savunma, hiçbir tehlikenin tehdit etmediği Sivas ve Konya’da hilafete karşı ayaklanıp Ali Fuat’ın yaptığı gibi Halife’nin memurlarını öldürmekle değil, saf yürekli İzmir efelerine katılıp Yunanlıları denize atmakla sağlanırdı. Bu Selanikliler şimdi Enver Paşa’yı hain ilan edip örgütlerine almayı reddediyorlardı. Neden savaşta ellerinde ordu olduğu halde Enver Paşa’ya diklenmemişler, isyan için neden bu nazik ânı seçmişler, İttihat ve Terakki önderlerinin kaçmalarına neden engel olmamışlar, neden çalıp çırptıkları servetlerine el koymamışlardı? Çok yerde millet isyan ederek Padişah’a olan sadakatini göstermişti. Hükümet bunlarla birlik olmaya çalıştığına göre çekilmeliydi. Subayların da, Enver Paşa ve takımına alet oldukları gibi bunlara alet olmamaları gerekirdi. Ulusal savunmayı Demirci Mehmet Efe ve Yörük Ali gibi adamlar başarıya ulaştırabilirlerdi. En son hükümete, çekilmesi için “son ihtar” yöneltiliyordu. Yoksa İttihat ve Terakkililer gibi ellerini kana bulamak zorunda kalacaklardı.</span></p>

      <p class="Basic-Paragraph-3 para-style-override-11"><span class="char-style-override-7">Defrance’ın bildirgeyi sunan raporuna göre Kızıl Hançer’i bazı Hürriyet ve İtilaflılar kurmuştu. Bir düzine kadar tutuklama olmuştu.</span><span class="dipp" style="font-size:1em;"><a class="footnote-link" href="#footnote-225-268" id="footnote-225-268-backlink">268</a></span> <span class="char-style-override-7">Karabekir’e göre bu işe Kürt Mustafa ve Ahmet Hamdi Paşalar dahilmiş.</span><span class="dipp" style="font-size:1em;"><a class="footnote-link" href="#footnote-225-269" id="footnote-225-269-backlink">269</a></span> <span class="char-style-override-7">28 Kasım günlü İngiliz istihbarat raporuna göre, Kâzım Karabekir’in talebi üzerine Nigehban Cemiyeti’nin ileri gelen dört üyesi Kızıl Hançer örgütüyle ilgili oldukları “bahanesiyle” tutuklandı.</span><span class="dipp" style="font-size:1em;"><a class="footnote-link" href="#footnote-225-270" id="footnote-225-270-backlink">270</a></span> <span class="char-style-override-7">Olaydan bir ay kadar sonra, Divan-ı Harb-i Örfi Ethem Rüstem Bey’i dört, Nidai Efendi’yi üç ay hapis ve beşer lira para cezasına çarptırdı, diğer sanıkları da beraat ettirdi.</span><span class="dipp" style="font-size:1em;"><a class="footnote-link" href="#footnote-225-271" id="footnote-225-271-backlink">271</a></span></p>

      <p class="Basic-Paragraph-3 para-style-override-11"><span class="char-style-override-7">Bu olaylara toplu olarak bakıldığında,</span><span class="dipp" style="font-size:1em;"><a class="footnote-link" href="#footnote-225-272" id="footnote-225-272-backlink">272</a></span> <span class="char-style-override-7">bunların bir iç savaşın başlangıç hamleleri olduğu göze çarpmaktadır. Daha saf biçimine indirgendiğinde, bu iç savaşın bir yanının mutlakıyetçilik, öbür yanının demokratik-ulusçu ya da meşrutiyetçi-ulusçu hareket olduğu söylenebilir. Fiiliyatta Ahmet Anzavur ve benzerlerini mutlakıyetçi diye nitelemek zor değildir. Ama öte yandan, bu cephede olup Hürriyet ve İtilaf yönü ağır basanlardan pek çoğu, sorulsa, mutlakıyetçi olduklarını reddedip, karşılarındakilerin İttihat ve Terakkili olduğunu, onlarla mücadele ettiklerini, fakat meşrutiyetçi olduklarını ileri süreceklerdi. İçten de olsalar, sertleşen, gitgide kutuplaşan ve bir iç savaşa dönüşmeye başlayan bu ortamda, bunlar, son tahlilde Padişah’tan yana olduklarını, gitgide bizzat kendileri itiraf etmek durumunda kalacaklardı. Bu bilinç eksikliğine demokratik-ulusçu cephede de rastlanmaktaydı. Müdafaa-i Hukuk hareketine belki içten bağlı olmakla birlikte, Şeyh Recep ve Ahmet Anzavur gibi hareketler karşısında gevşek davrananlar bulunduğunu, Mustafa Kemal’in bunlara nasıl sinirlendiğini gördük. Olayların gelişmesi ve sertleşmesi oranında bunların da bilinç düzeyleri, iç savaşın gereklerine uygun olarak yükselecekti. Durumu bir iç savaş durumu olarak niteledim. Savaşa yol açan hamleleri hatırlayalım. Önce Vahdettin’in gittikçe göze görünür hale gelen mutlakıyetçi karşı-ihtilali vardı. Sonra buna karşı Erzurum ve Sivas Kongreleriyle gösterilen ve iktidara başkaldırma niteliği taşıyan tepkiyi görüyoruz. Bu noktaya kadar şiddet söz konusu değildi. Ali Galip olayı, mücadeleyi şiddet yolundan giderek mutlakıyet lehinde çözmek girişimi olarak görülebilir. Sivas’ın buna karşı tepkisi, mücadelenin ilk “raundunun” Anadolu tarafından kazanılmasını sağlamıştır. Fakat artık mücadele gitgide şiddet yolunda gelişmektedir. Bozkır ve Anzavur olayları işin düpedüz iç savaşa dönüşmesidir.</span></p>

      <p class="Basic-Paragraph-3 para-style-override-11"><span class="char-style-override-7">Mücadele, Ali Rıza hükümetini bir ikilem karşısında bırakıyordu. Sivas, hükümetin, kendinden yana çıkmasını istiyordu. Mutlakıyetçiler, hükümetin kendilerinden yana olmasını ya da hiç değilse tarafsız kalmasını istiyorlardı. Hükümet, Padişah’ın tavrını bildiği için tarafsız bir tutum içine girmeye çabalıyordu. Fakat işin muharebeye dönüştüğü bir noktada ve Padişah’ın gölgesi altında tarafsızlık gütmek pek zordu. Güya ulusçuların hükümetteki “adamı” olan Cemal Paşa bile, Ahmet Anzavur isyanının hükümetçe “bir mesele-i şekâvet” gibi görüldüğünü ve kendisinin bunun siyasal bir şekle girmemesini “ümit ve temenni” ettiğini söylüyordu.</span><span class="dipp" style="font-size:1em;"><a class="footnote-link" href="#footnote-225-273" id="footnote-225-273-backlink">273</a></span></p>

      <div class="footnotes">
        <div class="footnote">
          <p class="Basic-Paragraph-3"><a class="footnote-anchor" href="#footnote-225-236-backlink" id="footnote-225-236">236</a> <span>Sivas’ın (bugün Kayseri’nin) kazası Aziziye’den (Pınarbaşı) de Sadrazam ve Harbiye Nazırı’na ulusçulara karşı bir protesto gönderilmiş. Bunların İstanbul’daki adamları olan Salim Bey bunu Padişah’a sunacakmış. Foreign Office 371/4161, 163857 (20 Kasım, no. 43).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-237-backlink" id="footnote-225-237">237</a> <span>M. K. Atatürk,</span> <span class="char-style-override-10">Nutuk</span><span>, C. I, s. 249-55 ve C. III, s. 1113-5 (V. 161); B. S. Baykal,</span> <span class="char-style-override-10">Heyet-i Temsiliye Kararları</span><span>, s. 23-4.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-238-backlink" id="footnote-225-238">238</a> <span>M. T. Gökbilgin,</span> <span class="char-style-override-10">Milli Mücadele Başlarken</span><span>, s. 110-1, 121-6.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-239-backlink" id="footnote-225-239">239</a> <span class="char-style-override-10">Sabah</span><span>, 28/10/1335, 10757. Başyazı, tel çekenlerin garez sahibi ya da meczup olduklarını söylemenin yetmeyeceğini, konunun araştırılması gerektiğini söylüyordu. İki gün önceki</span> <span class="char-style-override-10">Sabah</span><span>, Salih Paşa’nın Sivas’a gittiği söylentilerinin dolaştığını bildiriyordu.</span> <span class="char-style-override-10">Peyam</span><span>, “cebir ve tahakküm” altında bir yerden geldiği için Sivas eşrafının telini basmadı. M. T. Gökbilgin,</span> <span class="char-style-override-10">Milli Mücadele Başlarken</span><span>, s. 124.</span> <span class="char-style-override-10">The Times</span> <span>muhabiri, 24 Ekim haberinde, Sivas’tan yalanlama gönderen eşraftan 200 kişinin Mustafa Kemal tarafından aldatılmış olduğu haberinin doğrulanmadığından, fakat ulusçuların zorluklarla karşı karşıya olduklarının muhakkak olduğundan söz ediyordu.</span> <span class="char-style-override-10">The Times</span><span>, 29/10/1919.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-240-backlink" id="footnote-225-240">240</a> <span>M. T. Gökbilgin,</span> <span class="char-style-override-10">Milli Mücadele Başlarken</span><span>, s. 122-3. Şeyh Recep’in pek de sıradan bir kişi olmadığı, 5/6/1919’da Mutedil Hürriyet ve İtilaf Fırkası Merkez-i Umumisi’ne üye seçilmiş olmasından bellidir. T. Z. Tunaya,</span> <span class="char-style-override-10">Türkiye</span><span>’</span><span class="char-style-override-10">de Siyasi Partiler</span> <span>(1952), s. 449-50.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-241-backlink" id="footnote-225-241">241</a> <span>State Department 867.00/1086 (15/11/1919). Bir söylentiye göre Mustafa Kemal ve Reşit Paşa suikaste uğramışlardı. M. T. Gökbilgin,</span> <span class="char-style-override-10">Milli Mücadele Başlarken</span><span>, s. 125.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-242-backlink" id="footnote-225-242">242</a> <span>Heyet-i Temsiliye tutanaklarından, olaydan sonra gözaltına alınan Şeyh Recep’in kefalete rapten serbest bırakıldığını, Ermenilerle, bir İtalyan ve bir İngiliz subayı ile temasları olduğunu öğreniyoruz. Kâzım Karabekir, “Heyet-i merkeziye uyuyor paşam,” deyince, “Şekl-i kanuniden çıkmak istenmiyor” diye bir cevap gelmiştir. U. İğdemir,</span> <span class="char-style-override-10">Heyet-i Temsiliye Tutanakları</span><span>, 76-7. Daha sonra Ankara Valisi (vekili olacak) 3 Ocak’ta Şeyh Recep’in Kayseri yöresinde çeteler kurduğunu bildirecekti. Foreign Office 371/4162, 177921 (15/1/1920). Atatürk de “’An evlâdı Şemseddini Sivası’ diye imza atan bu miskin ve adi şeyhin, bundan sonra da düşman aleti olarak irtikabeyleyeceği habasetlere tesadüf edeceğiz” diyor. Mustafa Kemal, Ali Galip olayında olduğu gibi, yakın maiyetinden Osman Tufan ve Recep Zühtü’yü özel olarak “müsamaha görüldüğü takdirde bizzat müdahale” yönergesiyle görevlendirdi. M. K. Atatürk,</span> <span class="char-style-override-10">Nutuk</span><span>, C. I, s. 255. Kâzım Karabekir, Salahattin Bey ve Reşit Paşa’yı uyardığını, Şeyh’in “derdesti” lüzumunu söylediğini, adamın kaçtığını, durumun daha emin olduğunu söylüyor. K. Karabekir,</span> <span class="char-style-override-10">İstiklal Harbimiz</span><span>, s. 378. Tutanaklardaki gözaltına alındığı bilgisi daha doğru görünüyor.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-243-backlink" id="footnote-225-243">243</a> <span>M. K. Atatürk,</span> <span class="char-style-override-10">Nutuk</span><span>, C. I, s. 255-9 ve C. III, s. 1115-1124 (V. 162-72). “Vesikalarda” yer alan telgraflar bölgedeki resmi makamlardan gelmiş ve ilki 1. Fırka komutanı tarafından 20 Ekim’de çekilmiştir. Şeyh Recep olayında olduğu gibi, Mustafa Kemal ve arkadaşları için işlerin ne denli pamuk ipliğine bağlı olduğunu şundan anlıyoruz ki, Heyet-i Temsiliye Adapazarı olayının başladığını daha 15 Ekim’de biliyordu – fakat resmi makamlardan verilen bilgiler sayesinde değil, Adapazarı’nda Sırrı Bey’in verdiği haber üzerine. Onun üzerine İzmit mutasarrıfına ve 1. Fırka’ya yazılmıştır. B. S. Baykal,</span> <span class="char-style-override-10">Heyet-i Temsiliye Kararları</span><span>, s. 22. Güvenilir bir ulusçunun Amerikalılara verdiği rapora göre Bekir Bey yedek subaydı. Tutuklandıklarında, bu adamların üstlerinde 17 bin lira bulunmuş. State Department 867.00/1068. Sait Molla’nın Hikmet’i (Adapazarlı) andığı mektuplar 1., 2. ve 7. mektuplardır.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-244-backlink" id="footnote-225-244">244</a> <span>Foreign Office 371/4160, 154497 (30 Ekim, no. 40); Foreign Office 371/4161, 163857 (20 Kasım, no. 43). Birinci rapor yerel bir kaynağa göre ulusçularla halk arasında Adapazarı’nda 15 Ekim’de çatışma çıktığını, halktan 20 kişinin öldüğünü bildiriyordu. Yine bu rapora göre Adapazarı-İzmit bölgesinde ulusçu aleyhtarı hareketi Hürriyet ve İtilaf örgütlemekteymiş. Samsun’a millicilere karşı çete kurmak için gönderilen kişi de Hürriyet ve İtilaf’ın murahhasıymış.</span> <span class="char-style-override-10">The Times</span> <span>muhabiri, 20 Kasım haberinde Bandırma’nın hinterlandı (!) Adapazarı’nda ulusçuların istimvallerine karşı Çerkeslerin silahla direndiklerini yazmaktaydı.</span> <span class="char-style-override-10">The Times</span><span>, 9/12/1919.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-245-backlink" id="footnote-225-245">245</a> <span>Hamdi Ertuna,</span> <span class="char-style-override-10">Türk İstiklal Harbi</span><span>, C. VI, s. 52-60.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-246-backlink" id="footnote-225-246">246</a> <span>Buna rağmen</span> <span class="char-style-override-10">The Times</span> <span>muhabiri 19 Kasım haberinde hükümetin Bozkır’da ulusçularla muhalifleri arasında aracılık yapmaya çalıştığını, ulusçuların nizami kuvvetler kullandıkları halde ağır yenilgiye uğrayıp silahlarını yitirdiklerini ileri sürüyordu.</span> <span class="char-style-override-10">The Times</span><span>, 28/11/1919. İngiliz Yüksek Komiserliği’nden Webb, 2 Aralık raporunda ekim başında başlayan ayaklanmayı, ulusçuların zorla para toplama girişimlerine karşı Bozkır halkının direnmesi olarak açıklıyordu. Faal direnme üzerine ulusçular iki-üç köy yakmışlar, köylüler de dağa çıkmış. Hurşit Paşa bilgi almak ve tarafları uzlaştırmak için hükümet tarafından Konya’ya gönderilmiş. Webb, ilişikte 27 köyün ileri gelenlerince imzalanmış, İstanbul’daki İngiliz siyasi temsilcisine hitap eden 28 Ekim günlü bir dilekçeyi de sunuyordu. Buna göre İttihat ve Terakki Kuva-yı Milliye adıyla bölgede seferberlik ilan etmiş, ileri gelenlerin evlerini basıp yağma etmiş. Kuva-yı Milliye’yi tanısınlar diye “Siristat” yöresinde “Vaskeh” köyüne ateş edip, Müslüman ve Müslüman olmayan hayli kişinin ölümüne yol açmışlar. Kayacık, Ahırlı, “Odan”, “Epek” köylerinde içinde insanların da bulunduğu sekiz-on evi top ateşine tutup bombalamışlar. Posta ve telgraf hizmetleri durduğundan yüksek makamlara durumu bildirmemişler. Bozulan barış ve sükûnun geri gelmesi imkânsız göründüğünden ve mütareke hükümlerine göre hükümet ulusçu kuvvetlerle baş edemeyecek durumda olduğuna göre, Bozkır’ı Kuva-yı Milliye’nin ateş ve zulmünden kurtarmak için İngiliz hükümetinin yardımı isteniyordu. Söz konusu köyler şunlardı: Soğucak, Kovanlık, “Papoushdji” (Pabuççu?), Hacı Yunuslar, “Domlu,” Karabayır, “Houlouslar,” Söğüt, “Gidret”, “Bekle,” Çat, Yalnızca, Kiraz, Elma, Ağaç, “Baybaghin,” Fakiler, “Tebe Ersi”, “Ekilse”, “Saristad,” Akçapınar, Ahırlı, “Geundeckun,” Ali Çerçi, “Karaja Erd”, “Farma”, “Sorkon”, “Mervesli.”</span> <span class="char-style-override-10">Documents on British Foreign Policy</span><span>, C. IV, s. 916-7.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-247-backlink" id="footnote-225-247">247</a> <span>Mougin’in istihbarat raporuna göre Zeynelabidin Padişah’la ve İstanbul’daki İngiliz siyasetinin “ruhu” olan Ryan’la sık sık görüşüyordu. General Deedes de onu çok tutuyormuş ve ondan Türkiye’nin Kardinal Richelieu’sü diye söz ediyormuş. Hürriyet ve İtilaf’ın gerçek elebaşısı ve İngiliz Elçiliği, Padişah Damat Ferit ve Hürriyet ve İtilaf arasında birleştirici unsur sayılıyormuş.</span> <span class="char-style-override-10">Ministère des Affaires Etrangères</span><span>, C. 188, s. 47.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-248-backlink" id="footnote-225-248">248</a> <span>1., 7., 10., 12. mektuplar. 29/30 Ekim mektubunda Bozkır’a gidecek “adamlarımız tanınmış şahsiyetler” olduklarından fazlaca ürktükleri bildiriliyordu. 5 Kasım günlü mektupta “şimdilik intizar zaruretinden” söz ediliyordu.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-249-backlink" id="footnote-225-249">249</a> <span class="char-style-override-10">İstanbul Hükümetleri ve Milli Mücadele</span><span>, C. I, s. 385. Ahmet Anzavur Çakırcalı Mehmet Efe’yi ölü ele geçirmekle şöhret yapmıştı. Fiziki kuvveti fazlaymış. T. M. Gökbilgin,</span> <span class="char-style-override-10">Vahideddin Mütareke Gayyasında</span><span>, s. 241.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-250-backlink" id="footnote-225-250">250</a> <span>H. M. Çarıklı,</span> <span class="char-style-override-10">Balıkesir ve Alaşehir Kongreleri ve Hacim Muhittin Çarıklı</span><span>’</span><span class="char-style-override-10">nın Kuva-yı Milliye Hatıraları</span><span>, s. 18-9; Apak,</span> <span class="char-style-override-10">a.g.e.</span><span>, s. 95-6.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-251-backlink" id="footnote-225-251">251</a> <span>Hacim Muhittin, kovulan mutasarrıfın Fatin Bey olduğunu söylüyor. H. M. Çarıklı,</span> <span class="char-style-override-10">Balıkesir ve Alaşehir Kongreleri ve Hacim Muhittin Çarıklı</span><span>’</span><span class="char-style-override-10">nın Kuva-yı Milliye Hatıraları</span><span>, s. 98.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-252-backlink" id="footnote-225-252">252</a> <span>H. M. Çarıklı,</span> <span class="char-style-override-10">Balıkesir ve Alaşehir Kongreleri ve Hacim Muhittin Çarıklı</span><span>’</span><span class="char-style-override-10">nın Kuva-yı Milliye Hatıraları</span><span>, s. 96-100.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-253-backlink" id="footnote-225-253">253</a> <span>B. S. Baykal,</span> <span class="char-style-override-10">Heyet-i Temsiliye Kararları</span><span>, s. 38. Bundan sonraki olaylar için Hamdi Ertuna,</span> <span class="char-style-override-10">Türk İstiklal Harbi</span><span>, C. VI, s. 66-71, esas alınmıştır.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-254-backlink" id="footnote-225-254">254</a> <span>Özalp, Hamdi’nin gitmesini anıyor, fakat Ahmet Anzavur’un önerileri kabul etmediğini söylüyor. Özalp, aldatıldıklarından hiç söz etmiyor (s. 65). Burada, belgelere dayanan Ertuna’ya (Hamdi Ertuna,</span> <span class="char-style-override-10">Türk İstiklal Harbi</span><span>, C. VI) güvenmek gerekir. Cebesoy, Ahmet Anzavur’un sarıldığını, Ali Rıza’nın tavassutu üzerine serbest bırakıldığını söylüyor. A. F. Cebesoy,</span> <span class="char-style-override-10">Milli Mücadele Hatıraları</span><span>, s. 260.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-255-backlink" id="footnote-225-255">255</a> <span>Özalp,</span> <span class="char-style-override-10">a.g.e.</span><span>, s. 67.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-256-backlink" id="footnote-225-256">256</a> <span>Hacim Muhittin, en geç 27 Ekim’de Sait-Frew mektuplaşmasından haberliydi. H. M. Çarıklı,</span> <span class="char-style-override-10">Balıkesir ve Alaşehir Kongreleri ve Hacim Muhittin Çarıklı</span><span>’</span><span class="char-style-override-10">nın Kuva-yı Milliye Hatıraları</span><span>, s. 96.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-257-backlink" id="footnote-225-257">257</a> <span>Webb, 2 Aralık tutanağında, Balıkesir-Bursa bölgesinde muhalefet hareketinin “tam faaliyette” olduğunu, başındaki Ahmet Anzavur’un “iyi bir şöhreti” olduğunu, hayli taraftar topladığını, yerel askeri komutanların üzerine gönderdikleri kuvvetleri kayıplara uğratarak yendiğini bildiriyordu. Webb’in bu denli zayıf istihbaratı olduğu ya da merkeze yalan “propaganda” yaptığı kabul edilmezse, onun Ahmet Anzavur’un, harekete geçmek için bir işarete bakan gizli gücünü kastettiği söylenebilir belki de.</span> <span class="char-style-override-10">Documents on British Foreign Policy</span><span>, C. IV, s. 916.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-258-backlink" id="footnote-225-258">258</a> <span>Hamdi Ertuna,</span> <span class="char-style-override-10">Türk İstiklal Harbi</span><span>, C. VI, s. 70.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-259-backlink" id="footnote-225-259">259</a> <span>Foreign Office 371/4161, 173267 (Askeri istihbarat raporu 18 Aralık, no. 47). Mustafa Kemal’in esas amacının cumhuriyet olduğu suçlaması belirli bir yaygınlığa sahip olmalıydı ki, Ali Rıza, İzzet Paşa’ya yaptığı bir ziyaret sırasında Mustafa Kemal aleyhinde “tefevvühatta” bulunduktan sonra, “Cumhuriyet yapacaklar, cumhuriyet!” diye bağırmış. M. K. Atatürk,</span> <span class="char-style-override-10">Nutuk</span><span>, C. I, s. 233.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-260-backlink" id="footnote-225-260">260</a> <span>Foreign Office 371/4227, 92322 (muhtıranın İngilizce çevirisidir).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-261-backlink" id="footnote-225-261">261</a> <span>M. K. Atatürk,</span> <span class="char-style-override-10">Nutuk</span><span>, C. III, s. 1141-2 (V. 187).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-262-backlink" id="footnote-225-262">262</a> <span>Özalp,</span> <span class="char-style-override-10">a.g.e.</span><span>, s. 70-1. Özalp diyor ki, “Biz ise hiçbir nasihatin kılıçtan daha tesirli olamayacağına iyice inanmıştık. Bu sebepten eşkıyaları takibe devam ettik. Çoğunu yakaladık. Fakat Anzavur Ahmet’i kaçırdık.” İngiliz askeri istihbaratının 25 Aralık ve 48 sayılı raporu, ulusçuların, Fevzi Paşa’nın öğütleri sonucu Ahmet Anzavur’un kuvvetlerini dağıttığını söylediklerini, aslında raporların bunu doğrulamadığını kaydediyordu.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-263-backlink" id="footnote-225-263">263</a> <span>Mustafa Kemal’e göre, Karabiga ve Bandırma’daki karışıklıklarda Nigehbancılar rol oynuyorlardı. 7 subay ve 2 memur görevli olarak gelmişler, subaylardan biri Kaymakam Köse Muhittin imiş (2 Kasım teli). Yine Mustafa Kemal’e göre, Hamdi Paşa’nın yaveri Topçu Yüzbaşı Kemal ile Süvari Yüzbaşı Sırrı, Ahmet Anzavur’la Kabakla köyünde görüşmek için 30 Ekim’de Gönen’e gitmişler. Özalp,</span> <span class="char-style-override-10">a.g.e.</span><span>, s. 69-70.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-264-backlink" id="footnote-225-264">264</a> <span>Müşir Fuat Paşa’nın davranışları ilginç bir grafik oluşturmaktadır. Eylül sonunda Sivas Kongresi’nin başvurularını Saray’a ulaştıran Müşir, şimdi Anzavur’a arka çıkmaktadır. (Hatırlanacağı üzere [12. fıkra], Müşir Fuat, kendisine gönderilen teşekkür teline verdiği cevapta, Padişah’tan naklen de olsa, ulusçu-meşrutiyetçi hareketi “milli ordu” diye tanımlayarak olumsuz bir tavır göstermişti.) Fakat daha sonra yeniden tavır değiştirmekte, İkinci İnönü zaferi üzerine Mustafa Kemal’i kutlamakta, 12/8/1921’de başkanlığını yaptığı Çerkes Kongresi Mustafa Kemal’e sadakat kararı almaktadır. G. Jaeschke,</span> <span class="char-style-override-10">Türk Kurtuluş Savaşı Kronolojisi</span><span>, s. 148, 159.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-265-backlink" id="footnote-225-265">265</a> <span>Foreign Office 371/4161, 173267 (no. 47). İngiliz Yüksek Komiserliği’nin 19 Aralık istihbarat tutanağında, Anzavur’un Gönen, Kirmasti, Manyas’da faal olduğu, Arnavutların Çerkeslerle birleştikleri bildiriliyordu. Müşir Fuat Paşa’nın Babıâli’ye verdiği muhtıra, İstanbul Teavün (?) Cemiyeti adınaydı. Anzavur’a karşı kuvvet kullanılmasını protesto ediyor ve Padişah’ın davasını savunduğu için asi sayılamayacağını ileri sürüyormuş. Hükümet bunun üzerine jandarmaya verilen emri geri almayı ve Refik Bey’i Ahmet Anzavur’a göndermeyi kabul etmiş. Ulusçular Ahmet Anzavur’a Hürriyet ve İtilaf, Saray ve Damat Ferit tarafından yardım sağlandığının kanıtlarına sahipmişler. (20 Kasım ve 43 no’lu askeri istihbarat raporuna göre ulusçulara muhalif olan Çerkeslere Saray’dan para verildiğine dair haberi görmüştük.) Güya Çerkeslerin ulusçulara karşı muhalefeti Mustafa Kemal’in Kürt, Rum ve Ermenilere verilebilecek ayrıcalıkların Çerkeslere de tanınacağı yolundaki taahhüdünden dönmesi üzerine vukua gelmiş. Foreign Office 371/4161, 170756.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-266-backlink" id="footnote-225-266">266</a> <span>Foreign Office 371/4162, 17468 (2/1/1920). Bu yönde bir Meclis-i Vükela kararı yoktur. İlginç olan, Kürt sorunları dışında “olay” ya da “isyan” ile ilgili hiçbir konuda yazılı bir kararın bulunmamasıdır. Bu, bu sorunların Meclis-i Vükela’da görüşülmediği anlamına hiç gelmez tabii. Anlaşılan, hükümet özellikle Ahmet Anzavur konusunda kendini Saray’la Sivas arasında kalmış hissettiğinden, bu son derece hassas konudaki tavrını veya tavırsızlığını yazılı biçime dökmeye yanaşmıyordu.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-267-backlink" id="footnote-225-267">267</a> <span class="char-style-override-10">The Times</span><span>, 5 Kasım haberinde beyannamenin bir gün önce ortaya çıktığından söz ediyorsa da,</span> <span class="char-style-override-10">Sabah</span><span>, 4/11/1335 (10764) sayısında olaya atıf vardır.</span> <span class="char-style-override-10">The Times,</span> <span>11/11/1919.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-268-backlink" id="footnote-225-268">268</a> <span class="char-style-override-10">Ministère des Affaires Etrangères</span><span>, C. 91, s. 79-82 (8 Kasım). Bildirge Fransızcaya çevrilmiştir.</span> <span class="char-style-override-10">The Times</span> <span>haberi, hükümetin olayı, hükümet darbesi hazırlığı olarak değerlendirip Hürriyet ve İtilaf kâtibi ve bir general dahil, 80 kişinin tutuklandığını, fakat çoğunun ertesi günü salıverildiğini, gerçek faillerin meçhul kaldığını bildiriyor.</span> <span class="char-style-override-10">Sabah</span><span>’ta, Bekirağa Bölüğü’nde olayla ilgili sekiz kişinin bulunduğunu, bazı Hürriyet ve İtilaflıların ifadelerine başvurulduğunu, örgütün Nigehban Askeri Cemiyeti’yle ilgisi olmadığını okuyoruz.</span> <span class="char-style-override-10">Sabah</span><span>, 8, 10, 13/11/1335, 10768, 10770, 10773.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-269-backlink" id="footnote-225-269">269</a> <span>K. Karabekir,</span> <span class="char-style-override-10">İstiklal Harbimiz</span><span>, s. 363.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-270-backlink" id="footnote-225-270">270</a> <span>Foreign Office 371/4161, 163686.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-271-backlink" id="footnote-225-271">271</a> <span class="char-style-override-10">Sabah</span><span>, 9/12/1335,10799.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-272-backlink" id="footnote-225-272">272</a> <span>Ertuna, eserinin iki yerinde “İngiliz taraflısı... yıkıcı faaliyet”te bulunan kuruluşların listesini veriyor: Kürt Teali Cemiyeti, Teali-i İslam Cemiyeti, Müfrit Hürriyet ve İtilaf Partisi, Askeri Nigehban Cemiyeti, Mukaddesatı Muhafaza Cemiyeti, Kızıl Hançer Cemiyeti, Hint Uhuvvet ve Hilafet-i Osmaniye Cemiyeti. Ertuna bunlardan bir bölümü hakkında hiç bilgi vermiyor. Kürt Teali Cemiyeti’ne s. 88’de Kürt Teali ve Teavün Cemiyeti diyor nedense. Hamdi Ertuna,</span> <span class="char-style-override-10">Türk İstiklal Harbi</span><span>, C. VI, s. 36, 88. Atatürk (</span><span class="char-style-override-10">Nutuk</span><span>’ta) ve Ertuna 26 Ekim - 24 Aralık’ta Hart’ta çıkan Şeyh Eşref gailesini de “ayaklanmalar” içine sokuyorlar. Bunun hükümet yetkisine karşı bir çıkış olduğu muhakkaktır ama, Padişahçı ya da Anadolu ve Rumeli Müdafaa-i Hukuk Cemiyeti’ni hedef alan bir yönü görünmüyor. Onun için ele almadım. Bununla birlikte Kâzım Karabekir bunun da “İstanbul ufkundan” gelen vahim bir gericilik olayı olduğu kanısındadır. K. Karabekir,</span> <span class="char-style-override-10">İstiklal Harbimiz</span><span>, s. 398.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-273-backlink" id="footnote-225-273">273</a> <span class="char-style-override-10">Sabah</span><span>, 9/12/1335, 10799.</span></p>
        </div>
      </div>
    </div>
  </div>
</body>
</html>
