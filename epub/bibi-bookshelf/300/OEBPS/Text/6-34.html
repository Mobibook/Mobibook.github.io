<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-34.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-34.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="arabaslik-orta" id="toc_marker-1-14">14. Meclis’in Açılmasına Değin Dış İlişkiler</p>

      <p class="Basic-Paragraph-3 para-style-override-11"><span class="char-style-override-7">Bu sıralarda dış ilişkilerin temel konusu barış sorunuydu. Ne var ki, 30 Ekim 1919’da Mondros Mütarekesi’nin yıldönümü gelip çattığında görünürde bir barış antlaşması yoktu. Oysa 28 Haziran’da Almanya ile Versailles, 10 Eylül’de Avusturya ile St. Germain barış antlaşmaları imzalanmış bulunuyordu. Bulgaristan ile Néuilly barışı 27 Kasım’da imzalandı. Macaristan ile Trianon barışı da Osmanlı Sévres barışı gibi gecikti (4 Haziran 1920). Bunun esaslı bir nedeni vardı: Macaristan’da iç savaş çıkmış bulunuyordu. Türkiye barışının gecikmesinin nedeni ise ABD ile ilgili belirsizlikti. ABD’nin savaş sonrasında Türkiye’de nasıl bir “sorumluluk” alabileceği uzun bir süre belirsiz kalmıştı. Özellikle ülkesi Doğu Anadolu’ya yayılmış bir Ermenistan’ın yaşayabilmesi, ancak ABD’nin üstesinden gelebileceği büyük mali, iktisadi, askeri külfetleri gerektiriyordu. Lloyd George, ABD’nin İstanbul mandasını da üstlenmesinden yanaydı. Bu takdirde İstanbul (ve Boğazlar) Avrupalılar arası bir çekişme konusu olmaktan çıkarılmış oluyordu.</span><span class="dipp" style="font-size:1em;"><a class="footnote-link" href="#footnote-225-634" id="footnote-225-634-backlink">634</a></span> <span class="char-style-override-7">Ne var ki, 19 Kasım 1919 tarihinde ABD Senatosu Versailles Antlaşması’nı ve bununla birlikte Milletler Cemiyeti Misakı’nı çekinceli haliyle dahi reddedince, ABD Barış Konferansı’ndaki etkin rolünden çekildi.</span><span class="dipp" style="font-size:1em;"><a class="footnote-link" href="#footnote-225-635" id="footnote-225-635-backlink">635</a></span> <span class="char-style-override-7">Böylece İngiltere, Fransa ve İtalya Türkiye barışını kendi başlarına yapmak durumunda kaldılar. İngiltere ile Fransa temsilcileri 22-23 Aralık’ta Londra’da toplanarak Türk barışının esaslarını saptadılar. Daha sonra İtalya’nın katılmasıyla Londra (12 Şubat - 10 Nisan 1920), San Remo (18-26 Nisan), II. Hythe (20 Haziran), Boulogne (21 Haziran), Spa (11 Temmuz) Konferanslarıyla Sévres’in barış şartları oluşturuldu. ABD Senato’daki oylama üzerine Barış Konferansı çalışmalarına gözlemci olarak katıldığı halde, 1920’deki Londra Konferansı’na gözlemci olarak dahi katılmayı reddetti ve ancak San Remo’ya gözlemci gönderdi.</span><span class="dipp" style="font-size:1em;"><a class="footnote-link" href="#footnote-225-636" id="footnote-225-636-backlink">636</a></span></p>

      <p class="Basic-Paragraph-3 para-style-override-11"><span class="char-style-override-7">Bu olağandışı uzunluktaki mütareke dönemi, bilindiği ve tahmin edilebileceği üzere Türkler için pek sıkıntılı olmuştur. Zira I. Cihan Savaşı’nda İtilaf devletleri hasımlarını, alışılmışın dışında, alelade düşman gözüyle değil de, ideolojik bir bakışla, birçok yönden adeta “suçlu” olarak görmek istemişlerdir. Almanlara göre bakıldığı ve ona göre muamele edildiği gibi, Türklere karşı da –ve sanıyorum çok daha ileri derecede– böyle bir tavır alınmıştır. Osmanlı Devleti, Düvel-i Muazzama’nın bir bölümüne savaş ilan etmekle, Teşkil</span><span class="char-style-override-7">at-ı Mahsusa ile sömürge düzenlerine karşı yıkıcı faaliyetlerde bulunarak, büyük bir küstahlık ve haddini bilmezlik, bir “suç” işlemiş bulunuyordu. Osmanlının Rum ve Ermeni azınlıklarına muamelesi ve kapitülasyon düzenine son vermesi de “suçtu.” İtilaf devletleri Osmanlı Devleti’ne büyük bir hınçla ve tahkir edici bir tutumla yaklaşınca, Türkiye’de barış şartları hakkında çok kötümser tahminler yapılmaya başlandı.</span><span class="dipp" style="font-size:1em;"><a class="footnote-link" href="#footnote-225-637" id="footnote-225-637-backlink">637</a></span> <span class="char-style-override-7">Ne var ki, zaman zaman İtilaf devletleri haşin tavırlarının göreli de olsa yumuşadığına işaret sayılabilecek davranışlarda bulunuyorlardı. O zaman da Türk kamuoyunda iyimserlik havaları esmeye başlıyordu. Kaba hatlarıyla bu dalgalanmaları belirtmek gerekirse, Mond</span><span class="char-style-override-7">ros’un hemen ardından ortaya çıkan iyimserlik havası, İstanbul’un işgali ile yönetimine yer yer el konması ve diğer yerlerde işgallerin yayılmasıyla kısa zamanda yerini günbegün koyulaşan bir karamsarlığa bıraktı. Bu karamsarlığın en koyu noktalarından biri, İzmir’in ve Ege bölgesinin Yunanlılar tarafından işgali oldu. Bunun üzerine ve çeşitli nedenlerle Barış Konferansı durumu hafifletmek ihtiyacını duyarak, Damat Ferit’in Paris’e heyet gönderme talebini kabul etti. Haziranda Paris’e gelen Damat Ferit heyeti çok ters bir muamele gördüyse de, Paşa, özellikle iç siyasette durumunu zaafa uğratmamak endişesiyle durumu kamuoyundan gizlemeye çalıştı.</span><span class="dipp" style="font-size:1em;"><a class="footnote-link" href="#footnote-225-638" id="footnote-225-638-backlink">638</a></span> <span class="char-style-override-7">Ona iyimserlik verecek başka işaretler de yok değildi. 18 Temmuz’da Konferans lehimizde sayılabilecek iki karar daha aldı. Birincisi, 18 Mayıs’ta Yunan işgal bölgesine konan fakat hiç aldırış edilmeyen sınırlardan sonra, Yunan işgalinin yeniden geçici olarak sınırlandırılmasının kabul edilmesiydi. İkincisi, Ege’de Yunan mezalimini soruşturacak bir kurulun gönderilmesi önerisi benimsendi.</span><span class="dipp" style="font-size:1em;"><a class="footnote-link" href="#footnote-225-639" id="footnote-225-639-backlink">639</a></span></p>

      <p class="Basic-Paragraph-3 para-style-override-11"><span class="char-style-override-7">Burada “pazarlık tekniği” açısından bir hususu açıklamakta yarar vardır. O da şudur ki, o sırada Türkiye’de hemen hiç kimse, Konferans’tan ağır barış şartları çıkacağı tahmininde bulunmak istemiyordu. Herkes mümkün olduğu denli iyimser havalar takınmaya gayret ediyordu. Zira kötümser tahminlerde bulunmak, karşı tarafa buna hazır bulunulduğu izlenimini verebilir, onları ağır şartlar hazırlamaya teşvik etme sonucunu doğurabilirdi. Onun için iç siyasetteki taraflar birbirlerini eleştirmekle birlikte, mümkün olduğunca iyimser tablolar çizmeye ve bunu da kendi başarıları olarak göstermeye çalışıyorlardı. Nitekim Damat Ferit, 16 Şubat 1920 günü Meclis-i Âyan’da yaptığı bir konuşmada, Mondros Mütarekesi’nde bulunduğunu iddia ettiği gizli maddeleri ve yeni işgallere imkân veren 7. ve 24. maddeleri eleştirdikten sonra, adamakıllı iyimser bir dış siyaset tablosu çizmişti. Batı Trakya’nın bize verileceğini ima ettikten sonra, İzmir soruşturma komisyonunun lehimizde karar verdiğini, Avrupa’da Ege sorununun çözümünün Yunan işgaline son verilmesine bağlı bulunduğu hususunda tam bir kanı oluştuğunu iddia ediyordu. Barış Konferansı’nın 25 Haziran 1919’daki cevabı olumlu bir şekilde geçiştirildikten sonra, Avrupa devlet adamlarının savaşın sorumluluğunu İttihat ve Terakki’ye yükleyip Osmanlı milletini temize çıkardıkları, bu kanının kısmen Padişah hakkındaki güvenin sonucu olduğu belirtiliyordu.</span><span class="dipp" style="font-size:1em;"><a class="footnote-link" href="#footnote-225-640" id="footnote-225-640-backlink">640</a></span></p>

      <p class="Basic-Paragraph-3 para-style-override-11"><span class="char-style-override-7">Atatürk de, muhtemelen aynı güdülerle buna benzer bir tavır ortaya koymaktan geri kalmamıştır. Örneğin, Atatürk’ün Ankara’ya ilk geldiği günlerde Ankaralılara verdiği ve yukarıda (24. fıkra) özetlediğim uzun konferansta, İtilaf devletlerinin ve özellikle İstanbul hükümetlerinin kusurları üzerinde uzun uzadıya durduktan sonra, sonunda, İzmir’in işgali üzerine ulusun toparlandığını, Damat Ferit hükümetini devirerek Meclis’in toplanmasını sağladığını, bu durum karşısında Avrupa’nın, “imha ve idam” kararının pek yanlış olduğunu anladığını ileriye sürmüştü.</span><span class="dipp" style="font-size:1em;"><a class="footnote-link" href="#footnote-225-641" id="footnote-225-641-backlink">641</a></span></p>

      <div class="footnotes">
        <div class="footnote">
          <p class="Basic-Paragraph-3"><a class="footnote-anchor" href="#footnote-225-634-backlink" id="footnote-225-634">634</a> <span>L. Evans,</span> <span class="char-style-override-10">United States Policy and the Partition of Turkey</span><span>, s. 194-5. Lloyd George’a göre, muhalefete danışılmış olsaydı, ABD hükümeti pekâlâ İstanbul ve Ermenistan mandasını üstlenebilirdi. George,</span> <span class="char-style-override-10">a.g.e.</span><span>, s. 1264.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-635-backlink" id="footnote-225-635">635</a> <span>Konu 19/3/1920’de yeniden Senato’nun önüne geldiğinde, bu meclis önceki kararında ısrar etti. Bundan böyle 15 Kasım’da Sadrazam Fransız Yüksek Komiseri’ne Konferans Başkanı Clemenceau’ya iletilmek üzere bir tel sundu. 15 Kasım’da Bulgaristan’a verilen mühletin biteceğinden ve Haziran’da Osmanlı Murahhas Heyeti’ne verilen cevap mektubunu dikkate alarak, Heyet’in Konferans’la “nihayet” temasa geçebilmesi için ne zaman Fransa’da bulunması gerektiğinin saptanmasını rica ediyordu. Başvuruyu merkeze bildiren De Robeck, bunun İstanbul’da çok yankı uyandırdığını söylüyor. Ona göre barış sürecini bütünlemek hususunda hükümetin gösterdiği bu hevesin, Mustafa Kemal’den kaynaklandığı söyleniyormuş, zira ulusçu hareketi daha ne kadar ayakta tutabileceği hususunda tereddütleri varmış. Bilal Şimşir,</span> <span class="char-style-override-10">İngiliz Belgelerinde Atatürk (1919-1938)</span><span>, C. I, s. 275-6;</span> <span class="char-style-override-10">Sabah</span><span>, 18/11/1335,10778.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-636-backlink" id="footnote-225-636">636</a> <span>L. Evans,</span> <span class="char-style-override-10">United States Policy and the Partition of Turkey</span><span>, s. 235.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-637-backlink" id="footnote-225-637">637</a> <span>Bu hususta bkz.</span> <span class="char-style-override-10">İstanbul Hükümetleri ve Milli Mücadele</span><span>, C. I, s. 20-7, 82- 5, 92-112, 157-69 vb.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-638-backlink" id="footnote-225-638">638</a> <span>Barış Konferansı’nın cevap muhtırası ancak ordu müfettişliklerine ve kolordulara “gayet mahrem” olarak bildirildi.</span> <span class="char-style-override-10">İstanbul Hükümetleri ve Milli Mücadele</span><span>, C. I, s. 438.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-639-backlink" id="footnote-225-639">639</a> <span class="char-style-override-10">Documents on British Foreign Policy</span><span>, C. IV, s. 691-2; L. Evans,</span> <span class="char-style-override-10">United States Policy and the Partition of Turkey</span><span>, s. 180-1.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-640-backlink" id="footnote-225-640">640</a> <span class="char-style-override-10">Meclis-i Âyan Zabıt Ceridesi</span><span>, s. 47-9; S. Akşin, “Son Meclis-i Umumi’de Cepheleşme Olayı”,</span> <span class="char-style-override-10">Prof. Fehmi Yavuz</span><span>’</span><span class="char-style-override-10">a Armağan</span> <span>(Ankara, SBF Y., 1983).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-641-backlink" id="footnote-225-641">641</a> <span>M. K. Atatürk,</span> <span class="char-style-override-10">Nutuk</span><span>, C. III, s. 1178-90 (V. 220). Damat Ferit hükümetinin devrilmesinin hemen ardından Ankara’daki İngiliz “kontrol zabitinin” kendilerinin ulusal akıma karşı olmadıkları ifadesiyle, İngilizlerin Samsun’u boşaltması, Heyet-i Temsiliye’nin birer genelgesine konu olmuşlardı. B. S. Baykal,</span> <span class="char-style-override-10">Heyet-i Temsiliye Kararları</span><span>, s. 12, 13 (3 Ekim, 5 Ekim);</span> <span class="char-style-override-10">Atatürk</span><span>’</span><span class="char-style-override-10">ün Tamim, Telgraf ve Beyannameleri</span><span>, s. 99-100. Bunlar ulusal hareketin başarıları olarak duyuruluyordu.</span></p>
        </div>
      </div>
    </div>
  </div>
</body>
</html>
