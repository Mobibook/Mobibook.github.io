<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-12.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-12.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="arabaslik-orta" id="toc_marker-1-5">5. Müdafaa-i Hukuk Örgütünde Gelişmeler</p>

      <p class="alt" id="toc_marker-1-5-1">11. Örgütün Genişletilmesi ve Rakipsiz Hale Getirilmesi</p>

      <p class="Basic-Paragraph-3 para-style-override-11"><span class="char-style-override-7">Damat Ferit hükümeti devrildikten sonra Anadolu ve Rumeli Müdafaa-i Hukuk Cemiyeti’nin yapacağı işler arasında örgütün genişletilip yaygınlaştırılmasının önemli bir yeri vardı. Aynı biçimde Cemiyet’in tek ve dolayısıyla rakipsiz olması önemliydi. Hatırlanacağı üzere, Damat Ferit hükümeti Batı Anadolu ulusal örgütlenmesi ile Mustafa Kemal ve arkadaşlarının hareketi arasındaki tutum farklılıklarından yararlanmak istemişti.</span><span class="dipp" style="font-size:1em;"><a class="footnote-link" href="#footnote-225-144" id="footnote-225-144-backlink">144</a></span> <span class="char-style-override-7">Şimdi yeni hükümet bu bölme taktiğinden vazgeçmiş bulunuyor,</span><span class="dipp" style="font-size:1em;"><a class="footnote-link" href="#footnote-225-145" id="footnote-225-145-backlink">145</a></span> <span class="char-style-override-7">ama yine de Sivas ile Batı Anadolu arasında tutum farklılıkları devam ediyordu. Ulusal hareketin çok merkezliliği devam ettiği takdirde, İstanbul ile Sivas arasında büyük çapta bir anlaşmazlık çıktığında, Babıâli’nin bölme taktiğine yeniden başvurması beklenebilirdi. Bütün ulusal hareketin tek ve yaygın bir örgüt olması ise, Sivas’ın hükümet karşısındaki baskı ve pazarlık gücünü geniş ölçüde artıracaktı.</span></p>

      <p class="Basic-Paragraph-3 para-style-override-11"><span class="char-style-override-7">İşte bu gerekçelerle ve komutanlarla yapılan Heyet-i Temsiliye toplantılarının kararları doğrultusunda Cemiyet örgütü ordu eliyle “teşmil ve tarsin” edildi. Gerçekte bu faaliyet Damat Ferit’in düşmesinin ardından başlamıştı. Bunu gösteren 11 Ekim günlü üç telgraf vardır.</span><span class="dipp" style="font-size:1em;"><a class="footnote-link" href="#footnote-225-146" id="footnote-225-146-backlink">146</a></span> <span class="char-style-override-7">Birincisi Balıkesir’de Kâzım Bey’e (Özalp), ikincisi Konya’da bulunan Refet Bey’e, üçüncüsü Bursa’da bulunan Bekir Sami’ye çekilmiş bulunuyordu. Birincisinde Anadolu ve Rumeli Müdafaa-i Hukuk Cemiyeti nizamnamesinin Bursa’dan getirtilerek “mıntıkanın icabatına göre” milli ve askeri örgütün birleştirilmesi isteniyordu. Ayrıca, ulusal örgüte bağlı “heyetlerin ve eşhasın” çeşitli biçimlerde merkezi hükümetten taleplerde bulunmaları Kuva-yı Milliye’nin “vahdet ve ahengine” zarar vereceğinden, gerekenlere nasihat edilmesi, askerlik dışındaki konular için Sivas Heyet-i Temsiliyesi’yle haberleşmelerinin uygun olacağı bildiriliyordu.</span><span class="dipp" style="font-size:1em;"><a class="footnote-link" href="#footnote-225-147" id="footnote-225-147-backlink">147</a></span> <span class="char-style-override-7">Refet Bey’e çekilen telde Konya, Isparta, Burdur, Antalya, Afyonkarahisar, Denizli, Menteşe, Aydın, Saruhan ve İzmir’de Cemiyet örgütünün oluşturulması isteniyordu. Ayrıca, Eskişehir, Kütahya, Balıkesir, Çanakkale’deki örgütlenme konusunda mütalaa vermesi rica ediliyordu. Bursa’ya yazılan telde, Bursa’da nizamname gereğince “kuvvetli ve şayanı itimat ve itibar” kişilerden bir heyet-i merkeziye, Bilecik’te bir heyet-i idare ve bütün Hüdavendigâr (Bursa) vilayetinde nahiyelere varıncaya değin örgütün teşmili isteniyordu. Dikkat edilirse Konya hariç, anılan yerler hep Batı Anadolu’da ve Redd-i İlhak örgütünün yayıldığı bölgedir. Konya’da Cemiyet’in zayıf oluşu buranın merkeze, özellikle hilafete bağlılığı ile açıklanabilir. Sivas Kongresi’ne rağmen, Cemiyet esas gücünü Doğu Anadolu’dan almaya devam ediyordu. Nitekim Hacim Muhittin günlüğünde, Mustafa Kemal ve arkadaşlarının hareketinden “Şarki Anadolu” diye söz ediyordu.</span><span class="dipp" style="font-size:1em;"><a class="footnote-link" href="#footnote-225-148" id="footnote-225-148-backlink">148</a></span></p>

      <p class="Basic-Paragraph-3 para-style-override-11"><span class="char-style-override-7">Ertesi günü (12 Ekim) Cemiyet’in Bursa Murahhası Osman Nuri, Bekir Sami ve “Harekât-ı Milliye Komutanı” Mehmet Ali Bey’le örgütlenme işine sarıldığını bildiriyordu.</span><span class="dipp" style="font-size:1em;"><a class="footnote-link" href="#footnote-225-149" id="footnote-225-149-backlink">149</a></span> <span class="char-style-override-7">On kişilik heyet-i merkeziye, Meclis-i Belediye, Ticaret Odası, Muallimler Cemiyeti, Türk Ocağı, Çiftçiler Derneği, Avcılar Kulübü, Cemiyetülmüderrisin, Dava Vekilleri Cemiyeti gibi “memlekette mevcut kâffei müessesatı milliyenin” oyuyla o gün belli olacaktı. Osman Nuri, ayrıca, Bursa’ya geldiğinden beri Redd-i İlhak, Karakol “vs. namları altında” aynı gayeyi güden değişik örgütlere rastladığını, hatta 10 Ekim günlü, Balıkesir Redd-i İlhak Cemiyeti Reisi Hacim imzalı telde, 22 Ekim’de toplanacak büyük kongreye bir telgraf ve iki murahhasın gönderilmesinin ve örgüt adına “diğer tedabiri mühimmenin icrasının” istendiğini haber veriyordu. Bunun Sivas’ta nasıl bir tepki uyandırdığı tahmin edilebilir. Nitekim 14 Ekim günü Osman Nuri’ye ve aynı gün Ali Fuat, Bekir Sami, Kâzım Bey’e (Özalp) çekilen diğer bir telle tepki dile getirildi.</span><span class="dipp" style="font-size:1em;"><a class="footnote-link" href="#footnote-225-150" id="footnote-225-150-backlink">150</a></span> <span class="char-style-override-7">Osman Nuri’ye, milli cemiyetler Anadolu ve Rumeli Müdafaa-i Hukuk Cemiyeti adı altında birleşmiş olduklarından hepsinin temsilcisinin ancak Heyet-i Temsiliye olduğu, onun için “bu gibi münferit tebligatın nazarı itibara alınamayacağı tabii” bulunduğu, ortada bir habersizlik durumunun olduğu bildiriliyor, kamuoyunu aydınlatması ve “vahdeti milliyeyi” sağlaması isteniyordu. Komutanlara çekilen telde buna benzer şeyler ve kongre vs. gibi toplantılara “bugün lüzum olmadığı” yazılıyordu.</span></p>

      <p class="Basic-Paragraph-3 para-style-override-11"><span class="char-style-override-7">Şimdi bir de durumun Balıkesir’den nasıl göründüğüne bakalım. Hacim Muhittin, Sivas’ta Umumi Kongre’ye ya da Büyük Anadolu Kongresi’ne katılmak üzere Akhisar’dan bir temsilci gelince,</span><span class="dipp" style="font-size:1em;"><a class="footnote-link" href="#footnote-225-151" id="footnote-225-151-backlink">151</a></span> <span class="char-style-override-7">bunu vesile sayarak Anadolu ve Rumeli Müdafaa-i Hukuk Cemiyeti Heyet-i Temsiliyesi’ne “Karesi ve Saruhan ve Havalisi Hareket-i Milliye - Redd-i İlhak Heyet-i Merkeziyesi Reisi” sıfatıyla arkadaşlarıyla bir mektup hazırladı. Amaç, Sivas’tan gelen tellerde “tamamıyla mütehakkim bir vaziyet gördüğünden,” neden Batı Anadolu’nun “kısmen müstakil” bir durum almasının zaruri olduğunu açıklamaktı. Mektup, birliğin önemini tamamen kabul etmekle birlikte “hain Yunanlılar” karşısında iken Heyet-i Temsiliye ile olan mesafenin uzaklığına ve görevin “hususiyet ve ehemmiyeti” dolayısıyla resen hareket etmek ve karar almak zorunluluğuna işaret ediyordu.</span><span class="dipp" style="font-size:1em;"><a class="footnote-link" href="#footnote-225-152" id="footnote-225-152-backlink">152</a></span></p>

      <p class="Basic-Paragraph-3 para-style-override-11"><span class="char-style-override-7">Mustafa Kemal’in Osman Nuri’nin teli üzerine gönderdiği 14 Ekim günlü teli haber alan Karesi ve Saruhan Hareket-i Milliye - Redd-i İlhak Heyet-i Merkeziyesi, sorunu 17 Ekim günü görüştü. Bir üye Müdafaa-i Hukuk adının benimsenmesini istediyse de buna karşı çıkıldı. Karşı tepki olarak, Sivas’a hitaben yazılmış olan mektubun gönderilmemesi yönünde bir karar belirince, Hacim Muhittin istifa edip toplantıyı terk etti. Daha sonra heyet-i merkeziye yeniden toplanarak mektubu göndermeye, fakat metni değiştirerek göndermeye karar verdi. Hacim Muhittin, anılarında, “Bu izansız ve döneklerle ne yapacağız?..” diye şikâyet ediyordu.</span><span class="dipp" style="font-size:1em;"><a class="footnote-link" href="#footnote-225-153" id="footnote-225-153-backlink">153</a></span></p>

      <p class="Basic-Paragraph-3 para-style-override-11"><span class="char-style-override-7">Hacim Muhittin imzasıyla 18 Ekim’de Heyet-i Temsiliye’ye bir de tel gönderildi.</span><span class="dipp" style="font-size:1em;"><a class="footnote-link" href="#footnote-225-154" id="footnote-225-154-backlink">154</a></span> <span class="char-style-override-7">İlk önce, Kâzım Bey’e yazılan telin “mucibi teessürüm” olduğu, “daha asil ve büyük gayeler takip eden şark harekâtını daima tebcil ve takdis” ettikleri bildiriliyordu. Sonra, Batı Anadolu’da 1. ve 2. Balıkesir, Alaşehir Kongrelerinin yapıldığı, kurulan Nazilli, Alaşehir, Balıkesir heyet-i merkeziyelerinin Alaşehir Kongresi’nin kararıyla bir encümen-i müdiran oluşturacak iken ilk iki heyet-i merkeziyenin temsilcilerini seçmedikleri için bu girişimin sonuçsuz kaldığı anlatılıyordu. 20 Ekim’de kongre toplamak diye bir şey söz konusu değildi. Yalnız Damat Ferit düşmeden önce, Mustafa Kemal’in her kazadan bir temsilci seçilerek toplanacak bir kongreyi –Büyük Anadolu Kongresi olacak– haber vermesi üzerine, bununla ilgili teller çekilmişti. Bir de, seçim dolayısıyla “azanın” toplanmasından yararlanarak, her liva merkezinde kazalardan çağrılacak ikişer murahhasla birer “meclisi meşveret” toplanması Kütahya, Bilecik ve Bursa’ya tavsiye edilmişti. Hacim Muhittin, Bursa’da Nigehban ve Karakol örgütlerinden haberdar değildi. Ama Damat Ferit’ten sonra Bursa’dan birçok katılma teli gelmişti. Balıkesir’e “münasebeti coğrafiyesi bulunan” Bursa’da örgüt kurarak birliği ve yardımlarını sağlamak üzere, Bursa’ya bir görevli gönderilmişti. Daha çok açıklama gerekirse bir heyet-i merkeziye üyesi gönderilebilirdi. Ama çalışmalarından şüphe edilirse “bütün mesaii âcizanemi feda ederek” ayrılacağını bildiriyor, “pek yüksek olan ihtiramat ve tebcillerini” sunuyordu. Bu telle birlikte Kâzım Bey kendi telini de gönderdi ve bunda Hacim Muhittin’in seçim ve diğer konularda Heyet-i Temsiliye kararlarını uygulamak için “samimiyeti ile” çalıştığını bildirdi. Böylelikle Kâzım Bey Sivas’a karşı Balıkesir heyet-i merkeziyesinin çalışmalarını tezkiye etmiş oluyordu.</span><span class="dipp" style="font-size:1em;"><a class="footnote-link" href="#footnote-225-155" id="footnote-225-155-backlink">155</a></span></p>

      <p class="Basic-Paragraph-3 para-style-override-11"><span class="char-style-override-7">İş böylece kapanır gibi olduysa da, gerçekte mesele devam ediyordu. 23 Ekim’de Tahrirat Müdürü Hacim Muhittin’e Mustafa Kemal’in mutasarrıflıktan mebus adaylarını sorduğunu bildirdi. Hacim Muhittin tepkisini şöyle yazmıştır: “İşte ihtilaf buradan başlayacak! Çünkü şimdi Sivas, Heyet-i Temsiliye namına ta oradan namzet gösterecek... İşte o vakit mebuslar yine tayin şekline girip milletin ruhundan doğmayacak ve artık o meclisin de hayrını gör!”</span><span class="dipp" style="font-size:1em;"><a class="footnote-link" href="#footnote-225-156" id="footnote-225-156-backlink">156</a></span> <span class="char-style-override-7">Bundan sonra günlük 29 Ekim gününe değin düzenli olarak devam ediyor, fakat nedense orada kesilip 1 Ocak 1920’ye atlıyor. Sadık ve ayrıntılara kadar inen, samimi bir günlük yazıcı olan Hacim Muhittin aradaki iki ayı da yazmış olsaydı, Sivas-Balıkesir çekişmesi konusunda daha birtakım ek bilgiler elde etmemiz mümkün olurdu.</span><span class="dipp" style="font-size:1em;"><a class="footnote-link" href="#footnote-225-157" id="footnote-225-157-backlink">157</a></span></p>

      <p class="Basic-Paragraph-3 para-style-override-11"><span class="char-style-override-7">Atatürk,</span> <span class="char-style-override-8">Nutuk</span><span class="char-style-override-7">’ta, Hacim Muhittin’in ayrı kongre toplama faaliyeti üzerinde ısrar etmektedir.</span><span class="dipp" style="font-size:1em;"><a class="footnote-link" href="#footnote-225-158" id="footnote-225-158-backlink">158</a></span> <span class="char-style-override-7">Vesikalar cildinde Kâzım Bey’in tezkiye teli yer alıyorsa da, Hacim Muhittin’in kendini savunan teli yoktur. Bir ihtimale göre,</span> <span class="char-style-override-8">Nutuk</span><span class="char-style-override-7">’u yazarken Atatürk o teli bulamadığı için Osman Nuri’nin istihbaratına dayanan iddiasını sürdürmek durumunda kalmıştır. Zira Kâzım Bey tarafından da desteklendiğine göre, Hacim Muhittin’in açıklamasının doğruluğuna inanmamak için sebep yok gibi görünüyor. Aslında Hareket-i Milliye - Redd-i İlhak örgütünün Anadolu ve Rumeli Müdafaa-i Hukuk Cemiyeti karşısında bağımsızlığını koruması kolay bir iş değildi. Zira Cemiyet’e kumanda edenler ordunun en namlı ve güçlü komutanlarıydı. Bunlar kendilerine birçok yerel destekler ve böylece belli bir meşrutiyet de sağlamışlardı. Damat Ferit’le olan çekişmede galip gelmiş olmaları, nüfuzlarını büyük ölçüde artırmıştı. Batı Anadolu’daki komutanlar ise, buraları I. Cihan Savaşı’nın son yıllarında cephe olmadığı için, esasen zayıf birliklere komuta ediyorlardı. Üstelik Yunan işgali arifesinde Ali Nadir Paşa’nın 17. Kolordu komutanı olması, İstanbul’a ve İtilaf devletlerinin kuvvetlerine mesafece nispeten yakın olmak gibi (ayrıca İzmir’deki İtilaf gemileri her zaman vardı) yine zayıflatıcı etkenler söz konusuydu. İşte bu boşluğu eşrafın mali desteği ve yönetimi altında zeybekler, efeler, Kuva-yı Milliye birlikleri gibi gayri nizami birlikler doldurmaya çalışıyorlardı. Fakat bunların içinde de komuta görevlerinin birçoğu yine subaylardaydı. Son tahlilde bunların ordunun ağır bastığı Cemiyet’ten yana çıkmaları doğaldı. Kuva-yı Milliye hareketi mevzii çatışmalarda az çok bir varlık gösterebiliyor idiyse de, Yunanlıların geniş bir cephe harekâtına girişmeleri halinde, Kuva-yı Milliye’nin dayanması kolay değildi. Zira, 1) sayısı; yetersizdi;</span><span class="dipp" style="font-size:1em;"><a class="footnote-link" href="#footnote-225-159" id="footnote-225-159-backlink">159</a></span> <span class="char-style-override-7">2) ikmal için, özellikle cephane ve silah için ordunun desteğine ihtiyacı vardı;</span><span class="dipp" style="font-size:1em;"><a class="footnote-link" href="#footnote-225-160" id="footnote-225-160-backlink">160</a></span> <span class="char-style-override-7">3) yukarıda da değinildiği gibi, askeri bakımdan bile tek bir komuta altına girmediği gibi, idari bakımdan da tek bir komutadan yoksundu. Bütün bunlara işaret ettikten sonra, daha aşağıda ayrıntılı olarak ele alınacak ilk Anzavur ayaklanması çıktığı sıradaki duruma bakmakta yarar vardır. Ayaklanma başladıktan iki gün sonra (27 Ekim 1919) Hacim Muhittin’e Ahmet Anzavur’un Balıkesir’i basıp kendisine suikast yapacağı Gönen’den ihbar edildi. Tehlikenin büyümesi karşısında, Hareket-i Milliye yetkilileri Yusuf İzzet Paşa ve Kâzım Bey ile görüştüler ve Anzavur işinin ordu birliklerine bırakılması, Kuva-yı Milliye’nin karışmaması kararlaştırıldı. Bu, bir bakıma Hareket-i Milliye’nin bir çaresizlik itirafıydı. Bu yönde bir başka davranış, Hacim Muhittin’in Heyet-i Temsiliye’ye başvurması, Heyet-i Temsiliye’nin de bu işi benimsemesiydi. Bu durum Batı Anadolu ulusçu hareketinin bir çaresizlik itirafı olduğu için, hareketin bağımsızlık iddialarının kofluğunu da tanıtlıyordu.</span><span class="dipp" style="font-size:1em;"><a class="footnote-link" href="#footnote-225-161" id="footnote-225-161-backlink">161</a></span> <span class="char-style-override-7">Artık Batı Anadolu’daki hareket, en azından siyasal düzlemde, bir bağımsızlık iddiasında bulunamazdı. Nitekim 19-29 Kasım tarihlerinde toplanan 3. Balıkesir Kongresi’nin nihayet Anadolu ve Rumeli Müdafaa-i Hukuk Cemiyeti adını benimseme kararını alabildiğini öğreniyoruz.</span><span class="dipp" style="font-size:1em;"><a class="footnote-link" href="#footnote-225-162" id="footnote-225-162-backlink">162</a></span></p>

      <p class="Basic-Paragraph-3 para-style-override-11"><span class="char-style-override-7">Gerçekte, Sivas Kongresi 9 Eylül 1919 gününde Ali Fuat’ı “Garbi Anadolu Umum Kuva-yı Milliye Başkomutanı” atadı.</span><span class="dipp" style="font-size:1em;"><a class="footnote-link" href="#footnote-225-163" id="footnote-225-163-backlink">163</a></span> <span class="char-style-override-7">Ali Fuat, hatıralarında, Kuva-yı Milliye birlikleri arasında irtibat ve anlaşma bulunmadığını, zaman zaman ihtilaflar çıktığını, bundan İstanbul’un ve General Milne’in yararlandığını, milli mukavemeti kırıp dağıtmak için tedbirler aldıklarını yazıyor. İzmir cephesinin “yeniden tensik ve teşkili ile yüksek bir komutana raptını” ta Erzurum Kongresi zamanında düşündüğü anlaşılıyor. Mersinli Cemal Paşa Konya’dan mezunen İstanbul’a gidip de görevinden alınınca, resmi sıfatı olmadan Konya’ya döndüğü takdirde yararlı olup olamayacağını Ali Fuat’a danışmış. O da 29 Temmuz günlü şifresiyle kendisinin Aydın Umum Kuva-yı Milliye Komutanı olarak Denizli ya da Afyon’a gitmesini salık vermiş. Ali Fuat sonucun ne olduğunu yazmıyor, ama anlaşılan, Cemal Paşa bu görüşe iltifat etmemiş. Ardından 23 Ağustos’ta “Orta Anadolu”dan gelen Refet Bey ve Kara Vasıf’la birlikte Ankara’da yapılan görüşmelerde, İzmir cephesi sorunu ele alınmış ve Refet Bey’in buranın kumandasını ele alması, kendisine kolordularca “mümkün olan” yardımın yapılması kararlaştırılmış. Ancak, Sivas Kongresi’nin açılması dolayısıyla 3. Kolordu Komutanı Salahattin Bey kendisinin Sivas’a gelmesine “kat’i lüzum” göstermiş. Mustafa Kemal ve arkadaşları da onu acele Sivas’a çağırmışlar. Böylece iş kalmış. Ali Fuat, İzmir cephesinin komutansız kalmasının doğurduğu sakıncalı sonuçlara örnek olarak, Aydın Kuva-yı Milliyesi’nin Yunanlıların çekilmesini, yerlerine “başta İngilizler” İtilaf devletlerinin gelmesini isteyen 27 Ağustos günlü mektubunu gösteriyor.</span><span class="dipp" style="font-size:1em;"><a class="footnote-link" href="#footnote-225-164" id="footnote-225-164-backlink">164</a></span></p>

      <p class="Basic-Paragraph-3 para-style-override-11"><span class="char-style-override-7">Bundan sonraki Batı Anadolu cephesiyle ilgili gelişme Mustafa Kemal’in Sivas Kongresi’ne, onaylanmak üzere sunduğu Ali Fuat’ın bir telidir. Tel, Paşa tarafından Sivas Kongresi’nin ağzından askeri makamlara çekilmişti ve İngilizlerin İstanbul-Eskişehir-Konya demiryolunu işgal etme girişimleri karşısında alınacak tedbirleri sıralıyordu. Paşa Eskişehir bölgesi milli komutanlığına süvari kaymakamı Atıf’ın, 23. Fırka bölgesi (merkezi Afyon) ve Alaşehir milli komutanlığına Kaymakam Lütfi Beylerin atanmış bulunduğunu bildiriyordu. Bunlara “millet namına her türlü salahiyet” verilmişti. Tekmil “hükümet-i mülkiye ve askeriyeyi” idareleri altına alacak, itaat etmeyenleri “millet namına” tutuklayacaklardı. Daha fazla ecnebi kuvvetlerin Eskişehir’in doğusuna geçmesine “son derecede vatanperverane” engel olacaklardı. Bu amaçla her türlü araçtan yararlanmak meşruydu. Kongre, haberi olmadan kendi adına çekilmiş bu teli onayladı. Ardından, Mustafa Kemal, Ali Fuat’ın “Garbi Anadolu Umum Kuva-yı Milliye Başkomutanlığı”nı önerdi ve onaylattı.</span><span class="dipp" style="font-size:1em;"><a class="footnote-link" href="#footnote-225-165" id="footnote-225-165-backlink">165</a></span></p>

      <p class="Basic-Paragraph-3 para-style-override-11"><span class="char-style-override-7">Böylece, görünüşte, Batı Anadolu Kuva-yı Milliyesi bir başkomutana kavuşmuş oluyordu. O zamana değin 20. Kolordu komutanlığını ve komutan vekilliğini yapmış olan Ali Fuat 9 Eylül’den sonra yalnız yeni sıfatını kullanacak, fakat fiilen ve kısmen de 20. Kolordu komutanlığına devam edecekti. Zira esas faaliyet alanı, İngilizlerin ve Damat Ferit’in o bölgede denetimi ele geçirebilmek için verdikleri mücadele dolayısıyla, Eskişehir olmuştur. Birinci ayrımda gördüğümüz üzere Damat Ferit’in düşmesinden sonra Heyet-i Temsiliye, İstanbul ve Edirne dahil, Batı Anadolu’daki kolorduların başına Ali Fuat’ı müfettiş tayin ettirmek istemiş (3 Ekim 1919), fakat bunu başarmak bir yana, Ali Fuat’ı resmen 20. Kolordu komutanlığına bile iade ettirememişti. Paşa, anılarında, Ali Rıza hükümetinin önceleri 20. Kolordu komutanlığına iadesini ısrarla istemişken, birkaç gün sonra Erkân-ı Harbiye-i Umumiye Reisi Cevat (Çobanlı) Paşa aracıyla bu komutanlıktan izinli ayrılmasının “daha uygun” düşeceğini bildirdiğini yazıyor.</span><span class="dipp" style="font-size:1em;"><a class="footnote-link" href="#footnote-225-166" id="footnote-225-166-backlink">166</a></span> <span class="char-style-override-7">Ali Fuat’ın dediği gibi hükümetçe bir ısrar olmuşsa, bu, olsa olsa Vahdettin’e karşı yapılmış olmalıdır. Demek ki bu ısrar başarısız olmuş, izinli ayrılması uygun görülmüş. Ama bu daha acayip, çünkü resmen o görevde olmadan, oradan nasıl izinli olunabileceği sorusu var. Sonuç olarak, Ali Fuat’ın orada bulunmaması isteniyordu. Bu durumda o da İzmir cephesine gidip Kuva-yı Milliye komutanlığı yapmayı düşünmüş olacak. Ali Fuat, bu komutanlığın büyük önemi üzerinde birtakım şeyler söylüyorsa da, gitme kararının hükümetin onun Ankara-Eskişehir bölgesinde bulunmaması arzusuna uymak isteğinden kaynaklandığı da düşünülebilir. Yani, Anadolu ve Rumeli Müdafaa-i Hukuk Cemiyeti için Ankara-Eskişehir bölgesi ve 20. Kolordu belki birinci önceliği haizdir, fakat hükümete fazla ters düşmemek için, Ali Fuat’ın ikinci önceliği olan İzmir cephesine gitmesi düşünülmüştür. Paşa 15 Ekim’de hareket edecekti, fakat hükümet bu sefer de buna engel olmuştur.</span><span class="dipp" style="font-size:1em;"><a class="footnote-link" href="#footnote-225-167" id="footnote-225-167-backlink">167</a></span> <span class="char-style-override-7">Demek ki Babıâli, en azından bu konuda bir şeye “hayır” dediği zaman, sözünü dinletebiliyordu. Muhtemelen nedeni de, hükümetin bu arzusunun İngilizlerin tutumundan kaynaklanıyor olmasıydı. Unutmamak gerekir ki, Ali Fuat Eskişehir’de İngilizlerle karşı karşıya gelmiş ve görünüşe göre, belki silahların patlamasına ramak kalmıştı.</span></p>

      <p class="Basic-Paragraph-3 para-style-override-11"><span class="char-style-override-7">Heyet-i Temsiliye 23 Ekim’de aldığı bir kararla, Refet Bey’in Aydın Cephesi Kuva-yı Milliye komutanlığını üstlenmesini ve Ali Fuat’ın kolordusu başına dönmesini “müttefikan münasip” gördü.</span><span class="dipp" style="font-size:1em;"><a class="footnote-link" href="#footnote-225-168" id="footnote-225-168-backlink">168</a></span> <span class="char-style-override-7">Ekim ayının son günü Refet Bey Denizli’ye geldi, 57. Fırka Komutanı Miralay Şefik ve Heyet-i Merkeziye üyelerince karşılandı. Ertesi günü Nazilli’ye hareket etti. Demirci Mehmet Efe zeybekleriyle onu karşıladı. Durumu inceleyen Refet Bey, Efe’nin çevresinde “bir münafık çemberi” bulunduğunu keşfetti. Fırsat bulduğunda Efe’nin mührünü taşıyan ve Hürriyet ve İtilafçıların Antalya’dan getirtmiş oldukları Nuri Bey’in görevine son verdirdi. Yerine kendisi mühürdar oldu. Efe’nin karargâhında gereksiz bir kuruluş olan Harekât-ı Harbiye Reisliği’ni ilga ettirerek buradaki subayları birliklerine iade ettirdi. Cepheyi dolaşıp genel durumu inceledi. Mart 1920 sonuna kadar Nazilli’de kaldı. Kasım sonunda 12. Kolordu Komutanı Fahrettin (Altay) Nazilli’ye kadar gelip Refet Bey’in yanına Binbaşı Nazım Bey’i verdi.</span><span class="dipp" style="font-size:1em;"><a class="footnote-link" href="#footnote-225-169" id="footnote-225-169-backlink">169</a></span></p>

      <p class="Basic-Paragraph-3 para-style-override-11"><span class="char-style-override-7">Fakat Refet Bey’in buradaki çalışmaları pek başarılı olmadı. Atatürk,</span> <span class="char-style-override-8">Nutuk</span><span class="char-style-override-7">’ta, Refet Bey Demirci Efe’den kumandayı almaya gerek ve yarar görmedi, ya da, “kim bilir, belki de kumandaya vazıyed ettirilmemiş” diye alaylı bir ifade kullanıyor.</span><span class="dipp" style="font-size:1em;"><a class="footnote-link" href="#footnote-225-170" id="footnote-225-170-backlink">170</a></span> <span class="char-style-override-7">Refet Bey’in Efe’nin maiyetinde kurmay gibi çalıştığını, yerel koşulları yakından tanıyan birinin kararını uzaktan değiştirmenin zor olduğunu söylüyor. Refet Bey, kendiliğinden aralıkta Balıkesir’e gelerek İngilizlerle görüşmelere girişti. Heyet-i Temsiliye, 2 Aralık kararında ulusal örgüt mensuplarının ve özellikle Heyet-i Temsiliye üyelerinin “hiçbir suretle” İngilizlerle temasının arzu edilmediğini açıkladı.</span><span class="dipp" style="font-size:1em;"><a class="footnote-link" href="#footnote-225-171" id="footnote-225-171-backlink">171</a></span> <span class="char-style-override-7">Yine, kendiliğinden, Refet bir Fransız torpidosuyla İstanbul’a gitti, bazı arkadaşlarıyla görüşmeler yaptı ve Bursa’ya geldi. Atatürk, bütün bunları hafiflik olarak değerlendiriyor ve sonuç olarak Aydın ve Salihli cephelerinde “ciddi bir sevku idarenin” kurulamadığını söylüyor. Cebesoy da aynı sonuca ulaşıyor ama nedenini İtilaf devletlerinin müdahalesi ve hükümetin tavır alması sonucu cephedeki “gayritabii vaziyete” bağlıyor.</span><span class="dipp" style="font-size:1em;"><a class="footnote-link" href="#footnote-225-172" id="footnote-225-172-backlink">172</a></span> <span class="char-style-override-7">Gerçekten, gördüğümüz gibi, Ali Fuat’ın kendisinin de bu cepheye gitmesi önlenebilmişti. Cemiyet kendini o denli kısıtlı sayıyordu ki, 16 Kasım’daki bir kararıyla Refet Bey’in takma adla kumanda etmesini kabul etti.</span><span class="dipp" style="font-size:1em;"><a class="footnote-link" href="#footnote-225-173" id="footnote-225-173-backlink">173</a></span> <span class="char-style-override-7">Gerçekte Refet Bey’in pek kumanda edemediği anlaşılıyor. Bunun nedenini en veciz biçimde anlatan, Refet Bey’in, Binbaşı Nazım’ın, Refet Bey’in yaveri Hikmet’in, emir subayı Ferruh’un aylıkları olan 150, 50, 20, 15 lirayı, Heyet-i Umumiye kararıyla, Hareket-i Milliye - Redd-i İlhak Heyet-i Merkeziyesi’nden almakta oluşlarıydı.</span><span class="dipp" style="font-size:1em;"><a class="footnote-link" href="#footnote-225-174" id="footnote-225-174-backlink">174</a></span> <span class="char-style-override-7">Bu durumdan Anadolu ve Rumeli Müdafaa-i Hukuk Cemiyeti’nin örgütsel birliği sağlayamaması, Harekât-ı Milliye - Redd-i İlhak’ın bağımsızlığını sürdürmek konusunda uzun süren ısrarı anlaşılıyor.</span></p>

      <div class="footnotes">
        <div class="footnote">
          <p class="Basic-Paragraph-3"><a class="footnote-anchor" href="#footnote-225-144-backlink" id="footnote-225-144">144</a> <span>Şerafettin Turan, “Kurtuluş Savaşında Kongreler”,</span> <span class="char-style-override-10">Cumhuriyetin 50. Yıldönümü Semineri</span> <span>(Ankara, TTK, 1975), s. 151-7;</span> <span class="char-style-override-10">İstanbul Hükümetleri ve Milli Mücadele</span><span>, C. I, s. 493-8. Tutum farkının Batı Anadolu bakımından devam ettiğine bir örnek, Batı Anadolu ulusal hareketi adına dört İtilaf devleti temsilcisine verilen 25 Eylül günlü iki muhtıradır. Birincisinde Yunan birliklerinin alınarak, Alaşehir Kongresi kararına uygun olarak “düveli mütemeddinei muazzamanın” askeri işgalini “talep” ediyordu. İkincisinde tam bağımsızlık yönünde talepler sıralandıktan sonra “mali ve idari bir müzahereti hariciye” isteniyordu. Gerçi Sivas Kongresi beyannamesinde buna benzer bir madde (md. 7) vardır, ama orada “fenni, sınai, iktisadi muavenet” söz konusudur. Belki ayırtı olmakla birlikte, “idari” kavramının bulunuşu ve “müzaheret”, “muavenetin” ötesinde bir koruma anlamının da içerildiğine işaret sayılabilir. H. M. Çarıklı,</span> <span class="char-style-override-10">Balıkesir ve Alaşehir Kongreleri ve Hacim Muhittin Çarıklı</span><span>’</span><span class="char-style-override-10">nın Kuva-yı Milliye Hatıraları</span><span>, s. 68-70.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-145-backlink" id="footnote-225-145">145</a> <span>İstanbul’dan Balıkesir’e 11 Ekim günü dönen Hulusi, hükümetin, Sivas ile anlaştıktan sonra kendilerine “ehemmiyet vermediğini” söyler. H. M. Çarıklı,</span> <span class="char-style-override-10">Balıkesir ve Alaşehir Kongreleri ve Hacim Muhittin Çarıklı</span><span>’</span><span class="char-style-override-10">nın Kuva-yı Milliye Hatıraları</span><span>, s. 84. Jaeschke,</span> <span class="char-style-override-10">Tarih</span><span>’ten naklen, 6 Ekim’de “Balıkesir Kongresi mümessili” Galip Paşa’nın Ali Rıza tarafından kabul edildiğini bildiriyorsa da Çarıklı, Galip Paşa diye bir temsilciden hiç bahsetmiyor. Yalnız Galip Hoca (Celal Bayar) adı geçiyor, fakat onun İstanbul’da temsilci olarak bulunuşu söz konusu edilmiyor. G. Jaeschke,</span> <span class="char-style-override-10">Türk Kurtuluş Savaşı Kronolojisi</span><span>, s. 68.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-146-backlink" id="footnote-225-146">146</a> <span>M. K. Atatürk,</span> <span class="char-style-override-10">Nutuk</span><span>, C. III, s. 1091-3 (V. 147-9). Bununla ilgili Heyet-i Temsiliye kararları aynı tarihi taşımaktadır. B. S. Baykal,</span> <span class="char-style-override-10">Heyet-i Temsiliye Kararları</span><span>, s. 16. Bu fıkradaki sorunu geniş biçimde ele alan yeni bir yapıt: İlhan Tekeli - Selim İlkin,</span> <span class="char-style-override-10">Ege</span><span>’</span><span class="char-style-override-10">deki Sivil Direnişten Kurtuluş Savaşı</span><span>’</span><span class="char-style-override-10">na Geçerken Uşak Heyet-i Merkeziyesi ve İbrahim (Tahtakılıç) Bey</span> <span>(Ankara, TTK, 1989), s. 218 vd.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-147-backlink" id="footnote-225-147">147</a> <span>14 Ekim günü, Kâzım’dan, Aydın vilayetindeki üç cephe hakkında görüşünün ve (herhalde buralardaki) çeşitli dernekleri Sivas Kongresi nizamnamesine göre birleştirmesinin istenmesi kararlaştırıldı. B. S. Baykal,</span> <span class="char-style-override-10">Heyet-i Temsiliye Kararları</span><span>, s. 21.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-148-backlink" id="footnote-225-148">148</a> <span>Mesela, H. M. Çarıklı,</span> <span class="char-style-override-10">Balıkesir ve Alaşehir Kongreleri ve Hacim Muhittin Çarıklı</span><span>’</span><span class="char-style-override-10">nın Kuva-yı Milliye Hatıraları</span><span>, s. 84 (10/10/1335).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-149-backlink" id="footnote-225-149">149</a> <span>M. K. Atatürk,</span> <span class="char-style-override-10">Nutuk</span><span>, C. III, s. 1097-8 (V. 155a).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-150-backlink" id="footnote-225-150">150</a> <span>M. K. Atatürk,</span> <span class="char-style-override-10">Nutuk</span><span>, C. III, s. 1098-9 (V. 155b, c). Kararları: B. S. Baykal,</span> <span class="char-style-override-10">Heyet-i Temsiliye Kararları</span><span>, s. 201 (14 Ekim).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-151-backlink" id="footnote-225-151">151</a> <span>Bu kongre için bkz.:</span> <span class="char-style-override-10">İstanbul Hükümetleri ve Milli Mücadele</span><span>, C. I, s. 354.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-152-backlink" id="footnote-225-152">152</a> <span>H. M. Çarıklı,</span> <span class="char-style-override-10">Balıkesir ve Alaşehir Kongreleri ve Hacim Muhittin Çarıklı</span><span>’</span><span class="char-style-override-10">nın Kuva-yı Milliye Hatıraları</span><span>, s. 86-8. Oysa aynı kişi, Sivas Kongresi’ne çektiği kutlama telinde, doğudan batıya ve batıdan doğuya genişleyen iki örgütün birleştiği günün “en büyük bayram” olacağını söylemişti. Anlaşılan bunu söylerken biraz “edebiyat” yapıyordu.</span> <span class="char-style-override-10">İrade-i Seniye</span><span>, s. 29-30. Hacim Muhittin’in Batı Anadolu kavramını hayli geniş tuttuğu, Antalya Heyet-i Milliyesi’ne, Umum Anadolu Kongresi’ne iki murahhas gönderilmesi ve heyete (herhalde Balıkesir olacak) iki rapor iletilmesi için telgraflar çekmesinden anlaşılıyor (8, 10 Ekim). Antalya Heyet-i Milliyesi, olayı Sivas’a bildiriyor (15 Ekim) ve “tenvir ve takdir” bekliyordu. Geniş tutulmuş diyorum, zira görebildiğim kadarıyla</span> <span class="char-style-override-10">Balıkesir ve Alaşehir Kongreleri</span> <span>kitabındaki belgelerden hiçbirinde Antalya’dan bahis yoktur. M. K. Atatürk,</span> <span class="char-style-override-10">Nutuk</span><span>, C. III, s. 1264 (V. 283).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-153-backlink" id="footnote-225-153">153</a> <span>H. M. Çarıklı,</span> <span class="char-style-override-10">Balıkesir ve Alaşehir Kongreleri ve Hacim Muhittin Çarıklı</span><span>’</span><span class="char-style-override-10">nın Kuva-yı Milliye Hatıraları</span><span>, s. 90.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-154-backlink" id="footnote-225-154">154</a> <span>H. M. Çarıklı,</span> <span class="char-style-override-10">Balıkesir ve Alaşehir Kongreleri ve Hacim Muhittin Çarıklı</span><span>’</span><span class="char-style-override-10">nın Kuva-yı Milliye Hatıraları</span><span>, s. 91-2.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-155-backlink" id="footnote-225-155">155</a> <span>M. K. Atatürk,</span> <span class="char-style-override-10">Nutuk</span><span>, C. III, s. 1100 (V. 155d); H. M. Çarıklı,</span> <span class="char-style-override-10">Balıkesir ve Alaşehir Kongreleri ve Hacim Muhittin Çarıklı</span><span>’</span><span class="char-style-override-10">nın Kuva-yı Milliye Hatıraları</span><span>, s. 92-3. Son kaynakta “samimiyeti ile” ifadesi yoktur.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-156-backlink" id="footnote-225-156">156</a> <span>H. M. Çarıklı,</span> <span class="char-style-override-10">Balıkesir ve Alaşehir Kongreleri ve Hacim Muhittin Çarıklı</span><span>’</span><span class="char-style-override-10">nın Kuva-yı Milliye Hatıraları</span><span>, s. 96.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-157-backlink" id="footnote-225-157">157</a> <span>Muhittin Çarıklı’nın anılarını yayıma hazırlamış olan Sn. Prof. Dr. Ş. Turan’dan öğrendiğime göre, söz konusu atlama Hacim Muhittin’in o süre zarfında günlük tutmamış olmasından ileri gelmektedir, yoksa herhangi bir sansür söz konusu değildir.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-158-backlink" id="footnote-225-158">158</a> <span>M. K. Atatürk,</span> <span class="char-style-override-10">Nutuk</span><span>, C. I, s. 240.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-159-backlink" id="footnote-225-159">159</a> <span>Bir kaynağa göre Ayvalık bölgesinde 500-600, Soma’da 700, Akhisar’da 800, Salihli’de 2.394, Aydın’da 1.937 mevcutluydu Kuva-yı Milliye. Ağustos ortalarında Aydın bölgesinde 5 bin silahlı bulunduğu anlaşılıyor. Hamdi Ertuna,</span> <span class="char-style-override-10">Türk İstiklal Harbi</span><span>, C. VII, s. 11-3.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-160-backlink" id="footnote-225-160">160</a> <span>Kuva-yı Milliye asker-milis karışımı bir kuvvetti. Örneğin, Aydın cephesinde önce Binbaşı Hacı Şükrü komuta etmişti ama daha sonra (5 Ekim) komuta, Demirci Mehmet Efe’ye geçti. Kuva-yı Milliye mensupları, asker ya da sivil olduklarına göre askeri ya da sivil kaynaklardan beslenirken, daha sonra bu kaynaklar birleştirilmiştir. Kimlerin silah altına alınacağı askerlik şubesi kayıtlarına göre saptanıyordu. Harekâtın para kaynağı büyük ölçüde Hareket-i Milliye - Redd-i İlhak’ın Heyet-i Merkeziye ve idarelerinin topladıklarıydı. “Gönüllü ve milli efrat” üçer aylık sürelerle nöbetleşe görev yapıyorlardı. Rahmi Apak,</span> <span class="char-style-override-10">İstiklal Savaşı</span><span>’</span><span class="char-style-override-10">nda Garp Cephesi Nasıl Kuruldu</span> <span>(İstanbul, Güven Basımevi, 1942), s. 92-4, 96-7. Fakat Atatürk Kuva-yı Milliye’de ordunun rolünü daha büyük gösterir: “... Bilmek lazımdır ki, ordu teşkilatı milliye kadrosu haricinde değil, belki onun ruh ve esasını teşkil etmektedir.” M. K. Atatürk,</span> <span class="char-style-override-10">Nutuk</span><span>, C. I, s. 350.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-161-backlink" id="footnote-225-161">161</a> <span>H. M. Çarıklı,</span> <span class="char-style-override-10">Balıkesir ve Alaşehir Kongreleri ve Hacim Muhittin Çarıklı</span><span>’</span><span class="char-style-override-10">nın Kuva-yı Milliye Hatıraları</span><span>, s- 96-100; B. S. Baykal,</span> <span class="char-style-override-10">Heyet-i Temsiliye Kararları</span><span>, s. 38. Kim bilir, belki de Hacim Muhittin’in bundan sonra günlük tutmaya uzun aralıklar vermesi, bu çaresizlik itirafının doğurduğu maneviyat düşkünlüğünün bir sonucuydu.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-162-backlink" id="footnote-225-162">162</a> <span>Apak,</span> <span class="char-style-override-10">a.g.e.</span><span>, s. 104.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-163-backlink" id="footnote-225-163">163</a> <span class="char-style-override-10">İrade-i Seniye</span><span>, s. 78.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-164-backlink" id="footnote-225-164">164</a> <span>A. F. Cebesoy,</span> <span class="char-style-override-10">Milli Mücadele Hatıraları</span><span>, s. 178-81.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-165-backlink" id="footnote-225-165">165</a> <span class="char-style-override-10">İrade-i Seniye</span><span>, s. 76-8. Cebesoy, bir yerde, tekmil kolorduların hazırlayacakları milli teşkilat ve harekâtın “Kuva-yı Milliye umum komutanı” olarak kendisi tarafından idare edildiğini yazıyor. Bu yeni sıfat ve yetkiyi doğrulayan başka bir kaynağa rastlamadım. A. F. Cebesoy,</span> <span class="char-style-override-10">Milli Mücadele Hatıraları</span><span>, s. 261.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-166-backlink" id="footnote-225-166">166</a> <span>A. F. Cebesoy,</span> <span class="char-style-override-10">Milli Mücadele Hatıraları</span><span>, s. 243-4.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-167-backlink" id="footnote-225-167">167</a> <span>A. F. Cebesoy,</span> <span class="char-style-override-10">Milli Mücadele Hatıraları</span><span>, s. 241-4.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-168-backlink" id="footnote-225-168">168</a> <span>B. S. Baykal,</span> <span class="char-style-override-10">Heyet-i Temsiliye Kararları</span><span>, s. 31. Bu sırada Ali Fuat’ın Seyitgazi’de bulunduğu, daha güneye gitmesinin yeni hükümetin müdahalesiyle durdurulduğu anlaşılıyor. A. F. Cebesoy,</span> <span class="char-style-override-10">Milli Mücadele Hatıraları</span><span>, s. 242.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-169-backlink" id="footnote-225-169">169</a> <span>Asaf Gökbel,</span> <span class="char-style-override-10">Milli Mücadele</span><span>’</span><span class="char-style-override-10">de Aydın</span> <span>(Aydın, Coşkun Matbaası, 1964), s. 388-91; B. S. Baykal,</span> <span class="char-style-override-10">Heyet-i Temsiliye Kararları</span><span>, s. 49-50. Oysa Heyet-i Temsiliye, Erkân-ı Harbiye-i Umumiye Reisi Cevat Paşa’dan, Refet Bey’in yanına verilmek üzere dört-beş subay istemişti. B. S. Baykal,</span> <span class="char-style-override-10">Heyet-i Temsiliye Kararları</span><span>, s. 47.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-170-backlink" id="footnote-225-170">170</a> <span>M. K. Atatürk,</span> <span class="char-style-override-10">Nutuk</span><span>, C. I, s. 283-5.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-171-backlink" id="footnote-225-171">171</a> <span>B. S. Baykal,</span> <span class="char-style-override-10">Heyet-i Temsiliye Kararları</span><span>, s. 68.</span> <span class="char-style-override-10">Nutuk</span><span>’taki 22 Aralık tarihi herhalde yanlıştır, doğrusunun 2 Aralık olması gerekir. M. K. Atatürk,</span> <span class="char-style-override-10">Nutuk</span><span>, C. I, s. 284.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-172-backlink" id="footnote-225-172">172</a> <span>A. F. Cebesoy,</span> <span class="char-style-override-10">Milli Mücadele Hatıraları</span><span>, s. 244.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-173-backlink" id="footnote-225-173">173</a> <span>B. S. Baykal,</span> <span class="char-style-override-10">Heyet-i Temsiliye Kararları</span><span>, s. 58. Herhalde karar Cemal Paşa’nın talebi üzerine alınmıştı, çünkü bunun ona bildirileceği belirtiliyor.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-174-backlink" id="footnote-225-174">174</a> <span>Gökbel, a.g.e, s. 390-1.</span></p>
        </div>
      </div>
    </div>
  </div>
</body>
</html>
