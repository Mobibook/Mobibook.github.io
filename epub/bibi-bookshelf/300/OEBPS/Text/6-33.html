<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-33.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-33.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="alt" id="toc_marker-1-13-6">28. Meclis-i Mebusan’ın Açılması (12 Ocak)</p>

      <p class="Basic-Paragraph-3 para-style-override-11"><span class="char-style-override-7">Seçimler yapıldıktan sonra Mebusan Meclisi’nin açılması Anadolu ve Rumeli Müdafaa-i Hukuk Cemiyeti’nin hükümetle yaptığı anlaşmanın en can alıcı noktasıydı. Ne var ki, seçimin demokratik-ulusçu hareketin ezici başarısıyla sonuçlanması bu hareketin dışında olanlarda Meclis’e karşı yoğun bir tepki, bir isteksizlik doğurdu. İngiliz istihbaratının 5 Aralık günlü bir raporuna göre, Hürriyet ve İtilaf gizli bir komite kurmuş. Amacı Meclis’in açılmasından üç gün önce büyük mitingler düzenleyip, seçilenler halkı değil, İttihat ve Terakki’yi temsil ettikleri için Padişah’ı seçimleri iptal etmeye zorlamakmış.</span><span class="dipp" style="font-size:1em;"><a class="footnote-link" href="#footnote-225-596" id="footnote-225-596-backlink">596</a></span> <span class="char-style-override-7">Defrance’ın 20 Aralık günlü teli de, seçimlerin ulusçuların ve İttihat ve Terakkililerin zaferiyle sonuçlandığını bildirdikten sonra, bu koşullarda Padişah ve hükümetinin Meclis’i dağıtıp dağıtmayacağı, dağıttığı takdirde Meclis’in kendiliğinden bir Anadolu kentinde toplanıp toplanmayacağı sorusunun söz konusu olacağını söylüyordu.</span><span class="dipp" style="font-size:1em;"><a class="footnote-link" href="#footnote-225-597" id="footnote-225-597-backlink">597</a></span> <span class="char-style-override-7">19 Aralık günü Damat Şerif Paşa’nın verdiği demeç, İstanbul seçimlerinin sonucu karşısında duyulan öfkeyi dile getiriyordu. Paşa’ya göre, Meclis’in ocak başında toplantıya çağrılabilmesi “gayrı melhuzdu.” Zira barış antlaşması yapılmadığından, işgal altındaki bölgeler Osmanlı ülkesine dahildi. Oysa buralarda seçim yapılamamıştı. Bu durumda yeni Meclis’in toplanabilmesi için mebus sayısının önceki Meclis’tekinin üçte ikisine ulaşması “şarttı.” Ancak 82 mebus seçilebilmiş, bunların harcırahları gönderilmişti.</span><span class="dipp" style="font-size:1em;"><a class="footnote-link" href="#footnote-225-598" id="footnote-225-598-backlink">598</a></span> <span class="char-style-override-7">Şerif Paşa’nın bu söyledikleri Kanun-ı Esasi bakımından yanlıştı, zira 51. maddeye göre görüşmelere başlayabilmek için gerekli olan çoğunluk üye sayısının yarısından bir fazlasıydı. Üçte iki çoğunluğun tasrih edildiği haller dışında ise hazır bulunanların salt çokluğu karar nisabıydı. Öte yandan, hukuken eski Meclis’in mebus sayısını esas almak doğruydu ama demokrasiyi kabul eden insanların seçim yapılamayan yerler için uygun bir hukuki çözüm bulmaları da gerekirdi. Fakat bu tür çözümler bulmaktan ne denli uzak bulunulduğunu, yukarıda söz konusu ettiğim, Kuşadası’nda yapılan İzmir seçimleri dolayısıyla gördük. Gerçekten İntihabat Heyet-i Teftişiyesi İzmir’de yapılamayan bu seçime itiraz etti. Şûra-yı Devlet’in Mülkiye Dairesi de Celal Bey’in başkanlığında toplanıp “merkez livanın suret-i resmiyede nakli icra edilmediği” için oybirliğiyle seçimlerin “caiz” olamayacağına karar verdi.</span><span class="dipp" style="font-size:1em;"><a class="footnote-link" href="#footnote-225-599" id="footnote-225-599-backlink">599</a></span> <span class="char-style-override-7">Fakat sonuç olarak İzmir mebusları Meclis çalışmalarına katılmışlardır.</span></p>

      <p class="Basic-Paragraph-3 para-style-override-11"><span class="char-style-override-7">Bu sıralarda Hürriyet ve İtilaf Meclis hakkında “pek ümitli” değildi. Milli Ahrar Fırkası ise 5 Ocak’ta yayımladığı bir bildirge ile, İttihat ve Terakki “bakıyyet-üs-süyufunun” seçilmiş olmasının bağımsızlık hakkımızın tanınmasına yol açabileceğini, onun için bu Meclis’in “hemen” feshini istiyordu. Bu yapıldıktan sonra milletin arzusunu serbestçe açıklaması için imkânların hazırlanmasını, ardından dışarıda güveni, içeride birliği sağlayacak kişileri getirecek bir seçimin yapılmasını talep ediyordu.</span><span class="dipp" style="font-size:1em;"><a class="footnote-link" href="#footnote-225-600" id="footnote-225-600-backlink">600</a></span> <span class="char-style-override-7">Bu sıralarda muhalif ya da muhalefete yatkın gazeteler istifa eden mebuslar, feshedilen seçimlerle ilgili haberleri adeta memnuniyet duyarak ya da ısrarla verir gibiydiler.</span><span class="dipp" style="font-size:1em;"><a class="footnote-link" href="#footnote-225-601" id="footnote-225-601-backlink">601</a></span> <span class="char-style-override-7">Belki de bu hava yüzünden, İstanbul mebusluklarının üçü için 10 Ocak’ta yapılan seçimde çoğunluk sağlanamadı, 15 Ocak’ta yeniden toplanmak gereği doğdu.</span></p>

      <p class="Basic-Paragraph-3 para-style-override-11"><span class="char-style-override-7">Fakat muhalefetin çok da tutarlı davrandığı söylenemez. Lütfi Fikri istifa ederken ve mümkün olduğu kadar çok mebusun istifa etmesi arzu ediliyor gibi görünürken, Hürriyet ve İtilaflı Karahisar-ı Şarki Mebusu Ömer Feyzi istifa etmedi. Bu noktanın 10 Mart günlü</span> <span class="char-style-override-8">Serbesti</span><span class="char-style-override-7">’de kurcalanması üzerine, Ömer Feyzi şöyle bir açıklamada bulundu: “... Fırka’mız intihaba iştirak etmemeye, intihapta rey vermemeye karar vermişti. Niçin? Zira Kuva-yı Milliye namını taşıyan tahakküm-ü askeri tesiri altında yapılacak intihabı gayrimeşru addediyor ve o intihabı istemiyordu. Fakat maatteessüf muvaffak olamadı. İntihap oldu yani oldu dendi ve iktisab-ı resmiyet ettirildi. Bu kuvve-i mütegallibe her tarafta kendi taraflarını tayin ettirmişti. Fakat bizim Karahisar-ı Şarki gibi bazı yerlerde ahalisinin cesaret-i medeniyesi hasebiyle imal-ı nüfuz edemedi. Kendim İstanbul’da bulunduğum ve namzetlik vaz eylemediğim halde hemşerilerim beni kendiliklerinden intihap eylemişler. Bunu reddeylemeyi fırkam akıl ve hikmete muvafık görmedi, ben de istifa etmedim, çünkü Fırka öyle tesir altında intihap yapmamaya, kimseyi intihap etmemeye, elhasıl rey vermemeye karar vermişti. İntihap olunmamaya, mebus olmamaya değil.”</span><span class="dipp" style="font-size:1em;"><a class="footnote-link" href="#footnote-225-602" id="footnote-225-602-backlink">602</a></span> <span class="char-style-override-7">(Bu son iki cümledeki mantık pek açık değil.)</span></p>

      <p class="Basic-Paragraph-3 para-style-override-11"><span class="char-style-override-7">Tevfik Paşa, 1 Ocak günü De Robeck’e yaptığı yılbaşı ziyaretinde, gördüğümüz üzere, bazı İttihat ve Terakkililerin seçilmiş olduğundan, fakat bir bölümünün istifa ettiğinden, bunları başkalarının da izlemesi ihtimalinden söz etmişti. Ondan sonra da, Meclis’in tek bir amaçla toplandığını, bunun da barış antlaşmasını onaylama olduğunu, bunu yapar yapmaz devam etmesi için bir sebep bulunmadığını söyledi.</span><span class="dipp" style="font-size:1em;"><a class="footnote-link" href="#footnote-225-603" id="footnote-225-603-backlink">603</a></span> <span class="char-style-override-7">Büyük bir ihtimalle Paşa, Padişah’ın telkiniyle, “İttihatçı” bir meclisin uyandıracağı kötü izlenimleri silmek için İngiliz Yüksek Komiseri’ne gelmiş bulunuyordu. Vahdettin, böylece, dolaylı olarak, antlaşma onaylanır onaylanmaz Meclis’i dağıtmayı yükümleniyordu. Webb, ihtimal bu bilgiye dayanarak 3 Ocak günlü yazısında Meclis’in hızla feshedileceği ya da en fazla barış antlaşması açıklanıncaya değin devam edeceği, fakat Padişah’ın ilk almaşıktan çekineceği tahmininde bulunuyordu.</span><span class="dipp" style="font-size:1em;"><a class="footnote-link" href="#footnote-225-604" id="footnote-225-604-backlink">604</a></span> <span class="char-style-override-7">Görülüyor ki Meclis’in toplanmasını önlemek yönündeki düşünceler rağbet görmemişti. Nitekim Şerif Paşa dahi, yukarıda değindiğim açıklamasından üç gün sonra, Meclis’in açılması için 1914 yılı Osmanlı ülkesi itibarıyla tam sayı olan 254’ün 2/3’si yerine, bu sefer yalnızca bu sayının yarıdan bir fazlasını şart koşuyordu.</span><span class="dipp" style="font-size:1em;"><a class="footnote-link" href="#footnote-225-605" id="footnote-225-605-backlink">605</a></span> <span class="char-style-override-7">Nihayet bu paşa, Meclis’in açılmasından bir hafta önce, olumsuz tavrını ikinci kez biraz daha sulandırarak, Meclis’i birkaç güne kadar açmak istediklerini söyledi. Gerçi gelen mebus sayısı kanuni nisabı sağlamıyordu ama, bu, açılışa engel değildi. Nisap olmadan görüşmeler yapılamazdı, fakat birkaç güne değin bunun da hasıl olacağı “ümidindeydi.” Paşa bayağı “hayırhahtı” – nisap yine de sağlanamazsa, Kanun-ı Esasi’nin Meclis’in çalışmasına imkân verecek elverişli bir yorumu için Âyan Meclisi’ne başvurulabileceğini de hatırlatıyordu. (Gerçekten, Âyan’da bir hazırlık vardı. 7 Ocak’ta orada yapılan bir toplantıda Damat Ferit, Mustafa Sabri, Vasfi Efendi, Keçecizade İzzet, Hoca Asım ve başkaları hazır bulunmuşlar ve Hürriyet ve İtilaf tarafından yeni Meclis’e karşı ittihaz olunacak tavır ve mesleği söz konusu etmişlerdi.) Şerif Paşa ayrıca, hükümetin siyasal programının ancak nisap oluştuktan sonra Meclis’te okunabileceğini de hatırlatmamazlık edememişti.</span><span class="dipp" style="font-size:1em;"><a class="footnote-link" href="#footnote-225-606" id="footnote-225-606-backlink">606</a></span></p>

      <p class="Basic-Paragraph-3 para-style-override-11"><span class="char-style-override-7">Şerif Paşa’nın olumsuz tutumuna karşılık, Adliye Nazırı, Şeyhülislam, Ticaret ve Ziraat Nazırı, Harbiye Nazırı çok daha olumlu demeçler vermişler, sonuncusu dört gün öncesinden Meclis’in 12 Ocak’ta toplanacağını bildirmişti.</span><span class="dipp" style="font-size:1em;"><a class="footnote-link" href="#footnote-225-607" id="footnote-225-607-backlink">607</a></span> <span class="char-style-override-7">Bu sırada hayli yoğun bir kulis faaliyetinin cereyan ettiğini basından izleyebiliyoruz. Padişah 1 Ocak’ta Ali Rıza’yı, Tevfik Paşa’yı, Şeyhülislam’ı, 2 Ocak’ta Damat Şerif Paşa’yı, Zeki ve Süleyman Şefik Paşaları, 5, 6, 8, 10 Ocak’ta Ali Rıza’yı, 9 Ocak’ta Tevfik Paşa’yı kabul etti. Buna karşılık, 3 Ocak’ta Cemal Paşa’yı ziyarete gelenler, Şehzade Abdürrahim ve Osman Fuat Efendilerle Kara Vasıf ve Bekir Sami idi. Bekir Sami’nin İstanbul’a geldiğine dair bulabildiğim en erken atıf budur.</span><span class="dipp" style="font-size:1em;"><a class="footnote-link" href="#footnote-225-608" id="footnote-225-608-backlink">608</a></span> <span class="char-style-override-7">10 Ocak günlü</span> <span class="char-style-override-8">Peyam-ı Sabah</span><span class="char-style-override-7">,</span> <span class="char-style-override-8">Antant</span><span class="char-style-override-7">’a atfen Rauf Bey ve Bekir Sami’nin geldiği “şayialarını,” bununla birlikte Rauf Bey’in “ketm-i nefs” etmek istediğini bildiriyordu.</span> <span class="char-style-override-8">Antant</span><span class="char-style-override-7">, Rauf Bey’in geldiği gün şayiaları öğrendiyse, Rauf Bey 8 Ocak’ta gelmiş demektir. Defrance’ın 9 Ocak sabahı çektiği tele göre, Bekir Sami ve Rauf Bey İstanbul’a gelmiş bulunuyorlardı ve birincisi Padişah tarafından kabul edilmişti.</span><span class="dipp" style="font-size:1em;"><a class="footnote-link" href="#footnote-225-609" id="footnote-225-609-backlink">609</a></span> <span class="char-style-override-7">İngilizlerin istihbarat raporuna göre, Bekir Sami ve Kara Vasıf hükümet ve Veliaht’la sürekli temastaydılar.</span><span class="dipp" style="font-size:1em;"><a class="footnote-link" href="#footnote-225-610" id="footnote-225-610-backlink">610</a></span> <span class="char-style-override-7">Gerçekten, bu sırada Veliaht’ın hayli faal olduğu göze çarpıyor. 3 Ocak’ta Veliaht Dolmabahçe’de Ali Rıza’yı kabul etti. 5 Ocak’ta Abdülmecit’in Bağlarbaşı’ndan Beşiktaş Sarayı’na “naklettiğini” öğreniyoruz – oysa taşınma mevsimi değildi. Veliaht 8 Ocak’ta da Damat Şerif Paşa’yı kabul etti.</span><span class="dipp" style="font-size:1em;"><a class="footnote-link" href="#footnote-225-611" id="footnote-225-611-backlink">611</a></span></p>

      <p class="Basic-Paragraph-3 para-style-override-11"><span class="char-style-override-7">7 Ocak günlü “gayet müstacel” bir telle Mustafa Kemal Kâzım Karabekir’e, Rauf Bey’in İstanbul’a gitmesi hususunu danıştı. Mebuslarla yapılan temaslardan bunun zaruri olduğu, Meclis’te ulusal esaslara sadık güçlü bir grubun ancak böyle sağlanabileceği, yoksa bütün emeklerin heba olacağı ortaya çıkmıştı. Mustafa Kemal, Rauf Bey’in Barış Konferansı’na murahhas olarak gitmesi konusunda da Kâzım Karabekir’in mütalaasını sordu. Kâzım Karabekir, 9 Ocak cevabında, her iki düşünceye katıldı fakat kendine özgü, İttihat ve Terakki’nin denetleme iktidarı modelinden kaynaklandığı söylenebilecek bir mantıkla, Rauf Bey’in Meclis’te başkanlık, hatta ikinci başkanlık gibi görevlerden kaçınmasını savundu. Zira, aday olup da seçilemezse durumu sarsılır, kazanırsa da “kuvvetli muarızlar” çıkardı.</span><span class="dipp" style="font-size:1em;"><a class="footnote-link" href="#footnote-225-612" id="footnote-225-612-backlink">612</a></span></p>

      <p class="Basic-Paragraph-3 para-style-override-11"><span class="char-style-override-7">Ali Fuat Türkgeldi, Saray içinde bir gözlemci olarak, bu sırada Meclis’in toplanamama ihtimalinin hayli yüksek olduğunu anlatan bilgiler veriyor bize.</span><span class="dipp" style="font-size:1em;"><a class="footnote-link" href="#footnote-225-613" id="footnote-225-613-backlink">613</a></span> <span class="char-style-override-7">Önceleri Vahdettin Meclis’in açılmasından yana olduğu halde, İstanbul seçimlerinde İttihat ve Terakki adaylarının ve “bahusus ameleden” (!) Numan Usta’nın seçilmesi, kendisinde İttihat ve Terakkililerin yine hükümeti ele alacakları endişesini uyandırmış ve Meclis’in açılması konusunda ayak sürümeye (taalluk) başlamış. Ne var ki seçilip İstanbul’a gelen mebuslar Ali Rıza Paşa’yı, o da Padişah’ı sıkıştırmaya başlamış. 9 Ocak akşamı Vahdettin, Tevfik Paşa ile görüşürken Ali Fuat’ı yanlarına çağırıp Paşa’nın uygun bulduğu bir çözümü açıklamış. Fırka reisleri toplantıya çağırılacaklar ve kendilerine Meclis’in “hal-ı hazırı” ile mi açılması, yoksa içlerinden bazıları istifaya davetle, yerlerine diğer fırkalardan da birkaç kişi alınarak mı açılması sorulup, aralarında anlaşma olduktan sonra Meclis açılacakmış. Yani, demokratik-ulusçu hareket, Meclis’in açılmama tehdidi ile bir kısım mebuslardan vazgeçmek zorunda bırakılacaktı. Ali Fuat, bunun zamanının geçtiğini, mebusların İstanbul’da toplandığını, fırkalar anlaşamadıkları takdirde ne olacağını sorarak itiraz etmiş. Padişah da sesini çıkaramamış.</span></p>

      <p class="Basic-Paragraph-3 para-style-override-11"><span class="char-style-override-7">10 Ocak günü Ali Rıza Saray’a gelip Meclis’in açılış gününün tayini için yeniden üstelemiş. “Taallülatı” Damat Ferit’e hamlederek, sadarete hevesli olmadığını, Padişah onu istiyorsa kendisinin derhal çekileceğini ihsas etmiş. Vahdettin, cevap olarak, “Benim öyle bir niyetim olsa böyle dosdoğru yürürüm ve kimseden çekinmem,” dedikten sonra, ertesi sabah kesin kararını ona bildireceğini söylemiş. Sabah (11 Ocak) Vahdettin, birisiyle görüşeceği için görüşmenin ikindiye ertelenmesini istemiş. Fakat bunu haber vermek için giden Yaver, Sadrazam’a rastlayamadığı için, o da sabahtan çıkagelmiş. O sırada Vahdettin’le görüşmeye gelmiş olan Damat Ferit’in otomobili Harem’in önünde duruyormuş. Vahdettin Sadrazam’a ikindi vakti gelmesi için haber gönderince, Ali Rıza “tehevvürle” gitme için koltuğundan fırlamış. Ali Fuat yakasından tutup oturtmuş, durumu içeriye bildirmiş. Bunun üzerine Vahdettin, yemek yemesini, ondan sonra kabul edeceğini bildirmiş. Görüştüklerinde de, Meclis’in açılması için “emr-i kat’i” vermiş. Demek ki, Ali Fuat’ın anlatışına göre Padişah’ın isteksizliğini yenen, mebusların baskısı altında bu konuda ısrar eden Sadrazam olmuştur. Fakat Saray cephesi aşağıda anlatılacağı ve yukarıda Şerif Paşa’nın çıkardığı zorluklardan söz ederken değinildiği üzere, bu sefer de nisap meselesine dayanarak Meclis’i açmakla Meclis’in toplanması arasında “ince” bir ayrım yapmaya çalıştı.</span></p>

      <p class="Basic-Paragraph-3 para-style-override-11"><span class="char-style-override-8">The Times</span> <span class="char-style-override-7">muhabirine göre Padişah Meclis’i açmamak istemesine rağmen, Kara Vasıf’ın baskısı üzerine cumartesi gecesi (10 Ocak) “ansızın” açılmasını emretmiş. Oysa seçilen 132 mebusun yarısından azı İstanbul’daymış. Aşırı ulusçular Meclis’in taşraya nakledilmesi için oylama istiyorlarmış. Bazı mebuslar Meclis taşraya gitsin diye açılışa katılmamışlar. Muhabir, bu şartlarda açılışın “tamamen komedi” olduğunu yazıyordu.</span><span class="dipp" style="font-size:1em;"><a class="footnote-link" href="#footnote-225-614" id="footnote-225-614-backlink">614</a></span> <span class="char-style-override-7">Birçok yanlış bilgi arasında Vahdettin’in Meclis’i açmak istemeyişi haberi göze çarpıyor. Bu arada Padişah’ın karar değiştirmesinde demokratik-ulusçu hareketin baskısı rol oynamakla birlikte, İstanbul’un Osmanlı başkenti olmaktan çıkarılacağı haberinin de önemli payı olabilir. Gerçekten,</span> <span class="char-style-override-8">Peyam-ı Sabah</span><span class="char-style-override-7">’ın 4 Ocak günlü</span> <span class="char-style-override-8">Pall Mall</span> <span class="char-style-override-7">gazetesine dayanarak verdiği habere göre, başkent Anadolu’ya gidecek, İstanbul yalnızca hilafetin merkezi olacaktı. Aralık sonunda</span> <span class="char-style-override-8">Matin</span> <span class="char-style-override-7">de başkentin Bursa veya Konya’ya taşınacağını bildirmişti.</span><span class="dipp" style="font-size:1em;"><a class="footnote-link" href="#footnote-225-615" id="footnote-225-615-backlink">615</a></span> <span class="char-style-override-7">Sonraki günlerde haber, henüz bir karara varılmamış olduğu biçiminde yalanlandıysa da, Türkiye’de ilk haberin nasıl bir teessür dalgası uyandırdığını tahmin etmek zor değildir.</span> <span class="char-style-override-8">Stamboul</span><span class="char-style-override-7">’un başyazarı Le Goff Hariciye Nazırı Mustafa Reşit Paşa ile yaptığı mülakatta, Paşa, “İstanbul’suz Türkiye başsız, ruhsuz, hayatsız bir gövdedir,” diyordu.</span><span class="dipp" style="font-size:1em;"><a class="footnote-link" href="#footnote-225-616" id="footnote-225-616-backlink">616</a></span> <span class="char-style-override-7">Bu teessürledir ki büyük İstanbul mitinglerinin sonuncusu 13 Ocak günü toplandı. Meclis’i açmazsa o gün orada aleyhinde bir hareket oluşturulabileceğinden de çekinmiş olabilir Vahdettin. Ayrıca Türkiye’den İstanbul’u bile koparmayı düşünen İtilaf devletlerine karşı bir tepki olarak da Padişah’ın Meclis’in açılmasına rıza göstermiş olabileceği akla gelmektedir.</span></p>

      <p class="Basic-Paragraph-3 para-style-override-11"><span class="char-style-override-7">Meclis’in açılması demek, yasama işlevinin bir ölçüde yavaşlaması demekti. Bu bakımdan hükümetin Meclis açılmadan önce, önemli ve acele gördüğü bazı mevzuatı hazırlayıp hızla ilan etmek yoluna gitmek istediği tahmin edilebilir. Bir de yasama işlevi yavaşlayacağı için değil, fakat Meclis’in bazı mevzuatı geri çevirmesi ihtimali olduğu için ya da Meclis’e bir oldubitti olmak üzere bunların alelacele ilanında fayda görüldüğü söylenebilir. Gerçi muvakkat kanunların Mebusan’dan geçirilmesi zorunluluğu vardı (Kanun-ı Esasi, md. 36), ama Meclis’in kolay kolay yayımlanmış mevzuatı kaldırmaya veya değiştirmeye kalkışmayacağı düşünülmüş olabilir.</span></p>

      <p class="Basic-Paragraph-3 para-style-override-11"><span class="char-style-override-7">Böyle bir düzenlemeye örnek olarak 14 Aralık’ta çıkarılmış olan Harp Kazançları Vergisi Kararnamesi gösterilebilir. Buna göre, 1916-18 yıllarının olağanüstü kârlarından bir defaya mahsus olarak alınacak olağanüstü bir vergi söz konusuydu.</span><span class="dipp" style="font-size:1em;"><a class="footnote-link" href="#footnote-225-617" id="footnote-225-617-backlink">617</a></span> <span class="char-style-override-7">Göreceğimiz üzere, bu vergi Mebusan’da uzun boylu tartışılmış ve sonunda reddedilmiştir. İhtimal hükümet böyle bir olasılığı düşündüğü için elini çabuk tutmuş olabilir. Hükümetin bu vergiden –devlete ek bir gelir elde etmenin dışında– umduğu yarar, herhalde bu yoldan İttihat ve Terakkili ticaret çevrelerine bir darbe vurmak ve bunu yaptığı için de İtilaf devletlerine şirin görünebilmekti. (Burada, haklı olarak, savaşta olağanüstü kâr elde edenlerin İttihat ve Terakki iktidarının koruduğu iş çevreleri olacağı varsayımı söz konusuydu.) Vergiyi bir an önce tahsil edebilmek için hayli süratli hareket edildiği bazı gazete havadislerinden anlaşılıyor.</span><span class="dipp" style="font-size:1em;"><a class="footnote-link" href="#footnote-225-618" id="footnote-225-618-backlink">618</a></span> <span class="char-style-override-7">Yine oldubitti yaratmak için yapılan, daha önce değinmiş olduğum bazı karar ya da düzenlemeler de vardır. Biri, Nigehban Cemiyeti kurucularından ve İngilizlerin korudukları Fettah Bey’in kalan cezasının affıydı (29 Aralık). İkinci bir düzenleme, tehcir hakkındaki 26 Eylül 1915 günlü muvakkat kanun ve 8 Kasım 1915 günlü nizamname gereğince Maliye ve Evkaf hazineleri adına kaydedilen taşınmazların iadesini hükme bağlıyordu. Üçüncüsü, Hazine-i Hassa’dan Maliye’ye devredilmiş “emlak ve arazi ve müessesat ve imtiyazatın” iadesi ile ilgiliydi (8 Ocak).</span><span class="dipp" style="font-size:1em;"><a class="footnote-link" href="#footnote-225-619" id="footnote-225-619-backlink">619</a></span></p>

      <p class="Basic-Paragraph-3 para-style-override-11"><span class="char-style-override-7">Meclis’in karşı karşıya bırakıldığı önemli bir oldubitti, İtilaf devletlerine 6 Ocak günü sunulan ıslahat muhtırasıdır. Muhtıra, “Mösyö Wilson” ilkelerine göre Osmanlı Devleti’nin siyasal varlığının korunması gerektiğini, ayrıca Osmanlı birliğini ve egemenliğini bozacak çözümlerin Doğu’da “nihayetsiz igtişaşata” bir merkez oluşturacağını söylemekle başlıyordu. Daha önce girişilmiş olan ıslahatın bir sonuca ulaşamayışı iç ve dış bir “silsile-i ahvalin” sonucuydu. Şimdi adliye, maliye, zabıta ile ilgili ıslahat yapılacaktı. Bunun için hükümet, “istiklalini haledar ve izzet-i nefs-i milliyi cerihedar” eylemeyecek bir biçimde büyük devletlerden birinin yardımını kabule hazırdı. Muhtıraya ekli layihada adliye ıslahatının esasları ortaya konuyordu. Adliye Nezareti’nde, müdür ve üyeleri yabancı olacak olan bir Heyet-i Teftişiye, bu kurulun müdürüyle üç üyesinin katılacağı bir Encümen-i Âli, bir yabancı genel müdür (ve en fazla iki yabancı yardımcı) yönetiminde bir Zabıta-yı Adliye Müdüriyeti (vilayet ve müstakil livalardaki şube müdürleri de yabancı olabilecekti) kurulacaktı.</span><span class="dipp" style="font-size:1em;"><a class="footnote-link" href="#footnote-225-620" id="footnote-225-620-backlink">620</a></span></p>

      <p class="Basic-Paragraph-3 para-style-override-11"><span class="char-style-override-7">Webb’in 4 Ocak yazısında bildirildiğine göre, Sadrazam birkaç vesileyle, ülkesinin ancak yönetimin her dalına uzman sağlayacak tek bir devletin manevi desteğiyle ıslah edilebileceğini söylemiş. Ona göre bu uzmanlar da yürütme yetkisine haiz olmalıymışlar. Ali Rıza, Meclis’in bu tür bir uygulamayı baltalayabileceği fikrini kabul etmiyormuş. Webb, bunun 1856’da Paris Kongresi sırasındaki Islahat Fermanı’nı çıkarmaya benzeyecek bir taktik olduğunu söylüyor ve ciddiye almaya asla yanaşmıyordu.</span><span class="dipp" style="font-size:1em;"><a class="footnote-link" href="#footnote-225-621" id="footnote-225-621-backlink">621</a></span> <span class="char-style-override-7">Sonuç olarak layiha kimseyi fazla tatmin etmedi.</span><span class="dipp" style="font-size:1em;"><a class="footnote-link" href="#footnote-225-622" id="footnote-225-622-backlink">622</a></span> <span class="char-style-override-7">İtilaf Devletleri ayrıca, kendilerine sunulan bir muhtıranın yayımlanmasını münasebetsiz bir davranış olarak değerlendirdiler ve 10 Ocak’ta protesto ettiler.</span><span class="dipp" style="font-size:1em;"><a class="footnote-link" href="#footnote-225-623" id="footnote-225-623-backlink">623</a></span> <span class="char-style-override-7">Oysa gerek demokratik-ulusçu hareketi bir oldubitti karşısında bırakabilmek, gerek Avrupa kamuoyunu etkileyebilmek için layihanın yayımlanması gerekliydi. Cemal Paşa’nın Ankara’ya gönderdiği 31 Aralık tarihli mektuplarından birinde layihayı “kabul edebileceğimiz ıslahat” diye sunmasına rağmen, Mustafa Kemal, daha layihayı görmeden buna usulden itiraz etti. Meclis toplanmadan çıkarılan ve oraca kabul edilmeyen metinlerin “düşmanlarımızca haizi kıymet ve itibar” sayılmayacağını bildirdi.</span><span class="dipp" style="font-size:1em;"><a class="footnote-link" href="#footnote-225-624" id="footnote-225-624-backlink">624</a></span> <span class="char-style-override-7">Atatürk,</span> <span class="char-style-override-8">Nutuk</span><span class="char-style-override-7">’ta layihaya ayrıca değinmiyorsa da, ne düşündüğüne işaret sayılabilecek uzun bir yazı vardır</span> <span class="char-style-override-8">Hâkimiyet-i Milliye</span><span class="char-style-override-7">’de.</span><span class="dipp" style="font-size:1em;"><a class="footnote-link" href="#footnote-225-625" id="footnote-225-625-backlink">625</a></span> <span class="char-style-override-7">Burada, Meclis toplanmadan böyle bir layiha verilmesine itiraz edildikten sonra şöyle deniyordu: “... Millet, Sivas Kongresi’nde kabul ettiği esasat ile bu müzaheretin şeklini tayin ve tespit etmiş ve hükümet-i seniye de bunu alenen kabul ve dairede çalışmayı taahhüt eylemiştir. Müzaheretin bu muayyen şekli iktisadi ve fenni ve sınaidir. Yoksa adliyesini, yani hakk-ı kazasını, maliyesini, yani istiklal-i siyasisini ve istikbalinin bütün şerait-i inkişafını, zabıtasını, yani bütün emniyet-i dahiliyesini murakabe altına koyduktan sonra milletin, tahlis ettim diye muvaffakiyetine memnun olacağı şey nedir, bilmek isteriz. Mümkün olduğu kadar vasi bir çerçeve, mesela Arabistan’ı da ihtiva edecek bir hudut mu? Böyle olsa bile, bu hudut dahilinde kalacak memleketten kim müstefit olacaktır, biz mi, yoksa mevcudiyetimize vaziülyed bulunan ‘izzet-i nefs-i milliyi cerihedar etmeyecek bir şekilde,’ yani mahiyeti mevzubahis olmayarak, Babıâli ile akd-i mukavele edecek olan devlet-i muazzama mı?”</span><span class="dipp" style="font-size:1em;"><a class="footnote-link" href="#footnote-225-626" id="footnote-225-626-backlink">626</a></span> <span class="char-style-override-7">Bu sözler ki pekâlâ Mustafa Kemal’in olabileceği gibi, hiç değilse onun denetiminden geçmiş olması ihtimali pek yüksektir, demokratik-ulusçu hareketin siyasal dünya görüşü ile Saray’ınki arasındaki farkı pek güzel belirtmektedir. Mustafa Kemal 10 Ocak 1920 günlü genelgesiyle de ıslahat layihasının hükümetin taahhütlerine ve ulusun çıkarlarına aykırı olduğunu belirtti.</span><span class="dipp" style="font-size:1em;"><a class="footnote-link" href="#footnote-225-627" id="footnote-225-627-backlink">627</a></span></p>

      <p class="Basic-Paragraph-3 para-style-override-11"><span class="char-style-override-7">Cemal Paşa, yukarıda söz konusu mektuplarında Anadolu ve Rumeli Müdafaa-i Hukuk Cemiyeti’ni yumuşatmak ve “hizaya getirmek” üzere çok sert çıkışlar yaptı. Söylediğine göre, dahiliye ve hariciye nazırlarının Meclis açıldıktan sonra değiştirileceği “muhakkak” sayıldığı için ﬁerif Paşa iki kez istifaya kalkışmış, “bir buhrana sebebiyet vermemek” için bütün kuvvetin sarfıyla istifanın önüne geçilmiş. (ﬁerif Paşa’nın Meclis’in açılması hususunda takındığı olumsuz tavrı bu açıklıyor olabilir.) Oysa Hürriyet ve İtilaf ve İngilizler Meclis’i açtırmamak için bütün güçleriyle çalışmaktaydılar. Meclis açılıncaya değin, “bu on gün için” hükümetin kuvvetli olması gerekiyordu. Oysa Cemiyet Ahmet Fevzi’nin atanması ile irade-i seniyeye iktiran etmişken, “böyle nezih zevatın” kabul edilmemesi Cemal Paşa’yı zor duruma sokmakta, kendisine izzetinefis sorunları yaratmaktaydı. Nurettin ve Ahmet Fevzi Paşalar kabul edilmezse Meclis’in açılmasını dahi beklemeden hemen istifaya mecbur kalırdı. Bu halde artık Meclis’in toplanması “bir hayali muhal” olur, bundan vicdanı da sorumlu olamazdı.</span><span class="dipp" style="font-size:1em;"><a class="footnote-link" href="#footnote-225-628" id="footnote-225-628-backlink">628</a></span> <span class="char-style-override-7">Mustafa Kemal’in cevabı uzun, mantıki ve taviz vermeyen bir cevaptı. Dahiliye Nazırı’nın istifası kabine buhranına yol açmazdı. Bu ancak Sadrazam’ın istifasıyla olurdu. Anlaşılan kabine Şerif Paşa’ya tabi olmaktaydı. Oysa o Damat Ferit’e bağlıydı. Polis müdürünün işbaşında bulunması bunu gösterdiği gibi, Cemal Paşa ve Ahmet İzzet Paşa’nın Ali Rıza hükümetinin kuruluşu sırasındaki vaatlerine ve bizzat Cemal Paşa’nın kişisel güvenliğine aykırıydı. Meclis açılınca dahiliye ve hariciye nazırlarının değişeceği sözüne karşılık, bunun somut olarak hangi yoldan gerçekleşeceğini soruyordu. Mustafa Kemal’e göre düşmanların Meclis’i açtırmak istememeleri tabiiydi. İşin can damarı şuydu: Padişah Meclis’i gayrimeşru görüyorsa Meclis İstanbul’da dağıtılmak ve milleti mebusansız bırakmak için mi toplanıyordu? Böyle ise Meclis’in güvenli bir yerde toplanması sorunu yeniden gündeme gelirdi.</span><span class="dipp" style="font-size:1em;"><a class="footnote-link" href="#footnote-225-629" id="footnote-225-629-backlink">629</a></span></p>

      <p class="Basic-Paragraph-3 para-style-override-11"><span class="char-style-override-7">Sonunda Meclis, 12 Ocak günü 72 mebusun huzuruyla açıldı.</span><span class="dipp" style="font-size:1em;"><a class="footnote-link" href="#footnote-225-630" id="footnote-225-630-backlink">630</a></span> <span class="char-style-override-7">Fakat bu açılışa karşı Saray tavrını belli etti. Meclis’in açıldığı pazartesi günü gazetelerde Padişah’ın hasta olduğu haberi çıktı. Fakat ihtiyatlı Vahdettin, temaruz suçlamasına hedef olmamak için “Sertabib-i Şehriyari Ahmet Reşat” imzalı raporlarını da yayımlattı. İlk rapora göre cumartesi sabahından beri “inhiraf-ı mizacı” ve ateşi vardı. Pazar günkü ateş 38.5 C° olup dört-beş gün tedavi ve istirahat gerekiyordu Ali Fuat, Vahdettin’in temaruz ettiğinden emindir: “... Hünkâr ziyade muteheyyiç olmasıyla hastalık bahane ederek Meclis’te bizzat ispat-ı vücud etmedi...” diyor.</span><span class="dipp" style="font-size:1em;"><a class="footnote-link" href="#footnote-225-631" id="footnote-225-631-backlink">631</a></span></p>

      <p class="Basic-Paragraph-3 para-style-override-11"><span class="char-style-override-7">İngiliz istihbaratına göre hükümetteki ulusçu nazırlar Padişah’ın tutumunu mesele yapmışlar ve onun yerine Veliaht’ın ya da şehzadelerden birinin açılışa gelmesini önermişler. Fakat Tevfik Paşa, Padişah’ın Sadrazam tarafından temsiline emsal bulunduğunu söyleyince, Vahdettin’in açış nutkunun Ali Rıza Paşa tarafından okunması kabul edilmiş.</span><span class="dipp" style="font-size:1em;"><a class="footnote-link" href="#footnote-225-632" id="footnote-225-632-backlink">632</a></span></p>

      <p class="Basic-Paragraph-3 para-style-override-11"><span class="char-style-override-7">Ama 12 Ocak günü açış nutkunu Dahiliye Nazırı Damat Şerif Paşa okudu. Burada harbe katılma ve diğer savaş kötülüklerinden “saltanat ve milletin” suçlu olmadığı belirtiliyor, mütarekenin 14 ay devamından, işgallerden şikâyet olunuyordu. Devletin hak ve çıkarlarını korumak için her türlü “makul” siyasal girişim yapılacaktı. “Her türlü tefrika ve şikaktan tevakki” edilerek bütün milli emellerin “felah-ı vatan” noktasında birleşmesi gerekirdi. Son olarak ıslahat konusu ele alınıyor ve Meclis’in hükümete “murakıp ve müzahir-i hakiki” olması tavsiye ediliyordu.</span><span class="dipp" style="font-size:1em;"><a class="footnote-link" href="#footnote-225-633" id="footnote-225-633-backlink">633</a></span></p>

      <div class="footnotes">
        <div class="footnote">
          <p class="Basic-Paragraph-3"><a class="footnote-anchor" href="#footnote-225-596-backlink" id="footnote-225-596">596</a> <span class="char-style-override-10">Documents on British Foreign Policy</span><span>, C. IV, s. 976.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-597-backlink" id="footnote-225-597">597</a> <span class="char-style-override-10">Ministère des Affaires Etrangères</span><span>, C. 91, s. 208. İngilizlerin 21 Kasım istihbarat raporuna göre Padişah, ulusçuları uyararak Türkiye yenildiği için isteklerini yumuşatmaları gerektiğini, hükümet işlerine karışılırsa Meclis’in toplanamayacağını, hükümetin istifa edeceğini söylemiş. Foreign Office 371/4161, 161851.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-598-backlink" id="footnote-225-598">598</a> <span class="char-style-override-10">Sabah</span><span>, 20/12/1335, 10810. Aslında bu tür bir mantık, işgal altındaki yerlerin temsil edildiği son Meclis’i dağıttığı için Padişah’ı da ağır bir töhmet altına sokmaktaydı.</span> <span class="char-style-override-10">The Times</span> <span>muhabirinin 26 Aralık haberinde de “gayrimeşruiyetinden” dolayı hükümetin Meclis’in toplanmasını engelleyeceği ısrarlı bir rivayet olarak kaydediliyordu. Meşrutiyet sorunu Kanun-u Esası’de öngörülen nisaptan –hemen bütün Müslüman ve Müslüman olmayan seçmenlerin büyük bir bölümünün katılmaması yüzünden– 80 eksik olmasından kaynaklanıyormuş.</span> <span class="char-style-override-10">The Times</span><span>, 2/1/1920.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-599-backlink" id="footnote-225-599">599</a> <span class="char-style-override-10">Peyam-ı Sabah</span><span>, 6, 9/1/1336, 10827, 10830; ayrıca 473. dipnotu. Seçilen mebuslar Yunus Nadi ve eski Erzurum (Suriye) Valisi Tahsin, seçilmeyenler Muammer ve Tokadizade Şekip Beylerdi.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-600-backlink" id="footnote-225-600">600</a> <span class="char-style-override-10">Tasvir-i Efkâr</span><span>, 9/1/1336, 2953;</span> <span class="char-style-override-10">Alemdar</span><span>, 5/1/1336, 385-2685. Câmi Bey, beyannamenin 4/5/1335’te saptanan esaslara aykırı olduğunu, bunun ancak Kongre kararıyla oluşturulabileceğini iddia etmiş. Buna karşı Fırka’nın Heyet-i Siyasiyesi’ndeki çoğunluk adına Mahir Sait öyle olmadığını açıkladı.</span> <span class="char-style-override-10">Alemdar</span><span>, 7/1/1336, 387-2687.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-601-backlink" id="footnote-225-601">601</a> <span>Örneğin, Sivas seçimlerinin feshi, Kayseri Mebusu ve Üsküdar Mevlevihanesi Şeyhi Süleyman Efendi, Amasya Mebusu ve Levazımat-ı Askeriye Reisi Miralay Ömer Lütfi Bey’in, Ankara’dan Şeyh Tayyip Efendi’nin istifası haberleri.</span> <span class="char-style-override-10">Peyam-ı Sabah</span><span>, 4, 8, 12, 14/1/1336, 10825, 10829, 10835;</span> <span class="char-style-override-10">Alemdar</span><span>, 11/1/1336, 391-2691.</span> <span class="char-style-override-10">Sabah</span><span>’ın ısrarına rağmen, Ömer Lütfi’nin Amasya mebusluğundan çekilmediği, Şeyh Tayyip’in istifasının da asılsız olduğu anlaşılıyor. M. Goloğlu,</span> <span class="char-style-override-10">Üçüncü Meşrutiyet</span><span>, s. 295, 300.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-602-backlink" id="footnote-225-602">602</a> <span class="char-style-override-10">Alemdar</span><span>, 12/3/1336, 451-2751. Bir de Kütahya Hürriyet ve İtilaf şubesi reisi Hocazade Rasih Efendi seçilmiş. Mevlanzade Rifat onun için “ilmü hitabeti haiz değildi” diyor. Mevlanzade Rifat,</span> <span class="char-style-override-10">Türkiye İnkılabının İçyüzü</span> <span>(Halep, Vakit Matbaası, 1929), s. 134.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-603-backlink" id="footnote-225-603">603</a> <span class="char-style-override-10">Documents on British Foreign Policy</span><span>, C. IV, s. 1005, 1007.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-604-backlink" id="footnote-225-604">604</a> <span>Foreign Office 371/4161, 174127.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-605-backlink" id="footnote-225-605">605</a> <span class="char-style-override-10">Sabah</span><span>, 23/12/1335, 10813. Bu habere göre 101 mebus seçilmiş o güne dek.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-606-backlink" id="footnote-225-606">606</a> <span class="char-style-override-10">Peyam-ı Sabah</span><span>, 6, 9/1/1336, 10827, 10830. 1 Ocak günü de Âyan’da bir toplantı yapıldı.</span> <span class="char-style-override-10">Alemdar</span><span>, 2/1/1336, 382-2682.</span> <span class="char-style-override-10">Bosfor</span> <span>muhabiri Damat Şerif’e seçilenler arasında İttihat ve Terakkililerin bulunup bulunmadığını sorunca, “Belki!” demişti. Muhabirin bu işin sakıncalarını belirtmesi üzerine de, İttihat ve Terakkili diye suçlananların artık öyle olmadıklarını söylediklerine işaret etmişti. Muhabir, bu oyuna hükümetin gelip gelmeyeceği sorusunun ardından, ne yazık ki sansürün kestiği 59 satır vardır.</span> <span class="char-style-override-10">Peyam-ı Sabah</span><span>, 8/1/1336, 10829.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-607-backlink" id="footnote-225-607">607</a> <span class="char-style-override-10">Sabah</span><span>, 25, 31/12/1335, 10815, 10821;</span> <span class="char-style-override-10">Alemdar</span><span>, 1/1/1336, 381-2681.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-608-backlink" id="footnote-225-608">608</a> <span class="char-style-override-10">Alemdar</span> <span>ve</span> <span class="char-style-override-10">Peyam-ı Sabah</span><span>’tan. Mebusların toplantısı “Milli Blok” kurmak içinmiş. Bekir Sami’yi 4 Ocak’ta İstanbul’da gösteren şüpheli bir kaynak: 38. fıkrada.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-609-backlink" id="footnote-225-609">609</a> <span class="char-style-override-10">Ministère des Affaires Etrangères</span><span>, C. 92, s. 10 (saat 9’da çekilmiş tel).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-610-backlink" id="footnote-225-610">610</a> <span>Foreign Office 371/4162, 177921 (15 Ocak).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-611-backlink" id="footnote-225-611">611</a> <span class="char-style-override-10">Peyam-ı Sabah</span><span>’tan. Yalman, Veliaht’la “sıkı bir temas” halinde olduğu, “vakit vakit” 2. Veliaht Selim Efendi’yi gördüğünü yazıyor. Yalman,</span> <span class="char-style-override-10">a.g.e.</span><span>, C. II, s. 52-3.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-612-backlink" id="footnote-225-612">612</a> <span>K. Karabekir,</span> <span class="char-style-override-10">İstiklal Harbimiz</span><span>, s. 433-4. Mustafa Kemal’in Sivas Heyet-i Merkeziyesi’ne çektiği 8 Ocak günlü tele göre, bazı heyet-i merkeziyeler kendisinin ve Rauf Bey’in İstanbul’a gitmelerinden endişe ettiklerini bildiriyorlarmış. Mustafa Kemal, Heyet-i Temsiliye’nin eskisi gibi ulusal görevine devam edeceğini ve Meclis için tam güvenlik koşulları gerçekleşinceye değin Anadolu’da kalınacağını haber veriyordu. Burada kullanılan “bizim” sözü, Rauf Bey’in İstanbul’a gitmesi dolayısıyla yalnızca kendisini kapsamaktadır.</span> <span class="char-style-override-10">Atatürk</span><span>’</span><span class="char-style-override-10">ün Tamim, Telgraf ve Beyannameleri</span><span>, s. 149-50. Rauf Bey’in 9 Ocak’ta İstanbul’a geldiği kabul edilirse, Kâzım Karabekir’in cevabı beklenmeden yola çıkmış demektir.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-613-backlink" id="footnote-225-613">613</a> <span>A. F. Türkgeldi,</span> <span class="char-style-override-10">Görüp İşittiklerim</span><span>, s. 252-4.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-614-backlink" id="footnote-225-614">614</a> <span class="char-style-override-10">The Times</span><span>, 20/1/1920, 13 Ocak haberi. Franchet d’Esperey’in 13 Ocak teline göre (no. 2008/2P) ulusçuların baskısı altında ve üç gün önce gizli olarak Mustafa Kemal’in temsilcisi Kara Vasıf’ı kabul ettikten sonra Padişah Meclis’in açılmasını emretmiş.</span> <span class="char-style-override-10">Ministère des Affaires Etrangères</span><span>, C. 92, s. 14. 15 Ocak İngiliz tutanağı da aynı yönde bilgi vermektedir. Foreign Office 371/4162, 177921.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-615-backlink" id="footnote-225-615">615</a> <span class="char-style-override-10">The Times</span><span>, 1/1/1920.</span> <span class="char-style-override-10">The Times</span> <span>henüz karara varılmadığını bildiriyordu. 3 Şubat günlü İngiliz tutanağına göre Irak Şeyhülmeşayihi Acemi Sadun Paşa bu sıralarda Padişah’a Meclis’in serbestçe toplanmasını isteyen bir tel çekmiş. Foreign Office 371/5165, E 652/262/44.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-616-backlink" id="footnote-225-616">616</a> <span class="char-style-override-10">Peyam-ı Sabah</span><span>, 9/1/1336, 10830. Aynı uslamlamayı Rıza Nur da öne sürüyordu. Arıburnu,</span> <span class="char-style-override-10">a.g.e.</span><span>, 1975, s. 62.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-617-backlink" id="footnote-225-617">617</a> <span class="char-style-override-10">Takvim-i Vekayi</span><span>, 22/12/1335, 2729. Kararnamenin nasıl uygulanacağına dair Talimat:</span> <span class="char-style-override-10">Takvim-i Vekayi</span><span>, 5/1/1336, 3741.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-618-backlink" id="footnote-225-618">618</a> <span>Maliye’den yapılan tebligat üzerine Hapishaneler İdare-i Umumiyesi, muamelesi olduğu müteahhit ve tüccarların hesaplarını incelemeye başlamış. Başka bir habere göre (15 Ocak) hazırlıklar tamamlanmış, on gün sonra uygulamaya geçiliyormuş.</span> <span class="char-style-override-10">Peyam-ı Sabah</span><span>, 13, 15/1/1336, 10834, 10836.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-619-backlink" id="footnote-225-619">619</a> <span class="char-style-override-10">Takvim-i Vekayi</span><span>, 5, 12/1/1336, 3741, 3747. İlk iki düzenlemenin dış siyasetle yakından ilgili olduğu açıktır.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-620-backlink" id="footnote-225-620">620</a> <span class="char-style-override-10">Takvim-i Vekayi</span><span>, 11/1/1336, 3746;</span> <span class="char-style-override-10">Meclis-i Vükela Mazbataları</span><span>, C. 218, 5/1/1336, 4; M. T. Gökbilgin,</span> <span class="char-style-override-10">Milli Mücadele Başlarken</span><span>, C. II, s. 326-8.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-621-backlink" id="footnote-225-621">621</a> <span class="char-style-override-10">Documents on British Foreign Policy</span><span>, C. IV, s. 1007.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-622-backlink" id="footnote-225-622">622</a> <span>Sait Molla, kendisiyle yapılan bir mülakatta muhtırayı ilke olarak tasvip etmekle birlikte, bazı eleştirileri olduğunu söylüyordu. Ayrıca devletleri rekabete düşürmek istediği duygusunu uyandırmamak için “daha samimi ve kanaatbahş” bir dil kullanılmalıydı.</span> <span class="char-style-override-10">Alemdar</span><span>, 17/1/1336, 397-2697. Fakat ertesi gün çıkan üç yıldız imzalı bir yazı Hürriyet ve İtilaf’a hisse çıkarmak için muhtırayı alkışlıyordu. “Hürriyet ve İtilaf - Ne Kadar Kuvvetli - Ne Kadar Cazibedar - Ne Kadar Durbin” başlıklı bu yazıda muhtıra ile sekiz ay önce Hürriyet ve İtilaf’ın Şûra-yı Saltanat’ta savunmuş olduğu görüşün benimsendiği ileri sürülüyor ve yazı şöyle bitiyordu: “... Hürriyet ve İtilaf ölmedi, ölmeyecek ve bu mübarek vatanın cerihalarını sarmak için onların tahayyül ettiklerinden çok kuvvetli ve çok fedakâr yaşayacaktır.”</span> <span class="char-style-override-10">Alemdar</span><span>, 18/1/1336, 397-2697.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-623-backlink" id="footnote-225-623">623</a> <span>Fransız Yüksek Komiseri, Barış Konferansı tavır almadan ya da fikir sormadan Türklerin barış antlaşmasını kısmen olsun etkilemeye kalkışmasını da uygunsuz bulmuş. Onun için verilen ortak nota, Osmanlı notasını “yok” saydığını bildiriyordu.</span> <span class="char-style-override-10">Documents on British Foreign Policy</span><span>, C. IV, s. 1014-5.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-624-backlink" id="footnote-225-624">624</a> <span>M. K. Atatürk,</span> <span class="char-style-override-10">Nutuk</span><span>, C. III, s. 1177, 1170 (V. 219, 217).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-625-backlink" id="footnote-225-625">625</a> <span>Mustafa Kemal,</span> <span class="char-style-override-10">Hâkimiyet-i Milliye</span> <span>için şunları söylüyor: “Zahiren hususi bir gazete halindedir. Yazıları Heyet-i Temsiliye’miz tarafından verilmektedir.” K. Karabekir,</span> <span class="char-style-override-10">İstiklal Harbimiz</span><span>, s. 440.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-626-backlink" id="footnote-225-626">626</a> <span class="char-style-override-10">Hâkimiyet-i Milliye</span><span>, 14/1/1336, 2. Şu cümle de çok önemli bir doğruya parmak basıyordu: “Bugünün Osmanlı milleti, Abdülhamid-i Sani devrinden müntakil millet değildir ki onun namına üç-beş kişinin hâkimiyetini kurtardıktan sonra maksat istihsal edilmiş addolunabilsin.”</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-627-backlink" id="footnote-225-627">627</a> <span class="char-style-override-10">Atatürk</span><span>’</span><span class="char-style-override-10">ün Tamim, Telgraf ve Beyannameleri</span><span>, s. 160-1.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-628-backlink" id="footnote-225-628">628</a> <span>M. K. Atatürk,</span> <span class="char-style-override-10">Nutuk</span><span>, C. III, s. 1177, 1169 (V. 219, 216). Ahmet Fevzi’nin 20. Kolordu’ya, Nurettin Paşa’nın ise Fahrettin Bey’in yerine 12. Kolordu komutanı atanması söz konusuydu.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-629-backlink" id="footnote-225-629">629</a> <span>M. K. Atatürk,</span> <span class="char-style-override-10">Nutuk</span><span>, C. III, s. 1170-1 (V. 217).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-630-backlink" id="footnote-225-630">630</a> <span>İlk gün 72 mebus ant içmiştir.</span> <span class="char-style-override-10">Meclis-i Mebusan Zabıt Ceridesi</span><span>; T. M. Göztepe,</span> <span class="char-style-override-10">Vahideddin Mütareke Gayyasında</span><span>, s. 235.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-631-backlink" id="footnote-225-631">631</a> <span>A. F. Türkgeldi,</span> <span class="char-style-override-10">Görüp İşittiklerim</span><span>, s. 254;</span> <span class="char-style-override-10">Takvim-i Vekayi</span><span>, 13/1/1336, 3748. 15 Ocak’a kadar beş tutanak yayımlandı. Defrance da 13 Ocak telinde temaruz olasılığı öngörmekteydi.</span> <span class="char-style-override-10">Ministère des Affaires Etrangères</span><span>, C. 92, s. 13. İngiliz istihbaratına göre bu sırada Padişah İslamcı hareket ve özellikle Hindistan ve Afganistan ile ilgileniyordu. Saray’dan birinin bir yüksek memura yazdığı özel mektuba göre Meclis’e gelmemesinin nedeni, İngilizlerin Meclis’i kapatmaları ve Hürriyet ve İtilaf’ın tepkisi ihtimalleriymiş. Barış konusunda da iyimsermiş. Foreign Office 371/4162, 177921 (15 Ocak). 22 Ocak raporuna göre Meclis’in açılışından beri Ali Rıza Padişah’la görüşemiyormuş. Yaver Paşa tarafından kabul ediliyormuş. Foreign Office 371/5165, E 262/262/44.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-632-backlink" id="footnote-225-632">632</a> <span>Foreign Office 371/5165, E 652/262/44 (3 Şubat raporu).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-633-backlink" id="footnote-225-633">633</a> <span class="char-style-override-10">Takvim-i Vekayi</span><span>, 13/1/1336, 3748.</span></p>
        </div>
      </div>
    </div>
  </div>
</body>
</html>
