<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-45.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-45.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="alt" id="toc_marker-2-1-5">38. Araplarla İşbirliği</p>

      <p class="Basic-Paragraph-3 para-style-override-11"><span class="char-style-override-7">Suriye ile ilişkiler konusunu yazmış olduğum bir tebliğde incelediğim için burada kısaca değinmekle yetineceğim.</span><span class="dipp" style="font-size:1em;"><a class="footnote-link" href="#footnote-225-784" id="footnote-225-784-backlink">784</a></span> <span class="char-style-override-7">Burada da uydurma olması muhakkak görünen birtakım ilişkilere rastlıyoruz. 24 Temmuz 1919 günlü bir İngiliz raporu Suriye Kralı Faysal’ın Vahdettin’e bağlılık sunan bir mektup gönderdiğini, buna bir cevap hazırlandığını bildiriyordu.</span><span class="dipp" style="font-size:1em;"><a class="footnote-link" href="#footnote-225-785" id="footnote-225-785-backlink">785</a></span> <span class="char-style-override-7">Daha sonra, güzün, İngiliz ve Fransız kaynaklarında, 16 Haziran’da güya Emir Faysal ve Mustafa Kemal’in imzaladıkları dokuz maddelik bir anlaşma haberi çıktı. Şerif Hüseyin Arap ülkelerinde bir hükümet kurmakla birlikte, Osmanlı Devleti eskisi gibi devam edecek ve İtilaf’a karşı cihat ilan edilecekti.</span><span class="dipp" style="font-size:1em;"><a class="footnote-link" href="#footnote-225-786" id="footnote-225-786-backlink">786</a></span> <span class="char-style-override-7">Metin incelendiğinde, anlaşmanın uydurma olduğu ve muhtemelen Türkler tarafından uydurulmuş olduğu ortaya çıkmaktadır. 13. Kolordu Komutanı Cevdet Bey’in Diyarbakır’dan 16/17 Ekim’de bildirdiğine göre, Suriyeliler yabancı himayesini istemiyor ve Şerif Hüseyin’in yönetiminde bütün Arapların birleşmesini istiyorlardı. Fakat, kendisi de Arap asıllı olan Cevdet Bey’e göre bu, gerçekleşecek bir tasarı değildi. Onun yerine Halife’nin başkanlığında çeşitli Arap ülkelerini içerecek bir konfederasyon kurulmalı, her ülke konfederasyon bayrağında birer hilalle simgelenmeliydi.</span><span class="dipp" style="font-size:1em;"><a class="footnote-link" href="#footnote-225-787" id="footnote-225-787-backlink">787</a></span> <span class="char-style-override-7">Bir İngiliz istihbarat raporuna göre (24 Ekim) Azımzade Yusuf ve eski Havran valisi Cemal Nâsır görüşmeler yapmak üzere İstanbul’a geleceklerdi.</span><span class="dipp" style="font-size:1em;"><a class="footnote-link" href="#footnote-225-788" id="footnote-225-788-backlink">788</a></span> <span class="char-style-override-7">15 Aralık’ta Halep’te direnme örgütünün başı olan Kaymakam Şakir Nimet, Mustafa Kemal’e tel çekerek Türkiye-Suriye askeri işbirliği, Suriye bağımsızlığı (Filistin dahil) ve Hilafet’e ya da Hilafet ve Saltanat’a bağlılık esasları dahilinde bir yakınlaşma istedi.</span><span class="dipp" style="font-size:1em;"><a class="footnote-link" href="#footnote-225-789" id="footnote-225-789-backlink">789</a></span> <span class="char-style-override-7">21 Aralık tarihinde Şamar (Şemmer) aşireti Şeyhi Meşal, Osmanlı makamlarına bir mektup yazarak Deyr Zor halkının, Halep ve Şamlılar gibi Osmanlı yönetimi istediklerini ve Osmanlı ordusunun yardımıyla İngilizleri kolayca ülkeden çıkarabileceklerini ifade etti.</span><span class="dipp" style="font-size:1em;"><a class="footnote-link" href="#footnote-225-790" id="footnote-225-790-backlink">790</a></span> <span class="char-style-override-7">4 Şubat 1920’de hükümet, Müslüman ve gayrimüslim ileri gelenlerden oluşan Suriyeli “bir heyet-i ciddiyenin” yazıp, Zürih’teki Osmanlı konsolosluğuna elden gönderdiği bir mektubu görüştü. Bunlar içişlerinde tam serbest olmak şartıyla Osmanlı idaresine geri dönmek istiyorlardı. Halk bir Meclis-i İdare ve bir Meclis-i Umumi seçecek, Meclis-i Umumi de görevi Halife tarafından onaylanacak Vali-i Umumi gibi bir sıfatla beş yıl süreli bir yönetici seçecekti. Vergiler yerinde harcanacak, yalnız merkeze yıllık belirli bir vergi verilecek, Osmanlı hükümeti, askeri ve diğer bazı hususlarda yetkili olacaktı. Sözü edilen seçim ilkesi, önerinin Faysal’a karşı olan demokratik çevrelerden kaynaklandığını göstermektedir. Hükümet bu teklifi olumlu karşıladı.</span><span class="dipp" style="font-size:1em;"><a class="footnote-link" href="#footnote-225-791" id="footnote-225-791-backlink">791</a></span></p>

      <p class="Basic-Paragraph-3 para-style-override-11"><span class="char-style-override-7">Osmanlı Devleti ile ilişkileri sürdürme arzusu bazı Irak çevrelerinde de vardı. Bağdat’taki İngiliz Sivil Komiseri’nden gelen bazı teller orada Türk taraftarlarının bulunduğunu, hatta bunların propaganda yaptıklarını bildiriyordu.</span><span class="dipp" style="font-size:1em;"><a class="footnote-link" href="#footnote-225-792" id="footnote-225-792-backlink">792</a></span> <span class="char-style-override-7">Öte yandan Mustafa Kemal’in Mardin’de oturan Irak Şeyhül Meşayini (Şeyhler Şeyhi) Acemi Sadun Paşa’ya özel bir ilgi gösterdiği görülüyor. Amasya mülakatında (20-22 Ekim) Salih Paşa ile bağıtlanan, fakat mahrem sayıldığı için imzalanmayan dördüncü protokolde, Paşa’nın ve maiyetinin desteklenmesi öngörüldü. 13 Ekim’de Heyet-i Temsiliye’nin aldığı bir karara göre Acemi Sadun Paşa’ya, Fransız Binbaşısı Labon’la yaptığı görüşmedeki “hamiyetkârane” tutumundan ötürü teşekkür edilecekti.</span><span class="dipp" style="font-size:1em;"><a class="footnote-link" href="#footnote-225-793" id="footnote-225-793-backlink">793</a></span> <span class="char-style-override-7">Fransız deniz istihbaratının 27 Ocak’ta merkeze bildirdiğine göre, Barış Konferansı kararı olumsuz olursa Acemi Sadun Paşa Maraş, Antep, Urfa yöresinde Fransızlara karşı harekâta girişecekti.</span><span class="dipp" style="font-size:1em;"><a class="footnote-link" href="#footnote-225-794" id="footnote-225-794-backlink">794</a></span></p>

      <div class="footnotes">
        <div class="footnote">
          <p class="Basic-Paragraph-3"><a class="footnote-anchor" href="#footnote-225-784-backlink" id="footnote-225-784">784</a> <span>“Turkish-Syrian Relations in the Time of Faisal (1918-20)”,</span> <span class="char-style-override-10">Milletlerarası Münasebetler Türk Yıllığı</span> <span>(1980-81). Ayrıca Robert F. Zeidner’in bu konudaki çalışması: “Mustafa Kemal Pasha’s Military Cooperation with Non-Turkish Muslim Nationalists During the Turkish War of Independence” (yayımlanmamış? makale).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-785-backlink" id="footnote-225-785">785</a> <span>Foreign Office 371/4233, 117548.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-786-backlink" id="footnote-225-786">786</a> <span class="char-style-override-10">Ministère des Affaires Etrangères</span><span>, C. 142, s. 145-7 (15/9/1919): Foreign Office 371/4215, 2404 (s. 399), 6/10/1919. Fransızlar da bu anlaşmayı ciddiye almadılar.</span> <span class="char-style-override-10">Ministère des Affaires Etrangères</span><span>, C. 91, s. 116.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-787-backlink" id="footnote-225-787">787</a> <span>M. K. Atatürk,</span> <span class="char-style-override-10">Nutuk</span><span>, C. III, s. 1104 (V. 156c).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-788-backlink" id="footnote-225-788">788</a> Foreign Office 371/4160, 151996. Azımzade Yusuf, Faysal’ın Savunma Bakanı Yusuf el-Azma olmalı. E. Kedourie, <span class="char-style-override-10">England and the Middle East</span> (London, Bowes and Bowes, 1956), s. 171. İngilizlerin 9 Ocak istihbarat raporuna göre Osmanlı hükümeti bahriye subayı Zeki Bey ve Miralay Mahmut Bey’i görüşmeler yapmak üzere Mekke’ye gönderecekmiş. Foreign Office 371/4162, 174171. Heyet-i Temsiliye’nin 11 Aralık kararında Yahya Hayati Bey’in başkanı bulunduğu Türk Muhibbi Komitesi adlı Suriye örgütünün temsilcisi olarak İstanbul’a gelen bir Mülazım Zeki’den söz edilmektedir. Heyet-i Temsiliye, bağımsız bir Arap hükümeti kurulduktan sonra konfederasyona gidileceği fikrindeydi. B. S. Baykal, <span class="char-style-override-10">Heyet-i Temsiliye Kararları</span>, s. 75. Bu komitenin aşağıda sözü geçen “heyet-i ciddiye” ile bir ilişkisi olabileceği akla geliyor.</p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-789-backlink" id="footnote-225-789">789</a> <span>Sahir Uzel,</span> <span class="char-style-override-10">Gaziantep Savaşının İçyüzü</span> <span>(Ankara 1952), s. 103-4.</span> <span class="char-style-override-10">İrade-i Milliye,</span> <span>Resülayn, Şam, Beyrut, Halep’te halkın Osmanlı Devleti’ne bağlılığını bildirmekteydi.</span> <span class="char-style-override-10">İrade-i Milliye</span><span>, 1/12/1919, 14. Allenby’nin 30 Kasım teline göre Kral Hüseyin ile İngiltere’nin ilişkileri pek iyi değilmiş, zira ona verilen para azaltılmış, bu da artık altın yerine kâğıt para ile ödeniyormuş. Ayrıca, Suriye işinden ötürü de tepki gösteriyormuş. Allenby onun görevini terk edeceğinden, oğullarını da beraberinde sürükleyeceğinden çekiniyordu. Foreign Office 371/4147, 156998.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-790-backlink" id="footnote-225-790">790</a> <span>M. T. Gökbilgin,</span> <span class="char-style-override-10">Milli Mücadele Başlarken</span><span>, C. II, s. 389-92 (21 Aralık). Buna benzer daha önceki bir davranışı dolayısıyla Heyet-i Temsiliye Şeyh Meşal ve Samarra Nakibüleşrafı Aneze Aşireti reisi Seyyit Mehmet’e (Mahmut’a?) teşekkürlerini bildirdi. B. S. Baykal,</span> <span class="char-style-override-10">Heyet-i Temsiliye Kararları</span><span>, s. 18 (13 Ekim); İrade-i Milliye, 12/10/1919, 7;</span> <span class="char-style-override-10">Documents on British Foreign Policy</span><span>, C. IV, s. 975 (5 Aralık). 27 Ocak günlü Fransız Bahriyesi’nin istihbarat tutanağı Zor bölgesinde Bedevilerin ve Arap ulusçularının İngilizleri yenilgiye uğrattıklarını bildiriyordu.</span> <span class="char-style-override-10">Ministère des Affaires Etrangères</span><span>, C. 92, s. 48. İngiliz istihbaratına göre (21 Kasım) Şamar aşireti ve Kürt aşiret reisi Seyyit Mahmut, ulusçu Türklerle anlaşma halindeymişler, hatta 17 Ağustos’ta bir de yazılı antlaşma yapılmış. Aynı rapor Babıâli’nin Milli aşiretiyle anlaşmak ve Kürtleri Fransız ve İngilizlere karşı kışkırtmak için iki Kürt’ü Diyarbakır’a gönderdiğini haber veriyordu. Foreign Office 371/4161, 161851.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-791-backlink" id="footnote-225-791">791</a> <span class="char-style-override-10">Meclis-i Vükela Mazbataları</span><span>, C. 218 (“mahrem” kayıtlı, numarasız).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-792-backlink" id="footnote-225-792">792</a> <span>Bağdat Nakibüleşrafı’nın oğlu Muhittin Geylani ekimde Bağdat’a gelip Türk propagandası yapacakmış. Foreign Office 371/4151, 159602 (25 Kasım). Aynı şekilde Naci Bey ve Yasin Paşa Türk taraftarlığı yapıyorlarmış. Bazı siyasetçiler İstanbul Meclisi’ne mebus göndermeye çalışacaklarmış. Foreign Office 371/4152, 167027 (27 Kasım), 167325 (24 Aralık). Sivil Komiser’in 15 Kasım yazısına göre, İngiliz yönetimi yerine “amatör” bir Arap yönetimi kurulursa, halk bir süre sonra Osmanlı yönetimini arzu etmeye başlayacaktı. Foreign Office 371/4152, 172818.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-793-backlink" id="footnote-225-793">793</a> <span>M. K. Atatürk,</span> <span class="char-style-override-10">Nutuk</span><span>, C. I, s. 247-8; B. S. Baykal,</span> <span class="char-style-override-10">Heyet-i Temsiliye Kararları</span><span>, s. 18, 25, 62. Anlaşılan Acemi Paşa Irak’ta “kıdemli” bir aşiret reisiydi.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-794-backlink" id="footnote-225-794">794</a> <span class="char-style-override-10">Ministère des Affaires Etrangères</span><span>, C. 92, s. 48.</span></p>
        </div>
      </div>
    </div>
  </div>
</body>
</html>
