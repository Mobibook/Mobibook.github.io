<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-44.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-44.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="alt" id="toc_marker-2-1-4">37. Saray’da İki Toplantı</p>

      <p class="Basic-Paragraph-3 para-style-override-11"><span class="char-style-override-7">Bir İngiliz ajanı Saray’da yapılan iki toplantı hakkında bilgi vermiştir. İlk toplantı 4 Ocak gecesi Yıldız’da yapıldı. Hazır bulunanlar, Padişah’ı temsilen Şehzade Abdürrahim Efendi, Damat İsmail Hakkı (“Chief of the Palace Staff” - Saray Personelinin Başı), Erkân-ı Harbiye-i Umumiye Reisi Cevat Paşa, Bekir Sami ve Kara Vasıf imiş. Abdürrahim Efendi, kolordulardan ve Azerbaycan ile Dağıstan’da Enver Paşa’nın faaliyetleriyle ilgili olarak gelen telleri Padişah’a gösterdiğini söylemiş. Vahdettin bu sonuncular hususunda fazla bilgisi olmadığını, onun için Şark vilayetlerine bir şehzade ve Dağıstan’a kendisinin atayacağı bir temsilci göndermenin uygun olacağını söylemiş. Cevat Paşa, Enver Paşa’nın çok önemli çalışmalar yaptığını, fakat Padişah’ın tasarısının uygun olmadığını, Şark vilayetlerinin korunması için 15. Kolordu’ya emir verdiğini açıklamış. Kara Vasıf, bir ayaklanmaya hazırlık olarak, kolorduların Almanlardan kalan depoları işgal etmelerini ve silahların Kuva-yı Milliye’ye dağıtılmasını; Cevat Paşa da bunun mütarekeye aykırı olacağını, depoların halka yağmalatılmasının daha doğru olduğunu ileri sürmüşler. Cevat Paşa, askeri fabrika makinelerinin satışa çıkarılıp bu şekilde Anadolu’ya kaçırılmasını önermiş. Padişah Şam’da çıkan</span> <span class="char-style-override-8">Erden</span> <span class="char-style-override-7">gazetesinin tutumunu, ayrıca bu gazeteye Saltanat ve Hilafet’i savunması için para verilmesini tasvip etmiyormuş. Yine Vahdettin, Doğu Anadolu’da Ermenistan olacağına Türkiye’ye siyasal, iktisadi ve mali bağlarla bağlı bir bağımsız Kürdistan’ın daha iyi olacağını düşünüyormuş. Padişah İttihatçıların İsviçre’deki faaliyetlerinden memnun değilmiş ve gereksiz kan dökülmesine yol açacağı için İtilaf’a karşı silahlı direnmeye karşıymış. Öte yandan İbni Suud’un bağlılık mesajını ve Londra’daki İslam Cemiyeti’nin faaliyetlerini olumlu buluyormuş.</span><span class="dipp" style="font-size:1em;"><a class="footnote-link" href="#footnote-225-782" id="footnote-225-782-backlink">782</a></span></p>

      <p class="Basic-Paragraph-3 para-style-override-11"><span class="char-style-override-7">İkinci toplantı 7 veya 8 Ocak’ta yapılmış ve aynı kişiler hazır bulunuyormuş. Abdürrahim, Padişah’ın acil olarak Hindistan’daki Osmanlı faaliyetleri hususunda haberdar olmak istediğini bildirmiş. Cevat Paşa, İbni Suud’a Cabbara ve Abu Selman’ın gönderileceğini, Vali Gulibad Han ile giden subayın Hint sınırına ulaştığını,</span> <span class="char-style-override-8">Bender Buşir</span> <span class="char-style-override-7">gazetelerine para verildiğini bildirmiş. Vahdettin, Han’ın (isim yokmuş) ve Afgan ordusunun kuvveti hakkında bilgi edinmek ve Hint sınırındaki Mahsud aşiretiyle Afganların arasının bulunmasını istiyormuş. Cevat Paşa ikinci hususun sağlandığını söylemiş. Toplantı sonunda bu toplantıların her hafta yapılması kararlaştırılmış.</span><span class="dipp" style="font-size:1em;"><a class="footnote-link" href="#footnote-225-783" id="footnote-225-783-backlink">783</a></span></p>

      <p class="Basic-Paragraph-3 para-style-override-11"><span class="char-style-override-7">Birinci raporu merkeze gönderen Webb, bunun doğruluğu hususunda tereddütlerini dile getirerek, Zat-ı Şahane’nin Enver Paşa’nın faaliyetlerinden haberli olduğuna inanmanın zor olduğunu yazıyordu. Ardından, ajanın güvenilirliğinin, yeterince uzun süredir onlar hesabına çalışmadığı için kesin olmadığını, fakat başka bilgilerle desteklendiği için rapora yine de güvenilebileceğini bildirdi (20 Ocak). Jaeschke ise, Saray toplantısını</span> <span class="char-style-override-8">Kronoloji</span><span class="char-style-override-7">’sine koymakla birlikte, bunu “asılsız” diye niteliyor. Gerçekten de, bu hükme katılmak mantıklı görünüyor. Bu kadar çok tanığı olan toplantıların Türk kaynaklarında hiç yankı bulmamış olması düşünülemez. Öte yandan Vahdettin’in, işine geldiğinde İslamcı faaliyetlerden kaçınacağına ihtimal verilemezse de, onun gibi kuruntulu ve ihtiyatlı birinin bu tür çalışmaların Saray’da yapılmasına meydan vereceği akla yakın görünmüyor. Webb’in ikinci raporu sunan mektubu, bunun doğruluğu hususunda hiç tereddüt göstermiyor (22 Ocak).</span></p>

      <div class="footnotes">
        <div class="footnote">
          <p class="Basic-Paragraph-3"><a class="footnote-anchor" href="#footnote-225-782-backlink" id="footnote-225-782">782</a> <span class="char-style-override-10">Documents on British Foreign Policy</span><span>, C. IV, s. 1065-7. 9 Ocak günlü istihbarat tutanağı da zikrediliyor. Foreign Office 371/4162, 174171. Pech, 22 Ocak günlüğünde söz ediyor (s. 108).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-783-backlink" id="footnote-225-783">783</a> <span class="char-style-override-10">Documents on British Foreign Policy</span><span>, C. IV, s. 1074-6. Webb’in raporu merkeze sunan mektubunda aynı ajanın, Kırım’da Bolşevik-İslam propaganda hususundaki bilgileri ve Müslümanları Bolşeviklere katılmaya çağıran bir afişin tıpkıbasımını içeren raporundan da söz ediliyordu. Aşağıda değinileceği üzere, Reuter Ajansı bir haberinde Yıldız toplantılarından söz edecekti.</span> <span class="char-style-override-10">The Times</span><span>, 24/2/1920. 22 Ocak günlü İngiliz istihbarat raporuna göre İstanbul’un kaybı ihtimaline karşı sabotaj, grev, karışıklık yapmak için Kara Vasıf ve Mustafa Kemal’in yaveri Cevat Paşa başkanlığında fedai grupları oluşturulacakmış. Cevat Paşa saraydaki bir toplantıda 25. Kolordu Komutanı’nın bu husustaki hazırlıklarını anlatmış. Aynı raporda 14 Ocak günü Abdürrahim’in başkanlığında bir Saray toplantısından söz ediliyordu. Cevat Paşa da varmış. “Asker alma müşaviri” Behiç Bey, Anadolu’da kolordu bölgelerindeki durumu anlatmış. Silah altında 41 bin kişi varmış. Bu toplantıyı başka bir kaynak da doğrulamış. Foreign Office 371/5165, E 262/262/44.</span></p>
        </div>
      </div>
    </div>
  </div>
</body>
</html>
