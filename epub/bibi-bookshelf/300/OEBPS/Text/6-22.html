<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-22.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-22.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="alt" id="toc_marker-1-8-3">19. Kuva-yı Milliye Sorunu</p>

      <p class="Basic-Paragraph-3 para-style-override-11"><span class="char-style-override-7">Bilindiği üzere, Kuva-yı Milliye önce Yunan istilası ve sonra da Güneydoğu’da Fransız işgaline karşı oluşan milis kuvvetleriydi. Yine görüldüğü gibi, bu, çok kez subay ve komutanların önayak olması ya da yardımlarıyla sağlanan bir örgütlenmeydi. Bununla birlikte, daha işin başından, bazı nizami birliklerin de direnme işinde kullanıldıklarını görüyoruz.</span><span class="dipp" style="font-size:1em;"><a class="footnote-link" href="#footnote-225-359" id="footnote-225-359-backlink">359</a></span> <span class="char-style-override-7">Bu, bir bakıma tehlikeli bir işti, zira İtilaf devletleri bu davranışı Mondros Mütarekesi’nin ihlali olarak yorumlayabilirlerdi. Ne var ki, İtilaf devletleri, işlerine geldiği zaman, mütareke hükümlerini zaten o denli pervasızca çiğnemişlerdi ki, bizim çiğnememiz yüzünden karşı yanın misilleme yapması korkusu fazla yoktu denilebilir. Ama yine de barış şartlarını aleyhimize etkileme ihtimali dolayısıyla bir çekingenlik duyulmuş olabileceği hemen akla gelmektedir. İşte, faal direnişte bulunacak birliklerin nizami birlikler olmamasının bu bakımdan rahatlatıcı bir yönü vardı. Nitekim Yunan işgali karşısında 17. Kolordu Komutan Vekili Albay Bekir Sami ile 57. Tümen Komutanı Albay Şefik böyle düşünmüşler, merkezden de bu davranışları az çok olumlu karşılanmıştı. 14. Kolordu Komutanı Yusuf İzzet Paşa, 61. Tümen Komutanı Albay Kâzım ve daha başkaları bu yönde çalışmalar yaptılar.</span><span class="dipp" style="font-size:1em;"><a class="footnote-link" href="#footnote-225-360" id="footnote-225-360-backlink">360</a></span> <span class="char-style-override-7">Nihayet 11. fıkrada anlatıldığı üzere, 9 Eylül 1919’da Ali Fuat Paşa, Sivas Kongresi tarafından Garbi Anadolu Umum Kuva-yı Milliye Başkomutanı atandı.</span><span class="dipp" style="font-size:1em;"><a class="footnote-link" href="#footnote-225-361" id="footnote-225-361-backlink">361</a></span> <span class="char-style-override-7">Gerçi yine gördüğümüz üzere, Paşa, bu komutanlığı yürütmek hususunda hayli engellerle karşılaştı. Ama 22 Haziran 1920’de başlayan büyük Yunan taarruzuna kadar, benimsenen savunma modeli Kuva-yı Milliye ya da gayri nizami askeri birlikler modeli oldu. Bu, o zamana kadar başarısı az çok kanıtlanmış bir model olarak görünüyordu. Yunan işgali onun sayesinde durdurulmuş, güneydoğuda Fransızlara karşı başarılı mücadele vermiş, isyanların önü yine onun tarafından alınmıştı. Üstelik Osmanlı hükümeti, Kuva-yı Milliye’nin davranışlarından sorumlu olmadığını, bunun Türk halkının kendiliğinden gelişen bir tepkisi olduğunu ileri sürmek imkânını da böylece elde edebiliyordu. Tabii, İtilaf devletlerinin Kuva-yı Milliye ile hükümet arasında hiçbir ilgi bulunmadığı tezine pek inanmadıklarını söylemeye gerek yok. Onun için Kuva-yı Milliye’nin İtilaf devletleriyle ilişkilerinde dikkatli davranması gerekiyordu. Nitekim Alaşehir Kongresi tarafından İtilaf devletleri yetkililerine ve hükümet nezdine gönderilen yazılarda, girişilen direnişin yalnızca Yunanlılara karşı olduğu özenle belirtilmişti. Hatta Milne’e ve tahkikat komisyonuna gönderilen 23 Ağustos günlü yazıda, işgal için “mutlak bir zaruret-i siyasiye” görülüyorsa, geçici ve İzmir civarına münhasır olmak üzere uygar İtilaf askerlerinin işgaline rıza gösterildiği bildiriliyordu.</span><span class="dipp" style="font-size:1em;"><a class="footnote-link" href="#footnote-225-362" id="footnote-225-362-backlink">362</a></span> <span class="char-style-override-7">Dikkatli davranışın başka bir örneği, Çukurova bölgesindeki Kuva-yı Milliye direnişinin örgütlenmesinde rol oynayan ve yakından ilgili olan Ali Fuat’ın aşağıda da anlatılacağı üzere, bölgeye en yakın nokta olarak ancak Kayseri’ye kadar gitmeyi uygun bulmuş olmasıdır.</span></p>

      <p class="Basic-Paragraph-3 para-style-override-11"><span class="char-style-override-7">Kuva-yı Milliye stratejisinin benimsenmesinde başka bir etken daha bulunduğunu hatırlayalım. O da; 1911’den bu yana cereyan eden savaşların sonuç olarak hep yenilgiyle bitmiş olması, I. Cihan Savaşı’nda Osmanlı halklarının takatlerinin çok üstünde yaptıkları ağır fedakârlıkların düşüncesizce, hovardaca amaçlar uğruna (Sarıkamış, Kanal, Galiçya, Makedonya seferleri hatırlansın) yaptırılmış olması orduya karşı büyük tepkiler doğurmuştu. Savaş sonunda orduya karşı duyulan isteksizlik ve alerji, subayların pekâlâ farkında bulundukları bir şeydi.</span><span class="dipp" style="font-size:1em;"><a class="footnote-link" href="#footnote-225-363" id="footnote-225-363-backlink">363</a></span> <span class="char-style-override-7">İhtimal, savunma hizmetinin Kuva-yı Milliye tarzında yerine getirilmesinin daha az sevimsiz olacağı düşünülüyordu. Bilindiği üzere, Kuva-yı Milliye mensupları hizmetleri karşılığında çok kez para aldıkları gibi, Kuva-yı Milliye’nin, efe ve zeybeklerden kaynaklanan ya da esinlenen, disiplini çok daha gevşek ortamında halktan her türlü “destek” elde etmek imkânı vardı.</span><span class="dipp" style="font-size:1em;"><a class="footnote-link" href="#footnote-225-364" id="footnote-225-364-backlink">364</a></span> <span class="char-style-override-7">Tabii, bu destek gönülsüz olunca soygun, hatta talan biçimine bürünebileceği için, karşı olanların kolay bir propaganda hedefi olabiliyordu. Onun için, Kuva-yı Milliye’nin nizami ordu olmadığı belirtilirken, sıradan bir çete hareketi olmadığını da vurgulama ihtiyacı doğuruyordu. Nitekim Heyet-i Temsiliye’nin 15 Ekim’de aldığı bir kararında belirtildiği üzere, Kuva-yı Milliye’nin çete demek olmadığı tamimle duyuruldu. Zira bazı yerlerde asayişi bozan, halka zarar veren ve “çete ismini taşıyan bir takım eşhas,” kendilerine ulusal örgütle ilgili süsü veriyorlarmış. Hükümetin bunları kovuşturacağı, Anadolu ve Rumeli Müdafaa-i Hukuk Cemiyeti’nin ise buna destek olacağı tabii idi. Cemiyet’in nizamnamesinde çete deyimi yoktu. Yalnız milletin silahla savunmaya mecbur kaldığı yerlerde “zapturapt altında olmak üzere” nizamnameye göre faaliyet gösteriliyordu. Haksız yere vatanımıza “ayak bastırılmış” ve her türlü zulüm ve vahşeti yapan Yunanlılara karşı kan dökenler bu “milli müfrezelerdendi.” Asayişin tam egemen bulunduğu vatanımızın “başka hiçbir tarafında elan” bu yolda bir faaliyetin bulunmadığı da ekleniyordu.</span><span class="dipp" style="font-size:1em;"><a class="footnote-link" href="#footnote-225-365" id="footnote-225-365-backlink">365</a></span> <span class="char-style-override-7">Amasya mülakatından önce gönderdiği 17 Ekim günlü mütalaada, Kâzım Karabekir, “Erzurum hakkında kat’iyyen bir milis ordusu kabul edilmeyerek mutlaka daimi bir ordu ipkasını” istemişti.</span><span class="dipp" style="font-size:1em;"><a class="footnote-link" href="#footnote-225-366" id="footnote-225-366-backlink">366</a></span> <span class="char-style-override-7">Bu görüşte, 15. Kolordu’nun Türkiye’deki en düzenli, kalabalık birlik oluşu, Ermeniler karşısında zayıf bir bölge bırakmama ihtiyacı nihayet Kâzım Karabekir’in kendi eğilimlerinin rol oynadığı tahmin edilebilir. Ama bunun ötesinde, Doğu’da, Batı ve Güneydoğu’daki gibi bir “sıcak harp” durumunun pek bulunmayışı, üstelik İtilaf devletleriyle çatışma ihtimalinin uzak oluşu da Kâzım Karabekir’in görüşünü herhalde belirlemiştir.</span></p>

      <p class="Basic-Paragraph-3 para-style-override-11"><span class="char-style-override-7">Ekim başında İngilizler, yeni Harbiye Nazırı Cemal Paşa’ya, siyasal mücadelelere karışmak niyetinde olmadıklarını, fakat mütarekeye göre Osmanlı askerinin İtilaf’ın denetimi altında bulunduğunu, izinleri olmadan hiçbir askeri birliğin yerinden oynatılmayacağını bildirdiler.</span><span class="dipp" style="font-size:1em;"><a class="footnote-link" href="#footnote-225-367" id="footnote-225-367-backlink">367</a></span> <span class="char-style-override-7">16 Ekim günü İngiliz baştercümanı Ryan, Ali Rıza’yı ziyarete gitti.</span><span class="dipp" style="font-size:1em;"><a class="footnote-link" href="#footnote-225-368" id="footnote-225-368-backlink">368</a></span> <span class="char-style-override-7">Ryan’a göre, madem son siyasal gelişmeler dolayısıyla hükümet Kuva-yı Milliye’yi tanımak durumundaydı, o halde Kuva-yı Milliye’ye dahil kuvvetler, İtilaf tarafından izin verilen asker sayısının (40 bin) içinde mütalaa edilmeliydi. Ali Rıza buna ses çıkarmadı, fakat güneydeki Kuva-yı Milliye ile kuzeydeki arasında bir ayırım yaptı. Güneydekiler hunhar Yunan istilasına karşı evini barkını savunmaya girişen halktan oluşuyordu, onun için de askeri kuvvet sayısının dışında sayılmalıydı. Kuzeydeki Kuva-yı Milliye ise pek az sayıdaydı. Üstelik nizami kuvvetlerin sayısı da o denli düşüktü ki (1.000-1.500 kişilik tümenler), bunların sınırı aşmayacağı muhakkaktı. Bununla birlikte, konunun araştırılmasını istemişti. Ryan, Paşa’ya itirazla, Ege’deki Yunan kuvvetleri bundan böyle Milne komutası altında olduğundan onlara karşı tedbir gerekmediğini söyledi ve dolayısıyla mevcut her türlü kuvvetin 40 binin içinde ele alınması gerektiğinde ısrar etti. Buna karşı Sadrazam, Yunanlıların sınıra saygı gösterecekleri konusunda şüphesini açıkladı ve sınırın ötesinde, çıkardıkları olaylara, yaptıkları yığınağa dikkati çekti.</span></p>

      <p class="Basic-Paragraph-3 para-style-override-11"><span class="char-style-override-7">Zaman içinde İngilizlerin hükümetten ve özellikle Harbiye Nezareti’nden şikâyetleri arttı. Aldıkları istihbarata göre Mustafa Kemal, Ermenistan devletinin kurulmasına karşı tedbirler görüşmek üzere kasım sonu ya da aralık başlarında Erzurum’da Türk, Kürt ve Arap reislerinden oluşan bir kongre toplamış. Azerbaycan temsilcileri ve 13., 20., 3., 15. Kolordu komutanları da katılıyorlarmış. Öte yandan Mustafa Kemal Kürt ve Arap aşiretleriyle subayların komutasındaki Türk birliklerini Kuva-yı İslamiye adında büyük bir ordu halinde örgütleyip kumandasını kendisi üstlenecekmiş.</span><span class="dipp" style="font-size:1em;"><a class="footnote-link" href="#footnote-225-369" id="footnote-225-369-backlink">369</a></span> <span class="char-style-override-7">Başka kaynaklardan doğrulanmasa da, bu tür haberlerin İngilizleri tedirgin ettiğini tahmin etmek yanlış olmaz. Ocakta İngiliz komutanlığı, Cemal Paşa’nın çektiği bütün telleri kendilerine bildiren bir adamına dayanarak, Paşa’nın silah, mühimmat, tüfek parçaları, top kamaları sevkıyatıyla yoğun olarak meşgul bulunduğunu, top kaması taşıyan iki subayın yakalandığını bildiriyordu.</span><span class="dipp" style="font-size:1em;"><a class="footnote-link" href="#footnote-225-370" id="footnote-225-370-backlink">370</a></span> <span class="char-style-override-7">Yine ocakta, İngiliz Savaş Bakanlığı’nın bildirdiğine göre, Milne (18 Ekim’de) nizami birlikler mevcudunu 43 bin olarak, İngiliz ve Yunan istihbaratı da Kuva-yı Milliye’yi biri 20.300, diğeri ise 14.400 mevcutlu diye tahmin etmiş bulunuyordu. Bu, genel mevcudu, mütarekenin 5. maddesine dayanarak Milne’in müsaade ettiği 45 binin üstüne çıkarmaktaydı.</span><span class="dipp" style="font-size:1em;"><a class="footnote-link" href="#footnote-225-371" id="footnote-225-371-backlink">371</a></span></p>

      <p class="Basic-Paragraph-3 para-style-override-11"><span class="char-style-override-7">Yukarıda, 11. fıkrada, Ali Fuat’ın Sivas Kongresi tarafından Garbi Anadolu Umum Kuva-yı Milliye Komutanı atanmasına rağmen, kısmen hükümetin takındığı tavır yüzünden, ne kendisinin, ne de Refet Bey’in Ege Kuva-yı Milliyesi’nde etkili bir komutan rolü oynamadığını göstermiştik. Üstelik Heyet-i Temsiliye’nin bütün mücadelesine ve 23 Ekim’de kolordusunun başına dönmesi için aldığı karara rağmen, Paşa, 20. Kolordu komutanlığına resmen atanmadı.</span><span class="dipp" style="font-size:1em;"><a class="footnote-link" href="#footnote-225-372" id="footnote-225-372-backlink">372</a></span> <span class="char-style-override-7">Bu yetmiyormuş gibi, 9 Kasım’da eski Harbiye Müsteşarı Mirliva Ahmet Fevzi Paşa 20. Kolordu komutanı atandı.</span><span class="dipp" style="font-size:1em;"><a class="footnote-link" href="#footnote-225-373" id="footnote-225-373-backlink">373</a></span> <span class="char-style-override-7">Buna, o sırada komutanlarla yapılan genişletilmiş Heyet-i Temsiliye’nin nasıl tepki gösterdiği tahmin edilebilir. Nitekim bu konuda Cemal Paşa’dan dört gün içinde üç kez izahat istendi ve Fevzi Paşa’nın kumandayı almasına meydan verilmedi.</span><span class="dipp" style="font-size:1em;"><a class="footnote-link" href="#footnote-225-374" id="footnote-225-374-backlink">374</a></span> <span class="char-style-override-7">Konu, büyük bir tartışmaya dönüştü ve neticede Cemal Paşa 31 Aralık günlü bir tel gönderdi Mustafa Kemal’e.</span><span class="dipp" style="font-size:1em;"><a class="footnote-link" href="#footnote-225-375" id="footnote-225-375-backlink">375</a></span> <span class="char-style-override-7">Telde, Egelilerin Nurettin Paşa’nın 12. Kolordu’ya getirilmesini istediklerini, Kuva-yı Milliye’nin “tanzim ve tensiki” ve ilerideki ihtimallere ciddi hazırlık olmak üzere bunun uygun görüldüğü anlatılıyordu. Ahmet Fevzi konusuna gelince. Son ulusal harekât ile açıkça meşgul olmuş kişilerin bizzat ve resmen komuta mevkilerinde bulunmaları “harice ve bilhassa ecanibe” karşı orduda siyasetin egemen bulunduğu manzarasını veriyor ve Harbiye Nezareti’ni müşkül mevkide bırakıyordu. Bunlar gayri resmi olarak daha yararlı ve sakıncasız hizmet görebilirlerdi. Her iki Paşa “menafii milliyeyi müdrik” idiler. Üstelik Ahmet Fevzi’nin tayini irade-i seniyeden çıkmıştı. Durum bir “izzetinefis meselesi halini” almıştı ve bu atamalar kabul edilmezse, kendisi Meclis’in toplanmasını dahi beklemeden istifa etmek zorunda kalacaktı. O zaman artık Meclis’in toplanması da “bir hayali muhal” olurdu.</span></p>

      <p class="Basic-Paragraph-3 para-style-override-11"><span class="char-style-override-7">Mustafa Kemal’in 4 Ocak 1920 günlü uzun cevabında, Fuat Paşa, Refet ve Fahrettin Beylerin durumunun Harbiye Nezareti’yle birlikte kararlaştırıldığı, Nurettin Paşa’nın atanması halinde “namus ve hayatlarını ortaya koymuş” iki değerli arkadaşın “kesri kalbine” yol açılacağı bildiriliyordu.</span><span class="dipp" style="font-size:1em;"><a class="footnote-link" href="#footnote-225-376" id="footnote-225-376-backlink">376</a></span> <span class="char-style-override-7">(Amasya’da kurulan askeri örgütün üyesi olmayan ve kasımda Sivas’ta Heyet-i Temsiliye toplantısına gelmesi istenmemiş olan Fahrettin [Altay] için bu ısrar, ihtimal örgüte dahil olan Refet Bey’in Nurettin Paşa ile meydanı o denli boş bulamayacağı kaygısından kaynaklanmaktaydı. Bir de, tabii ayrıca, Amasya’da alınmış olan komutanın değişmeyeceği ilke kararı da vardı.) Ahmet Fevzi konusuna gelince. 20. Kolordu’nun bütün ulusal örgütü etkileyen özel bir durumu vardı. Onun için Ali Fuat Paşa’nın devlet ve umum nazarında durumunun her türlü “tenkitten, mahzurdan muarra” bulunduğu kanısı “şartı esasi” idi. Üstelik Ahmet Fevzi, Cemal Paşa’nın iddia ettiği gibi “teşrikimesai” edilebilecek bir kimse değildi. Teftişlerinde kullanmış olduğu “mantıksız ifadat” bildirilmişti. 20. Kolordu komutanlığı konusunda Bekir Sami ve Rauf Bey’in ona yazdıklarına verdiği cevapta, ordunun anarşi halinde olduğunu ileri sürmüştü. Nihayet Gönen’de, ilk iş olarak, “bin müşkülatla” yakalanabilmiş Anzavurcu canilerin tahliyesini istemişti. Zaman, izzetinefis davası güdülecek zaman değildi. Cemal Paşa’nın istifası halinde Mebusan’ın toplanamayacağı görüşü ise, kabinenin meşrutiyet yönetimine karşı olduğu anlamına gelirdi ki, Mustafa Kemal bu konuda bilgi rica ediyordu.</span><span class="dipp" style="font-size:1em;"><a class="footnote-link" href="#footnote-225-377" id="footnote-225-377-backlink">377</a></span></p>

      <p class="Basic-Paragraph-3 para-style-override-11"><span class="char-style-override-7">Sonuç olarak fiili bir uzlaşım oldu. Ahmet Fevzi Paşa 20. Kolordu’nun kumandasını almadı.</span><span class="dipp" style="font-size:1em;"><a class="footnote-link" href="#footnote-225-378" id="footnote-225-378-backlink">378</a></span> <span class="char-style-override-7">Fakat Ali Fuat da 20. Kolordu komutanı olarak anılmaz oldu. Heyet-i Temsiliye kararlarında onu bu sıfatla anan en son karar 14 Ekim günlüdür. Ertesi günden itibaren onun zikredildiği kararlarda bu sıfat yoktur. Üstelik 13 Aralık’ta Ali Fuat Kolordu’nun kumandasını vekil olarak 24. Fırka Komutanı Mahmut Bey’e bırakarak tebdili hava aldı.</span><span class="dipp" style="font-size:1em;"><a class="footnote-link" href="#footnote-225-379" id="footnote-225-379-backlink">379</a></span> <span class="char-style-override-7">Bu işlemin, Fevzi Paşa’nın resmen kaldırılmayan komutası ile bağdaşmazlığı açıksa da, sözünü ettiğim uzlaşıma az çok bir “kılıf” sağlıyordu. Atatürk,</span> <span class="char-style-override-8">Nutuk</span><span class="char-style-override-7">’ta, fiilen komutanın Ali Fuat’ta olduğunu söylüyor. Cebesoy iç anlaşmazlığın bu suretle kapandığını, Garbi Anadolu Umum Kuva-yı Milliye Komutanı sıfatıyla 15. ve 13. Kolordular hariç, diğer kolordularla haberleştiğini, yeni durumun “hakikatte hiçbir şeyi” değiştirmediğini söylüyor. Ama 20. Kolordu karargâhından çıktığını, Yenişehir’le Cebeci arasında İncesu’ya hâkim bir evi karargâh yaptığını öğreniyoruz. 20. Kolordu Komutanı Ahmet Fevzi’nin izninin mart başından itibaren bir ay daha uzatıldığı yolundaki 14 Mart günlü Harbiye Nezareti kararı, İstanbul’un hukuki durum üzerinde ısrar etmekte olduğunu göstermektedir.</span><span class="dipp" style="font-size:1em;"><a class="footnote-link" href="#footnote-225-380" id="footnote-225-380-backlink">380</a></span> <span class="char-style-override-7">Ayrıca, yukarıda 11. fıkrada gördüğümüz gibi, İstanbul, Ali Fuat’ın Ege cephesine gitmesine, hatta belki uzaktan dahi ilgilenmesine de engel olmuştur. Nitekim Paşa’nın Sivas Heyet-i Temsiliye toplantısında bulunduğunu ve buradan dönerken 4 Aralık’ta Kayseri’ye gelip orada Çukurova bölgesinin Kuva-yı Milliye örgütlenmesi ve mücadelesiyle yakından ilgilendiğini, 11 Aralık’ta Kayseri’den ayrıldığını görüyoruz.</span><span class="dipp" style="font-size:1em;"><a class="footnote-link" href="#footnote-225-381" id="footnote-225-381-backlink">381</a></span> <span class="char-style-override-7">Gerçi 8 Aralık’ta Heyet-i Temsiliye’nin Salihli komutanlığına cevaben, teferruat konusunda Garbi Anadolu ulusal hareketinin yönetimini üstlenmiş olan Ali Fuat’la haberleşme gereği yönünde bir kararı varsa da,</span><span class="dipp" style="font-size:1em;"><a class="footnote-link" href="#footnote-225-382" id="footnote-225-382-backlink">382</a></span> <span class="char-style-override-7">Cebesoy’un anılarında Ege’deki direnişle ilgili hususların pek bulunmadığı, buna karşılık Çukurova bölgesindeki direnişin geniş olarak anlatıldığı göze çarpıyor. Üstelik, kendisinin Ege’deki askeri durumla ilgilenememesinin, 1920’de cephenin Yunanlılarca kolayca yıkılmasına yol açtığını söylüyor.</span><span class="dipp" style="font-size:1em;"><a class="footnote-link" href="#footnote-225-383" id="footnote-225-383-backlink">383</a></span> <span class="char-style-override-7">Böylece, Ali Fuat’ın 20. Kolordu üzerindeki kumandasının ancak arka düzlemde cereyan edebildiği, Kuva-yı Milliye komutanlığının ise sanki daha çok Çukurova bölgesinde –o da hayli uzakça bir mesafeden– cereyan ettiği gibi bir izlenim elde ediliyor.</span></p>

      <div class="footnotes">
        <div class="footnote">
          <p class="Basic-Paragraph-3"><a class="footnote-anchor" href="#footnote-225-359-backlink" id="footnote-225-359">359</a> <span>Kuva-yı Milliye’nin nasıl örgütlendiği için bkz. 11. fıkra 160. dipnotu. Ayrıca U. İğdemir,</span> <span class="char-style-override-10">Heyet-i Temsiliye Tutanakları</span><span>, s. 91-3’te Ali Fuat’ın açıklamaları.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-360-backlink" id="footnote-225-360">360</a> <span>Hamdi Ertuna,</span> <span class="char-style-override-10">Türk İstiklal Harbi</span><span>, C. II, 1, s. 123-5.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-361-backlink" id="footnote-225-361">361</a> <span>Bir İngiliz raporunda Ali Fuat ve çevresindekilerin askeri üniformalarını kısmen çıkarıp yarı sivil giyindikleri, askerlerinin köylerde kaldıkları, bu yüzden sevilmedikleri, kendilerinden korkulduğu ileri sürülüyordu. Foreign Office 371/4159, 145863 (no. 36, 2/10/1919). Ali Fuat’ın bu dönemdeki kıyafetine ve omzundaki filintaya Atatürk de değinir. M. K. Atatürk,</span> <span class="char-style-override-10">Nutuk</span><span>, c, II, s. 504.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-362-backlink" id="footnote-225-362">362</a> <span>H. M. Çarıklı,</span> <span class="char-style-override-10">Balıkesir ve Alaşehir Kongreleri ve Hacim Muhittin Çarıklı</span><span>’</span><span class="char-style-override-10">nın Kuva-yı Milliye Hatıraları</span><span>, s. 209-18, 216. Yukarıdaki dipnotunda anılan 2/10/1919 İngiliz raporuna göre, Aydın valisinin Alaşehir Kongre Başkanı’ndan aldığı bir mektupta, İtilaf devletlerine karşı harekât yapılmayacağı teminatı veriliyordu.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-363-backlink" id="footnote-225-363">363</a> <span>Sabahattin Selek,</span> <span class="char-style-override-10">Anadolu İhtilali</span><span>, s. 70-5; F. R. Atay,</span> <span class="char-style-override-10">Çankaya</span><span>, s. 240-2.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-364-backlink" id="footnote-225-364">364</a> <span>H. M. Çarıklı,</span> <span class="char-style-override-10">Balıkesir ve Alaşehir Kongreleri ve Hacim Muhittin Çarıklı</span><span>’</span><span class="char-style-override-10">nın Kuva-yı Milliye Hatıraları</span><span>, s. 222-4; Apak,</span> <span class="char-style-override-10">a.g.e.</span><span>, s. 33-9. İstanbul’daki bir Bolşevik komitesine sızan ve Abdullah adını taşıyan bir İngiliz ajanı, o komite adına Balıkesir’de 61. Fırka Komutanı Kâzım Bey ile 18-20/10/19l9 tarihlerinde bir görüşme yapmış. Görüşmede Kâzım Bey Bolşevik Programı’na şahsen yakınlık duyduğunu, fakat Türklere bunu kabul ettirmenin imkânsız olduğunu, onlara ancak ulusal ve dinsel bir zeminde yaklaşmak gerektiğini söylemiş. Kuva-yı Milliye mevcutları şöyleymiş: Aydın bölgesinde 20 bin, Balıkesir’de 10 bin, İzmir cephesinde 25 bin kadar, 55-60 bin kişilik mevcut gizli seferberlikle 240 bine çıkarılabilirmiş. Kuva-yı Milliye’ye hedefte yüzde 33 isabet kaydedenler alınıyormuş, aylıkları 46 liraymış. Çok yıpranmış tüfekler kullanıyorlarmış. Komite 3 bin tüfek ve cephane vaadinde bulunmuş. Şimşir,</span> <span class="char-style-override-10">a.g.e.</span><span>, C. I, s. 279-84 (Foreign Office 371/4161/163511). Anadolu’dan yeni dönen yüksek mevkideki bir Türk ajanına göre ordunun elinde 100 top, 30 bin “hafif silah” varmış. Kuva-yı Milliye’nin hafif silah sayısı 30 bin imiş, halkın elinde de 20 bin silah varmış (18 Şubat). Şimşir,</span> <span class="char-style-override-10">a.g.e.</span><span>, C. I, s. 378 (Foreign Office 371/5042/2-840).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-365-backlink" id="footnote-225-365">365</a> <span>B. S. Baykal,</span> <span class="char-style-override-10">Heyet-i Temsiliye Kararları</span><span>, s. 21; M. K. Atatürk,</span> <span class="char-style-override-10">Nutuk</span><span>, C. III, s. 1265-6 (V. 285). Refet Bey de</span> <span class="char-style-override-10">İbret</span> <span>muhabirine “çete değiliz” demiş bulunuyordu (</span><span class="char-style-override-10">İkdam</span><span>, 5/10/1919). G. Jaeschke,</span> <span class="char-style-override-10">Türk Kurtuluş Savaşı Kronolojisi</span><span>, s. 68. Burada sözü edilen nizamnamenin,</span> <span class="char-style-override-10">Nutuk</span><span>’ta yer alan fakat tarihsiz olan “Müdafaa-i Hukuk Cemiyeti Teşkilat Nizamnamesine Lâhiktir (1)” adlı gizli belge olabileceği akla geliyor. M. K. Atatürk,</span> <span class="char-style-override-10">Nutuk</span><span>, C. I, s. 278 ve C. III, s. 1143-5 (V. 188). Tuncay,</span> <span class="char-style-override-10">Türk İstiklal Harbi</span><span>, C. VII, s. 28-9’a dayanarak lahikanın 28 Ekim günlü olduğunu saptıyor. M. Tunçay,</span> <span class="char-style-override-10">Türkiye Cumhuriyeti</span><span>’</span><span class="char-style-override-10">nde Tek Parti Yönetiminin Kurulması</span> <span>(Ankara, Yurt Y., 1981), s. 36’nın dipnotu, 14. Ama öyle olsa, 15 Ekim günlü tamimde bu lahikadan söz ediliyor olamaz. Belge incelendiğinde “milli müfrezelerin” örgütlenmesinde orduya ve ordu usullerine ne denli geniş yer verildiği göze çarpmaktadır. Ama Kuva-yı Milliye müfrezelerinin, hiç değilse başlarda, kendileri hakkında –tabii kötüleyici bir anlam taşımaksızın– “çete” deyimini kullandıkları 4/7/1919 günlü ve Bergamalı Helvacı Abdurrahman Çavuş imzalı bir belgeden anlaşılıyor. H. M. Çarıklı,</span> <span class="char-style-override-10">Balıkesir ve Alaşehir Kongreleri ve Hacim Muhittin Çarıklı</span><span>’</span><span class="char-style-override-10">nın Kuva-yı Milliye Hatıraları</span><span>, s. 256. İkinci maddesinde söz konusu edilen “ordu planı” aşağıda ele alınacak olan “milli planı” hatırlatmaktadır.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-366-backlink" id="footnote-225-366">366</a> <span>M. K. Atatürk,</span> <span class="char-style-override-10">Nutuk</span><span>, C. III, s. 1109 (V. 156e); K. Karabekir,</span> <span class="char-style-override-10">İstiklal Harbimiz</span><span>, s. 356.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-367-backlink" id="footnote-225-367">367</a> <span>Foreign Office 371/4160, 150644 (no. 37, 9/10/1919).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-368-backlink" id="footnote-225-368">368</a> <span class="char-style-override-10">Documents on British Foreign Policy</span><span>, C. IV, s. 828-30.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-369-backlink" id="footnote-225-369">369</a> <span class="char-style-override-10">Documents on British Foreign Policy</span><span>, C. IV, s. 975-6 (5/12/1919).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-370-backlink" id="footnote-225-370">370</a> <span>Foreign Office 371/4161, 171775 (8/1/1920 teli).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-371-backlink" id="footnote-225-371">371</a> <span>Foreign Office 371/4161, 167965 (5/1/1920 mektubu). Milne’in toplam ne kadar askere izin verdiği, 40 bin, 45 bin, 53 bin gibi hayli farklı sayılarla ifade edildiği göze çarpmaktadır (336. dipnotu). Kuva-yı Milliye ile nizami birliklerin işbirliği konusunda 18/12/1919 günlü bir ABD tutanağı vardır: State Department 867.00/1085.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-372-backlink" id="footnote-225-372">372</a> <span>Mustafa Kemal, Kolordu Komutanlarından Ali Fuat hakkında muamelenin tashihiyle, 20. Kolordu komutanlığında bırakılmasını ve ilk fırsatta müfettişlikler ihya edilerek İstanbul ve Edirne dahil, batıdaki kolordulara müfettiş atanmasını Cemal Paşa’dan istemelerini rica etmişti. M. K. Atatürk,</span> <span class="char-style-override-10">Nutuk</span><span>, C. I, s. 198-9; K. Karabekir,</span> <span class="char-style-override-10">İstiklal Harbimiz</span><span>, s. 336 (3 Ekim).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-373-backlink" id="footnote-225-373">373</a> <span class="char-style-override-10">Takvim-i Vekayi</span><span>, 13/11/1335, 3697. Bu atamayla birlikte Damat Ferit’in 20. Kolordu merkezini Eskişehir’e alma ve kolordu numarasını 5’e çevirme kararı da kaldırılıyordu. Heyet-i Temsiliye’nin bunu konu eden ve Cemal Paşa’dan açıklama isteyen kararı 16 Kasım günlüdür. B. S. Baykal,</span> <span class="char-style-override-10">Heyet-i-Temsiliye Kararları</span><span>, s. 58.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-374-backlink" id="footnote-225-374">374</a> <span>B. S. Baykal,</span> <span class="char-style-override-10">Heyet-i Temsiliye Kararları</span><span>, s. 58 (16 Kasım), 60 (19 Kasım), 61 (20 Kasım); M. K. Atatürk,</span> <span class="char-style-override-10">Nutuk</span><span>, C. I, s. 346-50.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-375-backlink" id="footnote-225-375">375</a> <span>M. K. Atatürk,</span> <span class="char-style-override-10">Nutuk</span><span>, C. I, s. 348-9 ve C. III, s. 1168-9 (V. 216). Bundan önce Mustafa Kemal’in gönderdiği 29/12/1919 telinde, “Harbde bilfiil iktisadi makam ve mevki etmiş zevatı, madun vaziyete sokmak, olamaz,” deniyor, bunun ulusal örgüt için çalışanların işbaşından ayrılmalarına yol açacağı belirtiliyordu. M. K. Atatürk,</span> <span class="char-style-override-10">Nutuk</span><span>, C. I, s. 347-8. Bu telin cevaplandığı Cemal Paşa’nın teli Altay’da (s. 207-8) tarihsiz olarak mevcuttur. Cemal Paşa birçok erkân ve ümeranın açıkta bulunduğunu, onun için kolordulara erkân (liva, ferik ve yukarısı), fırkalara miralay atamak istediğini, böylece hem bunların tatmin edileceğini, hem Anadolu’ya gönderilmiş olacaklarını söylüyordu. Mustafa Kemal ise savaş deneyimi kazanarak kumanda mevkiine gelmiş gençleri kırmamak gerektiğini, barış gelmeden bunu yapmanın tehlikeli olacağını, açıktaki erkân ve ümeraya kolordu dairelerinde ve emrinde, mıntıka ve mevki komutanlıklarında, ahzı asker dairelerinde iş bulunacağını belirtiyordu (M. K. Atatürk,</span> <span class="char-style-override-10">Nutuk</span><span>, C. I, s. 347-8). Mustafa Kemal bakımından yüksek rütbe ve kıdemdeki komutanların gelmesinin bir önemli sakıncası da bunların kendisini dinlememesi ihtimalinin pek yüksek olmasıydı. Her iki taraf da herhalde pekâlâ biliyordu ki, bu, Mustafa Kemal önderliğindeki Amasya askeri örgütünün fiilen sonu olurdu.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-376-backlink" id="footnote-225-376">376</a> <span>372. dipnotunda anılan 3 Ekim telinde Refet Bey’in 12. Kolordu komutanlığına getirilmesi isteniyordu. Görülüyor ki bundan vazgeçilmiş, Fahrettin Bey’in yerinde kalması için mücadele edilmekteydi.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-377-backlink" id="footnote-225-377">377</a> <span>M. K. Atatürk,</span> <span class="char-style-override-10">Nutuk</span><span>, C. III, s. 1172-4 (V. 217). Ahmet Fevzi için bkz. U. İğdemir,</span> <span class="char-style-override-10">Heyet-i Temsiliye Tutanakları</span><span>, s. 3, 69-70, 74, 104-6. Heyet-i Temsiliye’de Bekir Sami ve Rauf Bey kendileri gibi Çerkes olan Ahmet Fevzi’nin namuslu olduğunu söylemişlerdi. Refet Bey’e göre o, Saray’a bağlıydı (U. İğdemir,</span> <span class="char-style-override-10">Heyet-i Temsiliye Tutanakları</span><span>, s. 78). Bayar, Saray Seccadecibaşısı İzzet Bey’in damadı olduğuna işaret ediyor. C. Bayar,</span> <span class="char-style-override-10">Ben de Yazdım</span><span>, C. VII, s. 2290-1’in dipnotu.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-378-backlink" id="footnote-225-378">378</a> <span>Belki “sinir harbi” yapmak için</span> <span class="char-style-override-10">Alemdar</span><span>, “Ankara’ya gidecek olan” Ahmet Fevzi’nin bir gün önce Sadrazam ve Dahiliye Nazırı’nı ziyaret ettiğini yazıyordu.</span> <span class="char-style-override-10">Alemdar</span><span>, 18/1/1336, 397-2697.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-379-backlink" id="footnote-225-379">379</a> <span>A. F. Cebesoy,</span> <span class="char-style-override-10">Milli Mücadele Hatıraları</span><span>, s. 264. Nurettin Paşa’ya gelince, Bekir Sami ve Kara Vasıf’ın Cemal Paşa’nın imzası altında çektikleri 6 Ocak telinden anlaşıldığına göre, o, Refet Bey’in ya da Fahrettin Bey’in yerine değil Adana tarafında “müzaheret ve muavenet” için görevli olacaktı. Mustafa Kemal 7 Ocak teliyle Fahrettin Bey’in Nurettin Paşa’dan “değerce hiçbir farkı” olmadığını belirttikten sonra, Heyet-i Temsiliye ile çalışmak üzere Ankara’ya gelmesini “son derece” arzu ettiklerini bildirdi.</span> <span class="char-style-override-10">Askeri Tarih Belgeleri Dergisi</span><span>, Ekim 1982, s. 79-80, 85.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-380-backlink" id="footnote-225-380">380</a> <span class="char-style-override-10">Takvim-i Vekayi</span><span>, 17/3/1336, 3803.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-381-backlink" id="footnote-225-381">381</a> <span>A. F. Cebesoy,</span> <span class="char-style-override-10">Milli Mücadele Hatıraları</span><span>, s. 255-8, 260-3.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-382-backlink" id="footnote-225-382">382</a> <span>B. S. Baykal,</span> <span class="char-style-override-10">Heyet-i Temsiliye Kararları</span><span>, s: 67; A. F. Cebesoy,</span> <span class="char-style-override-10">Milli Mücadele Hatıraları</span><span>, s. 255-8, 260-3, 287-98.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-383-backlink" id="footnote-225-383">383</a> <span>A. F. Cebesoy,</span> <span class="char-style-override-10">Milli Mücadele Hatıraları</span><span>, s. 242-4. Bunu yıkılıştan sorumlu olmamak için mahsus söylediği ileri sürülebilirse de, başka kaynaklarda da onun Ege bölgesi ile esaslı biçimde ilgilendiğini gösteren bilgiler pek yoktur.</span></p>
        </div>
      </div>
    </div>
  </div>
</body>
</html>
