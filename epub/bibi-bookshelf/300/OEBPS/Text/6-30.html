<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-30.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-30.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="alt" id="toc_marker-1-13-3">25. Teftiş Heyetleri</p>

      <p class="Basic-Paragraph-3 para-style-override-11"><span class="char-style-override-7">Bu dönemde teftiş heyetlerinin faaliyetleri, 22. fıkrada belirtildiği biçimde devam etmiştir.</span><span class="dipp" style="font-size:1em;"><a class="footnote-link" href="#footnote-225-565" id="footnote-225-565-backlink">565</a></span> <span class="char-style-override-7">Hurşit Paşa heyetinin sonuç olarak Eskişehir, Ankara, Konya, Afyon, Balıkesir, Bandırma, Bursa gibi yerlere gittiği anlaşılıyor. 5 Aralık günü, Bursa’dan İstanbul’a geldiğinde seçimlerin gerektiği gibi yapıldığı yolunda bir demeç verdi.</span><span class="dipp" style="font-size:1em;"><a class="footnote-link" href="#footnote-225-566" id="footnote-225-566-backlink">566</a></span> <span class="char-style-override-7">Ama muhtemelen, verdiği yazılı, hele sözlü raporları o denli iyimser değildi. Bir İngiliz raporuna göre, Paşa’nın dahiliye nazırına sunduğu mahrem raporlarda Konya, Ankara, Eskişehir’de seçimlere müdahale edildiği bildiriliyor ve bazı mülki ve adli memurların azledilmeleri tavsiye ediliyordu.</span><span class="dipp" style="font-size:1em;"><a class="footnote-link" href="#footnote-225-567" id="footnote-225-567-backlink">567</a></span> <span class="char-style-override-7">Gazete haberlerine göre, Hurşit Paşa Balıkesir’de ahaliye bir söylev vererek, onlara “selam-ı şahaneyi” bildirmiş ve “vesaya-yı hayırhahanede” bulunmuş.</span><span class="dipp" style="font-size:1em;"><a class="footnote-link" href="#footnote-225-568" id="footnote-225-568-backlink">568</a></span></p>

      <p class="Basic-Paragraph-3 para-style-override-11"><span class="char-style-override-7">Yukarıda Fevzi Paşa heyetinin Sivas’a gelinceye kadarki faaliyetlerini gördük. Fevzi Paşa ile Kâzım Karabekir aynı gün, yani 1 Aralık’ta, birincisi yaylı arabayla, ikincisi otomobille Sivas’tan ayrıldılar. Kâzım Karabekir, yoldaki Anadolu ve Rumeli Müdafaa-i Hukuk Cemiyeti merkezlerine, Fevzi Paşa heyetiyle temas etmeleri, milli birlik, kuvvet ve bilincin yüksek, seçimlerin ve halkın serbest olduğunu söylemeleri için talimat verdi. Erzurum’a geldiğinde, heyete okulları gezdirdi. 12 Aralık’ta Vahdettin’in İngilizlerle yaptığı gizli anlaşma Sivas’tan bildirilince Kürt meselesi hakkında heyetin ağzını aradı. Fevzi Paşa söze karışmıyor, İlhami konuşuyor, böylece heyetin gizli işlerinin onun tarafından yönetildiği izlenimini veriyormuş. Söylediği, Türkler Doğu Anadolu’dan çıkmak zorunda bırakılırlarsa, İtilaf devletleri milliyet ilkesine göre davrandıkları için ve buralara Ermenilerin sokulmaması bakımından Kürtçü hareketin yararlı olduğu merkezindeymiş. Kâzım Karabekir, buna karşılık, Türkler çekilirse bölgenin Ermenistan olmasının kaçınılmaz olacağını hararetle savunmuş, İlhami “cansız tasdiklerde” bulunmuş.</span><span class="dipp" style="font-size:1em;"><a class="footnote-link" href="#footnote-225-569" id="footnote-225-569-backlink">569</a></span></p>

      <p class="Basic-Paragraph-3 para-style-override-11"><span class="char-style-override-7">Fevzi Paşa heyeti aralık ortalarında Dahiliye Nezareti’ne Erzurum’daki durum hakkında bir rapor telledi. Bunda, Erzurumluların ulusal örgüt kurmalarına rağmen merkezi hükümete karşı muhalefet amacını gütmediklerini, her şeyin yolunda ve usulüne göre yürüdüğünü, Mustafa Kemal’in ulusal örgütün kurucusu olmayıp, Erzurumluların yarattığı harekete katılmış olduğunu, “arzusu hilafına” 500 mühürlü mazbata ile halk tarafından aday gösterildiğini bildirdiler.</span><span class="dipp" style="font-size:1em;"><a class="footnote-link" href="#footnote-225-570" id="footnote-225-570-backlink">570</a></span> <span class="char-style-override-7">Fakat Hurşit Paşa heyeti için olduğu gibi, Fevzi Paşa heyeti için de, “güllük gülistanlık” resmi rapor ve demeçlerin ardında olumsuz gizli rapor ve mütalaaların bulunduğu yönünde işaretler vardır. İngiliz istihbarat raporlarına göre, Fevzi Paşa heyetine seçimlerle ilgili bilgiler veren memurlar azledilip hapse atılmış, ulusçuların çıkardığı zorluklar yüzünden, heyet, Erzurum ve Bitlis’i teftiş edebilmelerinin şüpheli olduğunu bildirmiş.</span><span class="dipp" style="font-size:1em;"><a class="footnote-link" href="#footnote-225-571" id="footnote-225-571-backlink">571</a></span> <span class="char-style-override-7">Nitekim 4 veya 6 Ocak’ta Fevzi Paşa heyeti İstanbul’a döndükten sonra 7 Ocak sabahı Fevzi Paşa, Cemal Paşa’yı ziyaret etti.</span><span class="dipp" style="font-size:1em;"><a class="footnote-link" href="#footnote-225-572" id="footnote-225-572-backlink">572</a></span> <span class="char-style-override-7">Bu ziyarette iç açıcı şeyler söylenmediği Cemal Paşa’nın Kâzım Karabekir’e çektiği 10 Ocak telinden bellidir. Tel, 3. Fırka Komutanı Halit’ten (Deli) şikâyet ediyor, komiteci ruhuyla siyasetle uğraştığı, kendi düşüncesinde olmayanlara baskı yaptığı, seçmenlere istediği yönde oy kullanmaları için ant içtirdiği, ülkenin ancak İttihat ve Terakki zihniyeti ile kurtulacağını söylediğini bildiriyordu. Komutanlıktan ayrılırken de bundan “menhus emir” diye söz eden bir genelge çıkartmış.</span></p>

      <p class="Basic-Paragraph-3 para-style-override-11"><span class="char-style-override-7">Kâzım Karabekir, verdiği cevapta, Halit Bey’in “müfrit milliyetperver” olduğunu, yapılan soruşturmada Maçka seçimlerinde silahlı müdahalede bulunduğu söylentisinin doğrulanmadığını söyledi. Buna karşılık Erzurum Kongresi’nde orduyu dağıtmak önerisinde bulunan “bedtıynet şerir” Ömer Fevzi gibilerin Fevzi Paşa heyetini zehirlediklerinin anlaşıldığını, heyetin hiçbir yerde tarafsız davranmadığını, Zara’da halkın Mustafa Kemal aleyhinde teşvik edildiklerinden bahisle heyetten şikâyetçi olduklarını, Hürriyet ve İtilaflı olan İlhami’nin kesinlikle milli harekât aleyhinde olup önceki kabinenin zihniyetini taşıdığının Kürt sorunu ile ilgili görüşmeden anlaşıldığını, Hürriyet ve İtilaf’ın “esasatından” biri olan gençlik aleyhtarlığının kendilerinde göründüğünü, heyetin ilmiyeden olan üyesinin fena bir şey düşünmek kabiliyetinden yoksun olduğunu, Fevzi Paşa’nın ise “pek ziyade düşkün ve manen bitkin” olup İlhami ne derse onu kabul ettiğini bildirdi ve heyetin görüşlerinin buna göre değerlendirilmesini istedi.</span><span class="dipp" style="font-size:1em;"><a class="footnote-link" href="#footnote-225-573" id="footnote-225-573-backlink">573</a></span></p>

      <div class="footnotes">
        <div class="footnote">
          <p class="Basic-Paragraph-3"><a class="footnote-anchor" href="#footnote-225-565-backlink" id="footnote-225-565">565</a> <span>Hurşit 5 Aralık’ta Bursa’dan İstanbul’a döndü (</span><span class="char-style-override-10">Sabah</span><span>, 6/12/1335, 10796). 8 Aralık’ta Ali Rıza tarafından kabul edildi (G. Jaeschke,</span> <span class="char-style-override-10">Türk Kurtuluş Savaşı Kronolojisi</span><span>, s. 79) ve 500 lira daha ödenek çıktı (</span><span class="char-style-override-10">Meclis-i Vükela Mazbataları</span><span>, 582), 10 Aralık’ta Bandırma yoluyla Balıkesir’e gitti (</span><span class="char-style-override-10">Alemdar</span><span>, 10/12/1335, 359-2659). 30 Aralık’ta geri geldi (</span><span class="char-style-override-10">Sabah</span><span>, 31/12/1335, 10821). 31 Aralık’ta heyetine 500 lira ödenek çıktı (</span><span class="char-style-override-10">Meclis-i Vükela Mazbataları</span><span>, 631). 1 Ocak’ta Eskişehir, Afyon yönüne gittiler (</span><span class="char-style-override-10">Alemdar</span><span>, 2-3/1/1336, 382-2682, 383-2683). Fevzi Paşa heyeti 25 Kasım’da Sivas’a gelmişti. 1 Aralık’ta Sivas’tan ayrıldı (K. Karabekir,</span> <span class="char-style-override-10">İstiklal Harbimiz</span><span>, s. 396). 6 Aralık’ta Erzincan’daydı (K. Karabekir,</span> <span class="char-style-override-10">İstiklal Harbimiz</span><span>, s. 397). 10 Aralık’ta (?) Erzurum’daydı (K. Karabekir,</span> <span class="char-style-override-10">İstiklal Harbimiz</span><span>, s. 398, 400). 14 Aralık’ta Trabzon’a hareket etti (K. Karabekir,</span> <span class="char-style-override-10">İstiklal Harbimiz</span><span>, s. 405). 4 Ocak’ta (G. Jaeschke,</span> <span class="char-style-override-10">Türk Kurtuluş Savaşı Kronolojisi</span><span>, s. 83) veya 6 Ocak’ta (</span><span class="char-style-override-10">Tasvir-i Efkâr</span><span>, 8/1/1336, 2952) İstanbul’a döndü. Jaeschke, ihtimal Gökbilgin’e uyarak ve yanlış olarak Mustafa Fevzi’yi hep Ahmet Fevzi diye anıyor. Oysa asıl Ahmet Fevzi aralık ortalarında bambaşka bir yerde, Gönen’de bulunuyor, Manyas’a gitmeye hazırlanıyordu. Gazeteye göre, görevi Aydın muhacirlerinin iskân ve iaşesi için incelemelerde bulunmak idiyse de, gerçek görevinin Çerkeslerle temas ve Ahmet Anzavur fitnesini nasihatle önlemek olduğu anlaşılıyor.</span> <span class="char-style-override-10">Sabah</span><span>, 14/12/1335, 10804; Özalp,</span> <span class="char-style-override-10">a.g.e.</span><span>, s. 70-1;</span> <span class="char-style-override-10">Alemdar</span><span>, 11/1/1336, 391-2691. Mustafa Kemal Ahmet Fevzi’nin orada “ilk iş olarak” Aznavur işinde bin müşkülatla ele geçirilebilen canilerin tahliyesini talep ettiğini Cemal Paşa’ya 4 Ocak telinde yazdı. M. K. Atatürk,</span> <span class="char-style-override-10">Nutuk</span><span>, C. III, s. 1174 (V. 217).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-566-backlink" id="footnote-225-566">566</a> <span class="char-style-override-10">Sabah</span><span>, 6/12/1335, 10796.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-567-backlink" id="footnote-225-567">567</a> <span>Foreign Office 371/4162, 17468 (2 Ocak raporu). Hurşit Paşa’ya göre, Eskişehir-Konya bölgesinde çiftçiler ürünlerini demiryoluna vermeye çekiniyorlarmış. Aynı rapor, 16. fıkrada gördüğümüz üzere Hurşit Paşa Çerkes örgütlerine ve Anzavurcu eşrafa ne denli müsait davrandığını bildiriyordu.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-568-backlink" id="footnote-225-568">568</a> <span class="char-style-override-10">Sabah</span><span>, 23/12/1335, 10813.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-569-backlink" id="footnote-225-569">569</a> <span>K. Karabekir,</span> <span class="char-style-override-10">İstiklal Harbimiz</span><span>, s. 396, 400, 403-6.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-570-backlink" id="footnote-225-570">570</a> <span>M. T. Gökbilgin,</span> <span class="char-style-override-10">Milli Mücadele Başlarken</span><span>, s. 268-9.</span> <span class="char-style-override-10">Albayrak</span> <span>muhabiri Fevzi ile mülakat yapıp seçimlerde müdahale olup olmadığını sorduğunda “pek ehemmiyetsiz” dedikten sonra birbirlerine muhalif grupların müdahalesi ve karşı tarafın mümanaatından söz etmiş.</span> <span class="char-style-override-10">Albayrak</span><span>, 14/12/1335, 52.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-571-backlink" id="footnote-225-571">571</a> <span>Foreign Office 371/4161, 168774 (12 Aralık), 170756 (19 Aralık).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-572-backlink" id="footnote-225-572">572</a> <span class="char-style-override-10">Tasvir-i Efkâr</span><span>, 8/1/1336, 2952.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-573-backlink" id="footnote-225-573">573</a> <span>K. Karabekir,</span> <span class="char-style-override-10">İstiklal Harbimiz</span><span>, s. 436-8. Halit Bey “menhus” kelimesini İngiliz siyasetini nitelemek için kullanmış. Bir gazete haberine göre, Dahiliye Nezareti bir de Erzurum ve Sivas’ta “bazı mesaili” soruşturması için Ziya adında birini yollamış. Ziya, aralık sonunda Erzurum’dan geri dönmüş, raporunu henüz vermemiş.</span> <span class="char-style-override-10">Sabah</span><span>, 23/12/1335,10813. Bu zat, ağustosta Trabzon, Erzurum tarafına gönderilmiş olan tahkik heyetindeki ve İngiliz Muhipleri’nden Lazistan Mutasarrıfı Ziya olmalıdır.</span> <span class="char-style-override-10">İstanbul Hükümetleri ve Milli Mücadele</span><span>, C. I, s. 448, 501, 522.</span></p>
        </div>
      </div>
    </div>
  </div>
</body>
</html>
