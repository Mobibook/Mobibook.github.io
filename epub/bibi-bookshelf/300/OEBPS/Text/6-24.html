<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-24.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-24.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="arabaslik-orta" id="toc_marker-1-10">10. Ekim Ayının İç Siyaset Gelişmeleri</p>

      <p class="alt para-style-override-15" id="toc_marker-1-10-1">20. Seçimlerle İlgili Olaylar</p>

      <p class="Basic-Paragraph-3 para-style-override-11"><span class="char-style-override-7">Yukarıda Amasya görüşmeleri dolayısıyla, seçimde nasıl bir tavır takınılması gerektiği konusunda ortaya konan görüşleri ele almıştık. Seçim bölgelerinin çoğu Anadolu ve Rumeli Müdafaa-i Hukuk Cemiyeti’nin denetiminde olduğu için, Cemiyet’in tutumu önemli oluyordu. Hükümet, İttihat ve Terakkililerin Meclis’e girmelerine karşı olduğu gibi, ulusçuların da ağır basmasını istemiyordu. Zira gerek Padişah, gerekse İtilaf devletlerinin gözünde ulusçularla İttihat ve Terakki arasında fazla bir fark yoktu. Bir bakıma “iki cami arasında” kalmış olan hükümet açısından Cemiyet’e bağlı olanlarla herhangi bir başka örgüte mensup olanlar arasında (İttihatçı olmamak şartıyla) fark olmamalıydı ve hepsi de serbestçe seçim talihlerini denemeliydiler. Oysa Cemiyet yandaşlarına göre bazı örgütler ülkeye düpedüz zararlıydılar ve bu kafada olanlar “sandıktan çıkmamalıydılar.”</span> <span class="char-style-override-8">Nutuk</span><span class="char-style-override-7">’taki şu ara başlık Cemiyet’in tutumunu ve hükümetten şikâyetini yeterince açıklamaktadır: “Ali Rıza Paşa Kabinesi teşkilatı milliyeyi düşman teşkilatla, bizi Ali Kemal ve Sait Molla ile bir tutuyor.”</span><span class="dipp" style="font-size:1em;"><a class="footnote-link" href="#footnote-225-399" id="footnote-225-399-backlink">399</a></span> <span class="char-style-override-7">Gördüğümüz üzere, ordu bile Ahmet Anzavur’un isyanını bastırmak hususunda tereddüt ederken Padişah’ın yakınında bulunan hükümetin bu tür bir tarafsızlık durumuna girmesi beklenebilecek bir şeydi.</span></p>

      <p class="Basic-Paragraph-3 para-style-override-11"><span class="char-style-override-7">Seçim konusunda ilk harekete geçen fırkalardan biri, gördüğümüz üzere, Hürriyet ve İtilaf oldu. Gazete haberine göre fırka bütün fırka ve cemiyetlerden, “milli cereyana karşı” alınacak vaziyeti görüşmek üzere murahhas istedi. Ne var ki çağrılanların bir bölümü, Hürriyet ve İtilaf’ın “tefessühünden” söz ederek yanaşmamışlar, bazıları da “müzakerenin alacağı şekle göre” davranmayı uygun görmüşlerdi (4. fıkra). Hürriyet ve İtilaf için olumsuz sayılabilecek bu sonuca karşılık az çok ulusal çizgide olan örgütler Milli Kongre çatısı altında mebus adaylarını saptayacak toplantılar yapmaya başladılar. 12 Ekim toplantısında Milli Ahrar Heyet-i Merkeziye üyesi Mahir Sait’in</span> <span class="char-style-override-8">Sabah</span> <span class="char-style-override-7">muhabirine söylediğine göre “teşkilat-ı milliye” meşru bir yolda yürüdüğü sürece kurtarıcı sayılacaktı. Bazı seçim bölgelerinde Sulh ve Selamet’le ortak aday göstereceklerdi. Kongre reisi Esat Paşa, amaçlarının yekvücutluk olduğunu, bütün fırkaları aynı amaç etrafında toplamak istediklerini, saptadıkları adayların çoğunun fırkalara mensup olmadıklarını söylüyordu. Çiftçiler Fırkası kurucusu ve kâtib-i umumisi Dr. Mustafa Haluk da teşkilat-ı milliyeyi “tebcil” ettiklerini söylüyordu.</span><span class="dipp" style="font-size:1em;"><a class="footnote-link" href="#footnote-225-400" id="footnote-225-400-backlink">400</a></span></p>

      <p class="Basic-Paragraph-3 para-style-override-11"><span class="char-style-override-7">14 Ekim günlü</span> <span class="char-style-override-8">Sabah</span><span class="char-style-override-7">, Sulh ve Selamet Merkez-i Umumisi’nden eski Dahiliye Nazırı Mustafa Arif Bey’in bazı sözlerini nakletmektedir. O, milli konularda ve unsurların haklarına riayet etmek üzere milli teşkilatı “hüsn-ü telakki” ettiklerini söylüyordu. Nazırken nispi temsil usulünde bir seçim kanunu tasarısı hazırlamış, ama şimdi onun ne olduğunu bilmiyormuş. “Namus ve iffet eshabı” olmak şartıyla adayların fırkalarından olmaması önemli değildi. Bu bilgileri alan muhabir daha sonra Hürriyet ve İtilaf’a gitmiş, ama orada Sadık Bey’i bulamamış, Zeynelabidin’le görüşmüşler. Bu zat Hürriyet ve İtilaf’ın iki-üç güne kadar hükümet ve basına bir beyanname vererek milli teşkilat ve seçimler hakkında ne düşündüğünü bildireceğini söylemiş. (Herhalde bu, aşağıda sözü edilen 13 Ekim muhtırası olmalıdır.) İngiliz Yüksek Komiserliği’ne Fırka tarafından muhtıra verildiği yolundaki gazete haberleri dolayısıyla da, Fırka’nın bundan habersiz olduğunu ileri sürmüş.</span><span class="dipp" style="font-size:1em;"><a class="footnote-link" href="#footnote-225-401" id="footnote-225-401-backlink">401</a></span></p>

      <p class="Basic-Paragraph-3 para-style-override-11"><span class="char-style-override-7">Milli Kongre 14 Ekim’de toplanamadı, ertesi gün toplandı. Cemiyetlere birer mektup gönderilerek onar kişinin mebus adayı gösterilmesi istenecekti. 15 Ekim’de Vahdet-i Milliye Topçu Feriki Rıza Paşa başkanlığında toplandı ve Milli Kongre’ye katılma kararı aldı. Esat Paşa yedi İstanbul mebusluğu için adayların 60-70’i bulacağını, fırka gayreti olmadan bunları eleyeceklerini söylüyordu.</span><span class="dipp" style="font-size:1em;"><a class="footnote-link" href="#footnote-225-402" id="footnote-225-402-backlink">402</a></span> <span class="char-style-override-7">Fakat onlar seçim hazırlıklarını sürdüredursunlar, Hürriyet ve İtilaf’ın 13 Ekim günlü muhtırası basına yansıdı. Muhtırada milli harekât ile Anadolu Hürriyet ve İtilaf mensuplarının kovuşturulması eleştiriliyordu. Seçimler “gümrükten mal kaçırırcasına”</span><span class="dipp" style="font-size:1em;"><a class="footnote-link" href="#footnote-225-403" id="footnote-225-403-backlink">403</a></span> <span class="char-style-override-7">yapılmakta, hükümet de buna “mümaşatkâr” bulunmaktaydı. Fırka, 26 Eylül “arizasında” seçimler hakkındaki görüşlerini ortaya koymuştu. Şimdi, seçimlere katılıp katılmama hususunda bir karara varabilmek için bunların selametle yapılıp yapılamayacağı konusunda hükümet görüşünün “serian” açıklanmasını istiyordu.</span><span class="dipp" style="font-size:1em;"><a class="footnote-link" href="#footnote-225-404" id="footnote-225-404-backlink">404</a></span><span class="char-style-override-9">,</span> <span class="dipp" style="font-size:1em;"><a class="footnote-link" href="#footnote-225-405" id="footnote-225-405-backlink">405</a></span></p>

      <p class="Basic-Paragraph-3 para-style-override-11"><span class="char-style-override-7">Heyet-i Temsiliye’nin ekim ayının ilk yarısına ait kararlarına bir göz gezdirmek, Sivas’ın seçim işlerinde ne denli faal olduğunu göstermeye yetmektedir. 11 Ekim günü alınan bir karara göre Batı Anadolu’da teşkilat ve seçimler konusunda Heyet-i Temsiliye’nin görüşleri Konya’daki Refet Bey’e bildirilecekti. Aynı gün alınan diğer bir karara göre Eskişehir, Kütahya, Afyonkarahisar livalarında ulusal örgütün kurulması ve “makasid-i milliyeye sadık zevâtın” mebus seçtirilmesi Ali Fuat’a bildirilecekti. İki gün sonra “Meclis-i Meb’usanda milliyetperver grubun te’min-i faikiyeti için” Müdafaa-i Hukuk esaslarına sadık, “iktidar-ı ilmileri ma’lum” ve ahlakları mazbut 14 kişinin seçilmesine “himmet kılınması” için özel olarak sivil ve askeri birtakım makam sahiplerine “tavsiyeler” yazıldığını öğreniyoruz. Aynı gün, başka yörelerde ya da başka kişilerin seçimiyle ilgili dört karar daha alındı. Daha genel olarak seçimde “makasid-i milliyenin” sağlanmasına çalışılmasının komutanlara tavsiye edilmesi kararlaştırıldı.</span><span class="dipp" style="font-size:1em;"><a class="footnote-link" href="#footnote-225-406" id="footnote-225-406-backlink">406</a></span> <span class="char-style-override-7">Sivas’ın Hürriyet ve İtilaf konusunda da kesin tavır koyduğunu ya da koymak zorunda kaldığını, yine Heyet-i Temsiliye kararlarından anlamak mümkündür. 14 Ekim’deki bir kararda Hürriyet ve İtilaf, Nigehban, Rum ve Ermeni gruplarının milli harekâtın İttihatçı olduğu yolundaki propagandalarının resmen yalanlanması, matbuat ve ajans müdürlerinin değişmesi,</span> <span class="char-style-override-8">Antant</span> <span class="char-style-override-7">gazetesinin yabancı olmayan “şerik-i mesâîlerinin” bertaraf edilmesi Cemal Paşa’dan isteniyordu. Ayrıca milli harekât aleyhinde İngilizlerle ortaklaşa, “mukabil teşkilat” yapmak üzere Hürriyet ve İtilaflılardan 75 kişinin Anadolu’nun çeşitli yerlerine gönderildiği haber alınmıştı, bunun için Kolordu komutanlarının dikkati çekiliyordu.</span><span class="dipp" style="font-size:1em;"><a class="footnote-link" href="#footnote-225-407" id="footnote-225-407-backlink">407</a></span> <span class="char-style-override-7">Ay sonuna kadar beş mebus adayının daha tasvip olunduğu yolunda kararlar vardır. Buna karşılık Rıza Nur ve Kaymakam Zeki’nin “şayan-ı emniyet” olmaları, “harekât-ı mümanaatkârları” her gün gelişen Servet ve İzzet (Trabzon) Beyler hakkında “tedâbir-i musibe ittihazı” kararı alınıyordu.</span><span class="dipp" style="font-size:1em;"><a class="footnote-link" href="#footnote-225-408" id="footnote-225-408-backlink">408</a></span> <span class="char-style-override-7">Fakat bu türlü müdahalelerin İstanbul’da büyük gürültülere yol açması üzerine olacak ki, ekim ayının sonuna doğru seçimle ilgili kararların havası biraz değişir gibi oldu. Heyet-i Temsiliye adeta daha edilgin bir tavır içine girdi. 28 Ekim günlü karara göre, “Müdafaa-i Hukuk Cemiyeti kararname ve beyannamesine muhalif” olduğundan hiç kimsenin kendi adaylığını koyamayacağı, bu hatanın “bir daha” tekrar edilmemesi, halktan 300 imza ile bir kişinin aday olabileceği hatırlatılıyordu.</span><span class="dipp" style="font-size:1em;"><a class="footnote-link" href="#footnote-225-409" id="footnote-225-409-backlink">409</a></span> <span class="char-style-override-7">Ertesi gün de Cemal Paşa’ya “ke’l-evvel” (eskisi gibi) seçime karışmama esasına riayet edileceği sözü veriliyordu.</span><span class="dipp" style="font-size:1em;"><a class="footnote-link" href="#footnote-225-410" id="footnote-225-410-backlink">410</a></span> <span class="char-style-override-7">31 Ekim’de alınan bir karara göre, İzmit’te 1. Fırka Komutanı Rüştü’ye, mebusların Müdafaa-i Hukuk Cemiyeti esaslarını kabul etmiş, milliyetperver, “eshab-ı namus” ve iktidardan olmaları, “asayişsizliğe, kanunşikenane muamelâta, tahakküm ve cebir gibi mütegallibeliğe” meydan verilmemesi yazılacaktı. Aynı gün alınan diğer bir kararda, bazıları çıkarları için “tahakküm” teşebbüsünde bulunduklarından, İzmit, Adapazarı, Bursa, Konya, Balıkesir heyet-i merkeziyelerine gayrimeşru ve gayrikanuni davranışların yeri olmadığının bildirilmesi öngörülüyordu.</span><span class="dipp" style="font-size:1em;"><a class="footnote-link" href="#footnote-225-411" id="footnote-225-411-backlink">411</a></span> <span class="char-style-override-7">Nihayet, Rıza Nur’un şikâyeti dolayısıyla “intihabâtta şikâyet ve münakaşata” meydan verilmemesi kararlaştırılıyordu.</span><span class="dipp" style="font-size:1em;"><a class="footnote-link" href="#footnote-225-412" id="footnote-225-412-backlink">412</a></span></p>

      <p class="Basic-Paragraph-3 para-style-override-11"><span class="char-style-override-7">Sivas bu tür faaliyet göstermemiş, seçimler tamamen gerçekten serbest cereyan etmiş olsaydı, seçimler ne sonuç verirdi bilinemez. Fakat Hürriyet ve İtilaf pek kısa zamanda bu konuda tümüyle olumsuz bir tutuma girdi. Adeta patrikhanelerin ya da Vahdettin’in olumsuz tutumu tekrarlanıyor gibi göründü. Hürriyet ve İtilaf hiç değilse İstanbul gibi Anadolu Rumeli Müdafaa-i Hukuk Cemiyeti’nin egemenliği altında olmayan yerlerde seçimlere girseydi, demokrasiye olan eğilimini göstermiş olurdu. Oysa o, pek kısa bir tereddütten sonra kesinlikle seçimlere sırtını döndü ve ne ölçüde Anadolu’da isyan çıkartma faaliyetine katıldığını tayin etmek zor olmakla birlikte, en azından bu faaliyetten medet umanlar safında yer aldı. Zaten ulusçu hareketi İttihat ve Terakkililik saydığı andan itibaren, Hürriyet ve İtilaf için başka bir davranış almaşığı kalmıyor gibiydi. Zira onların gözünde İttihat ve Terakki zalim bir diktatörlük kurmuş, imparatorluğu batırmış, ülkeyi mahvetmişti. Gördüğümüz gibi, Hürriyet ve İtilaf’ın 13 Ekim günlü muhtırası hükümete sunulmuş bir ültimatom gibiydi. Milli İktisat Fırkası adındaki kuruluş da, Damat Ferit’e karşı ve Kuva-yı Milliye’den yana olduğunu belirtmekle birlikte, Milli Kongre’nin Hürriyet ve İtilaf’ın şikâyetlerini soruşturmak üzere hükümete başvurmasını istiyordu.</span><span class="dipp" style="font-size:1em;"><a class="footnote-link" href="#footnote-225-413" id="footnote-225-413-backlink">413</a></span> <span class="char-style-override-7">Onun üzerine hükümetten sesler gelmeye başladı. Hariciye Nazırı Mustafa Reşit Paşa’nın</span> <span class="char-style-override-8">Antant</span> <span class="char-style-override-7">gazetesine verdiği demece göre hükümetleri tarafsızdı, hiçbir “hizb-i siyasiye” dayanmamaktaydı. Yalnız “bütün millete ve taht-ı hümayuna” dayanmaktaydı. Hükümet Barış Konferansı’na bütün milleti temsilen katılabilmek ve onun “arzularını anlamak” için Mebusan’ı toplamaya karar vermişti.</span><span class="dipp" style="font-size:1em;"><a class="footnote-link" href="#footnote-225-414" id="footnote-225-414-backlink">414</a></span> <span class="char-style-override-7">Öte yandan Dahiliye Nezareti de 16 Ekim günlü bir genelge çıkarttı. Bunda seçmenlerin hiçbir etkiye tabi olmamasının, hiçbir taraftan “imal-i nüfuz” edilmemesinin önemi üzerinde duruluyordu. Fakat ardından seçimlerin nasıl bir sonuç vermesi gerektiği belirtilerek –Amasya görüşmelerinde olduğu üzere– çelişkiye düşülmekteydi. Seçimin “cihan-ı medeniyet” gözü önünde cereyan etmekte olduğu hatırlatılıyor, seçilen Meclis herhangi bir fırka ile “birtakım eşhasın hâdim-i âmali” olursa, hele ülkeyi “emsali görülmemiş mesaibe giriftar” edenler (yani İttihat ve Terakkililer) Meclis’e girecek olurlarsa, bütün medeniyet âlemi önünde milletin kendisine fenalık edenleri ayırt edecek “rüşd-ü siyasiden” yoksun olduğuna kanıt olacağından, vatan için çok zararlı olurdu. Seçmenler seçtikleri adayların namus, iffet, hamiyet, dirayet gibi erdemlere sahip olmalarına dikkat etmeliydiler.</span><span class="dipp" style="font-size:1em;"><a class="footnote-link" href="#footnote-225-415" id="footnote-225-415-backlink">415</a></span> <span class="char-style-override-7">Yukarıda işaret edilen çelişki dışında, Meclis’in herhangi bir fırkanın egemenliği altına girmemesini istemenin de demokrasi kavramı ile bağdaşmadığını söylemek gerekir. Demokraside fırkalar olur ve serbest seçimler sonucunda bunlar parlamentoda çoğunluk sağlayabilirler, bu da pek olağandır. Muhtemelen hükümet Dahiliye Nezareti vasıtasıyla Sivas’a şunu ihtar etmek istiyordu: Seçilmekte olan Meclis’e egemen olmanız, adına hareket ettiğinizi iddia ettiğimiz milletin aleyhinde olacaktır, böyle bir amaç gütmekten vazgeçin.</span></p>

      <p class="Basic-Paragraph-3 para-style-override-11"><span class="char-style-override-7">Hükümetin bu tutumunun Hürriyet ve İtilaf nezdinde olumlu sonuçlar verdiğini umduracak bir haber çıktı 20 Ekim günlü</span> <span class="char-style-override-8">Sabah</span><span class="char-style-override-7">’ta. Buna göre, Hürriyet ve İtilaf, hükümetten aldığı teminata güvenerek, Mebusan seçimine katılma kararını sonra vermek üzere, şimdilik belediye seçimlerine katılacaktı. Fakat bunun ardından Sadık Bey’in 26 Ekim tarihli</span> <span class="char-style-override-8">Sabah</span><span class="char-style-override-7">’ta çıkan demeci olumsuzdu. Muhabir Milli Kongre toplantılarına neden katılmadıklarını sorunca, Hürriyet ve İtilaf’ın “suret-i katiyede” katılmama kararı aldığını, hükümetin de verdikleri beyannameye cevap vermemiş olduğunu söyledi. Öte yandan, Milli Kongre’nin çalışmaları da aksadı. Milli Kongre fırkalar arası bir aday listesi saptamak için düzenlediği toplantılarını sürdürmekteydi ve 25 Ekim toplantısına Hürriyet ve İtilaf, Milli Ahrar, Sosyalist Fırkalarının katılmaması karşısında üç oturumdur gelmeyen Hürriyet ve İtilaf’a tutumunu saptaması için 30 Ekim’e kadar mühlet tanındı. Namzet zarfları açılmış, yalnız Milli Ahrar’ınki beklenmekteydi. Milli Kongre, İstanbul’daki belediye dairelerinin 20’ye çıkarılması için Mahir Sait ve İrfan Beyleri görevlendirmişti.</span><span class="dipp" style="font-size:1em;"><a class="footnote-link" href="#footnote-225-416" id="footnote-225-416-backlink">416</a></span> <span class="char-style-override-7">Fakat Milli Kongre, Sadık Bey’in, 29 Ekim’de fırkasının hükümete verdiği beyannameyle de açıklanan kesin tutumdan etkilenmiş olmalı ki, 28 Ekim’deki toplantıda, şikâyetler karşısında seçimlerde faal bir rol oynamaktan vazgeçti. Bununla birlikte, Kongre, seçimlerin sonuca ulaşmaması için “bir kuvvet” hissettiği için hükümet nezdinde teşebbüslerle, basına demeçlerle “vazife-i vataniyeye” devam etmeyi, Hürriyet ve İtilaf’tan gelen cevaba bir cevap vermeyi ve bunu basında yayımlamayı kararlaştırdı.</span><span class="dipp" style="font-size:1em;"><a class="footnote-link" href="#footnote-225-417" id="footnote-225-417-backlink">417</a></span></p>

      <p class="Basic-Paragraph-3 para-style-override-11"><span class="char-style-override-7">Hürriyet ve İtilaf’ın kesin tavrını ortaya koyan ve hükümete hitaben yazılmış muhtırası 30 Ekim günlü gazetelerde çıktı.</span><span class="dipp" style="font-size:1em;"><a class="footnote-link" href="#footnote-225-418" id="footnote-225-418-backlink">418</a></span> <span class="char-style-override-7">Hürriyet ve İtilaf’ın olayları nasıl görüp yorumladığını göstermek bakımından bu belgenin üzerinde durmak yararlı olacaktır. Muhtıraya göre, 600 yıllık devleti o günkü duruma getirmiş olan İttihat ve Terakki, İzmir işgali karşısında yurt savunması hissiyle kurulan Kuva-yı Milliye’nin “şeklinden bilistifade” Anadolu’da Kuva-yı Milliye adı altında “zuhur” etmişti. Bu “cinai komite” on yıllık soygunlarına topladıkları paraları da ekleyerek, bu parayla yedek subay ve subayları, Hürriyet ve İtilaf’ın “alettevali” hükümete bu konudaki başvuru ve ricalarına rağmen, Anadolu’ya toplamayı başarmıştı. Halktan hiçbir destek görmeyen bunlar, İttihat ve Terakki’ye mensup subay, memur ve jandarmalarla seçimlerde her türlü yolsuzluk ve zorbalığı yaparak adamlarını seçtireceklerdi. Hükümet, beyannamesinde bulunan ve Hürriyet ve İtilaf’a sözlü olarak da yapılmış vaatlerini gerçekleştirmek hususunda hiçbir şey yapmamış bulunuyordu. Birçok yerlerde ikinci seçmenler seçilmişti ve İttihat ve Terakki reisleri başkentte bile Milli Kongre “maskesi altında” faaliyet gösteriyor, halk üzerinde “icra-yı tesir ve imal-i nüfuz” eyliyorlardı. Öte yandan, Salih Paşa’nın Kara Vasıf’la birlikte dönmesi, ülkede dördüncü bir kuvvetin kabulü gibi görünüyordu. Nitekim ulusçu hareketin parasız tel çekebileceği yalanlanmıştı.</span><span class="dipp" style="font-size:1em;"><a class="footnote-link" href="#footnote-225-419" id="footnote-225-419-backlink">419</a></span> <span class="char-style-override-7">Cephede bulunup kötü şartlarda devleti bırakışma yapmak zorunda bırakan komutanların hâlâ işbaşında bulunması, bunlardan “ademi mütâvaatten dolayı ba irade-i seniye rütbesi nezolunan” biriyle hükümetin anlaşmak üzere temas etmesi, ulusçu hareketin hışmına uğrayan memurların, durumları incelenmeden yerlerine Sivas’ın istediği adamların atanması da seçim serbestisinin sağlanamayacağını gösteriyordu. Bu durumda her yerde şubeleri bulunan Hürriyet ve İtilaf, işler “hal-i tabiisine” dönünceye değin kesinlikle seçimlere katılmama kararı almıştı.</span></p>

      <p class="Basic-Paragraph-3 para-style-override-11"><span class="char-style-override-7">Muhtıra, “hal-i tabii” durumu dışında, anlaşma için bir açık kapı daha bırakır görünüyordu. İlişik listede “kısmen” yazılan cinai ve kanunsuz fiiller Hürriyet ve İtilaf’tan seçilecek bir heyet marifetiyle inceletilip kanuni cezalar verilmeliydi. Fakat hiçbir tarafsızlık kaygısı göstermeden, heyetin Hürriyet ve İtilaf’tan seçilmesini istemek adeta peşinen uzlaşmayı reddetmek gibiydi. Listede sıralanan 30 olayın birçoğu Cemiyet’le Damat Ferit arasında eylüldeki mücadele sırasında cereyan etmişti. Bu cümleden olmak üzere Damat Ferit’ten yana mülki amir ve memurlara, Hürriyet ve İtilaf yöneticileri ve mensuplarına yöneltilmiş davranışlar vardır. Bu arada zorla para toplama olayları da söz konusu edilmekteydi. Örnek olarak, Eskişehir’de 70 bin, Sivrihisar’da 30 bin, Edremit’te 40 bin, Burhaniye’de 30 bin, Kütahya’da 120 bin lira toplanmış.</span></p>

      <p class="Basic-Paragraph-3 para-style-override-11"><span class="char-style-override-7">Muhtıranın bir de zeyli vardı. Buradan, muhtıra hazırlandıktan sonra Ali Rıza Paşa ile bir görüşme olduğu, Paşa’nın, Hürriyet ve İtilaf ile Anadolu ve Rumeli Müdafaa-i Hukuk Cemiyeti temsilcisi Kara Vasıf ile görüşmeler yapılarak “her iki taraftan arzu olunan” mebus isim ve sayısının belirlenmesini önerdiğini öğreniyoruz. Bildiğimiz kadarıyla cemiyetin ele almadığı bu öneriyi –“... bir fırka-i siyasiye olmak üzere asla tanıyamadığı böyle bir heyet-i askeriye ile adeta pazarlığa girişmek suretiyle mebus çıkarmayı...”– Hürriyet ve İtilaf kendi haysiyetine aykırı ve milletin seçim hakkını “ihlal” edici gördüğü için reddediyordu. Ve soruşturma talebini tekrarlıyordu.</span></p>

      <p class="Basic-Paragraph-3 para-style-override-11"><span class="char-style-override-7">Dikkat edilirse Hürriyet ve İtilaf, Sadık Bey’in 26 Ekim’de basında çıkan demecine kadar seçimler konusunda pek olumlu tavır içinde bulunmamakla birlikte, henüz katılmayı kesinlikle reddetmemişti.</span><span class="dipp" style="font-size:1em;"><a class="footnote-link" href="#footnote-225-420" id="footnote-225-420-backlink">420</a></span> <span class="char-style-override-7">Sadık Bey’in o tarihte kesin bir tavır almamış olması, Hürriyet ve İtilaf’ın Amasya görüşmelerinin sonucunu beklediği izlenimini vermektedir. Zira Salih Paşa 25 Ekim’de İstanbul’a döndüğüne göre, o gün Amasya’daki anlaşmanın ne denli kapsamlı olduğunun Hürriyet ve İtilaf tarafından etraflı olarak öğrenilmiş olduğunu varsayabiliriz. 19 Ekim’de ise, yani Amasya görüşmeleri başlamadan bir gün önce, Hürriyet ve İtilaf’ın Mebusan seçimlerine katılma kararını daha sonra vermek üzere, belediye seçimlerine katılacağı anlaşılıyordu. Acaba Hürriyet ve İtilaf, Amasya’da nasıl bir sonuç çıktığı takdirde seçimlere katılmayı kabul edecekti? Tahmin olarak denebilir ki, Şeyh Recep’in şikâyetlerinin dikkate alındığı bir ortamda oluşacak bir anlaşma, Hürriyet ve İtilaf’ı seçimlere katılmaya razı edebilirdi. Gördüğümüz gibi, Şeyh Recep ve arkadaşları 18 Ekim’de Salih Paşa’ya, ertesi günü Vahdettin ve Mustafa Kemal’e tel çektiler. Şeyh Recep’in rasgele bir şeyh ya da “meczup” olmayıp, mutedil Hürriyet ve İtilaf Merkez-i Umumi üyesi, siyasal kimlik sahibi bir kişi olduğu düşünülürse, Şeyh’in girişimlerinin Hürriyet ve İtilaf tarafından bilindiği ve bunlardan bir şey umulduğu tahmin edilebilir. Nitekim Sait Molla da 24 Ekim günü Frew’a yazdığı mektupta, “Sivas vakasını nasıl buldunuz? Biraz düzensiz ama yavaş yavaş düzelecek,” diye iftihar etmiştir. Ama Salih Paşa’nın Amasya’da Şeyh Recep’ten yana hiçbir tavır almaması, üstelik Mebusan’ın taşrada toplanmasını dahi kabul etmesi, seçim özgürlüğü konusunun ortada kalmış olması, Hürriyet ve İtilaf’ta büyük hayal kırıklığı uyandırmış olmalıydı. Birkaç gün sonra Hürriyet ve İtilaf adına Vasfi Efendi ve Fevzi Bey, para verip tel çektirdiklerini yalanlıyor ve artık bu koşullarda seçilecek Meclis’in toplanmayacağını ve toplanamayacağını söylüyorlardı. Meclis, “farz-ı muhal” toplansa da kararlarının hiçbir siyasal etkisi olamayacaktı.</span><span class="dipp" style="font-size:1em;"><a class="footnote-link" href="#footnote-225-421" id="footnote-225-421-backlink">421</a></span></p>

      <p class="Basic-Paragraph-3 para-style-override-11"><span class="char-style-override-7">Seçimler konusunda İngilizlerin tavrı da büyük ölçüde Hürriyet ve İtilaf’ınkine koşuttu.</span> <span class="char-style-override-8">The Times</span><span class="char-style-override-7">’ın Ali Rıza hükümetinin iktidara gelişini “Jön Türkler (yani İttihat ve Terakki) Yine İktidarda” başlığıyla verdiğini görmüştük. İngiliz basın çevreleri seçimleri, İttihat ve Terakki’nin tezgâhladığı bir oyun olarak göstermekteydiler.</span> <span class="char-style-override-8">Orient News</span><span class="char-style-override-7">, Hürriyet ve İtilaf dahil seçimlerle ilgili bütün kuruluşları hafife alan bir değerlendirme yaptı.</span> <span class="char-style-override-8">The Times</span> <span class="char-style-override-7">da, İttihat ve Terakkililerin, seçimleri serbest göstermek için sahte bir muhalefet kurduklarından söz ediyordu.</span><span class="dipp" style="font-size:1em;"><a class="footnote-link" href="#footnote-225-422" id="footnote-225-422-backlink">422</a></span> <span class="char-style-override-7">De Robeck’in Hürriyet ve İtilaf’ın ekim sonundaki muhtırasını Londra’ya sunan 12 Kasım günlü yazısındaki şu cümle de tipik sayılabilir: “Taşrada İttihat ve Terakki ile ulusçuların adaylarını mebus seçtirmek için gizleme teşebbüsü dahi olmadan her zamanki sindirme ve sahtekârlık yöntemlerinin uygulandığına şüphe yoktur.” De Robeck, Fatih seçimlerinde kullanılan 1.200 oydan 1.050’sinin basılı oy pusulası olmasını nedense “ağır yolsuzluk” olarak nitelendirmekten de çekinmiyordu.</span><span class="dipp" style="font-size:1em;"><a class="footnote-link" href="#footnote-225-423" id="footnote-225-423-backlink">423</a></span> <span class="char-style-override-7">Resmi İngiliz çevrelerinin ulusçu hareketle İttihat ve Terakki’yi temelde aynı gördüklerini daha önce saptamıştık.</span><span class="dipp" style="font-size:1em;"><a class="footnote-link" href="#footnote-225-424" id="footnote-225-424-backlink">424</a></span> <span class="char-style-override-7">Yunanlıların, seçimler hakkındaki İngiliz görüşünü paylaştıklarını tahmin etmek zor değildir. Herhalde bu nedenle ve göz koydukları toprakların Osmanlı ülkesinden ayrıldığını peşinen vurgulamak için, işgal ettikleri bölgede seçimlere izin vermediler. Fransızlar da, seçimler konusunda İngilizler denli önyargılı olmasalar da güneyde işgalleri altındaki yerlerde seçimleri engellediler.</span><span class="dipp" style="font-size:1em;"><a class="footnote-link" href="#footnote-225-425" id="footnote-225-425-backlink">425</a></span> <span class="char-style-override-7">Oysa İtalyanlar bulundukları bölgelerde seçimi önlemediler.</span><span class="dipp" style="font-size:1em;"><a class="footnote-link" href="#footnote-225-426" id="footnote-225-426-backlink">426</a></span> <span class="char-style-override-7">Amerikan Komiseri Ravndal da ulusçuları İttihat ve Terakki ile özdeşleştiriyordu. Onun 31 Ekim teline göre, savaştan önce ve savaş sırasında Türk halkı nasıl İttihat ve Terakki’ye destek olmuşsa, şimdi de ulusçulara destekti. Ravndal, ulusçuların sonunda muzaffer olmalarının beklenebileceğini söylüyordu. Seçimlerde de, muhaliflerin, İngilizler ve azınlıklar tarafından desteklenen yoğun faaliyetine rağmen, ezici bir ulusçu çoğunluğun muhtemel olduğunu, ardından bir İzzet ve Tevfik Paşa kabinesinin gelebileceğini ileri sürüyordu.</span><span class="dipp" style="font-size:1em;"><a class="footnote-link" href="#footnote-225-427" id="footnote-225-427-backlink">427</a></span></p>

      <p class="Basic-Paragraph-3 para-style-override-11"><span class="char-style-override-7">Hürriyet ve İtilaf’ın Sivas-Ankara anlaşmasına bu denli tepki göstermesi yanında –ve herhalde daha önemlisi– İngiltere’nin de olumsuz tavrı, hükümeti bu konuda taviz vermeye, yani ulusçulara karşı belki daha katı olmaya sevk etti gibi görünüyor.</span><span class="dipp" style="font-size:1em;"><a class="footnote-link" href="#footnote-225-428" id="footnote-225-428-backlink">428</a></span> <span class="char-style-override-7">Bu cümleden olmak üzere Cemal Paşa, bir genelge çıkararak, subayların siyasete karışmalarının zararları üzerinde durarak bu gibilerin “bila imhal ve en ağır surette” cezalandırılacaklarını duyurdu.</span><span class="dipp" style="font-size:1em;"><a class="footnote-link" href="#footnote-225-429" id="footnote-225-429-backlink">429</a></span> <span class="char-style-override-7">İkinci bir davranış, 5 Mayıs’ta kapatılmış olan Teceddüt Fırkası’nın yeniden faaliyete geçme isteğinin reddi oldu.</span><span class="dipp" style="font-size:1em;"><a class="footnote-link" href="#footnote-225-430" id="footnote-225-430-backlink">430</a></span> <span class="char-style-override-7">Üçüncü bir davranış, Salih Paşa’nın kabulüne rağmen Meclis’in taşrada toplanmasına kesinlikle karşı çıkmasıydı. Dördüncü bir davranış, aşağıda anlatılacağı üzere ve Hürriyet ve İtilaf’ın suçlamalarını bir ölçüde olsun ciddiye almak demek olan, taşraya teftiş heyetlerinin gönderilmesidir. Nihayet, Mustafa Kemal ve Rauf Bey hakkında Damat Ferit zamanında yapılmış olan işlemin düzeltilmesi işinde kısmen de sonuçsuz kalan geç ve isteksiz davranışlarda bulunuldu.</span></p>

      <p class="Basic-Paragraph-3 para-style-override-11"><span class="char-style-override-7">Heyet-i Temsiliye’nin 31 Ekim günlü bir kararından, bu ve diğer kişiler hakkındaki “gayrikanuni” işlemlerin düzeltilmesi için Cemal Paşa’ya yazıldığını anlıyoruz.</span><span class="dipp" style="font-size:1em;"><a class="footnote-link" href="#footnote-225-431" id="footnote-225-431-backlink">431</a></span> <span class="char-style-override-7">Ne var ki Harbiye’nin konuyu –o da yalnız Mustafa Kemal bakımından– Meclis-i Vükela’ya intikal ettiren tezkeresi 28 Aralık tarihliydi. O yazının telg-rafla bildirilmesini kabul etsek dahi –ki haberleşmenin kural olarak telle yapıldığını görüyoruz– aradan geçen iki aya yakın sürenin ancak ihmal sayılabileceği ortadadır. Mustafa Kemal gibi birisinin “işini” ihmal etmek ise ancak kasıtlı olabilirdi. Oysa Harbiye Nezareti’nde bulunan Cemal Paşa, kendisini “Heyet-i Temsiliye’nin murahhası” olarak (7 Ekim teli) tanımlamış biriydi. Nezaret de Mustafa Kemal’in silah arkadaşlarıyla doluydu. Onun için bu kasıtlı ihmal pek dikkat çekicidir. Meclis-i Vükela’nın kararında, 9 Ağustos 1919 günlü irade-i seniyenin Mustafa Kemal’i askerlikten ihraç, nişanlarını “nez” ettiğine, fahri yaverlik rütbesini kaldırmış olduğuna işaret ediliyordu. Oysa kendisi daha önce askerlikten istifa ettiğine göre (8 Temmuz’da), mahkeme kararına dayanmayan bu ihracın “keen lemyekûn” sayılması gerektiği, nişan ve madalyalarının iadesi için ise irade-i seniye alınmak üzere Harbiye’ce bir layiha tanzim edilmesi gerektiği kararlaştırıldı. Kararın bir yerinde 9 Ağustos iradesindeki gibi Mustafa Kemal için “paşa” yerine “bey” denmiş, sonra üstü çizilerek “paşa” yazılmıştır. Ayrıca, Harbiye tezkeresinde bulunduğu anlaşılan fahri yaverliğin iadesi hususunda şu ibare yazılıp sonra üstü çizilmiştir: “... Ve fahri yaverlik unvanı doğrudan doğruya taraf-ı eşref-i cenab-ı şehriyariden tevcih buyurulacağı cihetle olbabda bir şey denilemeyeceği...”</span><span class="dipp" style="font-size:1em;"><a class="footnote-link" href="#footnote-225-432" id="footnote-225-432-backlink">432</a></span> <span class="char-style-override-7">Bu işlemi bütünleme konusundaki büyük isteksizliği, takvim yapraklarının somutluğundan açıkça görmeye devam ediyoruz. Nişan ve madalyaları iade eden irade-i seniye 37 gün sonra 4 Şubat’ta çıktı. Fakat Cemal Paşa’nın bunu bildiren teli bir de ambargo koyuyordu. Keyfiyetin gazetelerle duyurulması “siyaset-i dahiliye” bakımından “katiyen” uygunsuz olduğundan bir süre mahrem tutulması isteniyordu. Bu sırada görüleceği üzere, Cemal ve Cevat Paşalar İtilaf devletlerinin ültimatomu karşısında istifa etmek zorunda kalmış bulunuyorlardı.</span><span class="dipp" style="font-size:1em;"><a class="footnote-link" href="#footnote-225-433" id="footnote-225-433-backlink">433</a></span> <span class="char-style-override-7">Belirtmek gerekir ki, askerlikten istifa etmiş Mustafa Kemal’i idari kararla askerlikten ihraç etmek anlamsız bir hınç alma davranışıydı. Nişan ve madalyaların iadesi gibi, daha çok simgesel anlamı olan, üstelik bir haksızlığı onarma niteliğinde olan bir işlemin ise bu denli zorluklara, hatta telaşa yol açması, İstanbul’da hükümet çevrelerinde Mustafa Kemal’e karşı nasıl bir hava estiğini göstermesi bakımından ilginçtir.</span></p>

      <div class="footnotes">
        <div class="footnote">
          <p class="Basic-Paragraph-3"><a class="footnote-anchor" href="#footnote-225-399-backlink" id="footnote-225-399">399</a> <span>M. K. Atatürk,</span> <span class="char-style-override-10">Nutuk</span><span>, C. I, s. 287. Bununla birlikte Erzurum Müdafaa-i Hukuk Cemiyeti’nin bir tamimi mutlak bir tarafsızlığı savunuyor gibidir. Bunda, birlik ihtiyacı vurgulandıktan sonra, “Binaenaleyh mebusan intihabında Cemiyet’in namzet iradesiyle intihabata müdahalesinin memlekette ihtiras ve tefrika tevlidine sebep olacağı teemmül edildiğinden ve bunun ise esas gayemize tesir edeceği kaviyen melhuz bulunduğundan katiyen müdahale edilmemesi kararlaştırılmıştır.”</span> <span class="char-style-override-10">Albayrak</span><span>, 2/10/1335, 32.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-400-backlink" id="footnote-225-400">400</a> <span class="char-style-override-10">Sabah</span><span>, 13/10/1335, 10742. Bu toplantıya Hürriyet ve İtilaf adına bir murahhasın gelmesi de söz konusuydu. Ertesi günkü gazetede Zeynelabidin’in söylediklerinden, Adanalı Zeynelabidin’in Hürriyet ve İtilaf temsilcisi olarak gittiğini, fakat gözlemci olarak kaldığını anlıyoruz. (Bu katılmayı 14 Ekim</span> <span class="char-style-override-10">İkdam</span><span>’ına dayanarak M. T. Gökbilgin,</span> <span class="char-style-override-10">Milli Mücadele Başlarken</span> <span>s. 77-8’de doğruluyor.) Aynı gazetedeki bir habere göre Seyyit Abdülkadir, Dr. Rıza Tevfik, Sıdkı Bey, Ahmet Refik Hürriyet ve İtilaf’tan istifa etmişler. Acaba bunlar, Milli Kongre toplantısına katılma işinden ötürü mü (lehinde ya da aleyhinde oldukları için) istifa etmişlerdir? Tunaya’dan öğreniyoruz ki, 26/5/1920’de Hürriyet ve İtilaf Merkez-i Umumisi’nde Abdülkadir, Rıza Tevfik ve Ahmet Refik üyedirler. T. Z. Tunaya,</span> <span class="char-style-override-10">Türkiye</span><span>’</span><span class="char-style-override-10">de Siyasi Partiler</span> <span>(1952), s. 447-8.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-401-backlink" id="footnote-225-401">401</a> <span>28 Ekim akşamı Hürriyet ve İtilaf’ın Sadrazam’a sunduğu muhtıra İngiliz Yüksek Komiserliği’ne de Sadık Bey tarafından sunulduğuna göre, 13 Ekim günlü muhtıranın da komiserliğe sunulmuş olabileceği akla gelmektedir.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-402-backlink" id="footnote-225-402">402</a> <span class="char-style-override-10">Sabah</span><span>, 15-16/10/1335, 10744-5.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-403-backlink" id="footnote-225-403">403</a> <span>Seçimlerin yapılmasını kolaylaştırıp hızlandırmak üzere olacak, 7 Ekim günlü “1335 Senesi Mebusan İntihabına Mahsus Kararname” ve “1335 Senesi Mebusan İntihabına Mahsus 11 Muharrem 1338 ve 7 Teşrinievvel 1335 Tarihli Kararnamenin Süver-i Tatbikiyesini ve Bazı Ahkâm ve Zevabıtı Mübeyyin Talimatname” çıkarıldı.</span> <span class="char-style-override-10">Takvim-i Vekayi</span><span>, 9, 25/10/1335, 3667, 3680.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-404-backlink" id="footnote-225-404">404</a> <span class="char-style-override-10">Sabah</span><span>, 15/10/1335, 10744. Hükümete sunulan 26 Eylül muhtırasında, Anadolu’nun o karışık halinde seçimlere katılamayacaklarını bildirdikleri anlaşılıyor. Böylece herhalde demokratik-ulusçu harekete baskı yapmaya, Damat Ferit iktidarını da payandalamaya çalışmış oluyorlardı.</span> <span class="char-style-override-10">İstanbul Hükümetleri ve Milli Mücadele</span><span>, C. I, s. 445-6. Şimdi bazı şartlarla yeni bir karar almaya hazır olduklarını haber vermiş oluyorlardı. Gökbilgin, 14 Ekim’de Hürriyet ve İtilaf Reisi Hoca Zeynelabidin’in Sosyal Demokrat Fırkası Reisi Dr. Rıza bey ve Kâtib-i Umumi Yorgi Zaferaki Efendi ile Dahiliye Nazırı Şerif’i ziyaret ettiklerini 14 Ekim günlü</span> <span class="char-style-override-10">İkdam</span><span>’a dayanarak yazıyor. Gazeteler genellikle bir gün önceki haberleri verdiklerinden, ziyaretin 13 Ekim’de olmuş olması akla uygundur. Hürriyet ve İtilaf’ın 13 Ekim muhtırasının bu ziyarette sunulduğu düşünülebilir. M. T. Gökbilgin,</span> <span class="char-style-override-10">Milli Mücadele Başlarken</span><span>, C. II, s. 77-8. Bu arada Hürriyet ve İtilaf önderiyle, Sosyal Demokrat Fırkası önderlerinin bu ziyareti nasıl olup da birlikte yaptıkları ilgi çekici bir husustur.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-405-backlink" id="footnote-225-405">405</a> <span>İngiliz ajanı “T. 20”nin 11/20’de bildirdiğine göre,</span> <span class="char-style-override-10">Peyam</span><span>, Türkçe</span> <span class="char-style-override-10">İstanbul</span><span>,</span> <span class="char-style-override-10">Sabah</span><span>,</span> <span class="char-style-override-10">Alemdar</span> <span>gazeteleri Anadolu’ya sokulmuyormuş. Foreign Office 371/4160, 147126.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-406-backlink" id="footnote-225-406">406</a> <span>B. S. Baykal,</span> <span class="char-style-override-10">Heyet-i Temsiliye Kararları</span><span>, s. 16, 17-20.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-407-backlink" id="footnote-225-407">407</a> <span>B. S. Baykal,</span> <span class="char-style-override-10">Heyet-i Temsiliye Kararları</span><span>, 21, 22-3 (14 ve 18 Ekim).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-408-backlink" id="footnote-225-408">408</a> <span>B. S. Baykal,</span> <span class="char-style-override-10">Heyet-i Temsiliye Kararları</span><span>, s. 23, 31 (19, 23 Ekim).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-409-backlink" id="footnote-225-409">409</a> <span>Velit’in</span> <span class="char-style-override-10">Tasvir-i Efkâr</span> <span>adına 13 Ekim’de sorduğu sorulara Mustafa Kemal, adaylığını koymadığını ve koymayacağını, fakat millet kendisini seçerse, “maaliftihar” kabul edeceğini söylüyordu. M. K. Atatürk,</span> <span class="char-style-override-10">Nutuk</span><span>, C. III, s. 1086 (V. 144). 300 imzalı bir beyannameye örnek Erzurum’da sunulan ve Mustafa Kemal’i, Celalettin Feyyaz, Süleyman Necati, Süvari Binbaşı Erzurumlu Zihni, Ağazade Hüseyin Avni, Adana Valisi Nazım Beyleri öneren beyannamedir. Metinde, adaylarda bulunması gereken, beklenebilecek erdemler sayıldıktan sonra, Şarki Anadolu’da “velev bir karış yer terk” etmenin, en son fedakârlığı yaparak kabul edilmemesi gerektiği belirtiliyordu.</span> <span class="char-style-override-10">Albayrak</span><span>, 26/10/1335, 39.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-410-backlink" id="footnote-225-410">410</a> <span>B. S. Baykal,</span> <span class="char-style-override-10">Heyet-i Temsiliye Kararları</span><span>, s. 35. Anadolu ve Rumeli Müdafaa-i Hukuk Cemiyeti adeta İttihat ve Terakki’nin yaşamış olduğu ünlü Cemiyet-Fırka ikilemini yaşıyor gibiydi. İstanbul gazetelerine verilen 10 Ekim günlü cevapta, Cemiyet’in, siyasi bir fırka olmadığından, vekiller veya sadrazamın belirlenmesinde etken olmadığını ve olamayacağını söylüyor (md. 5), fakat biraz ötede yeni kabine üzerine görüş belirtebileceğini anlatıyordu (md. 7). Velit’in 13 Ekim tarihli sorularına verilen cevapta (md. 7) seçimlere “gayrimeşru bir güna müdahalede” bulunulmayacağı belirtildikten sonra, “meşru” bir müdahale kapısı açık bırakılıyor, Cemiyet’in, esaslarını kabul edenlerin başarılı olmalarını dilediği söyleniyordu. M. K. Atatürk,</span> <span class="char-style-override-10">Nutuk</span><span>, C. III, s. 1083-4, 1086 (V. 143, 144).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-411-backlink" id="footnote-225-411">411</a> <span>B. S. Baykal,</span> <span class="char-style-override-10">Heyet-i Temsiliye Kararları</span><span>, s. 37, 38.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-412-backlink" id="footnote-225-412">412</a> <span>B. S. Baykal,</span> <span class="char-style-override-10">Heyet-i Temsiliye Kararları</span><span>, s. 43 (2 Kasım). Rıza Nur’a göre, Kastamonu Vali Vekili “Kör” Ferit ve Komutan Osman kendisini seçtirmemek için Sinop Şube Reisi’ni harekete geçirmişler. Seçim günü 80 kadar eşkıya toplanmış. Rıza Nur’un dostları eşkıya ile konuşarak onları caydırmışlar. Rıza Nur seçilebilmiş. Ondan sonra Mustafa Kemal kendisini Sivas’a çağırmış, fakat o gitmemiş. Ayrıca, daha önce Mustafa Kemal’e, Şerif Paşa’ya, Samsun Mutasarrıfı Deli Hamit’e başvurmuş. Rıza Nur’un seçilmesinin Heyet-i Temsiliye kararı sayesinde mi, yoksa Rıza Nur’un anlattığı biçimde mi olduğu anlaşılmıyor. Rıza Nur,</span> <span class="char-style-override-10">Hatıralar</span><span>, s. 511-2.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-413-backlink" id="footnote-225-413">413</a> <span class="char-style-override-10">Sabah</span><span>, 17/10/1335, 10746. T. Z. Tunaya,</span> <span class="char-style-override-10">Türkiye</span><span>’</span><span class="char-style-override-10">de Siyasi Partiler</span> <span>(1952)’de Milli İktisat diye bir fırka yoktur. Ahali İktisat Fırkası vardır (s. 420-2).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-414-backlink" id="footnote-225-414">414</a> <span class="char-style-override-10">Sabah</span><span>, 17/10/1335. Meclis’i toplama kararının nasıl oluştuğu konusundaki açıklamanın en azından hayli eksik olduğu göze çarpıyor.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-415-backlink" id="footnote-225-415">415</a> <span class="char-style-override-10">Sabah</span><span>, 19/10/1335, 10748. Bu telin 8 Ekim teline zeyil olduğunu anlıyoruz. O, 7 Ekim seçim kararnamesini bildiren tel olabilir.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-416-backlink" id="footnote-225-416">416</a> <span class="char-style-override-10">Sabah</span><span>, 26/10/1335, 10755. Bu sayıda Ahali İktisat Fırkası ve Çiftçiler Derneği’nin aday listeleri vardı. Fırka adayları arasında Mustafa Kemal ve arkadaşlarının bulunuşu dikkati çekmektedir. İşçiler de faaldi. Gazetenin 22 Ekim sayısında bir işçi toplantısı haber veriliyor, 24 Ekim’de bir işçi beyannamesi yayımlanıyordu. Ayrıca, 60 mahallenin seçimle ilgili bir “Heyet-i İrşadiye” kurduklarını öğreniyoruz (25 Ekim’de çıkan haber).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-417-backlink" id="footnote-225-417">417</a> <span class="char-style-override-10">Sabah</span><span>, 29/10/1335, 10758. Bu hengâmede, İzzet Paşa,</span> <span class="char-style-override-10">Le Journal d</span><span>’</span><span class="char-style-override-10">Orient</span> <span>muhabiriyle konuşurken fırkalar arası rekabeti şayan-ı teessüf bulduğunu, esasen o sıradaki fırkaların çoğunun “hiçbir lüzum-u siyasiye” dayanmadığını belirtiyordu. Ulusçu hareketi gazetelerden okuduğunu, fazla bir şey bilmediğini, kabine üyelerinin çoğu silah arkadaşları olduğu için konağına geldiklerini, kendisine nezaret verileceği söylentisinin asılsız olduğunu; Âyan Meclisi’nde yapılan toplantıların “sırf şahsi müdavele-i efkâra” yönelik olduğunu; seçimler “serbesti-i tam” içinde cereyan eder, “taktil ve tehcir” işine bulaşmış olanların adaylıkları bertaraf edilirse sonuçtan memnun olacağını söylüyordu Paşa.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-418-backlink" id="footnote-225-418">418</a> <span class="char-style-override-10">Sabah</span><span>, 30/11/1335, 10759; Hamdi Atamer, “Milli Mücadele Başlangıcında Hürriyet ve İtilaf Partisi”,</span> <span class="char-style-override-10">Belgelerle Türk Tarihi Dergisi</span><span>, C. 10, sayı 60, Eylül 1972. Hürriyet ve İtilaf’ın beyannamesi 28 Ekim tarihini taşıyordu.</span> <span class="char-style-override-10">Sabah</span> <span>Sulh ve Selamet Fırkası’nın da seçimlere katılmadığını bildiriyordu (1/11/1335, 10761). Daha sonra Topçu Ferik Ferit Paşa Sulh ve Selamet’in mutlaka katılacağını bildirecekti.</span> <span class="char-style-override-10">Sabah</span><span>, 3/11/1335, 10763.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-419-backlink" id="footnote-225-419">419</a> <span>Görüldüğü üzere, 7/8 Ekim günlü teliyle Cemal Paşa servis tarzında tellerin çekilmesini kabul etmişti. M. K. Atatürk,</span> <span class="char-style-override-10">Nutuk</span><span>, C. III, s. 1074 (V. 135). Anadolu ve Rumeli Müdafaa-i Hukuk Cemiyeti’nin numaralı parasız tel çekmesi 3 Kasım günlü kabine kararıyla reddedilmişti. Fakat, anlaşılan, servis tarzındaki teller yine kabul edilecekti.</span> <span class="char-style-override-10">Meclis-i Vükela Mazbataları</span><span>, 3/11/1335, 518.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-420-backlink" id="footnote-225-420">420</a> <span>Sadık Bey, sonraki bir demecinde, önce kulüplere seçimlere hazırlanma emrinin verildiğini, fakat sonra “lâyetegayyer” katılmama kararı alınıp tebliğ edildiğini, ama birçok yerlere ve mesela Sivas’a tamim tellerinin ulaşmadığını söyleyecekti.</span> <span class="char-style-override-10">Sabah</span><span>, 9/11/1335, 10769. Göztepe’ye göre Karahisar-ı Şarki mebusu seçilen Ömer Fevzi Efendi Hürriyet ve İtilaf mensubuydu. T. M. Göztepe,</span> <span class="char-style-override-10">Vahideddin Mütareke Gayyasında</span><span>, s. 230.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-421-backlink" id="footnote-225-421">421</a> <span class="char-style-override-10">Sabah</span><span>, 31/10/1335, 10760.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-422-backlink" id="footnote-225-422">422</a> <span class="char-style-override-10">Orient News</span><span>, 31/10/1919;</span> <span class="char-style-override-10">The Times</span><span>, 4/11/1919 (27 Ekim haberi).</span> <span class="char-style-override-10">The Times</span> <span>muhabiri daha 15 Ekim’de seçimlerin hileli olmasının beklendiğini, Hürriyet ve İtilaf’ın gayrimüslimler gibi katılmama kararında olduğunu, İttihat ve Terakki’nin Mustafa Kemal’in çevresindeki kuvvetle temsil edildiğini söylüyordu.</span> <span class="char-style-override-10">The Times</span><span>, 20/10/1919.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-423-backlink" id="footnote-225-423">423</a> <span>Foreign Office 371/4160, 154967.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-424-backlink" id="footnote-225-424">424</a> <span>Bunun diğer bir örneği, De Robeck’in 10 Ekim raporudur.</span> <span class="char-style-override-10">Documents on British Foreign Policy</span><span>, C. IV, s. 809.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-425-backlink" id="footnote-225-425">425</a> <span>Defrance, 17 Ekim telinde Harbiye Nazırı’nın gelip, güneyde seçimlere müsaade etmemiş olan Brémond’un bu yasağının kaldırılmasını istediğini bildiriyor ve Osmanlı makamlarına bildirdikleri üzere, güneydeki işgal Suriye’deki işgalin niteliğinde olmadığı için seçimlerin orada yapılmasından yana olduğunu açıklıyordu. Seçimlere izin vermek, nasıl olsa bölgenin kaderini etkilemezdi.</span> <span class="char-style-override-10">Ministère des Affaires Etrangères</span><span>, C. 91, s. 3-4. Dışişleri Bakanlığı da, seçimlerin yasaklanmasına karşı çıkmamakla birlikte, bunun işgal hakkıyla değil, fiili durumla temellendirilebileceğini bildirdi.</span> <span class="char-style-override-10">Ministère des Affaires Etrangères</span><span>, C. 91, s. 35 (Beyrut’a 23 Ekim teli). Ayrıca Pichon’un 8 Kasım teli:</span> <span class="char-style-override-10">Ministère des Affaires Etrangères</span><span>, C. 91, s. 75. Fransız gerekçesi karışıklık çıkması ihtimaliymiş. Foreign Office 371/4224, 168027 (5 Ocak günlü De Fleuriau muhtırası). Babıâli 16 Ekim nota ve muhtırasıyla güneyde seçimlerin yapılmasını istedi. İzmir’deki İngiliz temsilcisinin bildirdiğine göre Yunan komutanı 30 Ekim’de işgal bölgesinde seçimleri yasakladı.</span> <span class="char-style-override-10">Documents on British Foreign Policy</span><span>, C. IV, s. 857.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-426-backlink" id="footnote-225-426">426</a> <span>Foreign Office 371/4156, 156726.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-427-backlink" id="footnote-225-427">427</a> <span>State Department 867.00/980. Rapor, İngilizlerin geniş bir işgali, Damat Ferit’in iktidarını öngördüklerini, Padişah da bu İngiliz planına bağlı olduğu için, Damat Ferit başa gelmesin diye, ulusçuların kabineyi değiştirmekten çekindiklerini bildiriyordu.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-428-backlink" id="footnote-225-428">428</a> <span>Hürriyet ve İtilaf’ın seçim aleyhtarı kampanyasının etkili olduğu,</span> <span class="char-style-override-10">İleri</span><span>’nin 1 Kasım’da Sadık Bey’in Rus Çarı’na telini basmak ihtiyacını duymuş olmasından çıkarsanabilir. Tevfik Çavdar, “‘İleri’ Gazetesinde 1919 Seçimleri”,</span> <span class="char-style-override-10">Amme İdaresi Dergisi</span><span>, C. 14, sayı 2, Haziran 1981, s. 19.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-429-backlink" id="footnote-225-429">429</a> <span class="char-style-override-10">Sabah</span><span>, 31/10/1335,10760. Aynı genelgede, Cemal Paşa imzasız gelen mektupları dikkate almak şöyle dursun, okumadığını bile, ancak açık başvuruların işleme sokulduğunu duyurdu. Anlaşılan o sırada bu tür başvurular çokça olmaktaydı. Üç gün önce de mebus seçilecek subayların müstafi sayılacakları, istifa hakkı olmayan subayların ise mebus seçilemeyecekleri hatırlatılmıştı.</span> <span class="char-style-override-10">Sabah</span><span>, 28/10/1335, 10757.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-430-backlink" id="footnote-225-430">430</a> <span class="char-style-override-10">Sabah</span><span>, 30/10/1335, 10759.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-431-backlink" id="footnote-225-431">431</a> <span>B. S. Baykal,</span> <span class="char-style-override-10">Heyet-i Temsiliye Kararları</span><span>, s. 41. Ekim başında Genelkurmay 2. Başkanı Mahmut Beliğ, Mustafa Kemal’in rütbesinin iadesi konusunda bir tasavvur olup olmadığı hususunda bilgisi olmadığını söylüyordu.</span> <span class="char-style-override-10">Sabah</span><span>, 8/10/1335, 10737.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-432-backlink" id="footnote-225-432">432</a> <span class="char-style-override-10">Meclis-i Vükela Mazbataları</span><span>, 29/12/1335, 629; M. T. Gökbilgin,</span> <span class="char-style-override-10">Milli Mücalede Başlarken</span><span>, s. 270-1. 9 Ağustos kararı:</span> <span class="char-style-override-10">İstanbul Hükümetleri ve Milli Mücadele</span><span>, C. I, s. 490-1. Rauf Bey için işlem yapılıp yapılmadığı belli değildir.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-433-backlink" id="footnote-225-433">433</a> <span class="char-style-override-10">Askeri Tarih Belgeleri Dergisi</span><span>, Ekim 1982, sayı 82, s. 93. Tel 5 Şubat günlü ve “Harbiye Nazırı Cemal” imzalıdır. Oysa 3 Şubat’ta Mustafa Fevzi Harbiye Nazırı atanmıştır.</span> <span class="char-style-override-10">Takvim-i Vekayi</span><span>, 5/2/1336, 3768. Ayrıca Rauf Bey’in 6 Şubat teli vardır. M. K. Atatürk,</span> <span class="char-style-override-10">Nutuk</span><span>, C. III, s. 1201 (V. 233). Sarıhan (s. 318) gizliliğin İngilizlerden çekinmekten kaynaklandığını söylüyor ki, herhalde öyledir. Gecikmeyi ise ancak kısmen bu nedenle açıklayabileceğimizi düşünüyorum.</span></p>
        </div>
      </div>
    </div>
  </div>
</body>
</html>
