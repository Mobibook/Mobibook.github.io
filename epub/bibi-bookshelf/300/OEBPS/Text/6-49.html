<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-49.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-49.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="alt" id="toc_marker-2-1-9">42. Cemal ve Cevat Paşaların İstifa Ettirilmesi (21 Ocak)</p>

      <p class="Basic-Paragraph-3 para-style-override-11"><span class="char-style-override-7">11 Aralık 1919 tarihinde General Milne Yüksek Komiser De Robeck’e bir mektup göndererek Milne Hattı ile ilgili bilgi ve görüşlerini veriyordu. 3 Kasım’da Cemal Paşa’ya gönderdiği mektupta Osmanlı ordu birlikleri ve Kuva-yı Milliye’nin 3 km. geri çekilmesini istediği zaman Paşa buna uymamış bu yüzden yeni hatta doğru ilerleyen Yunan askeri kayıplar vermişti. Bunun üzerine kendisi Paşa’ya 1 Aralık’ta Babıâli’yi durumdan sorumlu tutan bir yazı yazmış. (Cemal Paşa buna 4 Aralık günlü bir cevap göndermiş.) Milne, talimatına uyulmaması, Türklerin 3 kilometrelik tarafsız bölgeyi boşaltmayıp Yunan kuvvetlerini taciz etmeleri, en azından Harbiye nazırının edilgin rızasıyla Türk nizami kuvvetlerinin Afyon’dan Yunan cephesine indirilmesi karşısında durumun protesto edilmesini; Harbiye nazırı ve Erkân-ı Harbiye-i Umumiye reisinin değiştirilmelerinin istenmesini tavsiye ediyordu.</span><span class="dipp" style="font-size:1em;"><a class="footnote-link" href="#footnote-225-814" id="footnote-225-814-backlink">814</a></span></p>

      <p class="Basic-Paragraph-3 para-style-override-11"><span class="char-style-override-7">Sonuçta bu tavsiye benimsenecekti, fakat Babıâli’den bunun resmen talep edilmesine kadar biraz zaman geçecekti. İngiliz Dışişleri Bakanlığı 9 Ocak’ta Milne’in tavsiyesi hakkında Webb’den görüş istedi. Webb, 17 Ocak telinde Fransız Yüksek Komiseri ile harekete geçme kararı alındığını bildirdi.</span><span class="dipp" style="font-size:1em;"><a class="footnote-link" href="#footnote-225-815" id="footnote-225-815-backlink">815</a></span> <span class="char-style-override-7">(Webb, Cemal ve Cevat Paşaların tutuklanıp Malta’ya gönderilmelerini önerdiği halde, Fransız meslektaşı, Anadolu’daki İtilaf subaylarını misillemeye maruz bırakabileceği düşüncesiyle buna itiraz etti.) Webb’e göre, başlıca amacı Barış Konferansı’nı sindirmek ve sert barış şartlarına karşı direnme hazırlamak olan ulusçu hareket, Harbiye Nezareti tarafından yönlendiriliyordu. İtalyan Yüksek Komiseri Maissa ilke olarak söz konusu davranış biçimini kabul etmekle birlikte, Paşalara yöneltilen suçlamaları incelemek istemiş.</span><span class="dipp" style="font-size:1em;"><a class="footnote-link" href="#footnote-225-816" id="footnote-225-816-backlink">816</a></span> <span class="char-style-override-7">Konu Franchet d’Esperey’e anlatıldığında, o, durumun Milne’in beceriksizlik ve zaaflarından kaynaklandığını söyledikten sonra Topkapı Sarayı, Ayasofya ve civarının da Türk askeri karakollarından arındırılmasının talep edilmesini istemiş. Defrance, diğer yüksek komiserlerle birlikte, İstanbul’un kalbinde alınacak bu tedbirin Türkler tarafından başkentten kovulmanın ilk adımı sayılacağından çekindiği için, teklifi kabul etmedi.</span><span class="dipp" style="font-size:1em;"><a class="footnote-link" href="#footnote-225-817" id="footnote-225-817-backlink">817</a></span></p>

      <p class="Basic-Paragraph-3 para-style-override-11"><span class="char-style-override-7">Cemal ve Cevat Paşaların görevlerinden çekilmeleri için 48 saat süre tanıyan ortak nota 20 Ocak günü Fransız Yüksek Komiserliği’nin tercümanı Ledoulx tarafından saat 11’de Ali Rıza’ya teslim edildi. Paşalardan şikâyetler Mondros Mütarakesi’nin 5. ve 20. maddelerine dayanıyordu ve altı noktada toplanmıştı:</span></p>

      <p class="Basic-Paragraph-3 para-style-override-11"><span class="char-style-override-7">1) İstanbul’dan Kuva-yı Milliye’de görev yapmak üzere özel olarak seçilmiş subayların gönderilmesi.</span><span class="dipp" style="font-size:1em;"><a class="footnote-link" href="#footnote-225-818" id="footnote-225-818-backlink">818</a></span></p>

      <p class="Basic-Paragraph-3 para-style-override-11"><span class="char-style-override-7">2) Harbiye Nezareti’nin emriyle 14. Kolordu’dan terhis edilen askerlerin Kuva-yı Milliye’ye gönderilmesi.</span></p>

      <p class="Basic-Paragraph-3 para-style-override-11"><span class="char-style-override-7">3) İstanbul’dan Bandırma’ya top kaması ve diğer top parçaları götüren iki subayın suçüstü yakalanmasıyla ortaya çıkan Kuva-yı Milliye’ye gizli silah sevkıyatı.</span></p>

      <p class="Basic-Paragraph-3 para-style-override-11"><span class="char-style-override-7">4) Milne’den izinsiz iki taburun Zonguldak’tan İstanbul’a getirilmesi ve bir ay boyunca iade emrinin geciktirilmesi.</span></p>

      <p class="Basic-Paragraph-3 para-style-override-11"><span class="char-style-override-7">5) İzin almadan 159. Alay’ın Afyon’dan Alaşehir’e intikal ettirilmesi. Cemal Paşa önce bundan habersiz olduğunu öne sürmüş, sonra da Alay’ın dönmesini emretmiş, fakat ancak ufak bir kısmı uymuş, çoğunluğu Kuva-yı Milliye’ye katılmış.</span></p>

      <p class="Basic-Paragraph-3 para-style-override-11"><span class="char-style-override-7">6) 174. Alay’ın Bursa’ya izinsiz intikal ettirilmesi ve ancak soruşturma istendiği zaman bilgi verilmesi.</span><span class="dipp" style="font-size:1em;"><a class="footnote-link" href="#footnote-225-819" id="footnote-225-819-backlink">819</a></span></p>

      <p class="Basic-Paragraph-3 para-style-override-11"><span class="char-style-override-7">Milne’in 13 Ocak tarihli şikâyetnamesi aslında çok daha ayrıntılıydı ve hayli farklı noktalar üzerinde duruyordu.</span></p>

      <p class="Basic-Paragraph-3 para-style-override-11"><span class="char-style-override-7">Anlaşılan yüksek komiserler başka noktalar ya da gerekçeler üzerinde durmayı yeğlemişlerdi. Milne’in başlıca şikâyet konuları şöyleydi: A) Kuva-yı Milliye’ye personel ve savaş malzemesi sağlamak; B) Diyarbakır vilayetinde Kuva-yı Milliye’nin örgütlendirilmesi; C) Ulusçu karşıtı faaliyetin bastırılması; D) Ulusçu ilkeleri bütün Anadolu’ya yaymak. C maddesi Ahmet Anzavur’a karşı 174. Alay’ın harekete geçirilmesiyle ilgiliydi. D maddesi İslamcı ve İtilaf karşıtı ulusçu propaganda ile ilgiliydi. Örneğin, aralık sonunda Harbiye Nezareti iki kolorduya genelge göndererek İsviçre’de Tunus, Cezayir, Mısır ve Fas aydınlarından oluşan ve İtilaf aleyhtarı, İslamcı bir kongreyi bildirmişti. Milne’in yazısı Yakup Şevki Paşa’nın Askeri Şûra’ya atanmasını ve Harbiye’nin Ermenilerle mücadele halinde bulunan Azeri kuvvetlerine cephane yardımı yapmasını –başka davranışlarla birlikte– da zikrediyordu.</span><span class="dipp" style="font-size:1em;"><a class="footnote-link" href="#footnote-225-820" id="footnote-225-820-backlink">820</a></span> <span class="char-style-override-7">Komiserlerin, notalarında mütarekenin “teknik” ihlallerini ileri sürmeleri ve Milne’in C ve D maddelerindeki şikâyetleri zikretmemeleri ihtimal Anadolu ve Rumeli Müdafaa-i Hukuk Cemiyeti’ni tahrik etmemek içindi.</span></p>

      <p class="Basic-Paragraph-3 para-style-override-11"><span class="char-style-override-7">Paşaların direnmeleri, İtilaf’a, hükümete, Padişah’a karşı isyan veya gösteriler kışkırtmaları ihtimaline karşılık, komutanlardan, tedbir almaları istendi. Ayrıca, gerek hükümete, gerekse Paşalara ek bir baskı unsuru olmak üzere ve böylece Paşaların direnme ihtimalini azaltmak için, nota verilir verilmez “güvenilir bir aracı” (Webb’in ifadesi) ile Padişah’a durum hakkında özel bir haber gönderildi. Ali Rıza’nın Padişah’ı durumdan hemen haberli kılmaması ihtimaline karşı ve Padişah’ın hemen devreye girmesini sağlamak için bir önlemdi bu. Öngörülen sürede istifa etmemeleri durumunda Paşalar tutuklanacaklardı.</span><span class="char-style-override-9">68</span><span class="dipp" style="font-size:1em;"><a class="footnote-link" href="#footnote-225-821" id="footnote-225-821-backlink">821</a></span></p>

      <p class="Basic-Paragraph-3 para-style-override-11"><span class="char-style-override-7">Ertesi sabah Hariciye Nazırı Mustafa Reşit Paşa Fransız Yüksek Komiseri’ni ziyarete gelerek neden böyle kesin bir nota verildiğini, neden sözlü bir başvuruda bulunulmadığını sordu. Paşa, bu takdirde de Ali Rıza’nın onların arzularını nasıl olsa yine yerine getireceğini söylüyordu. Bundan sonra Cemal Paşa’nın İtilaf iddialarını reddeden bir açıklamasını okudu. Hükümet hem mütarekeyi yürütmek, hem sükûneti muhafaza etmek ve hem Mustafa Kemal ile ulusçuların sabırsızlıklarını gemlemek gibi çok zor bir durumda elinden geleni yapmaya çalışıyordu. Defrance, hükümetin iyi niyetinden şüphe etmediklerini söylemekle birlikte Cemal Paşa’nın savunmalarını kabule imkân olmadığını söyledi. Reşit Paşa, İngiliz ve İtalyan yüksek komiserlerini de ziyaret edip durumun umutsuz olduğunu gördükten sonra, 21 Ocak akşamına doğru paşaların istifa ettiklerini, Padişah’ın istifaları kabul ettiğini resmi birer mektupla temsilcilere bildirdi.</span><span class="dipp" style="font-size:1em;"><a class="footnote-link" href="#footnote-225-822" id="footnote-225-822-backlink">822</a></span> <span class="char-style-override-8">Alemdar</span><span class="char-style-override-7">, istifaları 22 Ocak sayısında bildirdi ve istifa nedeninin “henüz suret-i katiyede” açıklık kazanmadığını duyurdu.</span></p>

      <div class="footnotes">
        <div class="footnote">
          <p class="Basic-Paragraph-3"><a class="footnote-anchor" href="#footnote-225-814-backlink" id="footnote-225-814">814</a> <span class="char-style-override-10">Documents on British Foreign Policy</span><span>, C. IV, s. 990-1.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-815-backlink" id="footnote-225-815">815</a> <span>Önemli sayılması gereken böyle bir kararın mahalli olarak, İstanbul’da alınmış olması, biraz hayret vericidir.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-816-backlink" id="footnote-225-816">816</a> <span class="char-style-override-10">Documents on British Foreign Policy</span><span>, C. IV, s. 1014 (no. 655), 1032-3.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-817-backlink" id="footnote-225-817">817</a> <span class="char-style-override-10">Ministère des Affaires Etrangères</span><span>, C. 142, s. 236-8 (Defrance’ın 24 Ocak raporu).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-818-backlink" id="footnote-225-818">818</a> <span>Kâzım Karabekir’e göre bundan maksat, başta İsmet Bey’in Ankara’ya gelmesiydi. İsmet 20 Ocak’ta Ankara’ya ulaşmış. 10 Şubat’ta İstanbul’a dönmüştü. Cebesoy’un İsmet Bey’in gelişini 8 Ocak diye göstermesi yanlış olmalıdır. K. Karabekir,</span> <span class="char-style-override-10">İstiklal Harbimiz</span><span>, s. 454, 448, 460; M. K. Atatürk,</span> <span class="char-style-override-10">Nutuk</span><span>, C. I, s. 393; A. F. Cebesoy,</span> <span class="char-style-override-10">Milli Mücadele Hatıraları</span><span>, s. 276. Göztepe’ye göre İngilizlerin en büyük tepkisi Cemal Paşa’nın Refet Bey’i İzmir cephesinde görevlendirmesiydi. Fakat o, oraya İstanbul’dan gitmediği gibi, herhalde fiilen de Cemal Paşa’nın emrinde değildi.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-819-backlink" id="footnote-225-819">819</a> <span class="char-style-override-10">Ministère des Affaires Etrangères</span><span>, C. 142, s. 237;</span> <span class="char-style-override-10">Documents on British Foreign Policy</span><span>, C. IV, s. 1034. Yüksek Komiserlerin birlikte bizzat notayı sunmaları söz konusuyken, Maissa’nın kesin muhalefeti üzerine bundan vazgeçilmiş.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-820-backlink" id="footnote-225-820">820</a> <span>Foreign Office 371/4162, s. 82-9.</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-821-backlink" id="footnote-225-821">821</a> <span class="char-style-override-10">Ministère des Affaires Etrangères</span><span>, C. 142, s. 236 (ve arkası), 237 (ve arkası); Foreign Office 371/4161, 172133 (20 Ocak).</span></p>
        </div>

        <div class="footnote">
          <p class="Basic-Paragraph-3"><a class="footnote-anchor" href="#footnote-225-822-backlink" id="footnote-225-822">822</a> <span class="char-style-override-10">Ministère des Affaires Etrangères</span><span>, C. 142, s. 237 (ve arkası);</span> <span class="char-style-override-10">Documents on British Foreign Policy</span><span>, C. IV, s. 1068. Salih Paşa’nın Harbiye Nezareti ve vekâletine atanması yine 21 Ocak’tadır. Nedense, Cevat Paşa’nın istifası 25 Ocak’tadır.</span> <span class="char-style-override-10">Takvim-i Vekayi</span><span>, 24, 28/1/1336, 3757, 3761. 5 Şubat İngiliz raporuna göre Damat Şerif İtilaf’ın şikâyetlerini desteklercesine Cemal Paşa’nın mütarekeye aykırı davrandığını ve hükümete danışmadan önemli kararlar aldığını öne sürmüş. Onu Şeyhülislam desteklemiş. Maliye Nazırı da onu, nezaretinin ödeneğinin ötesinde harcama yapmakla suçlamış. Abuk Paşa ise Cemal Paşa’yı savunmuş. Padişah Şeyhülislam’ın tutumuna sevinmiş. Foreign Office 371/5165, E 1351/262/44.</span></p>
        </div>
      </div>
    </div>
  </div>
</body>
</html>
