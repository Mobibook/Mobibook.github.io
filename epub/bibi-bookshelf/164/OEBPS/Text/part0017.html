<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="b_sayfa_y_resim" style="text-align: justify;">ONUNCU BÖLÜM</p>

  <p class="tarih" style="text-align: justify;">Ellis Adası Hayaletleri, 1943</p>

  <p class="calibre9" style="text-align: justify;">ELLİS'DE ÇALIŞMAK VE YAŞAMAK son derece huzur vericiydi. Tatyana’nın dünyası o kadar küçük, o kadar dar ve o kadar doluydu ki; farklı bir hayatın hayalini kuracak, Amerika’daki hayallerini genişletecek ya da Leningrad hayallerine ve Aleksandr'a dönecek zamanı kalmıyordu. Ellis'de bebeğiyle yaşadığı, onu büyük penceresi olan küçük odada sevdiği, beyaz çarşaflı tek kişilik yatağında uyuduğu, beyaz üniformasını ve rahat ayakkabılarını giydiği, bu odada Anthony ve siyah sırt çantasıyla yaşadığı sürece Amerika'da Aleksandr ile imkânsız bir hayatın hayalini kurması gerekmiyordu.</p>

  <p class="calibre9" style="text-align: justify;">Çaresizlik içinde bu siyah sırt çantasından uzak durmaya çalışarak, ailesindeki gürültü patırtıyı, tartışmaları, votka içilirken dinlenen müzikleri ve içilen sigaraların kokusunu arıyordu. Erkek kardeşini, kız kardeşini, üstü başı darmadağın olan annesini, hırçın babasını, büyükannesini ve büyükbabasını düşünüyordu. Onları savaş zamanında ekmeğe olan ihtiyacı gibi büyük bir acıyla özlüyordu. Ellis koridorlarında her gün sessiz hayaletler gibi yanından yürüyorlardı.</p>

  <p class="calibre9" style="text-align: justify;">Gün içinde bebeğiyle ilgilendiğinden ve yaralılara yemek verdiğinden kendi yaralarını gece sarıyordu. Çam ağaçlarını, balıkları, nehri, baltayı, ormanları, ateşi, çilekleri, sigara kokusunu ve bir erkekten gelen kahkaha seslerini hatırlıyordu.</p>

  <p class="calibre9" style="text-align: justify;">Üç numaralı Ellis binasının dar ve boş koridorlarında yürümek imkânsızdı. Tatyana, buradan ondan önce geçen milyonlarca kişinin ayak seslerini duyuyordu. Bir Numaralı Ellis binasına giden üst geçitten geçerken bu duygu fazlalaşıyordu. Çünkü hayatının devam ettiği üç numaralı binanın aksine, bir numaralı bina terk edilmiş gibiydi. Bu hayalet binadaki, merdivenlerdeki, koridorlardaki ve tozlu odalardaki tek iz 1894 gemilerle günde yedi kez buraya gelenlerdi. Bazı gemiler Castle bahçesinin karşısına demir atıyordu. Gemilerden inenler doğrudan göçmenlerin toplandığı büyük odaya gidiyor; sonra da çantalarıyla çocuklarını alarak ve şapkalarını düzelterek büyük kayıt odasına geçiyorlardı. Her şeyi savaşla birlikte geride bırakıyorlar; anne ve babalarına, kocalarına, kardeşlerine onlara para göndereceklerine dair söz veriyorlardı. Vizeleri, evrakları ve paraları olmayan bu insanlar marangoz, terzi, aşçı, demir işçisi, inşaat ustası ve satış elemanı olarak çalışarak günde beş bin, ayda seksen bin, yılda ise sekiz milyon kazanıyordu.</p>

  <p class="calibre9" style="text-align: justify;"><i class="calibre2">Annem burada terzilik yapar; babam su borularını onarır ve Paşa da balık tutardı. Daşa ise ben çalışırken Aleksandr'ın oğluna bakardı. Tabi bu onun için üzücü bir durum olurdu.</i></p>

  <p class="calibre9" style="text-align: justify;">Çocuklarıyla geliyorlardı. Hiç kimse çocuğunu geride bırakmak istemiyor; onlara Amerika’nın sokaklarını, mevsimlerini ve New York’u göstermek istiyorlardı. Hemen denizin karşı tarafında olan New York’a ulaşmak göç edenler ve Manhattan kıyılarına gelmeden önce sağlık kontrolünden geçenler için neredeyse imkansız gibiydi. Birçoğu Tatyana gibi ve hatta ondan daha fazla hastaydı. Bulaşıcı hastalık, dil bilmemek ve bir yeteneğe sahip olmamak da eklenince günde birçok göçmen geri çevriliyordu. Yaşlı anne babalar çocuklarından, kocalar karılarından aynlabiliyordu.</p>

  <p class="calibre9" style="text-align: justify;"><i class="calibre2">Benim gibi. Benim ayrı olduğum gibi.</i></p>

  <p class="calibre9" style="text-align: justify;">Başarısız olma tehlikesi, dönme korkusu ve kabul edilme isteği o kadar güçlüydü ki; Ellis'in yerlerinde, duvarlarında, camlarında ve Tatyana’nın içinde umut alevleniyordu. Kucağında Anthony ile birlikte burada yürürken kendini iyi hissediyordu.</p>

  <p class="calibre9" style="text-align: justify;">1924'deki sınırlamadan sonra Ellis adası Amerika'ya yapılan göçlerin çekirdek noktası olmaktan çıktı. Bunun yanı sıra her gün göçmenlerle dolu gelen gemiler, ayda bir gelmeye başladı. Yılda milyonlarca göçmen barındıran Ellis'e ortalama yüz göçmen geliyordu. İnsanların büyük bölümü New York limanına ellerinde pasaportları ile iniyor vizesi olmayan göçmenler artık geri çevriliyordu ve hayat değişikliği yapma riskini alanların sayısı gittikçe azalıyordu. İnsanlar hayatlarının risk altında olacağı seyahatlerden kaçınıyordu. Ancak buna rağmen 748 kişi savaştan bir yıl önce belgeleri olmadan, domates sandıklarının arasında seyahat ederek Amerika'ya gelmişti.</p>

  <p class="calibre9" style="text-align: justify;">Geri çevrilmediler.</p>

  <p class="calibre9" style="text-align: justify;">Tam gerek duyulmadığına inandıklan Ellis adasını kapatmayı düşündükleri sırada II. Dünya Savaşı patladı ve 1939, 1940 ve 1941 yıllarında Ellis mülteciler için kullanışlı bir hastane haline geldi. Amerika savaşa girince, Atlantik'teki yaralı ve esir İtalyanlarla Almanlar Ellis’e getirildi.</p>

  <p class="calibre9" style="text-align: justify;">Tatyana da bu dönemde gelmişti.</p>

  <p class="calibre9" style="text-align: justify;">Bir anda ona ihtiyaçları olduğunu hissetmeye başladı. Ellis'te hiç kimse, hatta Vikki bile çalışmak istemiyor; yeteneklerini, ülkelerine dönecek ya da Amerika'daki tarlalarda çalışacak yabancı yaralı askerler için boşa harcadıklarını düşünüyorlardı. Vikki, Ellis'teki görevini isteksiz bir şekilde yürütüyordu; ama NYU hastanesinde çalışmayı tercih ediyordu. Oradaki yaralılar Vikki’yi daha mutlu ediyordu.</p>

  <p class="calibre9" style="text-align: justify;">Yaralı Almanlar Ellis adasına götürülmeye ve orada iyileştirilmeye devam ettiler. Ölürken bile Tatyana'nın bilmediği bir dilden konuşan İtalyan askerler de buraya getiriliyordu. Konuşmalarında coşku ve hiddet vardı. İçten kahkahalar atıyor; hıçkırıklarla ağlıyor; umut içinde yüzüne bakıyor; elinden tutuyor ve ona teşekkür ediyorlardı. Bazen askerler ölmeden önce, eğer bulaşıcı bir hastalıkları yoksa, oğlunu onların göğüsleri üzerine yatırıyordu ve böylece huzur içinde ölmelerine yardımcı oluyordu.</p>

  <p class="calibre9" style="text-align: justify;">Aleksandr'ın göğsüne de uyuyan oğlunu yatırabilmeyi çok isterdi.</p>

  <p class="calibre9" style="text-align: justify;">Ellis adasının ortamı onu rahatlatıyordu. Anthony ile temiz beyaz çarşaflı yatağında yatabiliyor; kafeteryada üç öğün yemek yiyebiliyor; et ve tereyağı alabiliyordu. Oğluna bakabiliyor; onun sağlıklı olmasından güç alıyordu.</p>

  <p class="calibre9" style="text-align: justify;">Edward ve Vikki bir yaz akşamı kafeteryada otururlarken Tatyana'nın önüne bir fincan kahve koydu ve onu, New York'a taşınmaya ikna etmeye çalıştı. New York'un savaş zamanında canlı olduğunu; orada gece kulüplerine, partilere gidebileceğini; kıyafetler ve ayakkabılar alabileceğini; hatta içinde mutfağı, Antony ve kendisi için ayrı odaları olan bir ev bile tutabileceğini söylüyorlardı.</p>

  <p class="calibre9" style="text-align: justify;">Binlerce kilometre uzakta savaş vardı. Binlerce kilometre uzakta Kama nehri ve Ural dağları vardı. Galaksilerin ışıkları Tatyana’nın Ellis adasındaki odasından içeri süzülüyordu ve ona, hayatına devam edip onları boş vermesini söylüyorlardı.</p>

  <p class="calibre9" style="text-align: justify;">Tatyana'nın kulağında sesler yankılanıyordu; koridorlar, beyaz çarşaflar, tuzlu kokular ve şehrin karşı tarafındaki ışıklar rüya gibi geliyordu. Tatyana rüyalar adasındaydı ve ihtiyacı olan da buydu. Bu yüzden New York’a gitmek istemiyordu.</p>

  <p class="calibre9" style="text-align: justify;"><i class="calibre2">Ateş sönüyordu. Orman karanlıktı; ama soğuk battaniyenin üzerindeydiler. Aleksandr bacakları açık bir şekilde oturuyordu ve Tatyana da onun bacaklarının arasındaydı. Sırtını Aleksandr'ın göğsüne yaslamıştı. Aleksandr kollarını ona dolamıştı. İkisi de gökyüzüne bakıyor ve hiç konuşmuyordu.</i></p>

  <p class="calibre9" style="text-align: justify;"><i class="calibre2">"Tanya," diye fısıldadı Aleksandr başından öperek. "Yıldızları görüyor musun?"</i></p>

  <p class="calibre9" style="text-align: justify;"><i class="calibre2">"Elbette</i>."</p>

  <p class="calibre9" style="text-align: justify;"><i class="calibre2">"Burada sevişmek ister misin? Battaniyenin üzerinde sevişelim ki bizi görsünler ve asla unutmasınlar."</i></p>

  <p class="calibre9" style="text-align: justify;"><i class="calibre2">"Şura..." Ses tonu yumuşak ve hüzünlüydü. "Bizi gördüler. Biliyorlar. Şuradaki takımyıldızını görüyor musun? Yıldız kümesinin gülücük şekli oluşturduğunun farkında mısın? Bize gülüyorlar.” Biran duraksadı. "Onları başının üzerinden çok gördüm."</i></p>

  <p class="calibre9" style="text-align: justify;"><i class="calibre2">"Evet," dedi Aleksandr onu battaniyeye iyice sararak. "Bu takımyıldızının Perscus -Yunan kahramanı- galaksisinde olduğunu düşünüyorum."</i></p>

  <p class="calibre9" style="text-align: justify;"><i class="calibre2">"Perseus'un kim olduğunu biliyorum," diyerek başını salladı Tatyana. "Küçük bir kızken Yunan mitolojisine çok meraklıydım." Kendini Aleksandr'ın vücuduna bastırdı. "Sevişirken Perseus'un bizi izlemesi hoşuma gidecek."</i></p>

  <p class="calibre9" style="text-align: justify;"><i class="calibre2">"Perseus'daki sarı yıldızların daha çok göründüğünü; ancak mavilerin daha büyük ve parlak olduğunu biliyorsun..."</i></p>

  <p class="calibre9" style="text-align: justify;"><i class="calibre2">"Ve bunlara nova deniyor."</i></p>

  <p class="calibre9" style="text-align: justify;"><i class="calibre2">"Evet. Parlıyorlar; patlıyorlar ve soluyorlar. Gülücüğün etrafında ne kadar çok mavi yıldız olduğuna bir bak Tatya."</i></p>

  <p class="calibre9" style="text-align: justify;"><i class="calibre2">"Görüyorum."</i></p>

  <p class="calibre9" style="text-align: justify;"><i class="calibre2">"Yıldız rüzgârlarını duyuyor musun?"</i></p>

  <p class="calibre9" style="text-align: justify;"><i class="calibre2">"Bir hışırtı duyuyonım."</i></p>

  <p class="calibre9" style="text-align: justify;"><i class="calibre2">"Cennetten bir fısıltı getiren, geçmişten sonsuza uzanan seslerini duyuyor musun?"</i></p>

  <p class="calibre9" style="text-align: justify;"><i class="calibre2">"Ne fısıldıyorlar?"</i></p>

  <p class="calibre9" style="text-align: justify;"><i class="calibre2">"Tatyana... Tatyana..."</i></p>

  <p class="calibre9" style="text-align: justify;"><i class="calibre2">"Lütfen sus."</i></p>

  <p class="calibre9" style="text-align: justify;"><i class="calibre2">"Bunu hatırlayacak mısın? Nerede olursan ol başını kaldırıp Perseus'u gördüğünde, o gülücüğü fark ettiğinde, adının fısıldandığını duyduğunda, bil ki seni Lazarevo'ya geri çağırıyorum."</i></p>

  <p class="calibre9" style="text-align: justify;"><i class="calibre2">Tatyana gözyaşlarını Aleksandr'ın koluna sildi. "Beni geri çağırman gerekmeyecek asker; çünkü buradan asla ayrılmayacağım," dedi.</i></p>
</body>
</html>
