<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="b_sayfa_y_resim" style="text-align: justify;">ON SEKİZİNCİ BÖLÜM</p>

  <p class="tarih" style="text-align: justify;">Aleksandr ve Almanlar, 1943</p>

  <p class="calibre9" style="text-align: justify;">SOVYET ASKERLERİ SİNYAVİNO’DA ÖLMEYE devam ediyordu ve Almanlar hâlâ dağlardaydı.</p>

  <p class="calibre9" style="text-align: justify;">Aleksandr oraya daha fazla asker gönderecekti ve onlar da öldürülecekti. Hem ceza taburunun hem de normal taburun başında olan Yüzbaşı-Albay Muraviyev, Aleksandr'ın söylediklerine kulak asmıyordu. "Burası ceza taburu," demişti. "Bunun anlamını biliyor musun, Yüzbaşı?"</p>

  <p class="calibre9" style="text-align: justify;">"Evet. Ama size bir şey sormak istiyorum. Liseden beri matematik dersi görmedim. Her gün otuz askerim ölürse, elimdeki iki yüz asker kaç gün dayanır?"</p>

  <p class="calibre9" style="text-align: justify;">"Bunun cevabını biliyorum," diye bağırdı Muraviyev. "Altı!"</p>

  <p class="calibre9" style="text-align: justify;">"Evet. Bir hafta bile değil. Almanların dağda üç bin askeri var. Bizim ise elimizde bir tane bile kalmayacak."</p>

  <p class="calibre9" style="text-align: justify;">"Merak etme. Demiryoluna göndermen için sana adam bulacağız. Bunu hep yapıyoruz."</p>

  <p class="calibre9" style="text-align: justify;">"Amaç bu mu? Alınanlara, hedeflerini gerçekleştirmeleri için adamlarımızı kullanmalarına izin vermek mi?"</p>

  <p class="calibre9" style="text-align: justify;">Muraviyev gözlerini kıstı. "Bana senden bahsetmişlerdi. Tam bir baş belasısın. Ceza taburunda görevli olduğunu unutuyorsun. Adamlarının güvenliğini düşünmek benim işim değil. Sadece demiryolunu onar ve çeneni kapat."</p>

  <p class="calibre9" style="text-align: justify;">Aleksandr, Muraviyev'i selamlamadan gitti. Görünüşe bakılırsa bu konuyu tek başına ele alması gerekiyordu. Burada Stepanov gibi onu yönetecek birini bulmayı umuyordu; ama en azından en iyisini bildiğini kabullenmelerini istiyordu. Muraviyev, Aleksandr'ın adamlarını neden umursayacaktı? Hepsi suçluydular. Müzik grubundaki anneleri Fransa’daki insanlarla haberleştiği için ceza alanlar bile vardı. Oysa bu gruplar çoktan kapatılmış; anneleri de çoktan ölmüştü. Bazıları, geçen yıl Stalin, Tanrı'ya inandığını itiraf etmeden önce kilisede tutuklanmıştı. Bazılan bilmeden, tutuklanmak üzere olan kişilerle tokalaşmıştı. Bazıları, tutuklanan kişilerin komşusuydu. Ospenski, "Ben de o insanlardan biriyim. En büyük şanssızlığım seninle aynı odada yatıyor olmaktı Yüzbaşı," dedi. Aleksandr gülümsedi. Silahların olduğu çadıra gidiyorlardı. Ospenski'den onunla gelmesini istemişti. Aleksandr 160 milimetrelik bir havan topu almaya gidiyordu.</p>

  <p class="calibre9" style="text-align: justify;">Aleksandr bir önceki gün, gün ağarırken demiryolunu gören bir tepede çalılıkların arasına saklanmış ve Almanların attıkları bombalara yem olan adamlarını seyretmişti. Dürbünle Almanların attıkları bombaların nereden geldiğine baktı. İki kilometre uzaktan atıyorlardı. 160 milimetrelik havan topuna ihtiyacı vardı. Yoksa onlara ulaşamazdı.</p>

  <p class="calibre9" style="text-align: justify;">Elbette ona, bu topu vermek istemediler. Görevli çavuş ceza taburuna top verilmediğini ve bunun Aleksandr'ın kumandanı Muraiyev'in kesin emri olduğunu söyledi.</p>

  <p class="calibre9" style="text-align: justify;">"Yedi gün içinde yüz doksan iki adamımı kaybettim. Bu demiryolunu onaracak kadar mahkûmumuz var mı?"</p>

  <p class="calibre9" style="text-align: justify;">"Emir emirdir Belov! Toplar, gelecek hafta Sinyavino dağlarını uçuracak ekibe lazım olacak."</p>

  <p class="calibre9" style="text-align: justify;">"Adamlarınız üç tonluk bir topu dağa çıkarabilecek mi Albay?"</p>

  <p class="calibre9" style="text-align: justify;">Muraviyev, Aleksandr’a çadırından çıkmasını emretti.</p>

  <p class="calibre9" style="text-align: justify;">Aleksandr duyacağını duymuştu. Çavuşlarından biri olan Melkov'u çağırdı. Taburda votkadan en iyi anlayan kişi olan Melkov, akşam silahların başında duran görevliye votka götürdü. Görevli çok fazla içip sarhoş olmuştu ve sandalyesinde uyuyakalmıştı. Bu yüzden Aleksandr ile Ospenski'nin kapıyı açıp içeri girdiğini ve topu çıkardığını duymadı. Bu topu karanlıkta, bir kilometre boyunca yuvarlamaları gerekiyordu. Bu arada işini çok ciddiye alan Melkov silahların başında oturuyor ve görevliye her on beş dakikada bir votka dolduruyordu.</p>

  <p class="calibre9" style="text-align: justify;">Saat 5.00'ten önce Aleksandr'ın adamlarından yedi tanesi demiryolunda bombardımana yakalanmıştı.</p>

  <p class="calibre9" style="text-align: justify;">Aleksandr dürbünle bombanın atıldığı yeri ve izlediği yolu inceledi. Adamları zarar görmeden kaçmıştı. Aleksandr ve Ospenski patlayıcı kimyasal roket bombasını topa yerleştirdiler. "Unutma Nikolay," dedi Alexander tüfeğini dağlara yönelterek. "Sadece iki bombamız var. Almanları uçurmak için iki şansa sahibiz. Bu lanet olası topu, çavuş 6.00'da nöbet değiştirmeden önce geri götürmeliyiz."</p>

  <p class="calibre9" style="text-align: justify;">"Sence en büyük iki bombanın eksik olduğunu fark etmeyecekler mi?"</p>

  <p class="calibre9" style="text-align: justify;">Aleksandr dürbünle dağa baktı. "Allah'ın cezası Almanları havaya uçurduktan sonra, eksik bombaları fark edip etmemeleri umurumda değil. Ancak bunu anlamayacaklarına eminim. Sence bunu kim anlayacak? Sarhoş çavuş mu? Melkov onunla ilgileniyor. Adamlarımız için de otuz tane makineli tüfek alacak"</p>

  <p class="calibre9" style="text-align: justify;">Ospenski gülmeye başladı.</p>

  <p class="calibre9" style="text-align: justify;"><br class="calibre6" /></p>

  <p class="calibre9" style="text-align: justify;">"Gülme," dedi Aleksandr. "Topun dengesini bozacaksın. Hazır mısın?" Fitili ateşledi.</p>

  <p class="calibre9" style="text-align: justify;">Fitil iki saniye yandı ve yere düşünce deprem oluyormuş gibi bir ses çıkardı. Sonra toptan ilk bomba fırladı ve bir kavis çizerek havada yükseldi. Bir buçuk kilometre uçtu: Aleksandr bombanın ağaçların arasına düşüp patladığını gördü. İlk bomba hedefine ulaştığında, ikinci bomba yola çıkmıştı. Aleksandr ikinci bombanın nereye düştüğüne bakmadı bile. Topu parçalara ayırmaya başladı hemen. Ospenski’yi geri kalan adamlarının başında bırakarak ağır topu yuvarlaya yuvarlaya depoya götürdü. Odayı kilitleyerek 6.00'ya iki dakika kala anahtarları sarhoş görevliye fırlattı. Melkov ile sabah yoklaması için aceleyle çadırlarına dönerlerken, "İyi iş başardın," dedi.</p>

  <p class="calibre9" style="text-align: justify;">"Teşekkürler efendim," dedi Melkov. "Bu benim için zevkti."</p>

  <p class="calibre9" style="text-align: justify;">"Bunu görebiliyorum,” dedi Aleksandr gülümseyerek. "Bir daha seni o kadar çok içerken yakalamayayım. Yoksa askeri cezaevine girersin."</p>

  <p class="calibre9" style="text-align: justify;">Silahların başında duran görevli dört saat daha kendine gelemedi ve bir süreliğine görevden alındı. "Hiçbir silah eksilmediği için şanslısın Çavuş!” diye bağırdı Muraviyev.</p>

  <p class="calibre9" style="text-align: justify;">Görevlinin cezası bir hafta boyunca demiryolu yapımını kumanda eden Aleksandr'ın emrinde çalışmaktı. "Almanlar son iki gündür sessiz olduğu için şanslısın. Yoksa ölümüne giderdin."</p>

  <p class="calibre9" style="text-align: justify;">Almanlar örgütlenirken, Aleksandr'ın adamları zarar görmeden demiryolunu onardı ve beş tren, Leningrad'a yiyecekle ilaç götürmek için yola çıktı.</p>

  <p class="calibre9" style="text-align: justify;">Bundan sonra Almanlar Sovyet askerlerini bombalamaya devam ettiler; ama bu uzun sürmedi çünkü Muraviyev, Aleksandr'a topu verdi. Almanların bulunduğu yeri saptayıp Sinyavino bölgesine birkaç top saldırısı yaptıktan sonra, 67. Ordu taburu dağları bombaladı ve Aleksandr'ın adamlarından top yardımı aldı.</p>

  <p class="calibre9" style="text-align: justify;">Tabur geri dönmedi; ama Almanlar demiryolunu bombalamayı bıraktı.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">1943 sonbaharında, 67. Ordu, Aleksandr'ın ceza taburuna -iki küçük bölüğe düşmüştü, toplam 144 adam vardı- Neva’dan Pulkovo'ya geçmeyi ve Almanya'nın Leningrad etrafındaki son kuşatmasını kaldırmasını emretmişti. Aleksandr, bu kez yanına bazı silahlar -ağır makineli tüfekler, toplar, tankları vuran bombalar ve el bombaları- aldı. Her adamında makineli tüfek ve cephanelik vardı. Pulkovo'da, 1943 Eylül'ünde on iki gün boyunca, Aleksandr’ın 7. Taburu, diğer iki tabur ve bir birlik Almanları bombaladı. Onlara yardımcı olan hava güçleri de vardı. Ancak bütün bunların hiçbir yararı yoktu.</p>

  <p class="calibre9" style="text-align: justify;">Ağaçlar yapraklarını döktü. Çavuş Melkov öldürüldü. Hava soğudu ve bir kez daha kış geldi. Barringtonlar Sovyetler Birliğine geldiğinden beri bu on dördüncü kıştı. Aleksandr kanlı günlerden sonra kuvvetlerini dağa çıkarmaya devam etti. Emrine iki yüz yeni adam verildi. 1943 Aralık ayında, dağın doğu kısmı Almanlardan temizlendi.</p>

  <p class="calibre9" style="text-align: justify;">Aleksandr, Pulkovo dağının tepesinden kuzeye baktığında Leningrad'da yanan birkaç ışığı görebiliyordu. Sis olmadığında ise silah üretimine devam eden Kirov fabrikasının dumanları çok netti. Dürbünüyle baksa, elinde şapkasıyla yaslandığı ve haftalarca Tatyana'nın işten çıkmasını beklediği Kirov'un duvarını görebilecekti.</p>

  <p class="calibre9" style="text-align: justify;">Bunu görmek için Pulkovo'nun tepesinde durmasına da gerek yoktu aslında.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Aleksandr 1943 Noel'ini subay çadırının önünde yaktıkları ateşin karşısında, üç teğmen, üç üsteğmen ve üç çavuşla geçirdi. Yanında oturan Ospenski ile votka içti. Herkes 1944 yılı için iyimserdi. Almanlar artık yavaş yavaş Rusya'dan çıkıyordu. 1943 yazından, Sinyavino'dan, Kursk savaşından, kasımda Kiev’in ve birkaç hafta önce Crimea'nın bağımsızlığını kazanmasından sonra, Aleksandr, 1944'ün, Almanların Sovyet topraklarında bulunacakları son yıl olduğuna emin olmuştu. Görevi, her ne pahasına olursa olsun ceza taburuyla batıya ilerlemek ve Almanları ülkelerine göndermekti.</p>

  <p class="calibre9" style="text-align: justify;">Aleksandr'ın yeni yıl çözümü buydu -batıya ilerlemek Tek umudu orada yatıyordu.</p>

  <p class="calibre9" style="text-align: justify;">Kendine bir içki daha koydu. Sarhoş olan biri kötü bir Stalin esprisi yaptı. Bir diğeri karısı için ağladı. Aleksandr bunun kendisi olmadığına emindi. Dışarıda duygularını belli etmemeye çalışıyordu. Ospenski onunla bardak tokuşturdu ve şişeyi bitirdi.</p>

  <p class="calibre9" style="text-align: justify;">"Neden diğer askerler gibi izne çıkamıyoruz?" diye yakındı sarhoş olan ve duyguları kabaran Ospenski. "Neden Noel için evimize gidemiyoruz?"</p>

  <p class="calibre9" style="text-align: justify;">"Farkında mısın bilmiyorum Teğmen; ama savaştayız. Yarın içkinin etkisiyle bütün gün uyuyacağız ve salı günü tekrar savaşa döneceğiz. Bu ay Almanların Leningrad çevresindeki kuşatması tamamen kaldırılacak. Sizin emekleriniz sayesinde Naziler şehrimizden çıkarılacak."</p>

  <p class="calibre9" style="text-align: justify;">"Tanrı'nın cezası Naziler umurumda değil. Ben karımı görmek istiyorum," dedi Ospenski. "Senin gidecek bir yerin yok. Bu yüzden Almanları Rusya’dan çıkarmak için bu kadar heveslisin."</p>

  <p class="calibre9" style="text-align: justify;">"Gidecek bir yerim var," dedi Aleksandr alçak bir ses tonuyla.</p>

  <p class="calibre9" style="text-align: justify;">Ospenski onu dikkatte inceleyerek, "Ailen var mı?" diye sordu.</p>

  <p class="calibre9" style="text-align: justify;">"Bu civarda yok."</p>

  <p class="calibre9" style="text-align: justify;">Nedense bu Ospenski'yi daha da hüzünlendirdi.</p>

  <p class="calibre9" style="text-align: justify;">"İşe iyi tarafından bak Nikolay," dedi Aleksandr. "Düşmanların arasında değiliz, öyle değil mi?"</p>

  <p class="calibre9" style="text-align: justify;">Ospenski hiçbir şey söylemedi.</p>

  <p class="calibre9" style="text-align: justify;">Aleksandr devam etti. "Birkaç saat içinde bütün şişeyi bitirdik. Havyarımız, ringa balığımız, biraz turşumuz ve hatta siyah ekmeğimiz bile vardı. Espriler yaptık; güldük ve sigara içtik. Daha ne kadar kötü olabileceğini bir düşünün." Aleksandr beyninin, acı koridorlarında dolaşmasına izin vermeyecekti.</p>

  <p class="calibre9" style="text-align: justify;">"Seni bilemem Yüzbaşı; ama benim on aydır görmediğim bir karım ve iki küçük oğlum var. Onları en son vurulmadan hemen önce gördüm. Karım öldüğümü düşünüyor. Mektuplarımın eline ulaşmadığına eminim. Bana hiç cevap yazmadı.” Ospenski durakladı ve boş bir çuval gibi sallandı.</p>

  <p class="calibre9" style="text-align: justify;">Aleksandr hiçbir şey söylemedi. Sadece benim de bir karım ve yüzünü hiç görmediğim bir oğlum var. Ona ve bebeğe ne oldu? Bir yere ulaşabildiler mi? Güvendeler mi? Onun iyi olduğunu bilmeden nasıl yaşayabilirim? diye düşündü.</p>

  <p class="calibre9" style="text-align: justify;">Yaşayamam.</p>

  <p class="calibre9" style="text-align: justify;">Onun iyi olduğunu öğrenmeden yaşayamam.</p>

  <p class="calibre9" style="text-align: justify;"><i class="calibre2">Ne gecenin karanlığından korkacaksın, ne de gündüz fırlatılan oktan...</i></p>

  <p class="calibre9" style="text-align: justify;">Ospenski yeni açılan şişeyi dikti. "Ahh," dedi elini sallayarak. "Lanet olsun! Hayat çok zor!"</p>

  <p class="calibre9" style="text-align: justify;">Aleksandr votka şişesini Ospenski'nin elinden aldı ve içti. "Neyle kıyaslandığında?" dedi sigarasından derin bir nefes çekerek.</p>

  <p class="calibre9" style="text-align: justify;"><i class="calibre2">"Tanya, haydi sarhoş olalım."</i></p>

  <p class="calibre9" style="text-align: justify;"><i class="calibre2">"Neden?"</i></p>

  <p class="calibre9" style="text-align: justify;"><i class="calibre2">"Sigara içelim, sarhoş olalım ve doğum gününü, evliliğimizi kutlayalım," dedi kaşlarını kaldırarak.</i></p>

  <p class="calibre9" style="text-align: justify;"><i class="calibre2">"Kaz kafalısın. Doğum günüm bir hafta önceydi," diyerek güldü Tatyana. "Zaten kutladık. Ayrıca benimle evlendin. Hatırlıyor musun?"</i></p>

  <p class="calibre9" style="text-align: justify;"><i class="calibre2">Onu yerden çekerek kaldırdı.</i></p>

  <p class="calibre9" style="text-align: justify;"><i class="calibre2">Tatyana ona sarıldı. "Tamam, tamam, seninle biraz votka içeceğim."</i></p>

  <p class="calibre9" style="text-align: justify;"><i class="calibre2">"Biraz değil. Kendinden geçene kadar. Bardaklarımızı kaldıracağız... ” Kulübenin önündeki ateşin başında ikisi için votka doldurdu. Battaniyenin üzerinde bir şey bekler gibi diz çökmüştü. Aleksandr da karşısına geçerek diz çöktü. "Harika hayatımıza içeceğiz."</i></p>

  <p class="calibre9" style="text-align: justify;"><i class="calibre2">Tatyana bardağını kaldırdı. "Pekâlâ Şura. Harika hayatımıza içelim."</i></p>
</body>
</html>
