<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="b_sayfa_y_resim" style="text-align: justify;">YİRMİ YEDİNCİ BÖLÜM</p>

  <p class="tarih" style="text-align: justify;">Polonya, Kasım 1944</p>

  <p class="calibre9" style="text-align: justify;">ALEKSANDR AĞACA YASLANDI VE Paşanın başı kucağındayken uykuya daldı. Gün doğarken Paşa'nın boğazındaki şişlik inmeye başladı. Aleksandr plastik tüple ağzına birkaç nefes verdi. Aleksandr tüpün etrafını bir bantla iyice yapıştırdı. Tüpü çıkarmak istemiyordu; çünkü Paşa buna tekrar ihtiyaç duyarsa, aynı şeyleri tekrarlayamazdı. Paşa tüpün başını göstererek, "Burayı da bantla. Açıkken konuşamıyorum," dedi.</p>

  <p class="calibre9" style="text-align: justify;">Aleksandr tüpün ucunu bantladı ve Paşa nefes almak için birkaç dakika mücadele verirken onu izledi.</p>

  <p class="calibre9" style="text-align: justify;">"Aleksandr, dinle," diye fısıldadı en sonunda bitkin bir halde. "Bir fikrim var. Beni savunma hattına kadar sırtında taşı. Üzerimde hâlâ Alman üniforması var. Öyle değil mi?"</p>

  <p class="calibre9" style="text-align: justify;">"Evet."</p>

  <p class="calibre9" style="text-align: justify;">"Alman üniformam sayesinde kendini kurtarırsın. Onu kurtarmak istersen..." Ospenski'yi gösterdi ve güçlükle nefes aldı. "Ona da yaralı bir Almanı taşımasını söyle. Onlardan geriye kalan var mı; yoksa hepsi öldü mü?"</p>

  <p class="calibre9" style="text-align: justify;">"Sanırım şok geçiren bir Alman var."</p>

  <p class="calibre9" style="text-align: justify;">"Harika!" Nefes aldı. "Yaralılarını taşıyarak onlara teslim olun. Hayatınızı kurtarın."</p>

  <p class="calibre9" style="text-align: justify;">"Diğer üçü yürüyebilir."</p>

  <p class="calibre9" style="text-align: justify;">"İyi. Saldırıya hazır olun ve mahkûmların konuşmasına izin vermeyin. Savunma hattına ulaştığınızda <i class="calibre2">Schie?bscn Sie nicht,</i> deyin. Ateş etmeyin."</p>

  <p class="calibre9" style="text-align: justify;">"Bütün söylemem gereken bu mu?" dedi Aleksandr. "Neden bunu 1941'de ve hatta 1939'da söylemedik?" diyerek gülümsedi. Paşa nefes aldı.</p>

  <p class="calibre9" style="text-align: justify;">"Siz ikiniz ne planlıyorsunuz?" dedi Ospenski onları duyarak. "Teslim olmayı düşünmüyorsunuz, öyle değil mi?"</p>

  <p class="calibre9" style="text-align: justify;">Aleksandr hiçbir şey söylemedi.</p>

  <p class="calibre9" style="text-align: justify;">"Yüzbaşı, teslim olamayacağımızı biliyorsun."</p>

  <p class="calibre9" style="text-align: justify;">"Geri de çekilemeyiz."</p>

  <p class="calibre9" style="text-align: justify;">"Geri çelilmiyoruz. Burada durup takviye kuvvetlerin gelmesini bekleyeceğiz."</p>

  <p class="calibre9" style="text-align: justify;">Paşa ve Aleksandr birbirlerine baktı. "Teslim oluyoruz Ospenski. Yaralı bir adamım var. Hemen tedavi edilmesi gerekiyor."</p>

  <p class="calibre9" style="text-align: justify;">"Ben teslim, olmayacağım. Bizi öldürürler;" dedi Ospenski. "Sonra da kendi ordumuz bizi reddeder."</p>

  <p class="calibre9" style="text-align: justify;">"Kendi ordumuza döneceğimizi kim söyledi?" dedi Paşa, Aleksandr'dan yardım alarak.</p>

  <p class="calibre9" style="text-align: justify;">"Konuşacak kadar iyisin. Özellikle senin gibi yürüyen bir ölünün kaybedecek hiçbir şeyi yok. Ama bizi bekleyen ailelerimiz var."</p>

  <p class="calibre9" style="text-align: justify;">"Benim ailem yok," dedi Aleksandr. "Ama Ospenski haklı."</p>

  <p class="calibre9" style="text-align: justify;">Ospenski tatminkâr bir şekilde Paşaya gülümsedi.</p>

  <p class="calibre9" style="text-align: justify;">Aleksandr, "Burada kal Nikolay. Kızıl Ordu'nun sana ulaşmasını bekle," dedi.</p>

  <p class="calibre9" style="text-align: justify;">Ospenski'nin yüzündeki tebessüm soldu. "Yüzbaşı! Senin bir ailen var. Karın olduğunu söylememiş miydin? Ve onun..." -alaycı bir tavırla Paşa'yı gösterdi- "Kız kardeşi yok mu?"</p>

  <p class="calibre9" style="text-align: justify;">Aleksandr ve Paşa hiçbir şey söylemedi.</p>

  <p class="calibre9" style="text-align: justify;">"Neden o ikinizin de umurunda değil? Siz teslim olursanız, Archangelsk'teki Bolşevik adasına gönderilir." Bolşevik adasından geri gelen olmuyordu.</p>

  <p class="calibre9" style="text-align: justify;">Paşa, Ospenski'yi duymazlıktan gelerek Aleksandr'a baktı. "Hazır mısın?"</p>

  <p class="calibre9" style="text-align: justify;">Aleksandr başını salladı ve dört Alman mahkûma gelmelerini işaret etti. Birisi sürekli sayıklıyordu. Diğerinin başında bir sıyrık vardı; ama çok fazla kanıyordu.</p>

  <p class="calibre9" style="text-align: justify;">Ospenski zorlukla nefes alıyordu ve Paşa gibi hırıltı çıkarıyordu. "Bu mu olacak Yüzbaşı? Siz Yüzbaşı Belov, bin beş yüz kilometre yol geldiniz; Alman birliklerini, mayınları, ölüm kamplarını, nehirleri ve dağları aştınız. Bütün bunlar teslim olmak için miydi?" Çok hararetli konuşuyordu.</p>

  <p class="calibre9" style="text-align: justify;">"Evet," dedi Aleksandr titreyen bir sesle. "İşim bitti. Şimdi ya bizimle gelirsin, ya da burada kalırsın."</p>

  <p class="calibre9" style="text-align: justify;">"Burada kalacağım," dedi Ospenski.</p>

  <p class="calibre9" style="text-align: justify;">Aleksandr onu selamladı.</p>

  <p class="calibre9" style="text-align: justify;">"Bunlar hep onun yüzünden," dedi Ospenski. "O gelmeden önce onurlu bir adamdınız. Onu buldunuz ve ruhunu şeytana satıp hayatta kalmayı başardığını görünce, aynı şeyi yapmaya karar verdiniz."</p>

  <p class="calibre9" style="text-align: justify;">Aleksandr, Ospenski'ye bakıyordu. "Neden olaya bu kadar kişisel bakıyorsun. Teğmen, bütün bunların seninle ne ilgisi var?"</p>

  <p class="calibre9" style="text-align: justify;">"Nedense onun için çok önemliymiş gibi davranıyor," dedi Paşa.</p>

  <p class="calibre9" style="text-align: justify;">"Canın cehenneme! Seninle konuşan yok. Neden kalemle nefes alıp çeneni kapamıyorsun? O olmasa, şimdi kemiklerin çürümeye başlamıştı bile!"</p>

  <p class="calibre9" style="text-align: justify;">Ospenski!" dedi Aleksandr. "Sınırı aşıyorsun. Kumandan Metanov senden rütbe bakımından yüksek."</p>

  <p class="calibre9" style="text-align: justify;">"Onun şeytan rütbesine hiçbir saygım yok," diye bağırdı Ospenski. "Haydi gidin Yüzbaşı. Ne bekliyorsunuz? Gidin ve adamlarınızı arkanızda bırakın."</p>

  <p class="calibre9" style="text-align: justify;">Çavuş Demko utana sıkıla, "Beni geride bırakmıyor. Ben de onunla gidiyorum," dedi.</p>

  <p class="calibre9" style="text-align: justify;">Ospenski gözlerini fal taşı gibi açtı. "Geride sadece beni mi bırakıyorsunuz?"</p>

  <p class="calibre9" style="text-align: justify;">"Öyle görünüyor," dedi Paşa gülümseyerek.</p>

  <p class="calibre9" style="text-align: justify;">Ospenski onun üstüne yürüdü ve Aleksandr tam zamanında araya girerek onu durdurdu. Cesur ama aptal olan Paşa, tek ciğerli Ospenski ile bile kavga edecek halde değildi. Nefes alma mücadelesi bütün gücünü azaltmıştı.</p>

  <p class="calibre9" style="text-align: justify;">"Sizin ikinizin neyi var?" dedi Aleksandr, Paşa'yı kenara iterek. "Paşa..."</p>

  <p class="calibre9" style="text-align: justify;">"Ona güvenmiyorum Aleksandr. Ona hiç güvenmiyorum."</p>

  <p class="calibre9" style="text-align: justify;">"Bunu söylemek için çok uygun bir kişisin doğrusu," diye bağırdı Ospenski.</p>

  <p class="calibre9" style="text-align: justify;">"Ona ilk baktığımda," diye devam etti Paşa. "İçime bir his doğdu."</p>

  <p class="calibre9" style="text-align: justify;">Aleksandr, Paşa'yı kenara çekti. "O iyi biri," diye fısıldadı. "Her zaman yanımdaydı. Borov’un senin yanında olduğu gibi."</p>

  <p class="calibre9" style="text-align: justify;">"Doğru, yanında," dedi Paşa.</p>

  <p class="calibre9" style="text-align: justify;">"Evet. Haydi onu alıp gidelim de, Almanlar gürültüyü duyup yeni bir savaş başlatmasın."</p>

  <p class="calibre9" style="text-align: justify;">Paşa hiçbir şey söylemedi. Aleksandr, Paşa'nın başını arkaya eğip boğazındaki tüpü düzeltti. "Konuşmamalısın. Bir doktor bulup boğazını diktirmeliyiz. Bu yüzden bu süre içinde çeneni tut. Bırak onunla ben ilgileneyim."</p>

  <p class="calibre9" style="text-align: justify;">Tekrar Ospenski'nin yanına döndü. "Nikolay, onun rütbesine saygı duymayabilirsin; ama benimkine saygı duymaktan başka çaren yok. Seni ormanda tek başına bırakamam. Bunu yapmaktansa seni vururum daha iyi. Sana bizimle birlikte teslim olmanı emrediyorum." Sesini alçalttı. "Bu senin lehine olur."</p>

  <p class="calibre9" style="text-align: justify;">"Lanet olsun, geliyorum," dedi Ospenski. "Ama bunu istemeyerek yaptığımı bilin."</p>

  <p class="calibre9" style="text-align: justify;">"Başından beri isteksizsin zaten. Bana isteyerek yaptığın bir şey söyle."</p>

  <p class="calibre9" style="text-align: justify;">Ospenski tek kelime etmedi.</p>

  <p class="calibre9" style="text-align: justify;">"Paşa, senin domuzlarla yaşamaya alışık olmadığını söylüyor Teğmen."</p>

  <p class="calibre9" style="text-align: justify;">"Evet ama siz beni korudunuz efendim. Öyle olmadığımı söylediniz."</p>

  <p class="calibre9" style="text-align: justify;">"Kesinlikle. Sen benim iyi arkadaşımsın Nikolay. Seni burada bırakamam. Haydi gel."</p>

  <p class="calibre9" style="text-align: justify;">Silahlarını yere bıraktılar.</p>

  <p class="calibre9" style="text-align: justify;">Topallayan iki Almanın arkasından yürümeye başladılar. Aleksandr’ın sırtında Paşa, Ospenski'nin sırtında başından yaralı olan Alman, Demko'nun sırtında ise sayıklayan Alman vardı. Bu şekilde ormanlar, yıkılan ağaçlar, hendekler ve çalılıklar arasından geçtiler. Silahsız olan Aleksandr, yarım kilometre boyunca uzanan Alman savunma hattına doğru ilerledi. Onlara <i class="calibre2">Schie?bsen Sie nicht,</i> dese bile ateş açacaklarını biliyordu; ama yine de o bir kilometreyi yürüdü.</p>

  <p class="calibre9" style="text-align: justify;">Ormandan gelen bir çığlık durmasına neden oldu. <i class="calibre2">"Halt! Bleibcn Sie stehen. Kommen Sie nicht naheres!"</i></p>

  <p class="calibre9" style="text-align: justify;">Aleksandr ellerinde makineli tüfekler olan iki asker gördü. Durdu ve bilgi vermeden ilerlemedi <i class="calibre2">"Schie?bsen Sie nicht, Schie?bsen Sie nicht,"</i> diye bağırdı. "Yanında yaralı Almanların olduğunu söyle," diye fısıldadı Paşa. <i class="calibre2">"Wir haben verwundetes Deutsch mit uns."</i></p>

  <p class="calibre9" style="text-align: justify;">Aleksandr seslendi. <i class="calibre2">"Wir haben..."</i></p>

  <p class="calibre9" style="text-align: justify;"><i class="calibre2">"Verwundetes..."</i></p>

  <p class="calibre9" style="text-align: justify;"><i class="calibre2">"Verwundetes Deutch mit uns."</i></p>

  <p class="calibre9" style="text-align: justify;">Alman tarafında aralarında konuşuyorlarmış gibi bir sessizlik oldu.</p>

  <p class="calibre9" style="text-align: justify;">Aleksandr bir zamanlar beyaz olan, kanlı havlusunu havaya kaldırdı. <i class="calibre2">”Wir übergeben!"</i> Teslim oluyoruz.</p>

  <p class="calibre9" style="text-align: justify;">"Çok iyi," dedi Paşa. "Demek sana bunu yasaklamışlar; ama nasıl söyleneceğini öğretmişler."</p>

  <p class="calibre9" style="text-align: justify;">"Bunu Polonya'da öğrendim," dedi Aleksandr havluyu sallayarak. <i class="calibre2">"Verwundetes Deutsch!"</i> diye bağırdı tekrar. <i class="calibre2">"Wir übergeben!"</i></p>

  <p class="calibre9" style="text-align: justify;">Almanlar dördünü mahkûm olarak aldılar. Paşa'yı ve diğer Almanları doktorların olduğu çadıra götürdüler. Paşa'nın boğazını diktiler ve ona antibiyotik verdiler. Sonra Aleksandr’ı sorguya çektiler ve Sovyet politikasına ters olmasına rağmen neden Alman mahkûm aldığını sordular. Sonra Alman askerleri sorguladılar ve bu sırada Almanlar gibi muamele edilen Paşa'nın Alman olmadığını öğrendiler. Hemen üzerindeki Alman üniformasıyla rütbesini alarak ona hapishane giysileri verdiler ve iyileştiğinde onu gönderdiler. Paşa, Aleksandr ve Ospenski Polonya'daki Oflag hapishanesine, asker olan Çavuş Demko ise Stalag'a gönderildi.</p>

  <p class="calibre9" style="text-align: justify;">Aleksandr, Almanların hayatlarını bağışlamasının tek sebebinin, karşılarına silahlarla değil; Alman yaralılarla çıkmaları olduğunu biliyordu. Almanlar, Sovyetlerin hayvanlar gibi davranarak askerlerini ormanda ölüme terk ettiğini düşünüyordu. Aleksandr, Ospenski ve Demko ise insani bir şekilde davranmış ve Sovyetler gibi yapmamıştı.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Paşa, Aleksandr'a, Almanların iki çeşit işçi kampı olduğunu söylemişti ve bunda haklıydı. Bu kamp iki bölüme ayrılmıştı -biri müttefik mahkûmlar, diğeri ise Sovyetler için. Müttefik kampında, mahkûmlara, savaşın kurallarına göre davranılıyordu. 1929 Cenova Anlaşmasında belirtilen mahkûmlara müdahale şekline bu kamplarda uyuluyordu. Bu kamptan tellerle ayrılan Sovyet kampında ise mahkûmlara, Stalin'in kurallarına göre davranılıyordu. Tıbbi yardım yapılmıyor ve su ile ekmek dışında bir şey verilmiyordu. Sorguya çekiliyor; dövülüyor; işkence görüyor ve en sonunda ölüme terk ediliyorlardı. Diğer Sovyet mahkûmlar ise arkadaşları için mezarlar kazıyordu.</p>

  <p class="calibre9" style="text-align: justify;">Aleksandr, ona nasıl muamele ettiklerini umursamıyordu. Almanya yakınında, Oder nehrinden birkaç kilometre uzaklıktaydı ve Paşa ile birlikteydi. Büyük bir sabırla Kızıl Haç hemşirelerinin kampa gelmesini bekliyordu. Gelmeyeceklerini öğrendiğinde çok büyük hayal kırıklığına uğradı. Müttefik kampında bile hastalanıp ölen askerler vardı. İngiliz ve Fransızlar için bile Kızıl Haç yardımı alınmıyordu. Bunun cevabını hiç kimseden alamadı. Ne onu sorgulayan binbaşı, ne de kışlasındaki nöbetçiler bir şey söylüyordu. Paşa, Almanların bir sebepten dolayı Kızıl Haç hemşirelerinin buraya girmesini yasaklamış olabileceğini tahmin etti.</p>

  <p class="calibre9" style="text-align: justify;">"Evet. Savaşı kaybediyorlar," dedi Ospenski. "Bu da kurallara uymamaları için geçerli bir neden."</p>

  <p class="calibre9" style="text-align: justify;">"Seninle konuşan yok," diye bağırdı Paşa.</p>

  <p class="calibre9" style="text-align: justify;">"Tanrım, ikiniz de kesin!" dedi Aleksandr.</p>

  <p class="calibre9" style="text-align: justify;">"Teğmen," dedi Paşa, Ospenski'ye. "Neden bizi bir dakika olsun yalnız bırakmıyorsun? Neden sürekli yanımızdasın?"</p>

  <p class="calibre9" style="text-align: justify;">"Benden gizli neyin var Metanov," diye sordu Ospenski. "Neden bir anda yalnız kalma ihtiyacı hissettin?"</p>

  <p class="calibre9" style="text-align: justify;">Aleksandr yanlarından uzaklaştı. Onu takip ettiler. Paşa, Ospenski'nin varlığından rahatsız olup iç geçirdikten sonra, "Kaçmaya çalışmalıyız. Burada durmamızın ne anlamı var?" dedi.</p>

  <p class="calibre9" style="text-align: justify;">Aleksandr kendi kendine homurdanıyordu. "Projektör ya da gözlem kulesi olmadığına göre buna kaçma denebileceğini sanmıyorum kumandan," dedi beş metre ilerideki telin deliğini göstererek. "Buna gitmek denir."</p>

  <p class="calibre9" style="text-align: justify;">Genç adam ilk başlarda IRC'nin geleceğini düşünerek kaçmak istememişti. Ancak haftalar geçip kamptaki koşullar değişince ve IRC ortada görünmeyince, başka seçeneklerinin olmadığını düşündü. Teller onarılmıştı. Bu yüzden mühendislerin alet barınağından bulduklan testereleri kullandılar ve bir delik açıp kaçmayı başardılar. Fakat yaklaşık dört saat sonra arkalarından Volkswagen Kübel ile gelen iki nöbetçi tarafından yakalandılar. Döndüklerinde kampın kumandanı, "Siz delisiniz? Nereye gittiğinizi sanıyorsunuz? Gidecek hiçbir yer yok. Her yer burası gibi. Sizi bu seferlik affediyorum; ama bunu bir daha yapmayın,” dedi. Aleksandr'a bir sigara verdi. Karşılıklı birer tane yaktılar.</p>

  <p class="calibre9" style="text-align: justify;">"Kızıl Haç nerede kumandanım?"</p>

  <p class="calibre9" style="text-align: justify;">"Bunu neden merak ediyorsun? Sanki sana yardıma gelecekler. Sovyet askerlerine paket gelmesi yasak Yüzbaşı."</p>

  <p class="calibre9" style="text-align: justify;">"Bunu biliyorum. Sadece nerede olduklarım merak ettim."</p>

  <p class="calibre9" style="text-align: justify;">"Yeni emre göre kamplara girmeleri yasak."</p>

  <p class="calibre9" style="text-align: justify;">Aleksandr kendini mümkün olduğunca temiz tuttu; sık sık tıraş oldu ve kumandan için bir şeyler yapmayı teklif etti. Kiplinger, Cenova Anlaşmasının kurallarına aykırı davranıp Aleksandr'ın isteklerini yerine getirerek, ona testere, çivi ve çekip verip mahkûmlar için daha fazla kışla hazırlamasını istedi. Ospenski de ona yardım etti; ama tek ciğeri olduğundan, bu yağmurlu kış günlerinde zorlanıyordu.</p>

  <p class="calibre9" style="text-align: justify;">Paşa, gönüllü olarak mutfakta çalışmayı istedi. Böylece kendine, Aleksandr'a ve istemeyerek de olsa, Ospenski'ye yemek aşırıyordu.</p>

  <p class="calibre9" style="text-align: justify;">1944 Kasımının sonuydu. Aralık ayı da gelip geçti ve kamplar iyice doldu. Aleksandr dondurucu soğukta, kışlaları yeterince hızlı hazırlayamıyordu. Müttefik ve Sovyet kamplarındaki kışlalarda normalde bin kişi kalması gerekiyordu; ama bu sayı on bine çıkmıştı.</p>

  <p class="calibre9" style="text-align: justify;">"Teğmen Ospenski," dedi Aleksandr bir gün. "Teslim olmayı engelleyen bir kanun olmasına rağmen burada çok fazla Sovyet'in bulunması bana garip geliyor. Anlayamıyorum. Bana bunu açıklayabilir misin?"</p>

  <p class="calibre9" style="text-align: justify;">"Büyük ihtimalle sizin gibi dönekler Yüzbaşı."</p>

  <p class="calibre9" style="text-align: justify;">Herkes için yeterince yiyecek ve su yoktu. Askerler bir deri bir kemik kalmış ve kirli vücutları yüzünden hastalık kapmışlardı. Aradaki tel kaldırıldı ve iki kamp birleştirildi. Almanlar beş bin Sovyet mahkûmuyla ne yapacaklarını bilmiyordu. Sovyetlerin dışında, Romenler, Bulgarlar, Türkler ve Polonyalılar da vardı.</p>

  <p class="calibre9" style="text-align: justify;">Ortada hiç Yahudi yoktu.</p>

  <p class="calibre9" style="text-align: justify;">" Yahudiler nerede?" diye sordu bir Fransız yarım yamalak İngilizcesiyle. Aleksandr Rusça, hepsinin Majdanek'te olduğunu söyledi. Ancak Fransızlarla İngilizler ne dediğini anlamadılar ve ondan bir adım geri çekildiler. Ospenski yakınındaydı ve Aleksandr İngilizce konuşarak onu şüphelendirmek istemiyordu.</p>

  <p class="calibre9" style="text-align: justify;">Yüzbaşı, bu kampta hiç Yahudi olmadığım nereden biliyorsunuz?” diye sordu Ospenski kışlaya dönerlerken.</p>

  <p class="calibre9" style="text-align: justify;">Buraya ilk getirildiğimizde banyoya sokulduğumuzu hatırlamıyor musun?” diye sordu Aleksandr.</p>

  <p class="calibre9" style="text-align: justify;">"Evet. Bizi pis bir halde sorgulamak istemediler."</p>

  <p class="calibre9" style="text-align: justify;">"Aslında bunun başka bir sebebi daha vardı Teğmen. Çıplak kaldığında Yahudi olup olmadığını da kontrol ettiler. Eğer Yahudi olsaydın, şimdi burada olamazdın."</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Bu arada Amerikalıların, Belçika yakınlarındaki Hürtgen ormanında ciddi kayıplar verdiğine dair dedikodular yayılmaya başladı. Tam bir katliam yaşanıyordu ve şartlı teslim olma gibi bir durum söz konusu değildi.</p>

  <p class="calibre9" style="text-align: justify;">Aleksandr her sabah tamirat ve inşaat işleriyle ilgilenip diğer mahkûmları denetliyor; öğleden sonraları ise yırtılan telleri ve kırılan camları onarıp, boş tüfekleri temizliyordu. Tek amacı ellerini meşgul etmekti. Bu işleri yaptığı için ona biraz daha fazla yiyecek veriyorlardı. Ama bu yeterli değildi. Paşa, Aleksandr'a, Minsk'teki mahkûm kampında yaşadıklarını hatırlattı. Sovyetlerle ne yapacağını bilemeyen Almanlar onları ölümle baş başa bırakmıştı.</p>

  <p class="calibre9" style="text-align: justify;">"Müttefik mahkûmların hepsini ölüme terk edemezler."</p>

  <p class="calibre9" style="text-align: justify;">"Edemezler değil mi? Ne yapacağız peki? Peşlerinden cehenneme gidip onlara karşı olan sorumluluklarımızı yerine mi getireceğiz? Bence yeniden kaçmaya çalışalım. O lanet olası telleri sürekli tamir ediyorsun. O da sürekli deliniyor."</p>

  <p class="calibre9" style="text-align: justify;">"Evet; ama şu anda sadece beni izlemekle görevli olan bir nöbetçi var."</p>

  <p class="calibre9" style="text-align: justify;">"Onu öldürüp kaçalım."</p>

  <p class="calibre9" style="text-align: justify;">"Yarın Katoliklerin Noel'i. Onu Noel'de vuramayız, öyle değil mi?"</p>

  <p class="calibre9" style="text-align: justify;">"Ne zamandan beri bu kadar dindar oldun?" dedi Paşa.</p>

  <p class="calibre9" style="text-align: justify;">"Yüzbaşı ile Tanrı'nın ilişkisi çok önceye dayanıyor," dedi Ospenski ve Paşayla birlikte Aleksandr'ın haline güldüler. Aleksandr bunun, aralarındaki düşmanlıktan daha iyi olduğunu düşündüğü için bir cevap vermedi.</p>

  <p class="calibre9" style="text-align: justify;">Noel'de kışlalarını ısıtmalan için onlara daha fazla kömür verdiler. Biraz da votka dağıttılar. Kışlalarında yirmi subay vardı. İçtiler; kâğıt ve satranç oynadılar; yüksek sesle Sovyet şarkıları -Stenka Razin, Katyuşa- söyleyecek kadar sarhoş oldular. Sabah hiçbirinin bilinci yerinde değildi</p>

  <p class="calibre9" style="text-align: justify;">Noel’in ertesi günü nöbetçi hastalandı ve onu öldürmelerine gerek kalmadı. Hasta olduğundan işinin başında uyuyakaldı. Böylece yeniden kaçtılar; ama kış olduğundan bir yere ulaşmak zordu. Sadece askeri trenler vardı. Bu trenlerden birine atladılar ve ilk durakta, çaldıkları üniformaların üstlerine çok küçük geldiğini düşünen bir polis tarafından durduruldular. Catowice'e geri döndüklerinde nöbetçi ölmüştü. Üçü bir kez daha kumandan Kiplinger tarafından çağırıldı.</p>

  <p class="calibre9" style="text-align: justify;">"Yüzbaşı Belov, kampta çok katı kurallar uygulamadığımı görüyorsun. Ne yaptığın umurumda değil. İş istedin, verdim. Yemek istedin, verdim. Sınırların içinde kaldığın sürece bütün kampta dolanmana izin verdim ve seni izlemedim. Bunun adil olduğunu düşündüm; ama sanınm sen aynı fikirde değilsin. Yanındaki bu iki aptal da koyun gibi arkandan geliyor. Artık buradan gidiyorsun. Sana bunu bir kez daha tekrarlarsan buradaki işinin biteceğini söylemiştim. Beni ciddiye almıyor musun? Seninle sorun yaşamak istemiyorum. Kontrolümüzdeki mahkûmları kaçırdığımızda bizi vurduklarını bilmiyor musun?"</p>

  <p class="calibre9" style="text-align: justify;">"Nereye gideceğiz?"</p>

  <p class="calibre9" style="text-align: justify;">"Kaçamayacağınız bir yere," dedi Kiplinger. "Colditz kalesi."</p>
</body>
</html>
