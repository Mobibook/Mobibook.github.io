<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="b_sayfa_y_resim" style="text-align: justify;">OTUZ ÜÇÜNCÜ BÖLÜM</p>

  <p class="tarih" style="text-align: justify;">Anavatan, 1945</p>

  <p class="calibre9" style="text-align: justify;">TREN YOL BOYUNCA ON beş kez durduruldu. Nereye gidiyorlardı? Aleksandr, Ospenki'ye, sırası geldiğinde bunu öğreneceklerini söyledi. Ama öğrenemediler. Hep gecenin bir yarısı tren değiştiriyorlardı. Aleksandr ayakları zincirli halde metal basamakları çıkarken halüsinasyon gördüğünü düşünüyordu. Trendeki tahtanın üzerine yatıp gözlerini bir an önce kapamak için sabırsızlanıyordu.</p>

  <p class="calibre9" style="text-align: justify;">Aleksandr'ın treni doğuya doğru ilerliyordu. Tren, anavatanlarına dönen ayakları zincirli adamları sallıyordu. Aleksandr ve Nikolay kâsedeki bulamaçlarını yerken, tren aniden duruyor ve kâsedekiler dökülüyordu.</p>

  <p class="calibre9" style="text-align: justify;">Tren ormanlardan ve ovalardan geçerek yoluna devam ediyordu.</p>

  <p class="calibre9" style="text-align: justify;">Aleksandr yüzünü koluyla kapattı. Kama nehri buz kaplıydı. Önündeki karanlık gecenin içinde Tatyana'nın gülümseyen, çilli yüzü vardı.</p>

  <p class="calibre9" style="text-align: justify;">Tren, dağların arasında geçerken hızlandı. Çam ağaçlarının, yosunların ve taş mağaraların yanından ilerlediler.</p>

  <p class="calibre9" style="text-align: justify;">Günler, geceler geçmişti; ama gidecekleri yere ulaşamamışlardı.</p>

  <p class="calibre9" style="text-align: justify;">Hem kahvaltıda, hem de akşam yemeğinde bulamaç yiyorlardı.</p>

  <p class="calibre9" style="text-align: justify;">Gece trenin içi buz gibi oluyordu. Etraflarını kuzeydeki Almanya platosu sarıyordu.</p>

  <p class="calibre9" style="text-align: justify;">Uyudu.</p>

  <p class="calibre9" style="text-align: justify;">Rüyasında Tatyana'yı gördü.</p>

  <p class="calibre9" style="text-align: justify;"><i class="calibre2">Çığlık atarak uyandı ve yatağın içinde oturarak önündeki bir şeyi itmeye başladı. Aleksandr da kalkarak, arkasında, yatakta oturdu. "Tanya," dedi kolundan tutarak. Tatyana şaşkınlık verici bir güçle kolunu geri çekti; öfke içinde, arkasına bile dönmeden yüzüne bir yumruk indirdi. Aleksandr hazırlıksız yakalanmış ve yana çekilme fırsatı bulamamıştı. Burnu kanamaya başladı. Uykusu iyice açılmıştı. Tatyana için endişelenerek bu kez kolundan daha sıkı tuttu ve avazı çıktığı kadar “Tanya!" diye bağırdı. Bu sırada burnundan akan kan göğsüne kadar süzülmüştü. Gece yarısıydı ve dışarıdaki Ay, Tatyana'nın tepinen vücudunu ve çarşafa akan siyah kanları görecek kadar içeriyi aydınlatıyordu.</i></p>

  <p class="calibre9" style="text-align: justify;"><i class="calibre2">Tatyana kendine geldikten sonra derin derin nefes almaya ve titremeye başladı. Kollarım bırakmanın iyi olacağını düşündü.</i></p>

  <p class="calibre9" style="text-align: justify;"><i class="calibre2">"Şura," dedi. "Az önce gördüğüm rüyaya inanamayacaksın." Sonra ona dönerek, "Tanrım, sana ne oldu?" dedi.</i></p>

  <p class="calibre9" style="text-align: justify;"><i class="calibre2">Aleksandr öylece oturmuş burnunu tutuyordu.</i></p>

  <p class="calibre9" style="text-align: justify;"><i class="calibre2">Tatyana hemen yataktan fırladı ve havlu getirdi. Sonra sırtını duvara yasladı ve Aleksandr'ı kendine çekti. "Buraya gel,” dedi. "Çabuk buraya gel." Başını dizlerinin üstüne koydu ve havluyu burnunda tuttu.</i></p>

  <p class="calibre9" style="text-align: justify;"><i class="calibre2">"Bu çok iyi," dedi Aleksandr. "Ama nefes alamıyorum." Başını kaldırıp biraz kan tükürdü ve sonra tekrar yattı. Havlunun ağzını kapatan kısmını biraz kaldırdı.</i></p>

  <p class="calibre9" style="text-align: justify;"><i class="calibre2">"Özür dilerim hayatım," diye fısıldadı Tanya. "Bunu yapmak istemezdim -ama gördüğüm rüyaya inammayacaksın."</i></p>

  <p class="calibre9" style="text-align: justify;"><i class="calibre2">"Beni başka bir kadınla basmanı tercih ederdim," dedi Aleksandr.</i></p>

  <p class="calibre9" style="text-align: justify;"><i class="calibre2">"Daha da kötüsü," dedi Tatyana. "Yaşıyordun; ama hiç kıpırdamıyordun. Önümde yatıyordun ve etlerini parça parça bana yediriyorlardı. Onlar..."</i></p>

  <p class="calibre9" style="text-align: justify;"><i class="calibre2">"Onlar kimdi?"</i></p>

  <p class="calibre9" style="text-align: justify;"><i class="calibre2">"Yüzlerini göremedim. Ellerimi arkadan bağlamışlardı ve senin etinden keserek ağzıma veriyorlardı."</i></p>

  <p class="calibre9" style="text-align: justify;"><i class="calibre2">Aleksandr ona baktı. "Beni canlı canlı mı yiyordun?" diye sordu.</i></p>

  <p class="calibre9" style="text-align: justify;"><i class="calibre2">Tatyana yutkundu.</i></p>

  <p class="calibre9" style="text-align: justify;"><i class="calibre2">Aleksandr kaşlarını kaldırdı.</i></p>

  <p class="calibre9" style="text-align: justify;"><i class="calibre2">"Vücudunun yanında büyük bir parça eksikti."</i></p>

  <p class="calibre9" style="text-align: justify;"><i class="calibre2">"Yaşadığımı nereden biliyorsun?"</i></p>

  <p class="calibre9" style="text-align: justify;"><i class="calibre2">"Gözlerin hareket ediyor ve sana yardım etmem için yalvarıyordu." Gözlerini kapadı. "Tanrım..."</i></p>

  <p class="calibre9" style="text-align: justify;"><i class="calibre2">"Seni yakalayanları yumruklayarak mı yardım ediyordun bana?”</i></p>

  <p class="calibre9" style="text-align: justify;"><i class="calibre2">Başını salladı ve puslu gözlerle ona baktı. "Ne yaptım?" diye fısıldadı.</i></p>

  <p class="calibre9" style="text-align: justify;"><i class="calibre2">"Sanırım burnumu kırdın," dedi Aleksandr.</i></p>

  <p class="calibre9" style="text-align: justify;"><i class="calibre2">Tatyana ağlamaya başladı.</i></p>

  <p class="calibre9" style="text-align: justify;"><i class="calibre2">"Şaka yaptım," dedi ona doğru uzanarak. "Sadece kanıyor hepsi bu. Birazdan durur."</i></p>

  <p class="calibre9" style="text-align: justify;"><i class="calibre2">Aleksandr, pişmanlık dolu yüz ifadesini fark etti. Gördüğü rüyanın etkisiyle yüz kasları gerilmişti.</i></p>

  <p class="calibre9" style="text-align: justify;"><i class="calibre2">"Ben iyiyim," dedi Aleksandr. Başını çevirerek göğsünden öptü. Sonra onu kendine çekti ve bir eliyle kendi burnunu tutarken, diğer eliyle Tatyana’nın saçlarını okşadı.</i></p>

  <p class="calibre9" style="text-align: justify;"><i class="calibre2">"Yaşıyordun," diye fısıldadı Tatyana. "Vücudundan kestikleri parçaları bana yediriyorlardı. Anlıyor musun?"</i></p>

  <p class="calibre9" style="text-align: justify;"><i class="calibre2">"Gayet iyi," dedi Aleksandr. "Burnumun kanaması bunun kanıtı."</i></p>

  <p class="calibre9" style="text-align: justify;"><i class="calibre2">Tanya başından öptü. Burnunun kanaması kısa bir süre sonra durdu. "Gidip yıkanacağım. Çarşaflarla yarın ilgileniriz."</i></p>

  <p class="calibre9" style="text-align: justify;"><i class="calibre2">Dur -gitme. Seni temizlemek için bir şey getireyim. Yataktan iner misin? İçeride suyumuz var. Sana yardım etmemi ister misin? Kolumu tut."</i></p>

  <p class="calibre9" style="text-align: justify;"><i class="calibre2">"Tanya," dedi Aleksandr kolunu tutarak yataktan inerken. "Burnum kanıyor; ölümcül hasta değilim."</i></p>

  <p class="calibre9" style="text-align: justify;"><i class="calibre2">"Yarın yüzün moraracak." Bir havlu ıslatıp, burnundaki, yüzündeki ve göğsündeki kanları yavaşça sildi. "Ben tehlikeliyim," diye mırıldandı. "Sana yaptığıma bak."</i></p>

  <p class="calibre9" style="text-align: justify;"><i class="calibre2">"İtiraf etmeliyim ki, daha önce bu kadar çıldırdığını hiç görmemiştim. Korkunç haldeydin. Savaşta da güçleri bir anda on adamın gücüne yükselen askerler görmüştüm."</i></p>

  <p class="calibre9" style="text-align: justify;"><i class="calibre2">"Özür dilerim. Gel, temizlendin. Benim hakkımda kötü bir rüya görme Şura, olur mu?"</i></p>

  <p class="calibre9" style="text-align: justify;"><i class="calibre2">"Önümde yattığın ve seni yediğim bir rüya mı?" diye sordu gülerek. "Bu çok kötü bir rüya olurdu."</i></p>

  <p class="calibre9" style="text-align: justify;"><i class="calibre2">"Ne bunu, ne de başka bir rüya gör. Yatağa çık hadi. Yardım edeyim mi?"</i></p>

  <p class="calibre9" style="text-align: justify;"><i class="calibre2">"Sanırım becerebilirim."</i></p>

  <p class="calibre9" style="text-align: justify;"><i class="calibre2">Tatyana hemen döneceğini söyleyerek gitti ve Kama'nın soğuk suyuyla ıslattığı havluyla geri geldi. "Bunu yüzüne koy. Belki böylece yarın yüzün morarmaz."</i></p>

  <p class="calibre9" style="text-align: justify;"><i class="calibre2">Islak havluyu yüzüne koyarak sırtüstü yattı. "Bu şekilde uyuyamam," dedi.</i></p>

  <p class="calibre9" style="text-align: justify;"><i class="calibre2">"Uyumak isteyen kim?" dediğini duydu ve bacaklarının arasında diz çöktüğünü gördü. İnildemeye başladı. "Kendimi affettirmek için ne yapabilirim?" dedi Tatyana.</i></p>

  <p class="calibre9" style="text-align: justify;"><i class="calibre2">"Hiçbir şey düşünemiyorum."</i></p>

  <p class="calibre9" style="text-align: justify;"><i class="calibre2">"Öyle mi?"</i></p>

  <p class="calibre9" style="text-align: justify;"><i class="calibre2">Bir şeyler mırıldanıyor, ince parmaklarını vücudunda gezdiriyor ve her yerini öpüyordu. Penisini ağzına aldı. Islak havlu hâlâ Aleksandr'ın yüzündeydi.</i></p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Tren durdu, aşağıya indirildiler ve savaşta yıkılan istasyonda sıraya dizildiler. Aleksandr botlarını giydi -bunların kendi botları olmadığına emindi. Ayağına çok küçüktüler. Bitkin bir halde sadece bir projektörle aydınlatılan istasyonda beklediler. Bir yüzbaşı gardiyan elindeki zarfın içinden bir kâğıt çıkardı ve önünde duran yetmiş kişiye, vatana ihanetten suçlandıklarını açıkladı.</p>

  <p class="calibre9" style="text-align: justify;">"Olamaz," diye fısıldadı Ospenki.</p>

  <p class="calibre9" style="text-align: justify;">Aleksandr umursamaz bir tavırla bekledi. Trene dönüp yatmak istiyordu. Artık onu hiçbir şey şaşırtamazdı. "Merak etme Nikolay."</p>

  <p class="calibre9" style="text-align: justify;">"Konuşmayı kesin!" diye bağırdı asker. "Vatan hainliği, düşmanla birlikte dolap çevirmek, düşmanın mahkûm kampında Rusya aleyhine çalışmak, düşman için yemek pişirmek, düşman için inşaat yapmak ve düşman için tüfek temizlemek. Vatan hainliği konusundaki kanun oldukça net. 1B kanunun 58. maddesine göre yargılanacaksınız. On beş yıl boyunca II. Bölge işçi kamplarında, en son olarak da Kolyma’da çalışacaksınız. Göreve, buharlı trene kömür koymakla başlayacaksınız. Kömürler kamyonun yanında. Kürekler de orada. Bir sonraki durağınız Doğu Almanya’daki işçi kampı olacak. Şimdi görev başına."</p>

  <p class="calibre9" style="text-align: justify;">"Olamaz. Kolyma'ya gidemeyiz," dedi Ospenki. "Bir yanlışlık olmalı."</p>

  <p class="calibre9" style="text-align: justify;">"Sözümü bitirmedim," diye bağırdı gardiyan. "Belov, Ospenki, bir adım öne çıkın!"</p>

  <p class="calibre9" style="text-align: justify;">Ayaklarında zincirlerle birkaç adım öne çıktılar. "Siz ikiniz, düşmana yardım ettiğiniz için aldığınız on beş yıllık hapis cezasının dışında, savaş zamanında casusluk yapma suçundan da yargılanacaksınız. İkinizin de rütbeleri elinden alınacak. Cezalarınız böylece yirmi beş yıla çıkacak."</p>

  <p class="calibre9" style="text-align: justify;">Aleksandr, sanki bunlar ona söylenmemiş gibi kıpırdamadan duruyordu.</p>

  <p class="calibre9" style="text-align: justify;">Ospenki, "Beni duydun mu? Bir yanlışlık olmalı. Yirmi beş yıl işçi kampında kalmam. General ile konuş..."</p>

  <p class="calibre9" style="text-align: justify;">"Emirlerim oldukça net! Görüyor musun?" Ospenki'nin burnunun dibinde bir kâğıt salladı.</p>

  <p class="calibre9" style="text-align: justify;">Ospenki başını salladı. "Hayır. Anlamıyorsunuz. Ortada kesinlikle bir yanlışlık var." Şaşkın bir şekilde onu izleyen Aleksandr'a baktı.</p>

  <p class="calibre9" style="text-align: justify;">Ospenki kömürü küreklerle trene doldururlarken hiçbir şey söylemedi. Ancak trene tekrar bindiklerinde, Aleksandr’ın anlam veremediği bir paniğe kapıldı.</p>

  <p class="calibre9" style="text-align: justify;">"Serbest kalacağım gün gelecek mi?"</p>

  <p class="calibre9" style="text-align: justify;">"Evet. Yirmi beş yıl sonra."</p>

  <p class="calibre9" style="text-align: justify;">"Ben sizden serbest olmayı kastediyorum," dedi Ospenki, Aleksandr'a başını çevirerek. "Sana zincirli olmayacağım, senin yanında olmayacağım günleri kastediyorum."</p>

  <p class="calibre9" style="text-align: justify;">"Neden bu kadar karamsarsın? Kolyma kamplarının karma olduğunu duydum. Belki kampta evlenirsin."</p>

  <p class="calibre9" style="text-align: justify;">Birlikte tahtanın üzerinde oturdular. Aleksandr bir süre sonra uzandı ve gözlerini kapadı. Ospenki rahat olmadığından ve Aleksandr gibi iriyarı bir adamın yanına sığamadığından yakındı. Tren hareket edince yere düştü.</p>

  <p class="calibre9" style="text-align: justify;">"Senin neyin var?" dedi Aleksandr ayağa kalkması için elini uzatarak. Ospenki, elini tutmadı.</p>

  <p class="calibre9" style="text-align: justify;">Sizi dinlememeliydim. Teslim olmamalıydım. Kendi başımın çaresine baksaydım, şimdi özgürdüm."</p>

  <p class="calibre9" style="text-align: justify;">Ospenki, söylenenleri duymadın mı? Mülteciler, işçi kamplarına gönderildi. Polonya, Romanya, Bavaria, Fransa, İtalya, Danimarka ve Norveç'teki mültecilerin sonu aynı oldu. Bu kadar adam arasından bir tek kendnin özgür kalabileceğini nasıl düşünürsün?"</p>

  <p class="calibre9" style="text-align: justify;">Ospenki cevap vermedi. "Yirmi beş yıl! Yirmi beş yıl hapis cezası aldınız. Bu artık umurunuzda değil mi?"</p>

  <p class="calibre9" style="text-align: justify;">Aleksandr derin bir iç geçirdi. "Hayır. Artık umurumda değil. Yirmi altı yaşındayım. On yedi yaşımdan beri Sibirya’da yargılanıyorum." İlk mahkûmiyetine Vladivostok'da başlamıştı.</p>

  <p class="calibre9" style="text-align: justify;">"Kesinlikle doğru! Tanrım, hep sizin yüzünüzden. Morozovo'da sizin yanınızdaki yatağa yattığım gün kötü kaderim başladı ve hayatım lanetlendi. Lanet olası bir hemşire sırf beni o yatağa yatırdı diye neden yirmi beş yıl hapis cezası almam gerekiyor?" Kıpırdanınca zincirlerinden ses geldi. Diğer mahkûmlar uyumaya çalıştığından ona, "Kapa şu çeneni," diye bağırdılar.</p>

  <p class="calibre9" style="text-align: justify;">"O, lanet olası hemşire!" dedi Aleksandr. "Benim karımdı." Duraksadı. "Kaderinin bana ne kadar sıkı bağlı olduğunu görüyorsun Nikolay."</p>

  <p class="calibre9" style="text-align: justify;">Ospenki birkaç dakika konuşmadı.</p>

  <p class="calibre9" style="text-align: justify;">"Bunu bilmiyordum," dedi en sonunda. "Ama elbette. Hemşire Metanova. Onun adını duymuştum. Paşa’nın soyadının bana neden o kadar yabancı gelmediğini şimdi anlıyorum." Bir süre sessiz kaldı. "Şimdi nerede?"</p>

  <p class="calibre9" style="text-align: justify;">"Bilmiyorum," dedi Aleksandr.</p>

  <p class="calibre9" style="text-align: justify;">"Size hiç mektup yazdı mı?"</p>

  <p class="calibre9" style="text-align: justify;">"Mektup alamadığımı biliyorsun. Ben de yazamıyorum. Çalışmayan bir plastik kalemim var sadece."</p>

  <p class="calibre9" style="text-align: justify;">"Hastanedeydi ve bir anda ortadan kayboldu. Ailesinin yanına mı döndü?"</p>

  <p class="calibre9" style="text-align: justify;">"Hayır. Ailesi öldü."</p>

  <p class="calibre9" style="text-align: justify;">"Sizin aileniz?"</p>

  <p class="calibre9" style="text-align: justify;">"Onlar da öldü."</p>

  <p class="calibre9" style="text-align: justify;">"Peki o zaman nerede?"</p>

  <p class="calibre9" style="text-align: justify;">"Bu ne Ospenki. Sorgu mu?"</p>

  <p class="calibre9" style="text-align: justify;">Ospenki sessiz kaldı.</p>

  <p class="calibre9" style="text-align: justify;">"Nikolay?"</p>

  <p class="calibre9" style="text-align: justify;">Ospenki cevap vermedi.</p>

  <p class="calibre9" style="text-align: justify;">Aleksandr gözlerini kapattı.</p>

  <p class="calibre9" style="text-align: justify;">"Bana söz verdiler," diye fısıldadı Ospenki. "Bana iyi olacağıma dair yemin ettiler."</p>

  <p class="calibre9" style="text-align: justify;">"Kim?” dedi Aleksandr gözlerini açarak. Olduğu yerde doğrularak oturdu. Ospenki biraz geri çekildi; ama Aleksandr ile zincirli olduğundan çok fazla çekilemiyordu.</p>

  <p class="calibre9" style="text-align: justify;">"Hiç kimse," diye mırıldandı ve Aleksandr'a gizli bir bakış fırlatarak omuz silkti.</p>

  <p class="calibre9" style="text-align: justify;">"Bu deniz kadar eski," dedi sakin bir ses tonu kullanmaya çalışarak. "1943'te, tutuklanmamızdan hemen sonra beni sorguya çektiler. Bana iki seçeneğim olduğunu söylediler. 58. madde uyarınca, cinayetten infaz edilebilirdim. Bu ilk seçeneğimdi. Bunu biraz düşündüm ve sonra ikinci seçeneğimin ne olduğunu sordum. Bana, senin tehlikeli bir katil olduğunu ve savaşta sana ihtiyaç duyacaklarını söylediler. Buna rağmen, senin vatana ihanet ettiğinden şüpheleniyorlardı. Ama burası kanunlara göre hareket eden bir ülke olduğundan, sana hayatını uzun bir süre bağışlayacaklar ve kendini asmanı bekleyeceklerdi."</p>

  <p class="calibre9" style="text-align: justify;">Ospenki'nin onun yanından ayrılmamasının sebebi buydu. "Senden, benim darağacım olmanı mı istediler Ospenki?" dedi Aleksandr.</p>

  <p class="calibre9" style="text-align: justify;">Ospenki cevap vermedi.</p>

  <p class="calibre9" style="text-align: justify;">"Ahh, Nikolay," dedi Aleksandr bitkin bir halde.</p>

  <p class="calibre9" style="text-align: justify;">"Bekle..."</p>

  <p class="calibre9" style="text-align: justify;">"Daha fazla bir şey söyleme."</p>

  <p class="calibre9" style="text-align: justify;">"Dinle...”</p>

  <p class="calibre9" style="text-align: justify;">"Hayır!" Aleksandr, Ospenki'nin üstüne atladı. Boynundan tutarak başını trenin duvarına dayadı. "Bana daha fazla bir şey anlatma."</p>

  <p class="calibre9" style="text-align: justify;">Elinden kurtulmak için hiçbir şey yapamayan Ospenki'nin yüzü kıpkırmızıydı ve zor nefes alıyordu. "Dinle beni," dedi kısık bir sesle.</p>

  <p class="calibre9" style="text-align: justify;">Aleksandr, Nikolay'ın başını yine duvara dayadı.</p>

  <p class="calibre9" style="text-align: justify;">Birisi, "Sakin olun," dedi güçsüz bir şekilde. Hiç kimse kavgaya karışmak istemiyordu. Bir adamın eksilmesi daha fazla ekmek anlamına geliyordu.</p>

  <p class="calibre9" style="text-align: justify;">Ospenki öksürüyordu. Başının arkasını hızlı bir şekilde çarptığından burnu kanıyordu. Karşılık veremedi.</p>

  <p class="calibre9" style="text-align: justify;">Aleksandr yüzüne bir yumruk attı ve Ospenki yere düştü. Aleksandr ayağına küçük gelen botla onu tekmeledi. Kendi bile korkmuştu. Birini öldürmek üzereydi. Bu, Slonko'ya olan öfkesinden farklıydı. Ospenki'ye olan öfkesi, uzun zaman güvendiği bir kişi tarafından aldatılmanın verdiği duyguyla karışıyordu. Bu olay Aleksandr'ın kendini daha da zayıf hissetmesine neden oldu. Geri çekilerek tahtanın üstüne oturdu. Ospenki ile birbirlerine hâlâ zincirlerle bağlıydılar.</p>

  <p class="calibre9" style="text-align: justify;">Ospenki nefes alabilmek için mücadele verirken birkaç dakika konuşmadı. Çok sessiz konuşuyordu. "O zaman ölmek istemedim,” dedi. "Bana bir çıkış yolu gösterdiler. Eğer onlara senin hakkında bilgi verirsem -karına kaçmasında yardım edip etmediğini ve şüphelendikleri gibi Amerikalı olup olmadığını öğrenirsem- beni serbest bırakacaklardı. Hayatta kalacak ve karımla çocuklarıma geri dönecektim."</p>

  <p class="calibre9" style="text-align: justify;">"Sana yeterince emir vermişler," dedi Aleksandr.</p>

  <p class="calibre9" style="text-align: justify;">Ölmek istemedim!" diye bağırdı Ospenki. "Sen bunu herkesten daha iyi anlarsın! Her ay onlara, yaptıkların ve söylediklerin hakkında rapor verecektim. Tanrı konusunda yaptığımız tartışmayla çok ilgilendiler. Her ay NKGB tarafından çağırılıp senin hakkında sorgulanıyordum. Beni şüphelendiren bir şey var mı? Bir hata yapıyor musun? Yabancı cümleler kuruyor musun? Bunun karşılığında karıma ekstra yiyecek ve maaş verdiler. Bana da birkaç ruble verdiler ve bunları..."</p>

  <p class="calibre9" style="text-align: justify;">"Beni birkaç parça gümüş için mi sattın Nikolay? Birkaç fahişeyle yatmak için mi sattın beni?"</p>

  <p class="calibre9" style="text-align: justify;">"Bana hiçbir zaman güvenmedin."</p>

  <p class="calibre9" style="text-align: justify;">"Sana güvendim," dedi Aleksandr yumruklarını sıkarak. "Sana bu konuda bir şey söylemedim; ama benim güvenime layık olduğunu düşündüm. Seni, kayınbiraderime karşı savundum." Aleksandr şimdi her şeyi anlıyordu. "Paşa senden en baştan beri şüpheleniyordu ve bunu bana sürekli söylüyordu." Onun da insanlar konusundaki altıncı hissi Tatyana kadar güçlüydü. Aleksandr onu dinlememişti ve şimdi her şeyi görmüştü. Ospenki'ye her şeyi anlatmış olabilirdi; ama bu bilgilerle hayatını tehlikeye sokmak istememişti.</p>

  <p class="calibre9" style="text-align: justify;">Ospenki bir an duraksadı. "Onlara senin hakkında bildiğim her şeyi anlattım. Colditz'deki Amerikalılarla İngilizce konuştuğunu anlattım. Catowice'de de İngilizce konuştuğundan bahsettim. Teslim olmak istediğini söyledim. Bildiğim her şeyi anlattım. Neden bana hâlâ yirmi beş yıl ceza veriyorlar?"</p>

  <p class="calibre9" style="text-align: justify;">"Düşün bakalım."</p>

  <p class="calibre9" style="text-align: justify;">"Anlayamıyorum!"</p>

  <p class="calibre9" style="text-align: justify;">"Çünkü!" diye bağırdı Aleksandr. "Özgürlük için ruhunu sattın. Şimdi bu özgürlüğü kazanamadığın için şaşırıyor musun? Sözlerini tutacaklarını mı sanıyorsun? Onlara birkaç değersiz bilgi verdiğin için seni önemseyeceklerini mi düşünüyorsun? Karımı hâlâ bulamadılar. Asla da bulamayacaklar. Sana sadece yirmi beş yıl ceza vermelerine şaşırdım." Aleksandr ses tonunu alçalttı. "Ödüllerinin sonu gelmez."</p>

  <p class="calibre9" style="text-align: justify;">"Sen kişisel konuşuyorsun! Ben o lanet olası hapishaneye gideceğim ve sen..."</p>

  <p class="calibre9" style="text-align: justify;">"Nikolay, iki aydır sana kelepçeliyim," dedi Aleksandr kırgın bir ses tonuyla. "Kelepçeli! Seninle yaklaşık üç yıl boyunca aynı kaptan yemek yedik, aynı mataradan su içtik..."</p>

  <p class="calibre9" style="text-align: justify;">"Bunu vatanıma olan sadakatimden yaptım," dedi Ospenki "Beni korumalarını istedim. Ben onlara yardım etsem de etmesem de seni öldüreceklerini söylediler."</p>

  <p class="calibre9" style="text-align: justify;">"Neden bana şimdi bunları söylüyorsun?"</p>

  <p class="calibre9" style="text-align: justify;">"Neden söylememeyim?" dedi Ospenki fısıldayarak.</p>

  <p class="calibre9" style="text-align: justify;">"Tanrım, ne zaman öğreneceğim! Benimle bir daha konuşma Ospenki," dedi Aleksandr. "Benimle konuşursan sana cevap vermeyeceğim. Israr edersen, seni susturmasını bilirim."</p>

  <p class="calibre9" style="text-align: justify;">"O halde sustur beni," dedi Ospenki başını öne eğerek</p>

  <p class="calibre9" style="text-align: justify;">Aleksandr zinciri çekerek yanından bir metre uzaklaştı. "Ölüm senin için iyi," dedi duvara dönerek.</p>

  <p class="calibre9" style="text-align: justify;">Nereye gittiklerini söylemek zordu; dışarıda yaz vardı, hava ılıktı ve yağmur yağmıyordu. Küçük pencereden içeri ağaçların kokusu süzülüyordu. Aleksandr gözlerini kapadı, burnunun üstünü kaşıdı. O sırada yüzündeki ıslak havluyu ve Tatyana'nın vücudunda dolaşan ağzını hatırladı. Seyahat uzadıkça, hatıraları iyice canlanıyordu. Burnundan çarşafa kanların damladığını ve Tatyana'nın, onun başını göğüslerine dayayıp <i class="calibre2">"Seni bana çiğ çiğ yediriyorlardı,"</i> diye mırıldanışını düşündüğünde inlememek için kendini zor tuttu.</p>
</body>
</html>
