<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="b_sayfa_y_resim" style="text-align: justify;">KIRK İKİNCİ BÖLÜM</p>

  <p class="tarih" style="text-align: justify;">Berlin, Temmuz 1946</p>

  <p class="calibre9" style="text-align: justify;">ERTESİ SABAH 6.00'DA KALKTILAR. 7.00'de oda hizmetçisi kahvaltı ve Aleksandr için Amerikan üniforması getirdi. Tatyana'nın hemşire üniformasını da yıkamışlardı.</p>

  <p class="calibre9" style="text-align: justify;">Aleksandr kahvesini içip tostunu yedi ve altı sigara bitirdi. Tatyana da tostunu yiyip kahvesini içti; ama bir türlü sakinleşemedi.</p>

  <p class="calibre9" style="text-align: justify;">7.55'te iki silahlı asker Aleksandr ile Tatyana'yı üçüncü kata indirdi. Bekleme odasındaki tahta sandalyelere oturdular.</p>

  <p class="calibre9" style="text-align: justify;">Saat 8.00'de kapı açıldı ve John Ravenstock dışarı çıktı. "İkinize de günaydın. Temiz elbiseler giymek daha iyi, öyle değil mi?"</p>

  <p class="calibre9" style="text-align: justify;">Aleksandr ayağa kalktı.</p>

  <p class="calibre9" style="text-align: justify;">Ravenstock, Tatyana'ya baktı. "Hemşire Barrington, odanda beklesen daha iyi olur. Sorgu birkaç saatimizi alacak."</p>

  <p class="calibre9" style="text-align: justify;">"Burada bekleyeceğim," dedi Tatyana.</p>

  <p class="calibre9" style="text-align: justify;">"Kendine oyalanacak bir şey bul," dedi Ravenstock.</p>

  <p class="calibre9" style="text-align: justify;">Aleksandr konsolosun arkasından gitti. İçeriye girmeden önce dönüp arkasına baktı. Tatyana ayaktaydı. Birbirlerini selamladılar.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Uzun konferans masasında altı adam oturuyordu ve Aleksandr ayaktaydı.</p>

  <p class="calibre9" style="text-align: justify;">John Ravenstock onu ordu komutanı Mark Bishop ("Biz tanışıyoruz"), Philip Fabrizzio, Amerikan büyükelçisi ve Berlin'deki Amerikan silahlı kuvvetlerinde ayrı alanlarda -kara, hava, deniz- görev yapan üç generalle tanıştırdı.</p>

  <p class="calibre9" style="text-align: justify;">"Kendin hakkında neler söyleyeceksin?" dedi Bishop.</p>

  <p class="calibre9" style="text-align: justify;">"Anlamadım komutanım?"</p>

  <p class="calibre9" style="text-align: justify;">"İngilizce konuşuyor musun?"</p>

  <p class="calibre9" style="text-align: justify;">"Evet, elbette."</p>

  <p class="calibre9" style="text-align: justify;">"Senin yüzünden Berlin'de uluslararası bir sorun yaşıyoruz. Sen buraya adım atar atmaz, Sovyetler Aleksandr Belov adlı kişiyi onlara teslim etmemiz için ısrara başladı. Ancak karın senin Amerikan vatandaşı olduğunu söylüyor. Aslına bakarsan elçi Fabrizzio dosyanı incelemiş ve Alexander Barrington isimli kişinin uyruğunu tam anlayamamış. Sovyetler seni Sachsenhausen'e atmadan önce onlara ne yaptığını ya da ne yapmadığını bilmiyorum. Ama bildiğim bir şey var -son dört gün içinde bir tabur adamlarını öldürdün ve bunun cezasını çekmeni istiyorlar."</p>

  <p class="calibre9" style="text-align: justify;">"Berlin'deki Sovyet kumandanının adamlarını bir anda bu kadar umursar hale gelmesi çok garip. Oysa, Sachsenhausen'de, barış zamanında, en az iki bin adamı kendi ellerimle gömdüm."</p>

  <p class="calibre9" style="text-align: justify;">"Ama Sachsenhausen bir tutuklu kampı."</p>

  <p class="calibre9" style="text-align: justify;">"Hayır efendim. Onların hepsi benim gibi, sizin gibi askerlerdi. Teğmenler, yüzbaşılar, binbaşılar ve bir albay. Tabi bunların dışında yüksek rütbeli ve sivil yedi yüz Alman da oraya gömüldü."</p>

  <p class="calibre9" style="text-align: justify;">"Adamlarını öldürdüğünü inkâr mı ediyorsun Yüzbaşı?"</p>

  <p class="calibre9" style="text-align: justify;">"Hayır efendim. Beni ve karımı öldürmeye geliyorlardı. Başka bir seçeneğim yoktu."</p>

  <p class="calibre9" style="text-align: justify;">"Bu arada kaçmıştın değil mi?"</p>

  <p class="calibre9" style="text-align: justify;">"Evet."</p>

  <p class="calibre9" style="text-align: justify;">"Özel kamp kumandanı sürekli kaçtığını söylemiş."</p>

  <p class="calibre9" style="text-align: justify;">"Evet. Oradaki hayat şartlarından memnun değildim. Ayak parmaklarımla oy kullanıyordum."</p>

  <p class="calibre9" style="text-align: justify;">Generaller birbirine baktı. "Vatan hainliğiyle suçlandın, öyle değil mi?"</p>

  <p class="calibre9" style="text-align: justify;">"Vatan hainliğiyle suçlandığım doğru."</p>

  <p class="calibre9" style="text-align: justify;">"Vatan haini olmadığım mı söylüyorsun?"</p>

  <p class="calibre9" style="text-align: justify;">"Kesinlikle evet."</p>

  <p class="calibre9" style="text-align: justify;">"Senin Kızıl Ordu'dan kaçtığını, ormanda bir süre ilerledikten sonra kendi isteğinle düşmana teslim olduğunu ve kendi halkına karşı, onların yanında savaştığını söylüyorlar."</p>

  <p class="calibre9" style="text-align: justify;">"Düşmana teslim oldum. İki hafta boyunca takviye güç göndermediler. Kurşunum kalmamıştı ve savunma hattında da hiç adamım kalmamıştı. Almanlar ise kırk bin kişiydi. Hiçbir zaman kendi halkıma karşı savaşmadım. İlk önce Catowice, sonra da Colditz'e gönderildim. Ama sadece, düşmana teslim olmak Sovyet kanunlarına göre suç sayıldığından tutuklandım."</p>

  <p class="calibre9" style="text-align: justify;">Generaller sessiz kaldı. "Hâlâ hayatta olduğun için şanslısın Yüzbaşı," dedi deniz kuvvetlerinde görevli olan General Pearson "Almanların, altı milyon Sovyet savaş mahkûmundan, beş milyonunu öldürdüğünü duyduk."</p>

  <p class="calibre9" style="text-align: justify;">"Bunun abartı olmadığına eminim General. Belki Stalin, Cenova anlaşmasını imzalamış olsaydı; şimdi çoğu hayatta olurdu. İngiliz ve Amerikan mahkûmların hepsi öldürülmedi, öyle değil mi?"</p>

  <p class="calibre9" style="text-align: justify;">Generaller cevap vermedi.</p>

  <p class="calibre9" style="text-align: justify;">"Peki şu andaki rütben ne?"</p>

  <p class="calibre9" style="text-align: justify;">"Rütbem yok. Vatan hainliğiyle suçlandığımda rütbem alındı."</p>

  <p class="calibre9" style="text-align: justify;">"O halde Sovyet yetkililer neden sana Binbaşı Belov diyorlar?" diye sordu Bishop.</p>

  <p class="calibre9" style="text-align: justify;">Aleksandr gülümseyerek omuz silkti. "Bilmiyorum."</p>

  <p class="calibre9" style="text-align: justify;">"Yüzbaşı Belov, neden ailenizin Amerika'dan ayrılıp Sovyetler Birliği'ne geldiği yıllardan başlayarak başınıza gelenleri anlatmıyorsunuz? Bu bize çok yardımcı olacak. Elimizde çok fazla çelişkili bilgi var. NKGB on yıldır Alexander Barrington adında birini arıyor. Ama aynı zamanda senin Aleksandr Belov olduğunu savunuyorlar. Bu ikisinin aynı kişi olup olmadığından bile emin değiliz. Bize kim olduğunu söyle Yüzbaşı."</p>

  <p class="calibre9" style="text-align: justify;">"Büyük memnuniyetle efendim. Oturabilir miyim?"</p>

  <p class="calibre9" style="text-align: justify;">"Tabi ki," dedi Bishop. "Nöbetçi, ona sigara ve su getirin."</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Aleksandr altı saat içeride kaldı. Tatyana onu gizli bir kapıdan kaçırmış olabilecekleri düşündü; ama tahta kapıların ardından gelen boğuk sesleri duyabiliyordu.</p>

  <p class="calibre9" style="text-align: justify;">Odanın içinde gidip geldi, oturdu, çömeldi ve olduğu yerde sallandı. Berlin'deki Amerikan büyükelçiliğinin bekleme odasında kendi ve Aleksandr'ın hayali gözlerinin önünden geçti.</p>

  <p class="calibre9" style="text-align: justify;">Yüzmeyi öğreniyorlardı ve her geçen gün hayat daha da zorlaşıyordu. Her yeni günde, geride bırakamayacakları şeyler yaşıyorlardı. Jane Barrington trenle Leningrad'dan Moskova'ya dönerken oğlunun elinden tutuyordu ve onu kurtaramadığını düşünerek Aleksandr için ağlıyor, içki içiyordu. Hapishane hücresindeki Harold, Finlandiya'da çamurun içinde yatan Yuri Stepanov, Ladoga nehrinin buzları üstündeki kamyonda bulunan Daşa, Finlandiya bataklıklarında dizlerinin üstüne çökmüş Tatyana ve kâbuslarında yalnız olan Anthony, Aleksandr'a sesleniyordu.</p>

  <p class="calibre9" style="text-align: justify;">Oradaydı! Elinde şapkasıyla yolun karşısına geçiyor ve her gün Kirov'a geliyordu. Binaların yıkıldığı ve cesetlerin üst üste yığıldığı Mars bölgesinde, elinde tüfeğiyle leylakların altında duruyordu. Onu evlendikleri kilisenin merdiveninde kucağına alarak döndürüyor; evlendikleri gece ay ışığının altında onunla vals yapıyordu. Kama nehrinde yıkandıktan sonra yanına geliyordu ve sigara içiyordu. Henüz gitmemişti. Kayıplara karışmamıştı. Belki de ondan geriye kalanlar hâlâ kurtarılabilirdi.</p>

  <p class="calibre9" style="text-align: justify;">Aleksandr bir kez daha Vistula nehrinin kenarında duruyordu ve hayatından geri kalanlara bakıyordu. Yolun biri ölüme; diğeri ise kurtuluşa çıkıyordu. Hangi yola sapacağını bilmiyordu; ama gözleri bankta oturan kızdaydı. Nehrin diğer tarafında ise Kutsal Haç vardı.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Aleksandr'ın anlattıkları bittiğinde, generaller, büyükelçi ve konsolos sessiz kaldı.</p>

  <p class="calibre9" style="text-align: justify;">"Vay canına Yüzbaşı Belov," dedi Bishop. "Oldukça dolu bir hayat geçirmişsin. Kaç yaşındasın?"</p>

  <p class="calibre9" style="text-align: justify;">"Yirmi yedi."</p>

  <p class="calibre9" style="text-align: justify;">Bishop ıslık çaldı.</p>

  <p class="calibre9" style="text-align: justify;">Deniz kuvvetlerinden General Pearson, "Karının, senin nerede olduğunu bilmeden elinde silahlarla Almanya'ya geldiğini, kaldığın kampı bulduğunu, hücrene ulaştığını ve 7 numaralı özel kampın güvenliğini aşarak seni kaçırdığını mı söylüyorsun?"</p>

  <p class="calibre9" style="text-align: justify;">"Evet efendim." Aleksandr duraksadı. "Karımı bu mahkeme raporunun dışında tutabilir miyiz?"</p>

  <p class="calibre9" style="text-align: justify;">John Ravenstock sessiz kaldı. Genaraller de hiçbir şey söylemedi. "Amerikan vatandaşlığın onaylanırsa hangi ismi kullanacaksın Yüzbaşı?"</p>

  <p class="calibre9" style="text-align: justify;">"Anthony Alexander Barrington," dedi.</p>

  <p class="calibre9" style="text-align: justify;">Adamlar gözlerini Aleksandr'a dikti. Aleksandr ayağa kalkarak onları selamladı.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Kapı açıldı ve yedisi konferans odasından çıktı. En son Aleksandr göründü. Tatyana'nın sandalyeden kalkmaya çalıştığını gördü; ama sandalyeye tutunmadan ayakta duramadı. O kadar kötü görünüyordu ki, önlerinde bayılacağından korktu. Onu rahatlatmak için bir şey söylemek istedi ve başını hafifçe sallayarak, "Eve gidiyoruz," dedi.</p>

  <p class="calibre9" style="text-align: justify;">Tatyana derin bir nefes aldı ve eliyle ağzını kapattı.</p>

  <p class="calibre9" style="text-align: justify;">Tatyana kendini tutamadı ve koşarak kollarına atladı. Generallerin önünde olmalarının hiçbir önemi yoktu. Kollarını boynuna doladı ve ıslak yüzünü boynuna yasladı.</p>

  <p class="calibre9" style="text-align: justify;">Aleksandr başını ona doğru eğdi. Tatyana'nın ayakları yerden kesilmişti.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;"><i class="calibre2">Her ne kadar çok fazla şey kaybetsek de, birçok acıya katlansak da, eski günlerdeki gibi dünyayı yerinden oynatacak gücümüz olmasa da, biz...</i></p>

  <p class="calibre9" style="text-align: justify;"><i class="calibre2">Hâlâ ayaktayız.</i></p>

  <p class="calibre9" style="text-align: justify;">Barrington, Leningrad, Luga, Ladoga, Lazarevo, Ellis Adası, Kızıl Haç dağları, kaybettikleri aileleri, anneleri, babaları, ordudaki erkek kardeşleri gökyüzünde yıldız oluyordu. Nehirde akan kırmızı kanların üstünde rüzgâr ıslık çalıyordu. Okyanuslara, denizlere ve ay ışığıyla aydınlanan gökyüzüne bir şeyler mırıldanıyorlardı...</p>

  <p class="calibre9" style="text-align: justify;">Tatyana...</p>

  <p class="calibre9" style="text-align: justify;">Aleksandr...</p>

  <p class="calibre9" style="text-align: justify;">Bronz Atlı hâlâ hareketsiz.</p>

  <p class="ceviri" style="text-align: justify;">༺SON༻</p>
</body>
</html>
