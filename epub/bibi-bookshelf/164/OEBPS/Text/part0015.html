<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="b_sayfa_y_resim" style="text-align: justify;">SEKİZİNCİ BÖLÜM</p>

  <p class="tarih" style="text-align: justify;">Ellis Adası, 1943</p>

  <p class="calibre9" style="text-align: justify;">EDWARD, AĞUSTOS ORTASINDA TATYANA'YI kontrol etmeye geldi. Tatyana yedi haftadır Amerika’daydı. Pencerenin kenarında her zamanki yerinde oturuyordu. Üzerinde sadece çocuk bezi olan Antony kucağındaydı ve parmak aralarıyla oynuyordu. Kendini çok daha iyi hissediyordu. Nefes alıp verişi düzelmişti ve neredeyse hiç öksürmüyordu. Bir aydır ağzından hiç kan gelmemişti. New York havası ona yarıyordu.</p>

  <p class="calibre9" style="text-align: justify;">Edward stetoskobu göğsünden çekti. "Sağlığında büyük bir gelişme var. Sanırım seni taburcu etmek zorunda kalacağım."</p>

  <p class="calibre9" style="text-align: justify;">Tatyana hiçbir şey söylemedi.</p>

  <p class="calibre9" style="text-align: justify;">"Gidecek bir yerin var mı?" Edward duraksadı. "Bir işe girmen gerekiyor."</p>

  <p class="calibre9" style="text-align: justify;">"Edward," dedi Tatyana. "Burada olmak hoşuma gidiyor."</p>

  <p class="calibre9" style="text-align: justify;">"Biliyorum; ama sağlık durumun oldukça iyi."</p>

  <p class="calibre9" style="text-align: justify;">"Belki burada çalışabilirim diye düşündüm. Daha fazla hemşireye ihtiyacınız var."</p>

  <p class="calibre9" style="text-align: justify;">"Ellis'de mi çalışmak istiyorsun?"</p>

  <p class="calibre9" style="text-align: justify;">"Hem de çok."</p>

  <p class="calibre9" style="text-align: justify;"><br class="calibre6" /></p>

  <p class="calibre9" style="text-align: justify;">Edward sağlık departmanındaki başhekimle konuştu. Başhekim Tatyana'yla görüşmeye gelip, işi kaldırıp kaldıramayacağını ve gerekli yeteneklere sahip olup olmadığını görmek için üç aylık bir deneme sürecinden geçeceğini söyledi. Ellis adası değil PHD tarafından işe alınacağını; bu yüzden hemşireye ihtiyaç duyulduğunda New York Üniversitesi hastanesine gideceğini anlattı. Tatyana kabul etti ve Ellis'de kalıp kalamayacağını sordu. "Gece hemşiresi olarak çalışabilir miyim?" Başhekim buna sıcak bakmadı. "Bunu neden istiyorsun? Kendine limanın karşısında bir ev tutabilirsin. Hemşirelerimiz burada kalmaz."</p>

  <p class="calibre9" style="text-align: justify;">Tatyana elinden geldiğince durumunu anlatmaya çalıştı. Ellis'teki mültecilerin o çalışırken çocuğuna bakabileceklerini; iş saatleri içinde onu bırakacak bir yerinin olmadığını söyledi. Şu anki odasında kalırsa bu iki taraf için de daha kolay olacaktı.</p>

  <p class="calibre9" style="text-align: justify;">"Ama burası çok küçük!"</p>

  <p class="calibre9" style="text-align: justify;">"Bana bir oda yeter."</p>

  <p class="calibre9" style="text-align: justify;">Tatyana, Vikki'den ona bir üniforma ve ayakkabı getirmesini istedi. "Sadece iki çift ayakkabı alacağını biliyor musun?" dedi Vikki. "Savaş kısıtlaması. Bunlardan birinin hemşire ayakkabın olmasını ister misin?"</p>

  <p class="calibre9" style="text-align: justify;">"Sadece bir çift hemşire ayakkabısı istiyorum," dedi Tatyana. "İki çift ayakkabıyı ne yapacağım?"</p>

  <p class="calibre9" style="text-align: justify;">"Dansa gitmek istersen ne olacak?" diye sordu Vikki.</p>

  <p class="calibre9" style="text-align: justify;">"Nereye?"</p>

  <p class="calibre9" style="text-align: justify;">"Dansa! Tek bacak üstünde zıplama ve swing dansı. İyi görünmek istersen ne olacak? Kocan geri dönmeyecek, öyle değil mi?"</p>

  <p class="calibre9" style="text-align: justify;">"Hayır," dedi Tatyana. "Dönmeyecek."</p>

  <p class="calibre9" style="text-align: justify;">"Dul olduğuna göre yeni güzel ayakkabılara ihtiyacın var."</p>

  <p class="calibre9" style="text-align: justify;">Tatyana başını salladı. "Tek ihtiyacım olan bir çift hemşire ayakkabısı ve üniforma. Ellis'te kalacağım. Başka bir yere gitmek istemiyorum."</p>

  <p class="calibre9" style="text-align: justify;">Vikki başını salladı. "Başka bir şey daha var. Bize ne zaman yemeğe geleceksin? Bu pazara ne dersin? Dr. Ludlow taburcu edileceğini söyledi."</p>

  <p class="calibre9" style="text-align: justify;">Vikki, Tatyana'ya biraz büyük bir üniformayla ayağına uygun bir çift ayakkabı getirdi. Edward onu taburcu ettikten sonra önceden yaptığı işi bu kez de beyaz üniformasıyla yapmaya; New York’a getirilen ve sonra başka bir yere çalışmaya götürülen yabancı askerlere bakmaya devam etti. Çoğu Alman, bazıları ise İtalyan ve bir iki tanesi de Fransızdı. Hiç Sovyet askeri yoktu.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">"Tanya, ben ne yapacağım?" Vikki, Tatyana'nın odasında yatağın kenarında oturuyor; Tatyana ise uzandığı yerden Anthony'yi emziriyordu. "Arada mısın?"</p>

  <p class="calibre9" style="text-align: justify;">"Evet, öğle arası." Tatyana gülümsedi; ama Vikki bu alaycı ifadeyi kaçırmıştı.</p>

  <p class="calibre9" style="text-align: justify;">"Sen çalışırken bebeğe kim bakıyor?"</p>

  <p class="calibre9" style="text-align: justify;">"Yanımda götürüyorum. Askerlerle ilgilenirken onu yandaki boş yatağa yatırıyorum." Brenda bunu her gördüğünde söyleniyordu; ama Tatyana'nın bebeğini tek başına odasında bırakmaya niyeti yoktu. Bu yüzden Brenda'yı umursamıyordu. Daha fazla mülteci olsa, o çalışırken çocuğuna bakabilirdi. Ama Ellis'e gelen çok az göçmen vardı. Temmuzda on iki, ağustosta ise sekiz kişi gelmişti. Hepsinin de kendi çocukları ve sorunları vardı.</p>

  <p class="calibre9" style="text-align: justify;">"Tanya! Benim durumum hakkında konuşabilir miyiz? Artık kocamla birlikte olduğumu biliyorsun."</p>

  <p class="calibre9" style="text-align: justify;">Biliyorum. Biraz daha bekle," dedi Tatyana. "Belki onu yine savaşa çağırırlar."</p>

  <p class="calibre9" style="text-align: justify;">"Sorun da bu zaten! Onu istemiyorlar. Ağır makineleri kullanamıyor. Onurlu bir şekilde görevden muaf tutuldu. Bebek yapmamızı istiyor. Düşünebiliyor musun?"</p>

  <p class="calibre9" style="text-align: justify;">Tatyana bir an sessiz kaldı. "Vikki onunla neden evlendin?"</p>

  <p class="calibre9" style="text-align: justify;">"Savaş vardı! Neden evlendin demekle neyi kastediyorsun? Sen neden evlendin? Savaşa gidiyordu ve bana evlenme teklif etti. Ben de kabul ettim. Bunda bir zarar görmedim. Savaş vardı. Daha kötü ne olabilirdi?"</p>

  <p class="calibre9" style="text-align: justify;">"Bu," dedi Tatyana.</p>

  <p class="calibre9" style="text-align: justify;">"Bu kadar çabuk döneceğini düşünmedim! Noel için bir ya da iki kez geleceğini sanıyordum. Belki vurulurdu. O zaman bir savaş kahramanıyla evlendiğimi söylerdim."</p>

  <p class="calibre9" style="text-align: justify;">"Şimdi savaş kahramanı değil mi?"</p>

  <p class="calibre9" style="text-align: justify;">"Öyle sayılmaz. O yaşıyor!"</p>

  <p class="calibre9" style="text-align: justify;">"Yaa!"</p>

  <p class="calibre9" style="text-align: justify;">"O gelmeden önce her hafta sonu dansa gidiyordum; ama şimdi hiçbir şey yapamıyorum. Tanrım!" diye bağırdı. "Evli olmak gerçekten ayakbağı."</p>

  <p class="calibre9" style="text-align: justify;">"Onu seviyor musun?"</p>

  <p class="calibre9" style="text-align: justify;">"Elbette." Vikki omuz silkti. "Ama Chris'i de seviyorum. İki hafta önce de çok hoş bir radyologla tanıştım. Ama şimdi her şey bitti."</p>

  <p class="calibre9" style="text-align: justify;">"Haklısın," dedi Tatyana. "Evlilik bunları yapmak için uygun değil." Bir an duraksadı. "Neden... O kelime neydi?"</p>

  <p class="calibre9" style="text-align: justify;">"Boşanmak mı?"</p>

  <p class="calibre9" style="text-align: justify;">"Evet."</p>

  <p class="calibre9" style="text-align: justify;">"Sen deli misin? Nasıl bir ülkeden geliyorsun? Orada nasıl gelenekleriniz var?"</p>

  <p class="calibre9" style="text-align: justify;">"Benim ülkemde herkes kocasına sadık olur," dedi Tatyana.</p>

  <p class="calibre9" style="text-align: justify;">"Burada değildi! On binlerce kilometre uzaktayken sadık kalmam nasıl beklenebilirdi? Boşanmaya gelince... Bunun için çok gencim."</p>

  <p class="calibre9" style="text-align: justify;">"Dul kalmak için genç değil misin peki?" dedi Tatyana.</p>

  <p class="calibre9" style="text-align: justify;">"Hayır! Dul kalmak onur verici bir şeydir. Boşanamam. Ben Wallis Simpson mıyım?"</p>

  <p class="calibre9" style="text-align: justify;">"Kim?"</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Tanya işini çok iyi yapıyorsun. Brenda bana, her ne kadar haset içinde olsa da..." Edward gülümsedi. "Hastalara çok iyi davrandığını söylüyor." Edward ve Tatyana hastaların arasında yürüyordu. Tatyana’nın kucağında uyanık olan Anthony vardı.</p>

  <p class="calibre9" style="text-align: justify;">"Teşekkürler Edward."</p>

  <p class="calibre9" style="text-align: justify;">"Bebeğinin hastalar çırasında hastalık kapacağından korkmuyor musun?"</p>

  <p class="calibre9" style="text-align: justify;">"Onlar hasta değil," dedi Tatyana. "Öyle değil mi Anthony? Onlar yaralı. Bebeğimi yanımda gezdiriyorum ve hastalar bundan mutlu oluyor. Bazılarının geride bıraktığı karıları ve çocukları var. Ona dokunmaktan mutluluk duyuyorlar."</p>

  <p class="calibre9" style="text-align: justify;">Edward gülümsedi. "O çok tatlı bir çocuk." Edward Anthony'nin siyah saçlarını okşadı. Anthony, Edward'a gülümseyerek karşılık verdi. "Onu dışarıya çıkarıyor musun?"</p>

  <p class="calibre9" style="text-align: justify;">"Sürekli."</p>

  <p class="calibre9" style="text-align: justify;">"İyi. Bebeklerin temiz havaya ihtiyacı vardır. Senin de." Boğazındaki gıcığı temizledi. "Biliyorsun pazar günleri NYU ve PHD'deki doktorlar Central Park'ta beysbol oynuyor. Hemşireler de izlemeye geliyor. Bu pazar Anthony ile birlikte gelmek ister misin?"</p>

  <p class="calibre9" style="text-align: justify;">Tatyana cevap veremeyecek kadar şaşkındı. Merdivendeyken topuk seslerini duydular. "Edward?" dedi alt kattan bir ses. "Sen misin?"</p>

  <p class="calibre9" style="text-align: justify;">"Evet tatlım, benim." Edward'ın ses tonu sakindi.</p>

  <p class="calibre9" style="text-align: justify;">"Tanrı'ya şükürler olsun ki seni buldum. Her yerde seni arıyordum."</p>

  <p class="calibre9" style="text-align: justify;">"Buradayım tatlım."</p>

  <p class="calibre9" style="text-align: justify;">Bayan Ludlow üst kata çıktı ve üçü merdiven sahanlığında durdular. Tatyana bebeğine sıkıca sarıldı. Edward'ın karısı onaylamayan gözlerle Tatyana’ya bakıp, "Yeni hemşire mi Edward?" diye sordu.</p>

  <p class="calibre9" style="text-align: justify;">"Hemşire Barrington, Marion ile tanıştın mı?"</p>

  <p class="calibre9" style="text-align: justify;">"Evet," dedi Tatyana.</p>

  <p class="calibre9" style="text-align: justify;">"Hayır tanışmadık,” dedi Marion. "Gördüğüm bir yüzü asla unutmam."</p>

  <p class="calibre9" style="text-align: justify;">"Bayan Ludlow," dedi Tatyana. "Her salı yemekhanede karşılaşıyoruz. Bana Edward'ın nerede olduğunu sormuştunuz ve ben de bilmediğimi söylemiştim."</p>

  <p class="calibre9" style="text-align: justify;">"Hiç karşılaşmadık," diye tekrarladı Bayan Ludlow sesine daha fazla sertlik katarak.</p>

  <p class="calibre9" style="text-align: justify;">Tatyana ve Edward hiçbir şey söylemedi.</p>

  <p class="calibre9" style="text-align: justify;">"Edward seninle özel olarak konuşabilir miyim?" dedi ve Tatyana’ya dönerek ekledi. "Sen çocuk bakmak için çok genç değil misin? Onu doğru bir şekilde taşımıyorsun. Başından tutmalısın. Bebeğin annesi nerede?"</p>

  <p class="calibre9" style="text-align: justify;">"Marion, bebeğin annesi o," dedi Edward.</p>

  <p class="calibre9" style="text-align: justify;">Bayan Ludlow bir an sessiz kaldı ve daha sonra boğazındaki gıcığı temizledi. Ardından kimsenin konuşmasına fırsat vermeden öksürmeye başladı ve "Mülteciler..." kelimesini üstüne basa basa söyleyerek Edward’ı kolundan tutup götürdü.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Vikki koşarak koğuşa girdi ve Tatyana'yı kolundan çekerek koridora çıkardı. "Bana boşanmak istediğini söyledi!" diye fısıldadı. "Buna inanabiliyor musun?"</p>

  <p class="calibre9" style="text-align: justify;">"Şey..."</p>

  <p class="calibre9" style="text-align: justify;">"Ona boşanmayacağımı ve bunun uygun olmadığını söyledim. Bana boşanma davası açıp kazanacağını öne sürdü; çünkü -ne dediğini anlamadım ama- anlaşmayı bozmuşum. Ben de ona Uzak Doğudayken kendisinin de fahişelerle beraber olmuş olabileceğini söyledim. Ne dedi biliyor musun?"</p>

  <p class="calibre9" style="text-align: justify;">"Şey..."</p>

  <p class="calibre9" style="text-align: justify;">"Evet dedi! Ama askerler için durumun farklı olduğunu söyledi. Buna inanabiliyor musun?" Vikki başını sallayarak omuz silkti. Gözlerindeki parıltıdan kendini aşağılanmış gibi hissetmediği belliydi. Maskarası akmamıştı ve dudaklarındaki ruj parıltısını kaybetmemişti. "Ona bunu yaptığına çok pişman olacağını söyledim. O da pişman oldum bile dedi. Neyse." Vikki'nin yüzünde bir panlü belirdi. "Pazar günü bize yemeğe gel. Büyükannem pazar günleri lazanya yapar."</p>

  <p class="calibre9" style="text-align: justify;">Ama Tatyana gitmedi.</p>

  <p class="calibre9" style="text-align: justify;"><br class="calibre6" /></p>

  <p class="calibre9" style="text-align: justify;">Yemeğe gel Tanya. New York'a gel Tanya. Bizimle Sheep Meadow'da beysbol oynamaya gel Tanya. Bizimle feribot gezisine, Bear dağındaki araba gezisine gel Tanya. Bize, hayata geri dön Tanya.</p>
</body>
</html>
