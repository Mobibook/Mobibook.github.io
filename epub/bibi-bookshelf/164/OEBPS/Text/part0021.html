<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="b_sayfa_y_resim" style="text-align: justify;">ON DÖRDÜNCÜ BÖLÜM</p>

  <p class="tarih" style="text-align: justify;">Volkhov Hapishanesinde, 1943</p>

  <p class="calibre9" style="text-align: justify;">SLONKO ÖLMÜŞTÜ; AMA ALEKSANDR’IN kaderinde değişen bir şey olmamıştı. Volkhov'a gönderilmiş ve daha kötü niyetli insanlarla uğraşmak zorunda kalmıştı. Tatyana'nın Sovyetler Birliğinden kaçtığını öğrendiğinde, kendini daha farklı bir ruh hali içinde buldu. Rahatlık hissi melankoliyle karıştı. Artık Tatyana'nın dönmemek üzere gittiğini biliyordu. Onu kimin sorgulayacağından ve hangi gardiyanın ona tüfek doğrultacağından haberi yoktu.</p>

  <p class="calibre9" style="text-align: justify;">Gitmişti -tek bildiği buydu.</p>

  <p class="calibre9" style="text-align: justify;">Volkhov'un Leningrad gibi ve Morozovo’dan farklı iki hapishanesi vardı -birisi cinayet işleyenler, diğeri ise siyasi suç işleyenler için. Ayrım iyi yapılmıştı ve Aleksandr cinayet suçu işleyenlerin bulunduğu hapishaneye konmuştu. Buradaki hücreler daha güzeldi. 1936’da tutuklandıktan sonra, Vladivostok trenine bindirilmeden önce Kresti’de geçirdiği birkaç günü hatırladı. Oradaki hücreler küçücüktü ve pis kokuyordu. Volkhov’daki bu hapishanede hücreler daha büyüktü; iki ranzası, bir lavabosu ve bir tuvaleti vardı. Kapıları çelik, pencereleri demir parmaklıklıydı. Kapı, yemek tepsisini getirdikleri zaman açılıyordu.</p>

  <p class="calibre9" style="text-align: justify;">Ekmek, yulaf ezmesi, ne olduğu belli olmayan bir et, su ve ara sıra çay getiriyorlardı. Aleksandr'a ayrıca sigara ve votka alabileceği fişlerden de verildi.</p>

  <p class="calibre9" style="text-align: justify;">Aleksandr iki ya da üç günde bir verdikleri bu fişleri sakladı ve kullanmadı. Votkanın ona bir yararı yoktu. Sigaranın ise başka bir hikâyesi vardı. Ağzı kuruyor ve akciğerleri nikotin ihtiyacı hissediyordu; ama kendine tütünü yasaklamıştı. Nikotine olan isteği Tatyana'ya olan özleminin yanında sönük kalıyordu. Yokluğu vücudunda bir boşluk oluşmasına ve içinin acımasına sebep oluyordu. Sırtı Leningrad savaşında yaralanalı beş ay olmuştu. Bu yüzden artık sadece sinir uçları ağrıyordu ve yara neredeyse tamamen iyileşmişti.</p>

  <p class="calibre9" style="text-align: justify;">Aleksandr tütün fişlerini sakladı ve hücrenin içinde volta atmaya başladı. Üniforması ve botları yanındaydı. Ağrı kesicileri çoktan bitmişti. Morfini de Slonko için kullanmıştı. Sırt çantasını almışlardı. Stepanov'u Slonko'nun öldüğü geceden beri göremediği için, ona, sırt çantasının ne olduğunu da soramamıştı. Çantada, Tatyana'nın düğün elbisesi dışında gereksiz şeyler vardı. Gerçi o elbiseye değil bakmak; düşünmeyi bile kaldıramıyordu.</p>

  <p class="calibre9" style="text-align: justify;">Bir duvardan diğeri altı adımda, kapıdan pencere ise on adımda bitiyordu. Aleksandr gün batımından itibaren bütün gün hücrenin içinde yürüyor; düşünecek hali kalmadığında ise adımlarını sayıyordu. Bir öğleden sonra 4572 adım atmıştı. Başka bir gün ise 6207 adım. Kahvaltı, öğle yemeği ve akşam yemeği arasında hücrede volta atıp Tatyana'yı düşünüyordu. Ne önsezisi ne de algılama gücü kalmıştı. Önündekini bile göremez haldeydi. Aleksandr gelecek yıllarda ne yaşayacağını bilmiyordu. Belki de bilse, bu karanlık günlere ölümü tercih ederdi. Bilemediğinden hâlâ yaşamaya devam ediyordu.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">En sonunda askeri mahkemeye çıkarıldı. Hücrede bir ay boyunca volta attıktan ve doksan tütün fişi biriktirdikten sonra, üç generalin, iki albayın ve Stepanov'un karşısına çıkarıldı. Üniformasını giymiş ve siperlik şapkasını takmıştı -daha iyi görünen subay şapkasını karısına vermişti.</p>

  <p class="calibre9" style="text-align: justify;">"Aleksandr Belov, senin hakkında ne yapacağımıza karar vermek için buradayız," dedi Mekhlis. Mekhlis zayıf bir adamdı ve horoz gibi kabarıyordu.</p>

  <p class="calibre9" style="text-align: justify;">"Hazırım," dedi Aleksandr. Bu zamanla ilgili bir şeydi. Hücrede bir ay geçirmişti. Lazarevo'da Tatyana ile geçirdiği bir ay neden bu kadar yavaş ilerlememişti ki sanki?</p>

  <p class="calibre9" style="text-align: justify;">"Senin hakkında bazı suçlamalar var."</p>

  <p class="calibre9" style="text-align: justify;">"Bu suçlamalardan haberdarım efendim."</p>

  <p class="calibre9" style="text-align: justify;">"Amerikalı olduğun ve ülkemizin içinde bulunduğu en kötü kriz döneminde sabotaj amacıyla Kızıl Ordu'da subay olduğun söyleniyor. Halkımız Almanların elinde. Yabancıların ordumuza girmesini neden istemediğimizi anlıyor musun?"</p>

  <p class="calibre9" style="text-align: justify;">"Anlıyorum. Kendimi savunmak istiyorum."</p>

  <p class="calibre9" style="text-align: justify;">"Seni dinliyoruz."</p>

  <p class="calibre9" style="text-align: justify;">"Biraz önce söylediklerinizin hepsi asılsız yalanlar. Bunları adımı karalamak için size söylemişler. 1937'den beri Kızıl Ordu'daki sicilim oldukça iyi. Sadık bir asker oldum, üstlerimin emirlerine uydum ve hiçbir mücadeleden kaçınmadım. Ülkemi Finlandiya ve Almanya'ya karşı korudum. Büyük savaşta, Leningrad’daki dört kuşatmanın kaldırılmasına destek oldum. İki kez yaralandım ve ikinci yaralanmamda ölümle karşı karşıya kaldım. Beni provokasyon yapmakla suçlayan adam öldü. Sovyetler Birliği'nden kaçmaya çalışırken bizim askerlerimiz tarafından vuruldu. O adamın Kızıl Ordu’da asker olduğunu size hatırlatmak istiyorum. Sınırdaki askerlere yiyecek taşıyordu. Vatanına ihanet ederek kaçtı. Sizin için Kızıl Ordu'dan kaçan bir askerin sözleri bir subayınkinden daha mı doğru?"</p>

  <p class="calibre9" style="text-align: justify;">"Bana ne düşüneceğimi anlatma Binbaşı Belov," diye bağırdı Mekhlis.</p>

  <p class="calibre9" style="text-align: justify;">"Buna cüret etmem efendim. Sadece bir soru sordum," diyerek bekledi Aleksandr. Masadaki adamlar kendi aralarında görüşürken Aleksandr pencereden dışarı baktı. Bu pencerelerin dışında temiz hava vardı. Derin bir nefes aldı. Uzun süredir dışarıya çıkmamıştı.</p>

  <p class="calibre9" style="text-align: justify;">"Binbaşı Belov, 1937'de vatana ihanet etmekten sınır dışı edilen Jane ve Harold Barrington'ın oğlu Alexander Barrington mısın?"</p>

  <p class="calibre9" style="text-align: justify;">Aleksandr'ın verdiği tek tepki göz kırpmak oldu. "Hayır efendim," dedi.</p>

  <p class="calibre9" style="text-align: justify;">"1936'da işçi kampına götürülürken trenden atlayan ve öldü sanılan Alexander Barrington sen misin?"</p>

  <p class="calibre9" style="text-align: justify;">"Hayır efendim."</p>

  <p class="calibre9" style="text-align: justify;">"Alexander Barrington ismini hiç duydun mu?"</p>

  <p class="calibre9" style="text-align: justify;">"Sadece bu suçlamalar sırasında."</p>

  <p class="calibre9" style="text-align: justify;">"Karın Tatyana Metanova'nın ortadan kaybolduğundan, Er Çemenko ve Dr. Sayers ile kaçtığı sanıldığından haberin var mı?"</p>

  <p class="calibre9" style="text-align: justify;">"Hayır. Dr. Sayers’in kaçak olmadığını ve Çemenko'nun vurulduğunu biliyorum. Karımın da kayıp olduğunu duydum. Slonko bunu bana ölmeden önce söylemişti." Aleksandr söylediklerini vurgulamak için öksürdü. "Bana NKGB'nin elinde olduğunu yani tutuklandığını söyledi. Anlattığına göre, benim, Slonko'nun 1936'dan beri aradığı adam olduğumu gösteren itiraf kâğıdını imzalamış."</p>

  <p class="calibre9" style="text-align: justify;">Generaller şaşkınlık içinde birbirlerine baktı.</p>

  <p class="calibre9" style="text-align: justify;">"Karınızı tutuklamadık," dedi Mekhlis. "Slonko ise burada olmadığından kendini savunamaz."</p>

  <p class="calibre9" style="text-align: justify;">"Elbette."</p>

  <p class="calibre9" style="text-align: justify;">"Binbaşı Belov, karının yaptıkları hakkında ne düşünüyorsun? Sen buradayken kaçmasını tuhaf buluyor musun?"</p>

  <p class="calibre9" style="text-align: justify;">"Bir dakika beni dinler misiniz General? Karım kaçmıyordu. Morozovo'ya Dr. Sayers'in isteği üzerine ve Greçeski Hastanesinin izniyle geldi. Dr. Sayers'in denetimi altındaydı."</p>

  <p class="calibre9" style="text-align: justify;">"Onun denetimi altında olsa da, karınızın Sovyetler Birliğinden çıkma hakkına sahip olduğunu düşünmüyorum," dedi Mekhlis.</p>

  <p class="calibre9" style="text-align: justify;">"Zaten böyle bir şey yapmış olduğunu hiç kabullenmedim. Çok çelişen bilgiler aldım."</p>

  <p class="calibre9" style="text-align: justify;">"Seninle bağlantıya geçti mi?"</p>

  <p class="calibre9" style="text-align: justify;">"Hayır efendim."</p>

  <p class="calibre9" style="text-align: justify;">"Bu seni üzmüyor mu?"</p>

  <p class="calibre9" style="text-align: justify;">Gözlerini kırptı. "Hayır efendim."</p>

  <p class="calibre9" style="text-align: justify;">"Hamile karın ortadan kayboldu; seninle bağlantıya geçmedi ve bu seni üzmüyor, öyle mi?"</p>

  <p class="calibre9" style="text-align: justify;">"Dr. Sayers'in yanındaki hemşirenin belgelerini kontrol eden ekip, bunların Sovyetler Birliği'ne ait olmadığını söyledi. İsmini hatırlamıyorlar; ama Amerikan Kızıl Haçına ait olduğundan eminler. Bu senin karına ve sana uymuyor."</p>

  <p class="calibre9" style="text-align: justify;">Aleksandr bunun karısına daha uygun olduğunu söylemek istedi; ama sessiz kaldı. "Karım burada, hapishanede değil, yanılıyor muyum?" diye sordu.</p>

  <p class="calibre9" style="text-align: justify;">"Burada olsaydı o da gelirdi."</p>

  <p class="calibre9" style="text-align: justify;">"Ama buradaki hapishanede değil," diye tekrarladı Aleksandr. "Bana Amerikalı Alexander Barrington olup olmadığımı sordunuz ve ben de olmadığımı söyledim. Karımın, bana karşı yaptığınız suçlamalarla ne ilgisi olduğunu merak ediyorum."</p>

  <p class="calibre9" style="text-align: justify;">"Karın nerede?"</p>

  <p class="calibre9" style="text-align: justify;">"Bilmiyorum."</p>

  <p class="calibre9" style="text-align: justify;">"Ne zamandır evlisiniz?"</p>

  <p class="calibre9" style="text-align: justify;">"Bu haziranda bir yıl olacak."</p>

  <p class="calibre9" style="text-align: justify;">"Umarım emriniz altındaki adamları, karınızdan daha iyi takip edersiniz Binbaşı."</p>

  <p class="calibre9" style="text-align: justify;">Aleksandr gözlerini kırptı.</p>

  <p class="calibre9" style="text-align: justify;">Generaller, Aleksandr'ı inceledi. Stepanov gözlerini onun üzerinden ayırmıyordu.</p>

  <p class="calibre9" style="text-align: justify;">Mekhlis, "Sana bir şey soracağım Binbaşı. Amerikalı değilsen, neden senin için böyle bir suçlama yapsınlar? Er Çemenko’nun bize söyledikleri kafasından uyduramayacağı kadar ayrıntılıydı," dedi.</p>

  <p class="calibre9" style="text-align: justify;">"Bunları kafasından uydurduğunu söylemiyorum. Beni başka biriyle karıştırdığını öne sürüyorum."</p>

  <p class="calibre9" style="text-align: justify;">"Kiminle?"</p>

  <p class="calibre9" style="text-align: justify;">"Bilmiyorum."</p>

  <p class="calibre9" style="text-align: justify;">"Peki neden seni seçti Binbaşı?"</p>

  <p class="calibre9" style="text-align: justify;">"Bilmiyorum efendim. Dimitri Çemenko ile yıllardır sorunlu bir ilişkimiz vardı. Bazen beni kıskandığını ve Kızıl Ordu'da ondan daha üst mevkide olduğum için bana kızgın olduğunu düşünüyordum. Belki de bana zarar vermek ve başarımı engellemek istedi. Karıma karşı da bazı duygular beslemiş olabilir. Bundan eminim aslında. Ölümünden önceki birkaç yıl içinde arkadaşlığımız çok bozuldu."</p>

  <p class="calibre9" style="text-align: justify;">"Binbaşı, 67. ordunun kumandanını kızdırıyorsun."</p>

  <p class="calibre9" style="text-align: justify;">"Bunun için üzgünüm. Ama tek sahip olduğum şey iyi ismim ve sicilim. Bunların ölen adi bir herif tarafından mahvedilmesini istemiyorum."</p>

  <p class="calibre9" style="text-align: justify;">"Binbaşı, bize doğruları söylersen sana ne yapacağımızı düşünüyorsun? Eğer sen Alexander Barrington isen Amerika’daki yetkililerle bağlantıya geçeriz. Belki de senin Amerika'ya geri gönderilmeni bile sağlayabiliriz."</p>

  <p class="calibre9" style="text-align: justify;">Aleksandr güldü. "Efendim size saygım sonsuz; ama ben burada vatana ihanet etmek suçundan yargılanıyorum ve gönderileceğim tek yer diğer dünya."</p>

  <p class="calibre9" style="text-align: justify;">"Yanılıyorsun Binbaşı. Biz mantıklı insanlarız."</p>

  <p class="calibre9" style="text-align: justify;">"Elbette. Eğer ülkeme gönderilmek için Amerikalı, İngiliz ya da Fransız olduğumu söylemem gerekiyorsa, beni ne durdurabilir?”</p>

  <p class="calibre9" style="text-align: justify;">"Rusya!" diye bağırdı Mekhlis. "Ülkene bağlılığın."</p>

  <p class="calibre9" style="text-align: justify;">"Bu bağlılıktan dolayı Amerikalı olmadığımı söylüyorum zaten."</p>

  <p class="calibre9" style="text-align: justify;">Mekhlis başını kaldırıp Aleksandr'a baktı. "Masaya biraz daha yaklaş, Binbaşı. Sana daha yakından bakayım."</p>

  <p class="calibre9" style="text-align: justify;">Aleksandr uzun masanın kenarına kadar geldi. Vücudunu ekstra dikleştirmesine gerek yoktu. Zaten dik duruyordu. Büyük bir cesaretle Mekhlis'in yüzüne baktı. Mekhlis de sessizce onu izledi ve en sonunda, "Binbaşı, sana bir kez daha soracağım. Ama yine acele bir şekilde cevap vermemen için sana otuz dakika zaman tanıyacağım. Dışarıya çıkarılacaksın ve sonra tekrar buraya getirilip cevabını vereceksin. Sana soracağım sorular şunlar: Amerikalı Harold ve Jane Barrington'ın oğlu Alexander Barrington mısın? 1936'da Rusya'ya ihanetten tutuklandığında Vladisvostok'a götürülürken trenden atlayıp kaçtın mı? Liseden mezun olduktan sonra 1937 Kızıl Ordu'ya Aleksardr Belov adıyla mı girdin? 1940'da Finlandiya ile yaptığımız savaş sırasında Kızıl Ordu'dan firar edip Karelia üzerinden kaçmaya yeltendin mi? Ve bu esnada Dimitri Çemenko tarafından engellendin mi? Kızıl Ordu'daki yedi yılın boyunca ajanlık yaptın mı? Hayır, cevap verme. Otuz dakikan var."</p>

  <p class="calibre9" style="text-align: justify;">Aleksandr odadan çıkarıldı. Dışarıdaydı! Yanında iki gardiyanla birlikte banka oturdu ve ılık mayıs rüzgârının tenini okşamasına izin verdi. Yakında yirmi dört yaşına gireceğini fark etti. Güneş pırıl pınl parlıyordu. Gökyüzü masmaviydi ve havada leylakla yasemin kokusu vardı.</p>

  <p class="tarih" style="text-align: justify;">Sonra Savaş Çıktı, 1939</p>

  <p class="calibre9" style="text-align: justify;">Aleksandr, Leningrad garnizonunun başında olduğundan sokaklarda devriye gezmekle, Neva'da nöbet tutmakla ve Finlandiya-Rusya sınırına takviye ekip sağlamakla da görevliydi. Vladimir Lenin 1918 Mart'ında Rusya'nın yarısını -Karelia, Ukrayna, Polonya, Litvanya, Estonya- komünist devleti düzeltmek için elden çıkarmıştı. Karelian Isthmus Finlandiya'ya verilmişti.</p>

  <p class="calibre9" style="text-align: justify;">Hitler ve Stalin 1939 Eylül'ünde Polonya'yı ikiye böldükten sonra, Stalin Hitler'den, Finlandiya'yı iyileştirmek için yapılan girişimlerin Almanya'ya karşı bir saldırı olarak algılanmamasına dair güvence istedi. 1939 Kasım'ında Stalin Karelian Isthmus'u almak için Finlandiya'ya saldırdı. Her ne kadar kumandan ısrar etse de, Aleksandr, Finlandiya savaşını bir saldırı olarak algılıyordu. İki yetişkin adam tokalaşıp seçime gidiyorlardı. Ancak bir toprağı tanklarla, tüfeklerle ve havan toplarıyla almaya çalışmak savaştan başka bir şey değildi.</p>

  <p class="calibre9" style="text-align: justify;">Aleksandr, ilk savaşım Karelian ormanındaki bataklıkların içinde yaptı. Dimitri savaş sırasında güçsüz ve perişan bir hale gelmiş, Komkov da maalesef Dimitri konusunda haklı çıkmıştı. Komkov bunu Dimitri'nin yüzüne haykırdıktan sonra onu kaçmaması için ağaca bağladı. Bir süre nefretini kusup tam vuracağı sırada Aleksandr onu engelledi. Bunu yaptığına o günden beri pişmandı.</p>

  <p class="calibre9" style="text-align: justify;"><br class="calibre6" /></p>

  <p class="calibre9" style="text-align: justify;">Sovyetler Birliği, Dimitri'nin yardımı olmadan da Finlandiyanın üstesinden geldi. Savaş bittiğinde, Aleksandr Finlandiyalı cesetleri saydı. Ormanda sadece yirmi Finlandiyalı vardı. Şimdi hepsi ölüydü; ama onları öldürmek için 155 Kızıl Ordu askerlerini feda etmişlerdi. Yirmi dört tanesi Aleksandr ile birlikte Lisiy Nos'a döndü. Tabi bir de Dimitri. Komkov ise geri dönenlerin arasında yoktu.</p>

  <p class="calibre9" style="text-align: justify;">Finlandiya 1940'ta Güney Karelia'ya daha fazla asker gönderdi. Sovyetler Birliğinin kazandığı otuz metrelik alanla üç ağacı geri aldı ve bunun dışında yirmi metrelik bir alanı ele geçirip binlerce Sovyet askerinin ölmesine sebep oldu. Aleksandr kendini tanımadığı üç kişiyle aynı görevde buldu. Finlandiyalılan Karelia Isthmus'dan çıkarıp Vyborg'a gönderme emri almışlardı. Aleksandr'a ve Kızıl Ordu'ya göre Vyborg'un Sovyetler Birliğinin elinde olması gerekiyordu. Böylece oradan Helsinki’ye uzaklığı birkaç yüz küometre olacaktı. Bu Dimitri ile onun yararınaydı. Her şeye rağmen Dimitri'ye olan sözünü tutacaktı. Aleksandr kaçma fırsatını çok yakın bir zamanda elde edeceklerini düşünüyordu.</p>

  <p class="calibre9" style="text-align: justify;">1940 Mart'ındaki bu sözde girişimin son günlerinde Aleksandr, acıya dayanıklı ve bakışları anlaşılmaz Binbaşı Mikhail Stepanov'un emrinde çalıştı. Aleksandr'ın yanına Vyborg yakınındaki bataklıkları temizlemesi için bir havan topu ve kumandanın oğlu Yuri'nin de içinde bulunduğu otuz kişilik bir ekip verildi. Otuz tüfek ve üç havan topu iyi teşkilatlanmış Finlandiya ordusunu alt etmeye yetmedi. Aleksandr’ın askerleri düşman hattını geçmeyi başaramadı. Finlandiya körfezine girmeye çalışan diğer beş ekip de başarıya ulaşmadı.</p>

  <p class="calibre9" style="text-align: justify;">Aleksandr sadece dört askerle Lisiy Nos taburuna döndüğünde, Binbaşı Stepanov ona oğlunu sordu. Aleksandr, Yuri'ye ne olduğunu bilmediğini söyledi. Yuri'nin öldürüldüğünü biliyordu. Aleksandr tek başına, gönüllü olarak savaş alanına dönmeyi ve Yuri Stepanov'u getirmeyi istedi. Binbaşı bunu hemen kabul etti; ancak yanına bir adamını daha almasını söyledi.</p>

  <p class="calibre9" style="text-align: justify;">Aleksandr yanına Dimitri'yi aldı. On bir doları da yanındaydı. Para, tüfek ve el bombalarıyla körfez yakınındaki bataklığa giderlerken Sovyetler Birliğine dönmek gibi bir niyetleri yoktu.</p>

  <p class="calibre9" style="text-align: justify;">Yuri Stepanov'u buldular.</p>

  <p class="calibre9" style="text-align: justify;">"Tanrım, o yaşıyor Dima," dedi Aleksandr yerde yatan Stepanov'u ters çevirerek. Asker güçlükle nefes alıyordu. Aleksandr, Stepanov'un dilini aşağıya doğru iterek nefes alıp verişini kolaylaştırmaya çalıştı. "Yaşıyor," diye tekrarladı Dimitri’ye bakarak.</p>

  <p class="calibre9" style="text-align: justify;">"Evet. Öyle sayılır," dedi Dimitri etrafına bakınarak. "Haydi gidelim. Çok fazla zamanımız yok. Gitmeliyiz. Bu mükemmel bir zaman. Sessiz ol."</p>

  <p class="calibre9" style="text-align: justify;">Aleksandr, Stepanov’un üniformasını yırtarak yarasının nerede olduğuna baktı. Genç adamın göğsünde kan vardı. Kanın rengi koyuydu. Aleksandr, Stepanov'un ne kadar kan kaybettiğini kestiremedi. Yüzünün solgun rengine bakılırsa, epey kaybetmişti.</p>

  <p class="calibre9" style="text-align: justify;">Yuri Stepanov bir şeyler mırıldandı ve elini Aleksandr'a uzattı. Bir şeyler söylemeye çalıştı; ama yapamadı.</p>

  <p class="calibre9" style="text-align: justify;">"Aleksandr!" diye bağırdı Dimitri. "Haydi gidelim."</p>

  <p class="calibre9" style="text-align: justify;">"Dimitri!" diye bağırdı Aleksandr yüzüne bile bakmadan. "Bağırmayı kes ve biraz düşünmeme izin ver. Sadece bir dakika."</p>

  <p class="calibre9" style="text-align: justify;">Stepanov'un yanında diz çökmeye devam edip, nefes alıp verişini dinledi ve solgun yüzüne baktı. Otuz metre ileride korunmayan Finlandiya sınırı, Sovyetler Birliği dışında bir ülke vardı. Bu ülkedeki deniz onu Stockholm'e götürecekti ve Aleksandr, Stockholm’de özgürlüğünü elde edecekti. Aleksandr beyaz ahşap kaplamaları, Barrington evlerini ve ağaçlarını görebiliyordu. Barrington'ın kokusunu duyabiliyordu. Derin bir nefes aldı. Kendini ve babasını görmesine yardımcı olan Dimitri’yi kurtaracak; kendi vatanının havasını bir kez daha soluyacaktı.</p>

  <p class="calibre9" style="text-align: justify;">Savaşmayı, donmayı, tüfeklerini ateşlemeyi, çamurda uyumayı, ölümü ve yoluna çıkanları öldürmeyi göze almıştı; ama bunu hesaba katmamıştı -yaralı oğlunu bekleyen babayı.</p>

  <p class="calibre9" style="text-align: justify;">Aleksandr bir kez daha derin bir nefes aldı. Artık Barrington’ın kokusunu duymuyordu. Burnuna gelen tek şey donmuş kanın, tüfeklerin metalinin ve barutun kokusuydu. Tek duyduğu Yuri Stepanov’un her nefes alıp verişte ciğerlerinden gelen sesti.</p>

  <p class="calibre9" style="text-align: justify;">Aleksandr bu genç adamı ölüme terk edecekti. Bir babanın oğlunun ölmesine izin verecekti. Bu çocuğun ölümüyle özgürlüğünü elde edecekti. Aleksandr istavroz çıkardı. Bunun Tanrı’nın bir sınavı olduğunu düşündü.</p>

  <p class="calibre9" style="text-align: justify;">Aleksandr, Stepanov’u kollarından ve bacaklarından tutarak yerden kaldırdı. "Dima, onu geri götürmem gerekiyor."</p>

  <p class="calibre9" style="text-align: justify;">Dimitri’nin yüzü sapsarı oldu. "Ne dedin?"</p>

  <p class="calibre9" style="text-align: justify;">"Beni duydun."</p>

  <p class="calibre9" style="text-align: justify;">"Sen aklını mı kaçırdın? Geri dönemezsin. Geri dönmeyeceğiz."</p>

  <p class="calibre9" style="text-align: justify;">"Döneceğim."</p>

  <p class="calibre9" style="text-align: justify;">Dimitri'nin söylediği kelimelerde gizli bir çığlık vardı. Sessizliğinin altında büyük bir öfke yatıyordu. "Sen neden bahsediyorsun?" dedi. "Buraya onun için gelmedik. O numaraydı. Amacımız kaçmak."</p>

  <p class="calibre9" style="text-align: justify;">"Biliyorum," dedi Aleksandr. "Ama bunu yapamam."</p>

  <p class="calibre9" style="text-align: justify;">"Savaştayız Aleksandr! Bir anda kumandan altındaki binlerce adam için endişelenmeye mi başladın?"</p>

  <p class="calibre9" style="text-align: justify;">"Onları ölüme terk etmedim," dedi Aleksandr.</p>

  <p class="calibre9" style="text-align: justify;">"İlerleyeceğiz," dedi Dimitri dişlerini sıkarak.</p>

  <p class="calibre9" style="text-align: justify;">"Pekâlâ," dedi Aleksandr. "Madem gidiyorsun, sana paranın yarısını vereyim. Bir şekilde Stockholm'e ulaşırsın. Ondan sonra da başının çaresine bakarsın. Amerika'ya gidersin."</p>

  <p class="calibre9" style="text-align: justify;">"Sen neden bahsediyorsun? Gidersin de ne demek? Beraber gidecektik."</p>

  <p class="calibre9" style="text-align: justify;">"Hayır Dimitri. Sana söyledim. Ben Yuri'yi geri götüreceğim. Ama senin geri dönmenin bir anlamı yok."</p>

  <p class="calibre9" style="text-align: justify;">"Sensiz hiçbir yere gitmiyorum!" Dimitri ormanlar arasında adeta çığlık atmıştı.</p>

  <p class="calibre9" style="text-align: justify;">"Pekâlâ," dedi Aleksandr. "Hâlâ hayattayken geri dönelim o zaman."</p>

  <p class="calibre9" style="text-align: justify;">Dimitri kıpırdamadı. "Eğer Lisiy Nos'a geri dönersen bu Sovyet askeri olarak yapacağın son görev olur."</p>

  <p class="calibre9" style="text-align: justify;">Aleksandr, Stepanov’u sırtına alarak Dimitri'nin yanına yaklaştı ve dişlerini sıkarak, "Dimitri, beni tehdit mi ediyorsun?" dedi.</p>

  <p class="calibre9" style="text-align: justify;">"Evet," dedi Dimitri.</p>

  <p class="calibre9" style="text-align: justify;">Aleksandr bir adım geri çekildi ve her şeyi kabullenmiş bir şekilde Dimitri’ye baktı. "Sana bir şey söyleyeceğim," dedi alçak bir ses tonuyla. "Git ve ne istiyorsan onu yap. Beni ihbar et. Şu anda birinin hayatını kurtarmak bundan çok daha önemli."</p>

  <p class="calibre9" style="text-align: justify;">"Lanet olsun!"</p>

  <p class="calibre9" style="text-align: justify;">"Elimize yine fırsat geçecek! Şu ormana bir bak. Buraya yeniden gelebiliriz. Bu bizim ilk fırsatımız, sonuncusu değil. Tekrar buraya dönüp kaçabiliriz. Eğer beni NKVD'ye ihbar etmekle tehdit ediyorsan, bu durumda Sovyetler Birliği’nden asla çıkamazsın. Buraya kök salarsın. Ben ölürüm; sen de hayatının sonuna kadar burada kalırsın." Aleksandr duraksadı. "Benim sözlerime kulak ver. Avrupa Hitler ile savaşa girecek. Eğer ölmezsem, elimize başka fırsatlar da geçecek. Kaçmak istiyorsan, çeneni sıkı tut." Aleksandr sustu. "Kıllık yapma. Haydi çocuğu babasına geri götürelim."</p>

  <p class="calibre9" style="text-align: justify;">"Hayır!" dedi Dimitri.</p>

  <p class="calibre9" style="text-align: justify;">"O zaman ne istersen onu yap!" Aleksandr’ın söyleyecekleri bitmişti. Dimitri'yi beklemeden arkasına döndü ve yürümeye başladı. Dimitri'nin isteksiz adımlarını duyabiliyordu. Dimitri adi bir adamdı ve bir başkasını sırtından vurabilirdi; ama bunu, ona günün birinde yardım etme sözü veren birine yapmazdı.</p>

  <p class="calibre9" style="text-align: justify;">Bataklıkta zorlukla ilerleyerek saatler sonra üsse döndüler. Hava neredeyse kapkaranlıktı; ancak Aleksandr'ın gördüğü ilk şey bir NKVD askeriyle ağaçların arasından onlara bakan Mikhail Stepanov oldu. Bacakları titreyen Stepanov, Aleksandr'a doğru yürüdü ve korku içinde, "Yaşıyor mu?" diye sordu.</p>

  <p class="calibre9" style="text-align: justify;">"Evet," dedi Aleksandr. "Ama bir doktora ihtiyacı var."</p>

  <p class="calibre9" style="text-align: justify;">Mikhail Stepanov oğlunu Aleksandr'ın sırtından aldı ve onu kışladaki çadıra götürdü. Orada Yuri'ye kan, morfin ve ağrı kesici verildi. Stepanov ile Aleksandr, Yuri'yi yıkadı ve doktor vücudundaki üç kurşunu çıkardı. Yuri savaş alanında, vücudundaki kurşunlarla uzun süre kalmıştı ve yaraları iltihaplanmıştı.</p>

  <p class="calibre9" style="text-align: justify;">Aleksandr yiyecek bir şeyler almaya ve sigara içmeye gitti. Sonra da geri dönüp Stepanov'un yanına oturdu. Yuri biraz kendine gelmişti ve babasıyla konuşmaya çalışıyordu. "Babacım," dedi. "İyi olacak mıyım?"</p>

  <p class="calibre9" style="text-align: justify;">"Evet oğlum," dedi Stepanov, Yuri'nin elinden tutarak</p>

  <p class="calibre9" style="text-align: justify;">"Şanslıydım. Çok daha kötü olabilirdi." Yuri Aleksandr'a baktı. "Öyle değil mi Teğmen?"</p>

  <p class="calibre9" style="text-align: justify;">"Evet asker," dedi Aleksandr.</p>

  <p class="calibre9" style="text-align: justify;">"Annem benimle gurur duyacak," dedi Yuri. "Bir daha savaşacak mıyım?"</p>

  <p class="calibre9" style="text-align: justify;">Binbaşı Stepanov'un asılan yüzünü gören Aleksandr bir süre tek kelime etmedi. "Annesi nerede?" diye sordu en sonunda.</p>

  <p class="calibre9" style="text-align: justify;">"1930'da öldü," dedi Stepanov.</p>

  <p class="calibre9" style="text-align: justify;">"Baba."</p>

  <p class="calibre9" style="text-align: justify;">"Efendim?"</p>

  <p class="calibre9" style="text-align: justify;">"Benimle gurur duyuyor musun?"</p>

  <p class="calibre9" style="text-align: justify;">"Hem de çok oğlum."</p>

  <p class="calibre9" style="text-align: justify;">Uzunca bir zaman Yuri'nin yanında oturarak nefes alıp verişini ve gözlerini yavaşça açıp kapayışını izlediler. Sonra nefes alışı kesildi ve gözlerini kırpmayı bıraktı. Binbaşı Stepanov başını öne eğerek ağlamaya başlayınca bunu kaldıramayan Aleksandr çadırdan çıktı.</p>

  <p class="calibre9" style="text-align: justify;">Bir kamyona yaslanıp sigarasını içerken, Stepanov dışarı çıktı. "Üzgünüm efendim," dedi Aleksandr.</p>

  <p class="calibre9" style="text-align: justify;">Stepanov elini Aleksandr'a uzattı. "Sen iyi bir askersin Teğmen Belov," dedi ciddi bir ses tonuyla. "1921'den beri Kızıl Ordu'dayım ve sana şimdi iyi bir asker olduğunu söylüyorum. Onu ölüme terk etmedin. Senin sayende tek çocuğumla vedalaşabildim. Senin sayende onu gömebileceğim. Ruhu huzura kavuşacak. Benim de." Stepanov, Aleksandr'ın elini bırakmadı.</p>

  <p class="calibre9" style="text-align: justify;">"Ben bir şey yapmadım efendim," dedi Aleksandr başını öne eğerek. Kış savaşı, günler sonra, 13 Mart 1940'ta bitti.</p>

  <p class="calibre9" style="text-align: justify;">Sovyetler Birliği Vyborg'u asla geri alamadı.</p>

  <p class="tarih" style="text-align: justify;">Mekhlis'in Önünde, 1943</p>

  <p class="calibre9" style="text-align: justify;">Ona kim olduğunu sormuştu. Zamanı dolmuştu. Biliyordu. Ayağa kalkarken Kipling'in "Eğer" adlı şiirini hatırladı. Babası onunla konuşuyor gibiydi.</p>

  <p class="girintili_siir"></p>

  <div style="text-align: justify;">
    <i class="calibre2" style="text-indent: 1.5em; font-size: 1em; line-height: 1.2;">Eğer kazançlarından bir küme oluşturabilirsen</i>
  </div>

  <div style="text-align: justify;">
    <i class="calibre2">Ve bunu biranda riske atarsan ve kaybedersen</i>
  </div>

  <div style="text-align: justify;">
    <i class="calibre2" style="text-indent: 1.5em; font-size: 1em; line-height: 1.2;">Her şeye yeniden başla</i>
  </div>

  <div style="text-align: justify;">
    <i class="calibre2" style="text-indent: 1.5em; font-size: 1em; line-height: 1.2;">Ve asla kaybettiğinden yakınma.</i>
  </div>

  <p class="calibre9" style="text-align: justify;">Onu çağırdılar. Mahkemeye geri döndüğünde adeta mutluydu.</p>

  <p class="calibre9" style="text-align: justify;">"Binbaşı, sorularımızı düşündün mü?"</p>

  <p class="calibre9" style="text-align: justify;">"Evet efendim."</p>

  <p class="calibre9" style="text-align: justify;">"Cevabın ne?"</p>

  <p class="calibre9" style="text-align: justify;">"Krasnodar'dan gelen Aleksandr Belov'um ve Kızıl Ordu'da Binbaşıyım."</p>

  <p class="calibre9" style="text-align: justify;">"Amerikalı Alexander Barrington mısın?"</p>

  <p class="calibre9" style="text-align: justify;">"Hayır efendim."</p>

  <p class="calibre9" style="text-align: justify;">Herkes sustu. Dışarıda taptaze bir mayıs günü vardı. Aleksandr yine dışarıda olmak istiyordu. Ona asık bir yüzle ve gözlerini kırpmadan bakıyorlardı. O da aynı ifadeyi takınmıştı. Generallerden biri kalemini masaya vuruyordu. Stepanov'un bakışları Aleksandr’ın üzerindeydi. Göz göze geldiklerinde, Stepanov hafifçe başını salladı.</p>

  <p class="calibre9" style="text-align: justify;">General Mekhlis en sonunda konuştu. "Cevabının bu olmasından korkuyordum Binbaşı. Eğer evet deseydin, Amerika'yla bağlantıya geçecektik. Şimdi sorun senin hakkında ne yapacağımız. Kaderin hakkında bütün yetki benim elimde. Sen dışarıdayken meslektaşlarımla görüştüm. Önümüzde oldukça zor bir karar var. Sen doğruyu söylüyor olsan bile, bu suçlamalar Kızıl Ordu'da, nereye gidersen git peşini bırakmayacak. Sonu gelmeyecek. Bu subaylık görevini daha da zorlaştıracak. Kendini yanlış suçlamalara ve seninle savaşmaktan korkan askerlere karşı savunmak zorunda kalacağız."</p>

  <p class="calibre9" style="text-align: justify;">"Ben mücadeleye alışkınım efendim."</p>

  <p class="calibre9" style="text-align: justify;">"Evet; ama bizim mücadeleye ihtiyacımız yok." Mekhlis elini kaldırdı. "Ayrıca sözümü kesme Binbaşı. Eğer yalan söylüyorsan, hükümet ve vatandaşlarımızın koruyucusu olarak kötü bir hata yapmak, gerçek günün birinde ortaya çıktığında aptal durumuna düşmek istemeyiz. Doğruyu da söylesen, yalan da atsan, bizim adımıza leke sürdüğünün farkında mısın?"</p>

  <p class="calibre9" style="text-align: justify;">"İzninizle General," dedi Stepanov. "Savaştayız ve askere aldıklarımızdan çok daha fazla sayıda askerimizi kaybediyoruz. Kaybettiğimiz silahların yerine yenilerini yapmakta ve ölen subaylarımızın yerini doldurmakta güçlük çekiyoruz. Binbaşı Belov ömek bir asker. Onun Kızıl Ordu için bir şeyler yapmasını isteyebiliriz bence." Stepanov itiraz edilmesine fırsat tanımadan devam etti. "Tank ve tüfek yapmak için Sverdlovsk'a gönderilebilir. Altın madeninde çalışmak üzere Vladivostok’a, ya da Kolyma veya Perm-35'e yollanabilir. Buralarda Sovyetler Birliği için oldukça üretken olabilir."</p>

  <p class="calibre9" style="text-align: justify;">Mekhlis alaya bir tavırla güldü. "Altın madeninde çalışacak bir sürü adamımız var. Bir Kızıl Ordu Binbaşısını neden tüfek yaptırarak harcayalım?"</p>

  <p class="calibre9" style="text-align: justify;">Aleksandr şaşkınlık içinde başını salladı. Albay Stepanov'un iyi bir iş başardığını düşündü. Az önce onu vurmaya hazırlanırlarken, şimdi orduda kalması için yalvaracak durumdaydılar.</p>

  <p class="calibre9" style="text-align: justify;">Stepanov, Aleksandr'ın lehine konuşmaya devam etti. "O artık Binbaşı değil. Tutuklandığında rütbesi alındı. Onu Kolyma'ya göndermekte bir sorun görmüyorum."</p>

  <p class="calibre9" style="text-align: justify;">"O halde neden ona hâlâ Binbaşı diyorsun?" diye sordu Mekhlis.</p>

  <p class="calibre9" style="text-align: justify;">"Çünkü omzundaki armalar alınmasına rağmen o benim için hâla bir Binbaşı. Yedi yıldır kumandanlık yapıyor. Kış savaşında askerleri kumanda etti; Almanların Neva'nın diğer tarafından buraya geçmesini kumanda etti; Almanların Neva'nın diğer tarafından buraya geçmesini engellemek için savaştı; Hayat Yolunu açtı ve yazın askerleriyle Neva'daki dört kuşatmayı kaldırdı."</p>

  <p class="calibre9" style="text-align: justify;">"Onun sicilini defalarca duyduk Albay Stepanov," dedi Mekhlis alnını ovuşturarak. "Şimdi ondan nasıl kurtulacağnnıza karar vermemiz gerekiyor."</p>

  <p class="calibre9" style="text-align: justify;">"Onu Sverlovsk’a göndermeyi öneriyorum," dedi Stepanov.</p>

  <p class="calibre9" style="text-align: justify;">"Bunu yapamayız."</p>

  <p class="calibre9" style="text-align: justify;">"O halde eski görevine gönderin."</p>

  <p class="calibre9" style="text-align: justify;">"Bunu da yapamayız."</p>

  <p class="calibre9" style="text-align: justify;">Mekhlis bir süre sessiz kalarak düşündü. Derin bir nefes aldıktan sonra, "Binbaşı Belov, Volkhov yakınında, Ladoga gölüyle Sinyavino dağları arasında, Almanlar tarafından günde birkaç kez bombalanan bir demiryolu var. Bunu biliyor musun?"</p>

  <p class="calibre9" style="text-align: justify;">"Evet efendim. Kuşatmayı kaldırdığımızda, karım o demiryolunun yapılmasına yardımcı olmuştu."</p>

  <p class="calibre9" style="text-align: justify;">"Lütfen karından bahsetme Binbaşı. O hassas bir konu. Her neyse. Bu demiryolu Leningrad'a yiyecek ve yakıt ulaştırmada önemli bir yer tutuyor. Seni ceza taburuna göndermeye ve Sinyavino dağları ile Ladoga nehri arasındaki bu on kilometrelik demiryolunun yapımında görevlendirmeye karar verdim. Ceza taburunun ne olduğunu biliyor musun?"</p>

  <p class="calibre9" style="text-align: justify;">Aleksandr sessiz kaldı. Orduda, hiçbir şekilde korunmadan bombalanan köprülerin yapımına gönderilen, nehirlerden geçmesi istenilen, bombardıman altında demiryollarını onaran ve tüfek ya da tank verilmeden cepheye gönderilen binlerce asker vardı. Ceza taburunda tüfekler ortaklaşa kullanılırdı. Yanındaki adam vurulduğunda onun silahını sen alırdın. Ceza taburundaki askerler, Hitler'in bombardımanına direnmek için kurulan etten duvarlardı.</p>

  <p class="calibre9" style="text-align: justify;">Mekhlis bir süre sessiz kaldı. "Eklemek istediğin bir şey var mı Binbaşı? Bu arada rütben resmî olarak elinden alındı."</p>

  <p class="calibre9" style="text-align: justify;">"Güzel! Askerlere kumandanlık yapmamı değil; taburda bir asker olmamı istiyorsunuz, öyle değil mi?"</p>

  <p class="calibre9" style="text-align: justify;">"Hayır. Askerlere yine kumandanlık yapacaksın."</p>

  <p class="calibre9" style="text-align: justify;">"Bu durumda rütbemin bende kalması gerekiyor."</p>

  <p class="calibre9" style="text-align: justify;">"Bunu yapamayız."</p>

  <p class="calibre9" style="text-align: justify;">"Efendim size saygım sonsuz. Ancak Kızıl Ordu'da bir rütbem olmadan, ceza taburundaki askerlere değil; sincaplara bile söz geçiremem. Eğer görev yapmamı istiyorsanız, bana kumandanlık yapmam için gereken bütün gereçleri vermelisiniz. Aksi taktirde Kızıl Ordu'ya, savaşa ve size bir yararım olmaz. Adamlar benim emirlerime uymaz ve demir yolu onarılamaz. Askerlere ve vatandaşa yiyecek ulaştırılamaz; herkes perişan olur. Benden orduda kalmamamı isteyebilirsiniz..."</p>

  <p class="calibre9" style="text-align: justify;">"İstemiyorum, emrediyorum."</p>

  <p class="calibre9" style="text-align: justify;">"Efendim beni ceza taburuna gönderin; ama görevlendirmeyin. Çavuş ya da onbaşı olabilirim. Tercihinize saygılıyım. Ama eğer orduya yararlı olmamı istiyorsanız; rütbemi elimden almamalısınız." Aleksandr korkusuzca konuşuyordu. "Siz general olduğunuz için bunu herkesten daha iyi anlarsınız. General Meretskov’u unuttunuz mu? Moskova zindanında ölümü bekledi. Halbuki bunun yerine Volkhov sınırında kumandanlık yapması gerekiyordu. O generalliğe terfi edilmişti ve emrine bir bölük değil; ordu verilmişti. Sıradan bir köylü olarak kalsa orduyu nasıl yönetirdi sizce? Eğer general değil de bir onbaşı olsa, o kadar adamı ölüme gönderebilir miydi? Almanları Sinyavino dağlarından çıkarmak istiyor musunuz? Onları çıkaracağım; ama rütbemi benden almayın."</p>

  <p class="calibre9" style="text-align: justify;">Mekhlis, Aleksandr’a samimi gözlerle bakıyordu. "Beni ikna ettin Binbaşı Belov. Bir saat içinde Sinyavino'ya gönderileceksin. Hücreden eşyalarını alman için gardiyan sana eşlik edecek. Binbaşı rütbesini elinden alıp, sana yüzbaşı rütbesi vereceğim. Madalyaların nerede?"</p>

  <p class="calibre9" style="text-align: justify;">Aleksandr gülmek istedi; ama yapmadı. "Sorgudan önce benden aldılar. <i class="calibre2">Sovyetler Birliği Kahramanlık</i> madalyam kayıp."</p>

  <p class="calibre9" style="text-align: justify;">"Bu, büyük şanssızlık."</p>

  <p class="calibre9" style="text-align: justify;">"Evet efendim. Yeni bir üniformaya, yeni silahlara, bıçağa, çadıra ve tertibata ihtiyacım var. Eski tertibatım kayboldu."</p>

  <p class="calibre9" style="text-align: justify;">"Eşyalarına daha iyi sahip olmalısın Binbaşı Belov."</p>

  <p class="calibre9" style="text-align: justify;">Aleksandr onu selamladı. "Bunu aklımdan çıkarmayacağım. Bu arada artık Yüzbaşı Belov, efendim."</p>
</body>
</html>
