<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="b_sayfa_y_resim" style="text-align: justify;">OTUZ İKİNCİ BÖLÜM</p>

  <p class="tarih" style="text-align: justify;">New York, Ağustos 1945</p>

  <p class="calibre9" style="text-align: justify;">DOĞUNUN ALT BÖLÜMÜNDE, TATYANA, Vikki ve Anthony, bir yaz günü cumartesi sabahı, 2. Cadde'deki pazarda dolaşıyorlardı. Sokaktaki herkes gibi onlar da, bir hafta önce Nagasaki'nin bombayla yerle bir edilmesi sonucu teslim olan Japonya'dan konuşuyorlardı. Vikki ikinci bombanın gereksiz olduğunu düşünüyordu. Tatyana, Japonya'nın Hiroşima bombasından sonra teslim olmadığını öne sürdü. "Onlara yeterince zaman vermedik. Üç gün nedir ki? Onlara övünmeleri için daha fazla zaman vermeliydik. Yenileceklerini bile bile son üç ay boyunca neden bizi öldürmeye devam ettiler sanıyorsun?"</p>

  <p class="calibre9" style="text-align: justify;">"Bilmiyorum. Almanlar bunu niye yaptı? Savaşı 1943'te kaybettiklerini biliyorlardı."</p>

  <p class="calibre9" style="text-align: justify;">"Çünkü Hitler manyağın teki."</p>

  <p class="calibre9" style="text-align: justify;">"Hirohito neydi peki?" Tatyana bir anda altmış kişi gibi görünen bir aile tarafından kuşatıldı. Altı kişiydiler: adam, karısı ve dört genç çocukları. İlk önce Tatyana'nın eline yapıştılar; sonra kollarından tuttular ve ardından sıkıca sarıldılar.</p>

  <p class="calibre9" style="text-align: justify;">Tanya? Tanya? Orada mısın?" dedi Vikki.</p>

  <p class="calibre9" style="text-align: justify;">Kadın Tatyana'nın saçlarını okşayarak Ukraynaca bir şeyler mırıldandı. Adam gözyaşlarını sildi ve Anthony'ye dondurma ile şeker verdi. Anthony gülümseyerek dondurmayı aldı ve yere düşürdü.</p>

  <p class="calibre9" style="text-align: justify;">"Bu insanlar kim?" diye sordu Vikki.</p>

  <p class="calibre9" style="text-align: justify;">"Anne çok insan tanıyor," dedi Anthony, Tatyana'nın eteğinden çekerek.</p>

  <p class="calibre9" style="text-align: justify;">"Bu kesinlikle doğru; ama aralarında hiç erkek yok," dedi Vikki.</p>

  <p class="calibre9" style="text-align: justify;">"Dondurma istiyorum anne."</p>

  <p class="calibre9" style="text-align: justify;">Aile Tatyana ile Ukraynaca konuşuyor ve Tatyana onlara Rusça cevap veriyordu. En sonunda ellerinden öperek gittiler. Anthony, Tatyana ve Vikki de yürümeye başladı.</p>

  <p class="calibre9" style="text-align: justify;">"Tatyana!"</p>

  <p class="calibre9" style="text-align: justify;">"Ne var?"</p>

  <p class="calibre9" style="text-align: justify;">"Bize az önce şahit olduğumuz sahneyi açıklayacak mısın?"</p>

  <p class="calibre9" style="text-align: justify;">"Anthony hiçbir açıklama istemiyor, öyle değil mi tatlım?"</p>

  <p class="calibre9" style="text-align: justify;">"Hayır anne. Ben dondurma istiyorum."</p>

  <p class="calibre9" style="text-align: justify;">Oğluna yeni bir dondurma ve şeker aldıktan sonra Vikki'ye bakarak omuz silkti. "Ne var? Slavlar çok duygusal olur."</p>

  <p class="calibre9" style="text-align: justify;">"Yaptıkları abartının da ötesindeydi. Ayağına resmen altın tozu serptiler. El hareketlerinden bile, hayatlarını senin için feda edebileceklerini anladım."</p>

  <p class="calibre9" style="text-align: justify;">Tatyana gülmeye başladı. "Dinle o zaman, anlatacağım. Birkaç ay önce New York limanına geldiler. Adam, Almanlar Ukrayna'yı ilk kuşattığında, karısını ve çocuklarını Türkiye'ye göndermiş. İki yıl işçi kampında kalmış ve sonra kaçarak Türkiye'ye gitmiş. Onları Ankara'da bir yıldan fazla aramış. En sonunda 1944 yılında bulmuş. New York limanına geldiklerinde belgeleri yoktu; ama sağlık durumları yerindeydi. Ancak çok fazla mülteci kabul ediyorduk. Adam belgeleri olmamasına rağmen burada kalabilirdi; çünkü çalışıyordu. Tuğla örüyor ve boya yapıyordu. Ancak karısı dikişten anlamıyor ve İngilizce konuşamıyordu. Türkiye'de yaşadığı üç yıl boyunca, çocuklarına bakmak için sokaklarda dilencilik yapmıştı." Tatyana başını salladı. "Biraz İngilizce bilselerdi, her şey çok daha kolay olacaktı. Ben ne yapabilirdim? Hepsi geri gönderilecekti." Eğilerek Anthony'nin başındaki beysbol şapkasını düzeltti ve çenesindeki vanilyalı dondurmayı sildi. "Adamın burada kalabileceğini; ama geri kalanların dönmesi gerektiğini söylediğimde verdikleri tepkiyi düşünebiliyor musun? Bana, nereye döneceklerini sordular. Ukrayna'ya dönemezlerdi; çünkü oradan kaçmışlardı. Onları yakalarlarsa doğruca kampa gönderirlerdi ve oradan çıkışları olmazdı. Beş kadına kampta ne yaparlardı? Ne yapabilirdim Vikki? Gidip kadın için bir temizlik işi buldum. Bir mağaza sahibinin evini temizleyecekti ve kızları, adamın çocuklarına bakacaktı. Onlara, INS yetkilileri yardımıyla geçici vize çıkarttırana kadar Ellis'de kaldılar." Tatyana omuz silkti. "O günlerde Ellis çok karışıktı. Herkesi geri gönderiyorlardı. Adamın birini, hiçbir şeyi olmadığını, sadece sağ kulağında biraz iltihap olduğu söyleyerek Litvanya'ya gönderiyorlardı. Onu bir gün hastanede tuttular ve ertesi gün tedavi etmeden çıkardılar. Onlara göre tek hastalığı kulağının kırmızı olmasıydı!" Tatyana'nın yüzü kıpkırmızı oldu. "O zavallı adamı gözleri şiş bir halde odasında otururken buldum. Karısının Amerika'da iki yıldır onu beklediğini söylüyordu. İkisi de terziydi. Sonra onun kulağına baktım."</p>

  <p class="calibre9" style="text-align: justify;">"Dur bir dakika, INS görevlisi mi? Akbaba, engerek yılanı Vittorio Vassman'dan bahsetmiyorsun değil mi?"</p>

  <p class="calibre9" style="text-align: justify;">"Evet, ondan bahsediyorum. O iyi bir adam."</p>

  <p class="calibre9" style="text-align: justify;">Vikki gülmeye başladı. "Annesine bile garajında yer vermiyor. Onun yardımıyla geçici vize mi aldın? Ona bunun karşılığında ne verdin?"</p>

  <p class="calibre9" style="text-align: justify;">Hasta olan annesine ve ona yemek yaptım. Sonra da çok zor bir işi başardığını söyledim."</p>

  <p class="calibre9" style="text-align: justify;">"Onunla yattın mı?"</p>

  <p class="calibre9" style="text-align: justify;">Tatyana derin bir iç geçirdi. "Seni bazen hiç anlamıyorum."</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">"Edward, Tanya'nın Ellis'de neler yaptığını duydun mu?"</p>

  <p class="calibre9" style="text-align: justify;">"Evet, hepsini biliyorum."</p>

  <p class="calibre9" style="text-align: justify;">Ellis yine mülteci barınağı haline geldiğinden, doktor ve hemşirelerle dolan kafeteryada öğle yemeklerini yiyorlardı. Brenda aralarında yoktu. Haziran 1945'te kocası Pasifik'ten gelince işi bırakmasına herkes şaşırmıştı. Brenda'nın kocası olduğunu bile hiç kimse bilmiyordu.</p>

  <p class="calibre9" style="text-align: justify;">Vikki, Edward'a doğuda yaptıklarından bahsetti.</p>

  <p class="calibre9" style="text-align: justify;">Edward başını salladı ve sevgi dolu gözlerle Tatyana'ya baktı. Tatyana rahatsız olup başını çevirdi ve Vikki'nin gözleri fal taşı gibi açılmıştı. "Vik," dedi Edward. "Bütün Ellis adası Tatyana'nın yaptıklarından haberdar. Onu artık neden mültecilerin geldiği gemiye göndermediklerini sanıyorsun? Bu gemilerdeki bütün insanları buraya kabul ediyor. Onu okyanusun yarısına kadar herkes tanıyor. Tatyana'nın denetiminde olmayı ve onlara dokunmasını istiyorlar."</p>

  <p class="calibre9" style="text-align: justify;">"Mültecileri anlıyorum. Ama Vassman'ı onlara geçici vize çıkartması için nasıl ikna etti?"</p>

  <p class="calibre9" style="text-align: justify;">"Onu her sabah hipnotize ediyor. Bu işe yaramazsa da, kahvesine bir şeyler katıyor."</p>

  <p class="calibre9" style="text-align: justify;">"Onunla sabahları görüştüğünü mü ima ediyorsun?"</p>

  <p class="calibre9" style="text-align: justify;">"İkiniz de susun artık," dedi Tatyana.</p>

  <p class="calibre9" style="text-align: justify;">Edward konuşmaya devam etti. "Daha geçtiğimiz cumartesi, öğleden sonra, üç kadın onu görmeye geldi. Onu görmek için feribotla Ellis'e geçmişler."</p>

  <p class="calibre9" style="text-align: justify;">"Karının sana bakmaya geldiği gibi," dedi Tatyana sert bir şekilde.</p>

  <p class="calibre9" style="text-align: justify;">"Hayır, tam olarak öyle değil." Edward ona döndü. "Yakında boşanacağım karım, Ellis'e, senin için gelenler gibi hayatını bana adamaya gelmiyor."</p>

  <p class="calibre9" style="text-align: justify;">"Neden bahsettiğini anlamıyorum," dedi Tatyana. "Bana sadece elma getiriyorlar."</p>

  <p class="calibre9" style="text-align: justify;">"Elma, gömlek ve dört kitap," diyerek gülümsedi. "Orada değildin. Onlara, adresini verebileceğimi söyledim..."</p>

  <p class="calibre9" style="text-align: justify;">"Edward!" diye bağırdılar aynı anda.</p>

  <p class="calibre9" style="text-align: justify;">Gülmeye başladı. "Elmaların kapına kadar gelmesini istemez misin?"</p>

  <p class="calibre9" style="text-align: justify;">"Hayır,' dedi Tatyana.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Gazete büfesinde, Tatyana ile Vikki'ye <i class="calibre2">Tribüne</i> gazetesini veren adam, "Siz hemşire Tatyana değil misiniz?" diye sordu.</p>

  <p class="calibre9" style="text-align: justify;">Bir anda alarma geçen Tatyana, "Kim öğrenmek istiyor?" dedi.</p>

  <p class="calibre9" style="text-align: justify;">Gazeteci adam gülümsedi. "Size Ellis Meleği diyorlar. Gazete için para vermenize gerek yok. Sizin sayenizde yüzlerce müşteri edindim."</p>

  <p class="calibre9" style="text-align: justify;">Oradan uzaklaşırlarken Vikki, "Anlamaya başlıyorum. Tanrım. Bunları onlar için yapmıyorsun," dedi.</p>

  <p class="calibre9" style="text-align: justify;">"Neyi?"</p>

  <p class="calibre9" style="text-align: justify;">"Bunu kendin için yapıyorsun. Adama, adını kimin öğrenmek istediğini sordun. Bunu soracak birini bekliyor gibisin."</p>

  <p class="calibre9" style="text-align: justify;">"Yine yanılıyorsun. Aynı gün içinde nasıl bu kadar çok yanılabilirsin?"</p>

  <p class="calibre9" style="text-align: justify;">"Kimi bekliyorsun?"</p>

  <p class="calibre9" style="text-align: justify;">"Bu eski günlerden kalma bir alışkanlık," dedi Tatyana. "Birinin seni araması, kötüye işaret."</p>

  <p class="calibre9" style="text-align: justify;">"Saçmalıyorsun. Beklediğin kim?"</p>

  <p class="calibre9" style="text-align: justify;">"Hiç kimse."</p>

  <p class="calibre9" style="text-align: justify;">"Buna nasıl zaman buluyorsun? Bir çocuğun var. İki işte çalışıyorsun. Ben de seninle yaşıyorum. Sırlarla dolu bir hayat sürmeye nasıl fırsat buluyorsun?"</p>

  <p class="calibre9" style="text-align: justify;">"Ne sırrı? Hiçbir şey yapmıyorum. Sadece apartman yöneticisine başka bir kapıcıya ihtiyaç duyup duymadıklarını soruyorum. Bu çok mu?"</p>

  <p class="calibre9" style="text-align: justify;">"Ben sormuyorum. Sen neden bunu yapmak zorundasın?"</p>

  <p class="calibre9" style="text-align: justify;">"Çünkü bu bana bir şeye mal olmuyor," dedi Tatyana. "Ama Romanya'dan gelen Diego'nun iyi bir işi oldu."</p>

  <p class="calibre9" style="text-align: justify;">Vikki kapıyı açarken elini Tatyana'nın omzuna attı. "Ne kadar yardımseversin. Bu Amerika'ya bırakacağın mirasın mı?"</p>

  <p class="calibre9" style="text-align: justify;">"Mirasım değil," dedi Tatyana kenara çekilerek. "Teşekkürüm."</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Vikki akşamları genellikle evde olmuyordu. Dansa ve yemeğe gidiyor; barda arkadaşlarıyla buluşuyordu. Gece eve sarhoş geliyor ve anlatacak çok şeyi oluyordu. Tatyana ise, o kaçta gelirse gelsin uyanıyor ve ona yardımcı oluyordu. Bir akşam Tatyana uyumak için tam yatağa girmişti ki, Vikki eve geldi. Elbisesini üstünden çıkarıp bir kenara fırlattı ve Tatyana'nın yanına yattı. Elini başının üstüne koydu ve derin bir of çekti.</p>

  <p class="calibre9" style="text-align: justify;">"Efendim?" dedi Tatyana.</p>

  <p class="calibre9" style="text-align: justify;">"Aa, sen uyumuyor muydun?"</p>

  <p class="calibre9" style="text-align: justify;">"Artık uyumuyorum."</p>

  <p class="calibre9" style="text-align: justify;">Vikki elini yüzünden çekti. Çakırkeyif görünüyordu. "Tanya, taksi bulamadım. Astor'dan buraya topuklu ayakkabılarla yürüdüm. Ayaklarım çok acıyor."</p>

  <p class="calibre9" style="text-align: justify;">Tatyana, Vikki'nin ağladığını duydu. İçki içmek bütün duygularını dışa vurmasına neden oluyordu. Tatyana, Vikki'nin saçlarını okşadı. "Sorun ne? Gelsomina mı?"</p>

  <p class="calibre9" style="text-align: justify;">"Ben ne arıyorum Tanya? Ne? Bu akşam gerçek bir aptalla çıktım. Kıl herifin tekiydi. Şu geçen hafta tanıştığım Todd."</p>

  <p class="calibre9" style="text-align: justify;">"Sana ondan uzak durmanı söylemiştim."</p>

  <p class="calibre9" style="text-align: justify;">"İlk başlarda çok iyiydi."</p>

  <p class="calibre9" style="text-align: justify;">"Yani geçen hafta mı?"</p>

  <p class="calibre9" style="text-align: justify;">"Evet. Ama bu hafta benden çok şey istemeye başladı. Ricardo'nun yerinden çıktığımızda çok kaba davrandı. Beni sert bir şekilde itti. Neyse ki o sırada bir araba geçiyordu. Benimle birlikte eve gelmek istedi ve hayır dememe rağmen ikna olmadı."</p>

  <p class="calibre9" style="text-align: justify;">"Neden ikna olsun ki? Ona ilk gördüğünde evet dedin."</p>

  <p class="calibre9" style="text-align: justify;">"Sadece beni seven biriyle olmak istedim. Bunun neresi yanlış?"</p>

  <p class="calibre9" style="text-align: justify;"><i class="calibre2">Daşa da cuma ve cumartesi geceleri işten sonra, onu sevecek birine ihtiyaç duyduğu için mi evli olan dişçi patronu ile çıkıyordu? Daha sonra, Sadko'da, iyi bir adamla, bir Kızıl Ordu subayıyla tanıştı. ("Tanya onunla mutlaka tanışmalısın. O kadar yakışıklı birini gördüğünü sanmıyorum!")</i></p>

  <p class="calibre9" style="text-align: justify;">"Hiçbir yanlış yok."</p>

  <p class="calibre9" style="text-align: justify;">"Yine Harry ile birlikte olmak istiyorum. O çok tatlı..."</p>

  <p class="calibre9" style="text-align: justify;">O sarhoşun tekiydi. Ama Tatyana bir şey söylemedi.</p>

  <p class="calibre9" style="text-align: justify;">"Jude'u, Mark'ı ve hatta eski kocamı geri istiyorum. Savaş bitmeden önce her şey daha iyiydi. Şimdi geri döndüler ve bize sahip olmak istiyorlar. Bize nasıl davranacaklarını bilmiyorlar. Savaş zamanında birlikte oldukları fahişeler gibi davranmamızı istiyorlar."</p>

  <p class="calibre9" style="text-align: justify;">"Biz onlara nasıl davranacağımızı biliyor muyuz?"</p>

  <p class="calibre9" style="text-align: justify;">"Sevgi dolu kalbimi geri istiyorum," dedi Vikki ağlayarak. "Neden korkuyorum, biliyor musun? Annem gibi yalnız kalmaktan. Onun gibi olmak istemiyorum. Hep, sonunda annelerimiz gibi olacağımızı söylerler. Sen buna inanıyor musun?" Tatyana cevap verme fırsatı bulamadan, Vikki konuşmaya devam etti. "Annem beni terk etti, New York'tan gitti, yurt dışına çıktı, seyahat etti, âşık oldu; ama en sonunda Montecito'da bir evde yaşamaya başladı. Montecito'nun nerede olduğunu bile bilmiyorum. Annem orada kendini bir tımarhane buldu."</p>

  <p class="calibre9" style="text-align: justify;">"Onun için üzüldüm."</p>

  <p class="calibre9" style="text-align: justify;">"Bazen ne düşünüyorum, biliyor musun?" diye fısıldadı Vikki iç çekerek. "Annemin yine yanımda olmasını istiyorum. Bu tuhaf değil mi?"</p>

  <p class="calibre9" style="text-align: justify;">"Hayır," dedi Tatyana. "Ben de annemin yanımda olmasını isterdim."</p>

  <p class="calibre9" style="text-align: justify;">"Annen iyi biri miydi?"</p>

  <p class="calibre9" style="text-align: justify;">"Bilmiyorum. Her şeye rağmen annemdi işte."</p>

  <p class="calibre9" style="text-align: justify;">"Ablan iyi miydi?"</p>

  <p class="calibre9" style="text-align: justify;">"Çok iyi bir ablam vardı," diye fısıldadı Tatyana. "Beni küçükken sırtında taşırdı. Hayatı boyunca beni kötü erkeklerden korudu. Hepsinin yanımda olmasını çok isterdim. Ablamın, erkek kardeşimin." Gözlerini kapadı. <i class="calibre2">Paşa ve Tanya aynı ipe tutunup Luga nehrinin üstünde sallanıyordu ve sonra üçe kadar sayıp kendilerini suya bırakıyorlardı. Paşa ve Tanya Luga'nın kıyısında koşup kendilerini suya atıyorlardı.</i></p>

  <p class="calibre9" style="text-align: justify;">"Ama sen de sevmek istemez misin? Ben istiyorum. Long Island'da iyi yatak odalı bir ev, araba ve iki çocuk hayali kuruyorum. Büyükannemle büyükbabamın sahip olduğu hayatı istiyorum. Kırk üç yıldır beraberler."</p>

  <p class="calibre9" style="text-align: justify;">"Vikki, sen bunu istemiyorsun. Çocuk istemiyorsun. Bu sana göre bir şey değil. Sen şıpsevdisin."</p>

  <p class="calibre9" style="text-align: justify;">Vikki, karanlıkta, Tatyana'ya baktı. Rimelleri gözlerinin altına akmıştı. "Olabilir."</p>

  <p class="calibre9" style="text-align: justify;">Tatyana ellerini Vikki'nin saçlarından çekmeden başını salladı.</p>

  <p class="calibre9" style="text-align: justify;">"Her şeyi nasıl biliyorsun? Bu evden dışarı adım atmıyorsun."</p>

  <p class="calibre9" style="text-align: justify;">"Nereye gitmem gerekiyor? Evimdeyim işte."</p>

  <p class="calibre9" style="text-align: justify;">Vikki uzanıp Tatyana'nın saçlarına dokunarak, "Peki sen şıpsevdi misin?" diye sordu.</p>

  <p class="calibre9" style="text-align: justify;">"Keşke öyle olsaydım."</p>

  <p class="calibre9" style="text-align: justify;">Vikki, Tatyana'ya sarıldı. Tatyana da gözlerini kapattı ve yıllar önce Sovyetler Birliği'ndeki evlerinde Daşa'nın yanına sokulduğu gibi Vikki'nin yanına sokuldu.</p>

  <p class="calibre9" style="text-align: justify;">"Tanya," dedi Vikki. "Bu kadar uzun süre biriyle birlikte olmadan nasıl durdun?"</p>

  <p class="calibre9" style="text-align: justify;">Tatyana cevap vermedi.</p>

  <p class="calibre9" style="text-align: justify;">"Kocan dışında bir erkekle beraber oldun mu?"</p>

  <p class="calibre9" style="text-align: justify;">Tatyana olduğu yerde kıpırdandı. Başkasıyla aynı yatağı paylaşmak onun sınırlarının dışındaydı. "Hayır," dedi alçak bir ses tonuyla. "On altı yaşındayken âşık oldum. Başkasını sevmedim. Başka hiç kimseyle yatmadım."</p>

  <p class="calibre9" style="text-align: justify;">"Ahh Tanya. Büyükannem senin hakkında yanılmamış. Senin hâlâ kocanı düşündüğünü söyledi.”</p>

  <p class="calibre9" style="text-align: justify;">Tatyana tek kelime etmedi. Vikki ona yine sarıldı.</p>

  <p class="calibre9" style="text-align: justify;">"Ama oğlun var. O biraz olsun içinin rahatlamasına yardımcı olmuyor mu?"</p>

  <p class="calibre9" style="text-align: justify;">"Babasını düşünmediğim zamanlarda, yardımcı oluyor."</p>

  <p class="calibre9" style="text-align: justify;">"Peki tekrar âşık olmak istemiyor musun? Mutlu olmak? Evlenmek? Tanrım Tatyana," dedi Vikki derin bir nefes alarak. "Verecek.. ..çok şeyin var." Tatyana'ya sıkıca sarıldı. "Edward boşanıyor. Neden bir gece onunla yemeğe çıkmıyorsun? Neden onunla arandaki ilişkiyi bir öğle yemeğinden öteye götürmüyorsun?"</p>

  <p class="calibre9" style="text-align: justify;">"Edward benden daha iyilerini hak ediyor."</p>

  <p class="calibre9" style="text-align: justify;">"Edward ve ben böyle düşünmüyoruz."</p>

  <p class="calibre9" style="text-align: justify;">Tatyana, Vikki'nin kolunu okşayarak güldü. "Bu günleri atlatacağım," diye fısıldadı. "Buna inan."</p>

  <p class="calibre9" style="text-align: justify;">Karanlıkta, saatlerce uyumadan yattılar. Vikki bir ara su içmek için kalktı. Sonra yatakta yatarken sigara içti.</p>

  <p class="calibre9" style="text-align: justify;">"Lütfen bana onunla yemeğe çıkacağını söyle. Bir yemekten ne zarar gelir?"</p>

  <p class="calibre9" style="text-align: justify;">"Neden bu konuyu kafana bu kadar çok takıyorsun?"</p>

  <p class="calibre9" style="text-align: justify;">Vikki gülmeye başladı. "Takıyorum; çünkü seni istediğini biliyorum. Ayrıca iyi anlaşacağınıza eminim."</p>

  <p class="calibre9" style="text-align: justify;">"Anlaşmak mı? Unut bunları. Sadece yemek dedin."</p>

  <p class="calibre9" style="text-align: justify;">"Evet. Baş başa bir yemek."</p>

  <p class="calibre9" style="text-align: justify;">"Birliktelik birçok yemek anlamına gelir. Hatta evlenme anlamına bile."</p>

  <p class="calibre9" style="text-align: justify;">"Bunun neresi yanlış?"</p>

  <p class="calibre9" style="text-align: justify;">"Artık uyuyacağım. Sen istediğini yap."</p>

  <p class="calibre9" style="text-align: justify;">Vikki'ye kötü düşüncelerinden ya da güzel hayallerinden bahsedemiyordu. Ona gökyüzünü ya da acılarını anlatamıyordu.</p>

  <p class="calibre9" style="text-align: justify;">Başka birinin yanında yatmanın neresi huzur vericiydi? Bambaşka birinin nefes alan vücudunu, çarpan kalbini, siyah saçlarını hissetmek ne kadar huzur verirdi?</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;"><i class="calibre2">Vova'nın tek söylediği "Merak etme Aleksandr. Sen gidince Tanya ile ilgileniriz," idi.</i></p>

  <p class="calibre9" style="text-align: justify;"><i class="calibre2">Evde, çaresiz halde karşısındaki sandalyede oturuyordu ve kafası karmakarışık görünüyordu.</i></p>

  <p class="calibre9" style="text-align: justify;"><i class="calibre2">"Sana bir şey soracağım," dedi Aleksandr alaycı bir ses tonuyla. Tatyana araya girdi. "Şura, sevgilim</i>..."</p>

  <p class="calibre9" style="text-align: justify;"><i class="calibre2">"Sana bir şey soracağım," diye tekrarladı daha yüksek bir ses tonuyla. "Sözümü kesme!" Önünde, kafese konmuş bir hayvan gibi gidip geliyordu. "Bana sadece, Vova seninle ilgilenmeye başlamadan, ne kadar dayanabileceğini söyle. Belki de gitar çalan Vlasik'e, başka ne marifetleri olduğunu sorarsın. Ona iyiliksever olup olmadığını sor. Ya da istersen onunla ben konuşayım."</i></p>

  <p class="calibre9" style="text-align: justify;"><i class="calibre2">Şaşkın bir halde Aleksandr'ın yüzüne baktı ve hiçbir şey söylemedi. Ona kızamıyordu. Onu bu kadar sevdiğini bilirken, nasıl kızabilirdi?</i></p>

  <p class="calibre9" style="text-align: justify;"><i class="calibre2">"Bana cevap ver," dedi ona doğru bir adım atarak.</i></p>

  <p class="calibre9" style="text-align: justify;"><i class="calibre2">Tatyana ellerini birbirine kenetlemiş halde sandalyesinde oturuyordu. Yalvarırım..."</i></p>

  <p class="calibre9" style="text-align: justify;"><i class="calibre2">"Bana istediğin kadar yalvar," dedi kaba bir şekilde. "Vlasik ile baş başa konuşmamı ister misin? Yoksa beni özlediğinde, sana öğrettiğim kelimeleri ona mı söyleyeceksin?" Gözlerinden alevler çıkıyordu. Onu kolundan çekip ayağa kaldırdı.</i></p>

  <p class="calibre9" style="text-align: justify;"><i class="calibre2">Tatyana elini kurtarmaya çalıştı. "Bırak beni!" Kendini geri çekince, dikiş masasıyla tuğla duvarın arasında sıkışıp kaldı. Öne adım atarak yanından geçmeye çalıştı; ama Aleksandr önünden çekilmedi ve geçmesine izin vermedi. "Konuşmamız bitmedi," diyerek onu hafifçe itti.</i></p>

  <p class="calibre9" style="text-align: justify;"><i class="calibre2">"Şura!"</i></p>

  <p class="calibre9" style="text-align: justify;"><i class="calibre2">"Bana sesini yükseltme!"</i></p>

  <p class="calibre9" style="text-align: justify;"><i class="calibre2">"Şura! Kes şunu!" dedi yüksek bir sesle ve bir kez daha yanından geçmeye yeltendi. Ancak Aleksandr onu bu kez daha hızlı iterek köşeye sıkıştırdı. "Sana kesmeni söyledim! Bunları boşu boşuna yapıyorsun."</i></p>

  <p class="calibre9" style="text-align: justify;"><i class="calibre2">"Senin için öyle."</i></p>

  <p class="calibre9" style="text-align: justify;"><i class="calibre2">"Sen aklını mı yitirdin? "Vücudunu onunkine bastırdı. "Çekil önümden."</i></p>

  <p class="calibre9" style="text-align: justify;"><i class="calibre2">"Geçmeyi dene."</i></p>

  <p class="calibre9" style="text-align: justify;"><i class="calibre2">"Şura!" diye çığlık attı. Ağlamamak için kendini zor tutuyordu. Titriyordu. "Lütfen dur." Ağlamamaya çalıştığından alt dudağı titremeye başlamıştı. Aleksandr kendi başını duvara vuruyordu. Sonra geri çekildi.</i></p>

  <p class="calibre9" style="text-align: justify;"><i class="calibre2">"Ne düşünüyorsun Aleksandr? Bunları yaparsan, gittiğin için üzülmeyeceğimi mi? Devam et. Bu şekilde benim için her şeyin daha kolay olacağını mı sanıyorsun?"</i></p>

  <p class="calibre9" style="text-align: justify;"><i class="calibre2">"Sen böyle düşünüyor gibisin," dedi Aleksandr yanından biraz daha geri çekilerek.</i></p>

  <p class="calibre9" style="text-align: justify;"><i class="calibre2">Tatyana bir süre yüzüne baktı. "Dur bir dakika. Bunun benimle ilgisi yok." Burnunu çekti. "Benim köydeki her aptalla birlikte olacağımı düşünerek, bana karşı olan duygularını köreltmeye mi çalışıyorsun? Seni aldatırsam, buradan gitmenin, ölmenin daha kolay olacağını mı düşünüyorsun?"</i></p>

  <p class="calibre9" style="text-align: justify;"><i class="calibre2">"Tanya, kapa çeneni!"</i></p>

  <p class="calibre9" style="text-align: justify;"><i class="calibre2">"Hayır!" diye bağırdı, "istediğin bu, öyle değil mi? En kötü olasılıkları düşünüyorsun ve beni biranda karın olarak görmemeye başlıyorsun. Bir anda kalpsiz bir fahişeye dönüşüyorum ve kocam rahat ediyor. Ben sen gider gitmez yerini başkasıyla dolduracak bir fahişeyim." Sinirden yumruklarını sıkıyordu.</i></p>

  <p class="calibre9" style="text-align: justify;"><i class="calibre2">"Tanya, sana çeneni kapamanı söyledim!"</i></p>

  <p class="calibre9" style="text-align: justify;"><i class="calibre2">"Hayır!" diye bağırdı ve kendini daha cesur, daha uzun hissetmek için olduğu yerde zıpladı. "Tek istediğin ve ihtiyacın olan, benden kurtulmak için en kötü olasılıkları düşünmek." Gözlerinden yaşlar süzülmeye başlamıştı. "Buna ne kadar ihtiyacın olduğu umurumda değil. Sana bu fırsatı vermeyeceğim," dedi sinirli bir şekilde. "Sana bu hakkı vermeyeceğim. Sırf sen beni bırakıp giderken kendini iyi hisset diye, kendimi bir fahişe gibi göstermeyeceğim."</i></p>

  <p class="calibre9" style="text-align: justify;"><i class="calibre2">"Sana sus dedim, duyuyor musun?"</i></p>

  <p class="calibre9" style="text-align: justify;"><i class="calibre2">"Susmazsam ne olur?" dedi. "İstediğini yap Aleksandr."</i></p>

  <p class="calibre9" style="text-align: justify;"><i class="calibre2">"Ben de boş durmam."</i></p>

  <p class="calibre9" style="text-align: justify;"><i class="calibre2">"Elbette durmazsın!" diye bağırdı çaydanlığı yere fırlatarak.</i></p>

  <p class="calibre9" style="text-align: justify;"><i class="calibre2">"Doğru!" diye bağırdı. "Canın kavga mı istiyor? O zaman ederiz."</i></p>

  <p class="calibre9" style="text-align: justify;"><i class="calibre2">Dişlerini sıkarak üstüne yürüdü. "Kavganın ne demek olduğunu bilmiyorsun," dedi elbisesini göğsünden kalçalarına kadar yırtıp onu yere yatırarak. İç çamaşırlarını yırtıyor ve bacaklarını açması için onu zorluyordu.</i></p>

  <p class="calibre9" style="text-align: justify;"><i class="calibre2">Tatyana gözlerini kapadı.</i></p>

  <p class="calibre9" style="text-align: justify;"><i class="calibre2">Ona çok kaba davrandı. Tatyana ilk başta ona dokunmak istemedi; ama bu acı dolu vücudu tutmaması imkânsızdı. "Asker..." dedi iniltileri arasında. "Beni yanında götüremezsin, beni bırakamazsın..."</i></p>

  <p class="calibre9" style="text-align: justify;"><i class="calibre2">"Seni götürebilirim," diye fısıldadı.</i></p>

  <p class="calibre9" style="text-align: justify;"><i class="calibre2">Biranda inlemeye başladı ve sonra kendini geri çekerek dışarı çıktı. Öksüren ve güçlükle nefes alan Tatyana'yı yerde tek başına bırakmıştı.</i></p>

  <p class="calibre9" style="text-align: justify;"><i class="calibre2">Bankta sigara içiyordu. Elleri titriyordu. Tatyana beyaz bir çarşafa sarınmış halde karşısında durdu. Sesi titriyordu. "Yarın," dedi güçlükle." Lazarevo'daki son günümüz." Birbirlerine bakamadılar. "Lütfen böyle yapmayalım."</i></p>

  <p class="calibre9" style="text-align: justify;"><i class="calibre2">"Pekâlâ, yapmayalım."</i></p>

  <p class="calibre9" style="text-align: justify;"><i class="calibre2">Çarşafı yere bıraktı ve dizlerinin dibine oturdu. "Dikkat et," dedi Aleksandr sigarasına bakarak.</i></p>

  <p class="calibre9" style="text-align: justify;"><i class="calibre2">"Dikkatli olmak için çok geç," dedi Tatyana. "Yıkıma az kaldı. Sigaran yoksa ne olacak?"</i></p>

  <p class="calibre9" style="text-align: justify;"><i class="calibre2">Aleksandr karanlıkta uzun bir süre onu göğsünde yatırdı. Konuşmadı; kıpırdamadı; nefes almadı ve biraz önce başladığı işi tamamlamadı.</i></p>

  <p class="calibre9" style="text-align: justify;"><i class="calibre2">En sonunda konuşmaya başladı. "Seni yanımda götüremem," dedi. "Hayatın çok fazla tehlikeye girer. Bu riski alamam."</i></p>

  <p class="calibre9" style="text-align: justify;"><i class="calibre2">"Şişşt." Tatyana göğsünü öptü. "Biliyorum. Şura, ben seninim. Bunu bu gece söylememi istemeyebilirsin; ama bu hep böyle kalacak. Ben her zamanki gibi daima senin olacağım. Bunu hiçbir şey değiştiremeyecek. Ne senin yumrukların, ne vücudun ne de ölümün</i>."</p>

  <p class="calibre9" style="text-align: justify;"><i class="calibre2">Aleksandr dişlerini sıktı.</i></p>

  <p class="calibre9" style="text-align: justify;"><i class="calibre2">"Sevgilim." Tatyana ağlamaya başladı. "İkimiz de öksüzüz Aleksandr. Birbirimizden başka kimsemiz yok. Sahip olduğun herkesi kaybettiğini biliyorum; ama beni kaybetmeyeceksin. Evlilik yüzüğümüz üzerine, kırdığın kalbim üzerine, senin üzerine yemin ediyorum. Ölene kadar sana sadık kalacağıma yemin ediyorum."</i></p>

  <p class="calibre9" style="text-align: justify;"><i class="calibre2">"Tanya," diye fısıldadı. "Ölürsem beni unutmayacağına söz ver."</i></p>

  <p class="calibre9" style="text-align: justify;">"<i class="calibre2">Ölmeyeceksin, asker,” dedi. "Ölmeyeceksin. Yaşayacaksın! Nefes alacaksın ve pençelerini hayata geçirip bırakmayacaksın. Benim için hayatta kalacağına söz ver. O zaman ben de seni bekleyeceğime söz veririm." Hıçkıra hıçkıra ağlıyordu. "Sana ne olursa olsun, burada seni bekliyor olacağım Aleksandr."</i></p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Ayın olmadığı Lazarevo'da ölümlerine yaklaşırken söylenen cesurca sözler.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Hayat kendini küçük şeylerle gösteriyordu. Her sabah bindiği feribottaki denizci gülümseyerek ona günaydın diyor, kahve ve sigara ikram ediyor, on üç dakikalık yolculuk süresince, onunla birlikte güvertede oturuyordu. Benjamin'deki beysbol maçında kaçan topu yakalamaya çalışan adam ona çarpıp üstüne düşmüştü ve birkaç dakika kalkmamıştı. Bu sırada Edward yardımına yetişti ve adama Ricardo'nun yerinde olmadıklarını hatırlatmıştı. Vikki, Tatyana her sabah işe gitmeden önce ona ruj sürüyordu ve yanağına bir öpücük konduruyordu. Tatyana ise evden çıkar çıkmaz ruju siliyordu.</p>

  <p class="calibre9" style="text-align: justify;">Tatyana bir sabah rujunu silmeyecekti.</p>

  <p class="calibre9" style="text-align: justify;">Bir cuma gecesi Ricardo'nun yerine gitmeye hayır demeyecekti.</p>

  <p class="calibre9" style="text-align: justify;">Hayat kendini takım elbise giymiş bir borsacıyı karşısına çıkararak gösteriyordu. Wall Caddesi'ndeki kafeteryada Vikki ile Tatyana'nın yanında oturan ve anlattıklarına gülen borsacı...</p>

  <p class="calibre9" style="text-align: justify;">Tatyana'nın Amerika'da kalmalarına yardımcı olduğu bir ailenin babası, Ellis'e gelip onu büyük oğluna istemiş; tuğla döşeme işinde çalıştığını ve ona çok iyi bakacağını söylemişti. Sonra Tatyana'nın görmesi için oğlunu da yanında getirmişti. Uzun boylu, yapılı ve on sekiz yaşlarında, güler yüzlü biriydi. Tatyana'ya, sanki ona uzun zamandır âşıkmış gibi bakmıştı. Tatyana onunla Ellis'in kafeteryasında kahve içmiş; tanıştıklarına memnun olduğunu, ancak onunla evlenemeyeceğini söylemişti.</p>

  <p class="calibre9" style="text-align: justify;">Hayat kendini Edward ile haftada iki kez yedikleri öğle yemeğinde gösteriyordu.</p>

  <p class="calibre9" style="text-align: justify;">Merkezdeki inşaat işçileri ve ona kolayla sosisli sandviç satarken gülümseyen adamla gösteriyordu hayat kendini.</p>

  <p class="calibre9" style="text-align: justify;">Tatyana bütün gününü gemilerde geçiriyor; savaştan yeni dönen mültecileri inceliyor; onları Ellise giden feribota bindiriyor ve onları hastanede tedavi ediyordu. Öğleden sonraları New York hastanesine gidiyor ve yatakların arasında dolaşarak bütün erkeklerin yüzüne bakıyordu. Eğer gelirse, ya Ellise ya da New York hastanesine gelirdi. Ancak savaş dört ay önce bitmişti. Ülkelerine gönderilen bir milyon askerin üç yüz bini buraya gelmişti. Tatyana yaralılara daha kaç kez nerede savaştıklarını soracaktı. Nerede kalıyordunuz? Avrupa'da mı? İşçi kamplarında Sovyet subaylara rastladınız mı? Sizinle İngilizce konuşan bir İngiliz subayı oldu mu? Tatyana New York limanına yanaşan her gemiyi karşılıyor ve Avrupa'dan buraya kaçan bütün insanların yüzlerini tek tek inceliyordu. Amerikalı askerlerin Nazi kampında yaşadıkları zulmü daha ne kadar dinleyecekti? Sovyet mahkûmlara Alman kamplarında yapılardan daha ne kadar duyacaktı? Ölenlerin sayısını hesaplamayı ne kadar sürdürecekti? Binlerce ölü mü? Milyonlarca ölü mü? Almanlar tarafından aç bırakılan Sovyet askerlerini ne verilen kanlar ne de penisilinler kurtarabilmişti. Aynı şeyi defalarca dinlemeye ne kadar dayanabilirdi?</p>

  <p class="calibre9" style="text-align: justify;">Geceleri Anthony'yi Isabella'dan alıyor; sonra Vikki ile birlikte yemeklerini yiyorlar ve son çıkan kitaplarla en son gösterime giren filmler hakkında konuşuyorlardı. Ardından eve gidip Anthony'yi yatağına yatırıyordu. Vikki ile koltuğa oturup ya kitap okuyor; ya da konuşuyorlardı. Ertesi gün her şey yeniden başlıyordu.</p>

  <p class="calibre9" style="text-align: justify;">Sonra da yeni bir haftaya başlıyorlardı.</p>

  <p class="calibre9" style="text-align: justify;">Her ay Anthony ile birlikte Esther ve Rosa'yı ziyarete gidiyordu. Ona verecek yeni haberleri yoktu.</p>

  <p class="calibre9" style="text-align: justify;">Her ay Sam Gulotta'yı arıyordu. Onda da yeni haberler yoktu.</p>

  <p class="calibre9" style="text-align: justify;">New York'taki yeni yapılanma, ülkenin diğer şehirlerinden yedi kat daha fazlaydı. Ellise gelen mülteciler geri gönderiliyordu. New York hastanesindeki eski doktorlar emekli oluyordu. Tatyana her hafta posta kutusunu kontrol ediyordu. Ama ona mektup gönderen yoktu. Her şeye rağmen onu bekliyordu. Cumartesi geceleri dansa, cuma geceleri ise sinemaya gidiyordu. Yemek pişiriyor, Central Parkta beysbol oynuyor, İngilizce kitaplar okuyor, Vikki ile dışarı çıkıyor ve oğlunu seviyordu. Bütün bunların dışında, yolda gördüğü her adamın yüzünü inceliyor; arkadan gördüklerinin o olmasını umut ediyordu. Elinde olsa geleceğini biliyordu. Gelmiyordu.</p>

  <p class="calibre9" style="text-align: justify;">Kaçma fırsatı yakalasa gelirdi. Gelmiyordu. Eğer yaşıyorsa, ondan haber alırdı. Alamıyordu.</p>

  <p class="calibre9" style="text-align: justify;"><i class="calibre2">"Hayatın daha yeni başlıyor Tatyana,' dedi Aleksandr. "Üç yüz milyon yıl sonra, hâlâ ayakta olacaksın."</i></p>

  <p class="calibre9" style="text-align: justify;"><i class="calibre2">"Evet," diye fısıldadı. "Ama sensiz."</i></p>
</body>
</html>
