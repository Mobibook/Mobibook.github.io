<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="b_sayfa_y_resim" style="text-align: justify;">ON BİRİNCİ BÖLÜM</p>

  <p class="tarih" style="text-align: justify;">Central Park'ta Beysbol, 1943</p>

  <p class="calibre9" style="text-align: justify;">EYLÜL DE BİTMİŞTİ VE Sovyetler Birliğin'den ayrılalı yedi ay olmuştu. Tatyana, Ellis'den dışaRI çıkmamış ve sadece ara sıra limana gitmişti. Bir cumartesi öğleden sonra, Vikki ve Edward, Tatyana ile Anthony’yi adeta zorla dışarı çıkardı ve New York'u gezdirmeye götürdü. Tatyana'nın itirazları karşısında ("Vikki, Anthony’yi koyacağım çocuk arabası yok.") Vikki bir eskici dükkânından dört dolara bebek arabası aldı. "Bu senin için değil; bebeğin için. Bebeğine verilen bir hediyeyi geri çeviremezsin."</p>

  <p class="calibre9" style="text-align: justify;">Tatyana itiraz etmedi. Oğlunun birkaç kıyafet ve oyuncağa daha sahip olmasını isterdi. Bebek arabası da Ellis etrafında yaptıkları yürüyüşler için uygun olacaktı. Tatyana aynı eskici dükkânından Anthony’ye çıngırak ve oyuncak ayı aldı.</p>

  <p class="calibre9" style="text-align: justify;">"Edward, karın, bir değil iki hemşireyle New York sokaklarında gezdiğini öğrenince ne yapacak?" diye sordu Vikki sırıtarak.</p>

  <p class="calibre9" style="text-align: justify;">"Bunu ona söyleyenin gözlerini oyacak."</p>

  <p class="calibre9" style="text-align: justify;">"Benim ağzım sıkıdır. Ya senin Tanya?"</p>

  <p class="calibre9" style="text-align: justify;">Tatyana, "Ben İngilizce konuşmuyorum," deyince gülmeye başladılar.</p>

  <p class="calibre9" style="text-align: justify;">"Bu kızın bir kez olsun New York'a gelmediğine inanamıyorum. Tanya neden göçmen bürosuna gitmiyorsun? Nasıl olduğunu görmeleri için onlarla birkaç haftada bir görüşmen gerekmiyor mu?"</p>

  <p class="calibre9" style="text-align: justify;">Tatyana, Edward'a bakarak, "Adalet departmanından geldiler,” dedi.</p>

  <p class="calibre9" style="text-align: justify;">"Ama bunun üzerinden üç ay geçti! New York’a gidip neler olup bittiğini kendin görmek istemiyor musun?"</p>

  <p class="calibre9" style="text-align: justify;">"İşlerim çok yoğun."</p>

  <p class="calibre9" style="text-align: justify;">"Yoğun bir hemşirelik," dedi Vikki gülerek. "O büyüyor. Yakında bebek arabasına sığmayacak. Yaşına göre oldukça iri. O kadar süt." Tatyana'nın süt dolu göğsüne baktı ve öksürdü.</p>

  <p class="calibre9" style="text-align: justify;">"Bilmiyorum," dedi Tatyana büyük bir gururla Anthony’ye bakarak. "Onun yaşındaki erkek çocuklarının nasıl olduğunu bilmiyorum."</p>

  <p class="calibre9" style="text-align: justify;">"Bana güven. O oldukça iri. Akşam yemeğine ne zaman geleceksin? Yarına ne dersin? Grammy’nin artık boşanmamdan bahsetmesini istemiyorum. Bu artık resmi biliyorsun. Boşandım. Büyükannem de her pazar günü bana, benim gibi dul bir kadını kimsenin istemeyeceğini söyleyip duruyor." Vikki gözlerini yuvarladı.</p>

  <p class="calibre9" style="text-align: justify;">Vikki, peki neden onu haklı çıkarıyorsun?" dedi Edward.</p>

  <p class="calibre9" style="text-align: justify;">Tatyana güldü.</p>

  <p class="calibre9" style="text-align: justify;">"Benim gözüm sadece bir adamı görüyor. O da Chris Pandolfi."</p>

  <p class="calibre9" style="text-align: justify;">Bu cevabın karşısında Tatyana homurdanmadan edemedi.</p>

  <p class="calibre9" style="text-align: justify;">Edward gülümsedi. "Tanya, Chris'i pek sevmez, öyle değil mi Tanya?"</p>

  <p class="calibre9" style="text-align: justify;">"Neden?" diye sordu Vikki.</p>

  <p class="calibre9" style="text-align: justify;">"Çünkü bana Hemşire Düğünçiçeği diyor. Sanırım benimle dalga geçiyor. Bu düğünçiçeği de ne?"</p>

  <p class="calibre9" style="text-align: justify;">Edward başını sallayıp gülümseyerek kolunu Tatyana'nın omzuna koydu, "Güzel, sarı bir çiçek," dedi. Vikki bu sırada Chris'in onu hafta sonu gezmeye götüreceğinden ve gelecek cumartesi gidecekleri dans için ona aldığı şifon elbisenin ne kadar güzel olduğundan bahsediyordu.</p>

  <p class="calibre9" style="text-align: justify;">Battery parkının önündeki pazaryeri insanlarla doluydu.</p>

  <p class="calibre9" style="text-align: justify;">Tatyana, Vikki ve Edward, uyuyan Anthony'yi pazarın önünden, Kilise Caddesinden, Wall Caddesinden, Güney Caddesinden, balık pazarından, Çin Mahallesi'nden ve Küçük İtalya'dan geçirdiler. Günün sonunda artık Edward ve Vikki yorgun düşmüştü. Tatyana binalardan, kalabalıktan, bağırışan neşeli insanlardan, mum, eski kitap ve elma satan sokak satıcılarından, sokak köşelerinde mızıka ve akordeon çalan müzisyenlerden etkilenmişti. Ayakları ona ait değilmiş ve sert kaldırımlara değmiyormuş gibi yürüyordu. Kaldırımda patateslerin, bezelyelerin, lahanaların, şeftalilerin, elmaların, üzümlerin, pamuk ve kumaş satan at arabalarının, otobüslerin ve insan kalabalığının yanından geçerken etrafına şaşkınlık içinde bakınıyordu.</p>

  <p class="calibre9" style="text-align: justify;">Mulberry Caddesi'ndeki bir kafeteryada durdular. Vikki ve Edward hemen kaldırımdaki sandalyelere oturdu. Tatyana elinde bebek arabasıyla ayakta durup yolun karşısındaki kilisenin merdivenlerinden inen gelin ile damada baktı. Etraflarında bir sürü insan vardı. Çok mutlu görünüyorlardı.</p>

  <p class="calibre9" style="text-align: justify;">"Küçük ve zayıf bir kız sanki her an yere düşecekmiş gibi duruyor; ama ona bir bak. Nefesi bile kesilmedi," dedi Vikki.</p>

  <p class="calibre9" style="text-align: justify;">"Bugün kesin kilo vermişimdir. Ordudaki günlerimden beri hiç bu kadar yürümemiştim," dedi Edward.</p>

  <p class="calibre9" style="text-align: justify;">Edward da bir askerdi. "Edward hastanedeki yataklar arasında da her gün bu kadar yürüyorsun," dedi Tatyana gözünü kilisenin önündeki çiftten ayırmadan. "Ama sizin şu New York gerçekten güzelmiş."</p>

  <p class="calibre9" style="text-align: justify;">"Sovyetler Birliğiyle kıyasladığında nasıl?" diye sordu Vikki.</p>

  <p class="calibre9" style="text-align: justify;">"Çok daha iyi," dedi Tatyana.</p>

  <p class="calibre9" style="text-align: justify;">"Bir gün bana oradan bahsetmen gerekecek," dedi Vikki. "Bakın şeftali! Haydi biraz alalım."</p>

  <p class="calibre9" style="text-align: justify;">"New York hep böyle midir?" dedi Tatyana gözlerini çevreye bakmaktan alamayarak.</p>

  <p class="calibre9" style="text-align: justify;">"Hayır. Savaş olduğu için böyle. Genelde hep canlıdır."</p>

  <p class="calibre9" style="text-align: justify;"><br class="calibre6" /></p>

  <p class="calibre9" style="text-align: justify;">Tatyana iki hafta sonra Anthony ve Vikki ile birlikte Edward'ın Central Parkta doktorlarla oynadığı beysbol maçını izlemeye gitti. Chris Pandolfi de oradaydı. Edward'ın karısı gelmemişti ve Edward dinlenmek istediğini söylemişti.</p>

  <p class="calibre9" style="text-align: justify;">Tatyana yanından geçenlere ve meyve satıcılarına bakarak gülümsedi. Kuşlar neşe içinde gökyüzünde uçuşuyordu ve kanatlarındaki renkler hayat saçıyordu. Başını eğdi ve bir eliyle oğlunu diğer eliyle ise şeftalileri tuttu. Şeftaliler olgundu ve güzel kokuyordu. Bir pazar günü Vikki ve Edward ile birlikte Ayı dağına çıkmayı düşünüyorlardı. Edward’ın karısı yine dinleniyor olacaktı ve yapraklar dökülecekti. Ama Tatyana bu pazar New York'taki Central Park'ta Anthony’nin elinden tutuyordu; güneş ışıl ışıl parlıyor; Edward beysbol oynuyordu ve Vikki her atışta hoplayıp zıplıyordu. Tatyana hayal görüp görmediğini merak etti.</p>

  <p class="calibre9" style="text-align: justify;">Ama Anthony'nin annesi neredeydi? Ona ne olmuştu? Tatyana, 22 Haziran. 1941'den önce, Fransız yapımı banklarda oturan, kıımızı güllü beyaz bir elbise giyen ve Rusya'da savaşın başladığı gün dondurma yiyen kızı geri istiyordu. Erkek kardeşi Paşa ile yüzen, yaz günlerini kitap okuyarak geçiren ve her şeye sahip olan o kızı arıyordu. Güneşli bir günde karşısına çıkan Kızıl Ordu askerini özlüyordu. Dondurma almamış; bir önceki otobüse binmiş ve farklı bir yöne, bambaşka bir hayata doğru yola çıkmış olabilirdi. Ama o dondurmayı almalıydı. O dondurma sayesinde şu an buradaydı.</p>

  <p class="calibre9" style="text-align: justify;">Şimdi New York'un coşkusu, Vikki'nin şen kahkaları, Anthony'nin ağlaması ve Edward’ın iyi huyları o kızı geri getirmeye çalışıyordu. Tatyana sahip olduğu her şeyi geride bırakmıştı. Çilli yüzünü kaldırarak, hoplayıp zıplayan Vikki'ye baktı ve gülümseyerek arkadaşlarına kola almaya gitti. Tatyana uzun sarı saçlarını her zamanki gibi örmüştü. Sıradan, mavi bir elbise giymişti ve üzerinde çok büyük duruyordu.</p>

  <p class="calibre9" style="text-align: justify;">Edward ona yetişti ve Anthony'yi tutabileceğini söyledi. Tatyana başını salladı. Edward'ın, Aleksandr'ın oğlunu taşıdığını görmemek için başını öne eğdi. Böylece yaşadığı üzüntüler geride kalacak; Vikki ve Edwardla geçirdiği bu güzel günü bozmayacaktı.</p>

  <p class="calibre9" style="text-align: justify;">Kola, su ve çilek aldıktan sonra birlikte çimlerin üzerindeki örtünün yanına döndüler. Tatyana bir süre hiç konuşmadı.</p>

  <p class="calibre9" style="text-align: justify;">"Tanya,” dedi Edward. "Nasıl güldüğüne bir bak. Bebek gülüşü. Bu eşsiz bir şey, öyle değil mi?"</p>

  <p class="calibre9" style="text-align: justify;">"Evet," dedi Tatyana bakmadan. Anthony'nin dişsiz, büyük gülüşünü biliyordu. Bunu Ellis Hastanesinde görmüştü. Alman ve İtalyan askerler Anthony’ye bayılıyordu.</p>

  <p class="calibre9" style="text-align: justify;">"Senin ve onun için bir şeyler aldım. Sence çilek yemek için henüz çok mu küçük?"</p>

  <p class="calibre9" style="text-align: justify;">"Evet"</p>

  <p class="calibre9" style="text-align: justify;">"Ama baksana, çok güzel değiller mi? Haydi alsana. Belki bunlarla bir şey pişirebilirsin."</p>

  <p class="calibre9" style="text-align: justify;">"Evet," dedi Tatyana suyundan içerek. "Reçel, turta ve kurabiye yapabilirim. Dondurup kış için de saklayabilirim. Meyveleri değerlendirmede çok başarılıyımdır."</p>

  <p class="calibre9" style="text-align: justify;"><i class="calibre2">"Tanya, çileği değerlendirmenin kaç yolu var?"</i></p>

  <p class="calibre9" style="text-align: justify;"><i class="calibre2">"Bunu duysan şaşırırstn."</i></p>

  <p class="calibre9" style="text-align: justify;"><i class="calibre2">"Zaten şaşırıyorum. Ne yapıyorsun sen?"</i></p>

  <p class="calibre9" style="text-align: justify;"><i class="calibre2">"Çilek reçeli."</i></p>

  <p class="calibre9" style="text-align: justify;"><i class="calibre2">"Üstünden yalamayı çok severim."</i></p>

  <p class="calibre9" style="text-align: justify;"><i class="calibre2">"Gel de ye biraz."</i></p>

  <p class="calibre9" style="text-align: justify;"><i class="calibre2">Kaşığı ağzına uzattı ve tattırdı. Aleksandr dudaklarını yaladı. "Çokgüzel!"</i></p>

  <p class="calibre9" style="text-align: justify;"><i class="calibre2">Tatyana gözlerindeki bakışı fark etti. "Şura, hayır. Bunu bitirmem lazım. Sürekli karıştırılması gerekiyor. Bunu, kış için yaşlı kadınlara yapıyorum."</i></p>

  <p class="calibre9" style="text-align: justify;"><i class="calibre2">"Tanya</i>..."</p>

  <p class="calibre9" style="text-align: justify;"><i class="calibre2">"Şura</i>..."</p>

  <p class="calibre9" style="text-align: justify;"><i class="calibre2">Aleksandr, Tatyana'ya sarıldı. "Sam çilekler için deli olduğumu söylemiş miydim?"</i></p>

  <p class="calibre9" style="text-align: justify;"><i class="calibre2">"Sen karşı konulmaz birisin. ”</i></p>
</body>
</html>
