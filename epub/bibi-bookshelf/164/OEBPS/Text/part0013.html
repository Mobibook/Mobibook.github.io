<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="b_sayfa_y_resim" style="text-align: justify;">ALTINCI BÖLÜM</p>

  <p class="tarih" style="text-align: justify;">Edward ve Vikki, 1943</p>

  <p class="calibre9" style="text-align: justify;">TATYANA PENCERENİN KENARINDA OTURMUŞ; bir eliyle iki haftalık bebeğini, diğeriyle ise kitabını tutuyordu. Gözleri kapalıydı. Tam o sırada birinin soluğunu duydu ve hemen gözlerini açtı.</p>

  <p class="calibre9" style="text-align: justify;">Edward Ludlow yüzünde merak ve endişe dolu bir ifadeyle birkaç adım önünde duruyordu. Onu anlayabiliyordu. Bebeği doğurduğundan beri çok sessizdi. Bunun çok olağandışı bir şey olduğunu düşünmüyordu. Arkalarında bir hayat bırakıp buraya gelen birçok insanın sessiz olması normaldi. Kötü günleri geride bırakmışlardı ve küçük beyaz odalarda Özgürlük heykeline bakarak yeni doğan günleri izliyorlardı. "Bebeği kucağından düşüreceğinden korktum," dedi. "Seni ürkütmek istemezdim."</p>

  <p class="calibre9" style="text-align: justify;">Ona, Anthony'yi ne kadar sıkı tuttuğunu gösterdi. "Merak etme."</p>

  <p class="calibre9" style="text-align: justify;">Kitabına baktı. "Okumuyordum, sadece... Oturuyordum." Bu Aleksandr Puşkin'in <i class="calibre2">Bronz Atlı ve Diğer Şiirler</i> adlı kitabıydı.</p>

  <p class="calibre9" style="text-align: justify;">"İyi misin? Öğlen oldu. Seni uyandırmak istemezdim."</p>

  <p class="calibre9" style="text-align: justify;">Gözlerini ovuşturdu. Bebek hâlâ uyuyordu. "Bu çocuk geceleri değil; sabahları uyuyor."</p>

  <p class="calibre9" style="text-align: justify;">"Annesi gibi."</p>

  <p class="calibre9" style="text-align: justify;">"Annesi de programını ona göre ayarlıyor," diyerek gülümsedi. "Her şey yolunda mı?"</p>

  <p class="calibre9" style="text-align: justify;">"Evet, evet," dedi Dr. Ludlow telaş içinde. "Sana, bir INS çalışanın seni görmeye geldiğini söylemek istedim."</p>

  <p class="calibre9" style="text-align: justify;">"Ne istiyor?"</p>

  <p class="calibre9" style="text-align: justify;">"Ne mi istiyor? Amerika'da kalman için sana bir şans vermek."</p>

  <p class="calibre9" style="text-align: justify;">"Ben düşünmüştüm ki... Oğlum Amerika alanlarında doğduğundan..."</p>

  <p class="calibre9" style="text-align: justify;">"Amerika toprakları," diye düzeltti Dr. Sayers. "Avukat senin davanla bizzat ilgilenmek istiyor." Duraksadı. "Savaş döneminde Amerika'ya pek fazla kaçak, yolcu gelmez, anlarsın. Özellikle de Sovyetler Birliği'nden. Bu çok olağandışı bir durum."</p>

  <p class="calibre9" style="text-align: justify;">"Buraya gelmenin kendisi için güvenli olduğunu düşünüyor mu? Ona tüberküloz olduğumu söyledin mi?" diye sordu Tatyana.</p>

  <p class="calibre9" style="text-align: justify;">"Söyledim. Maske takacak. Bu arada kendini nasıl hissediyorsun?</p>

  <p class="calibre9" style="text-align: justify;">Öksürürken ağzından kan geliyor mu?"</p>

  <p class="calibre9" style="text-align: justify;">"Hayır. Ateşim de geçti. Kendimi daha iyi hissediyorum."</p>

  <p class="calibre9" style="text-align: justify;">"Dışarıya çıkıyor musun?"</p>

  <p class="calibre9" style="text-align: justify;">"Evet. Deniz havası iyi geliyor."</p>

  <p class="calibre9" style="text-align: justify;">"Evet." Ciddi bir yüz ifadesiyle ona baktı. "Deniz havası iyidir." Boğazındaki gıcığı temizleyerek devam etti. "Hemşireler tüberküloza yakalanmana çok şaşırdı."</p>

  <p class="calibre9" style="text-align: justify;">"Onlara anlat Edward," dedi Tatyana. "Bütün yıl boyunca on bin kişiyle muhatap olduğumu ve bunlardan sadece on ila on altı kişinin benden hastalık kaptığını söyle onlara." Duraksadı. "Bu insanların düşündüğü kadar bulaşıcı bir hastalık değil. INS görevlisi eğer kendini yeterince güçlü hissediyorsa yanıma gelsin. Ona İngilizceyi çok iyi konuşamadığımı da söyle."</p>

  <p class="calibre9" style="text-align: justify;">Edward gülümseyerek İngilizcesinin iyi olduğunu ve bunu ona kendisinin söylemek isteyip istemediğini sordu.</p>

  <p class="calibre9" style="text-align: justify;">"Hayır. Hayır teşekkürler."</p>

  <p class="calibre9" style="text-align: justify;">INS görevlisi Tom, onunla on beş dakika konuşarak İngilizceyi temel düzeyde bilip bilmediğini kontrol etti. Tatyana temel düzeyde konuşabiliyordu. Ona sahip olduğu yetenekleri sordu. Hemşirelik yaptığını; aynca dikişten ve yemek pişirmekten anladığını söyledi.</p>

  <p class="calibre9" style="text-align: justify;">"Savaş süresinde hemşireye ihtiyaç oluyor," dedi adam.</p>

  <p class="calibre9" style="text-align: justify;">"Evet. Ellis de bile eksik var," dedi Tatyana. Brenda'nın yanlış işte olduğunu düşünüyordu.</p>

  <p class="calibre9" style="text-align: justify;">"Karşımıza senin durumunda olan pek fazla kişi çıkmıyor."</p>

  <p class="calibre9" style="text-align: justify;">Cevap vermedi.</p>

  <p class="calibre9" style="text-align: justify;">"Amerika'da kalmayı istiyor musun?"</p>

  <p class="calibre9" style="text-align: justify;">"Elbette."</p>

  <p class="calibre9" style="text-align: justify;">"Suçlu olarak görülmek istemezsin değil mi? Bu savaş zamanında bizim için çok önemlidir. Anlıyor musun? Avukatlar senin gibi insanlar hakkında kapsamlı bir araştırma yaparlar. Ülke çok karışık. Ülkeye katkıda bulunacağından, eski ülkenin değil, buranın çıkarlarını gözeteceğinden emin olmalıyız."</p>

  <p class="calibre9" style="text-align: justify;">"Bu konuda endişelenmeyin," dedi. "Tüberküloz hastalığım geçer geçmez çalışmama izin verecekler ve hemen bir işe gireceğim. Hemşire, terzi ya da aşçı olurum. Gerekirse üç işi aynı anda yürütürüm. Sağlığıma kavuştuktan sonra elimden geleni yaparım."</p>

  <p class="calibre9" style="text-align: justify;">Tom, tüberküloz olduğunu bir anda hatırlamış gibi ayağa kalkarak kapının yanına gitti ve maskesini düzeltti. "Nerede kalacaksın?" diye sordu boğuk bir ses tonuyla.</p>

  <p class="calibre9" style="text-align: justify;">"Burada kalmak istiyorum."</p>

  <p class="calibre9" style="text-align: justify;">"İyileştikten sonra bir daireye taşınman lazım."</p>

  <p class="calibre9" style="text-align: justify;">"Evet. Merak etmeyin."</p>

  <p class="calibre9" style="text-align: justify;">Başını sallayarak defterine bir şeyler yazdı. "Hayatına hangi isimle devam etmek istiyorsun? Belgelerde gördüğüm kadarıyla Sovyetler Birliği'nden Jane Barrington adındaki bir Kızıl Ordu hemşiresi kimliğiyle ayrılmışsın."</p>

  <p class="calibre9" style="text-align: justify;">"Evet."</p>

  <p class="calibre9" style="text-align: justify;">"Bu belgelerin ne kadarı sahte?"</p>

  <p class="calibre9" style="text-align: justify;">"Ne demek istediğinizi anlamıyorum."</p>

  <p class="calibre9" style="text-align: justify;">Tom sessiz kaldı. "Jane Barrington kim?"</p>

  <p class="calibre9" style="text-align: justify;">Bu kez de Tatyana sessiz kaldı. "Kocamın annesi," dedi en sonunda.</p>

  <p class="calibre9" style="text-align: justify;">Tom derin bir iç geçirdi. "Barrington mı? Rus ismine benzemiyor."</p>

  <p class="calibre9" style="text-align: justify;">"Kocam Amerikalıydı," dedi gözlerini yere çevirerek.</p>

  <p class="calibre9" style="text-align: justify;">Tom kapıyı açtı. "İkamet belgelerinde kullanmak istediğin isim bu mu?"</p>

  <p class="calibre9" style="text-align: justify;">"Evet."</p>

  <p class="calibre9" style="text-align: justify;">"Rus ismi istemez misin?"</p>

  <p class="calibre9" style="text-align: justify;">Tatyana düşündü.</p>

  <p class="calibre9" style="text-align: justify;">Tom yanına yaklaştı. "Bazen buraya gelen mülteciler geçmişlerine bağlı kalmak ister. İlk isimlerini değiştirmeyebilirler. Sadece soyadında değişiklik yaparlar. Bunu düşün."</p>

  <p class="calibre9" style="text-align: justify;">"İstemiyorum," dedi Tatyana. "İkisi de değişsin. Ben geçmişe bağlı kalmak istemiyorum."</p>

  <p class="calibre9" style="text-align: justify;">Defterine bir şeyler yazdı. "O halde Jane Barrington."</p>

  <p class="calibre9" style="text-align: justify;">Tom gittikten sonra Tatyana pencerenin kenarına oturarak <i class="calibre2">Bronz Atlı</i> kitabını tekrar açtı ve New York limanıyla özgürlük heykelini izlemeye başladı. Aleksandr'ın kitabın arasında sakladığı resmine dokundu. Resme bakmadan yüzüne ve üniformasına dokundu. Bu kez Aleksandr'ı ve bebeğini değil; kendini rahatlatmak için Rusça birkaç kelime fısıldadı. Şura, Şura diye fısıldadı bir zamanlar Tatyana Metanova olarak bilinen Jane Barrington.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Tatyana’nın günleri Antony'ye mama yedirerek, altını değiştirerek, birkaç kıyafetini banyodaki lavaboda yıkayarak, hastanenin bahçesinde yürüyüşler yaparak ve Antony'yi battaniyeye sarıp onunla bankta oturarak geçiyordu. Brenda, kahvaltısını odasına getiriyordu. Tatyana öğle ve akşam yemeğini de odasında yiyordu. Antony'yi uyumadığı zamanlarda kucağına alıyordu. Sadece iki şeye bakıyordu: New York limanına ve oğluna. Ancak oğlunu kucağına almakla duyduğu huzur, her geçen gün yaşadığı yalnızlıkla azalıyordu. Brenda ve Dr. Ludlow bunun iyileşme belirtisi olduğunu söylüyordu.</p>

  <p class="calibre9" style="text-align: justify;">Temmuz ayı sonunda bir sabah odada oturmaktan sıkılan Tatyana, Antony uyurken koridorda biraz dolaşmaya karar verdi.</p>

  <p class="calibre9" style="text-align: justify;">Koridora çıkınca yakınlardan gelen inilti sesleri duydu ve bu sesi takip ederek yaralı erkeklerin bulunduğu koğuşa girdi. Tek görevli olan hemşire Brenda'ydı ve yaptığı işten duyduğu memnuniyetsizliği yaralı hastalara yansıtıyordu. Söylenerek, sert cümleler kurarak huysuz bir şekilde askerin bacağındaki yarayı temizliyor; biraz daha yavaş yapması için yalvaran askeri umursamıyordu.</p>

  <p class="calibre9" style="text-align: justify;">Tatyana, Brenda’nın yanına giderek yardıma ihtiyacı olup olmadığını sordu. Brenda hasta bir kızın askeri daha kötü bir hale getirmesini istemediğini söyleyip, ondan hemen odasına dönmesini istedi. Tatyana yerinden kıpırdamadan askerin bacağındaki deliğe ve sonra da askerin gözlerine bakarak, "Bırak da sana yardım edeyim. Bacağını bandajlayayım. Baksana ağzımda ve burnumda maske var. Hastanenin diğer tarafında seni çağıran dört adam daha var. Birisi sabah kahvesini içerken dişini düşürmüş. Birinin de çok ateşi var. Başka bir hastanın da kulağından kan geliyor."</p>

  <p class="calibre9" style="text-align: justify;">Brenda kovayı ve askerin bacağıyla uğraşmayı bıraktı. Tatyana yine de Brenda’nın kararsızlığını hissedebiliyordu: askerle ilgilenmek ya da onu Tatyana'ya bırakmak.</p>

  <p class="calibre9" style="text-align: justify;">Tatyana yarayı yıkamaya başladı. Asker ona bakmıyordu ama sakinleşmiş gibi görünüyordu. Ya uyumuştu; ya da ölmüştü. Tatyana bacağını bandajlarken askerde hâlâ kıpırtı yoktu. İşini yapmaya devam etti.</p>

  <p class="calibre9" style="text-align: justify;">Kolundaki ve başındaki yarayı da temizledi. Sonra da bir şırınga alarak askere morfin verdi. İçindeki acıyı dindirebilmek için kendine de morfin vermeyi çok isterdi. Bir yandan da Alman askerlerinin tedavi görmek için Amerika kıyılarını getirilecek kadar şanslı olduklarını düşünüyordu.</p>

  <p class="calibre9" style="text-align: justify;">Brenda bir anda kapıda belirdi ve Tatyana'nın hâlâ koğuşta olmasına şaşırmış gibi görünerek hastalarına tüberküloz bulaştırmadan odasına dönmesini istedi. Ses tonu sanki hastalarının durumunu çok fazla umursuyormuş gibiydi.</p>

  <p class="calibre9" style="text-align: justify;">Tatyana koridordaki küçük havuzun yanından geçerek odasına dönerken üzerinde hemşire üniforması olan, uzun boylu, zayıf bir kızın ağladığını gördü. Uzun saçları ve uzun bacaklarıyla oldukça güzel görünüyordu. Tabi akan maskaralarına ve şiş gözlerine bakmazsanız. Tatyana su içmek için su makinesinin yanına giderken tedirginlik içinde kızın yanından geçti. Kız hıçkıra hıçkıra ağlamaya başlamıştı. Tatyana kızın kolundan tutup, "İyi misin?" diye sordu.</p>

  <p class="calibre9" style="text-align: justify;">"İyiyim," dedi kız iç çekerek.</p>

  <p class="calibre9" style="text-align: justify;">"Pekâlâ."</p>

  <p class="calibre9" style="text-align: justify;">Kız ağlamaya devam etti. Elinde hafif ıslanmış bir sigara tutuyordu. "Şu anda ne kadar çaresiz olduğumu keşke anlayabilseydin."</p>

  <p class="calibre9" style="text-align: justify;">"Yapabileceğim bir şey var mı?"</p>

  <p class="calibre9" style="text-align: justify;">Kız ıslak elleri arasından Tatyana'ya baktı. "Sen kimsin?"</p>

  <p class="calibre9" style="text-align: justify;">"Bana Tanya diyebilirsin."</p>

  <p class="calibre9" style="text-align: justify;">"Sen tüberkülozlu kaçak yolcu değil misin?"</p>

  <p class="calibre9" style="text-align: justify;">"Artık daha iyiyim," dedi Tatyana alçak bir ses tonuyla.</p>

  <p class="calibre9" style="text-align: justify;">"Sen Tanya değilsin. Belgelerini ben takip ettim. Adın Jane Barrington. Gerçi bunu neden umursuyorum ki? Hayatım darmadağın oldu ve ben isminden bahsediyorum. Keşke benim sorunlarım da senin kadar olsaydı."</p>

  <p class="calibre9" style="text-align: justify;">Tatyana hemen onu rahatlatmak için söyleyecek İngilizce bir şeyler düşündü. "Daha da kötüsü olabilirdi."</p>

  <p class="calibre9" style="text-align: justify;">"Bu konuda yanılıyorsun bayan. Daha kötüsü olamaz! Olamaz!.."</p>

  <p class="calibre9" style="text-align: justify;">Tatyana kızın parmağındaki evlilik yüzüğünü fark etti ve içindeki acıma duygusu arttı. "Üzgünüm," diyerek duraksadı. "Kocan için mi ağlıyorsun?"</p>

  <p class="calibre9" style="text-align: justify;">Kız gözlerini ellerinden ayırmadan başını salladı.</p>

  <p class="calibre9" style="text-align: justify;">"Bu çok kötü bir şey," dedi Tatyana. "Bilirim. Bu savaş..</p>

  <p class="calibre9" style="text-align: justify;">Kız başını salladı. "İnsanları öldürüyor."</p>

  <p class="calibre9" style="text-align: justify;">"Kocan... Geri dönmüyor mu?"</p>

  <p class="calibre9" style="text-align: justify;">"Geri dönmüyor mu?" diye bağırdı kız. "Bütün sorun da bu zaten. Gelecek hafta dönecek."</p>

  <p class="calibre9" style="text-align: justify;">Tatyana şaşkınlık içinde bir adım geri çekildi.</p>

  <p class="calibre9" style="text-align: justify;">"Nereye gidiyorsun? Yere yığılacak gibi görünüyorsun. Geri dönecek olması senin suçun değil. O kadar üzülme. Sanırım savaşta kızların başına daha kötü şeyler geldi; ama ben hiçbirini bilmiyorum. Kahve ya da sigara ister misin?"</p>

  <p class="calibre9" style="text-align: justify;">Tatyana duraksadı. "Birlikte bir kahve içebiliriz."</p>

  <p class="calibre9" style="text-align: justify;">Yemekhanedeki büyük dikdörtgen masalardan birine oturdular. Tatyana kendini Victoria Sabatella olarak tanıtan ("Ama sen bana Vikki de.") ve Tatyana'nın elini sıkarak "Burada ailenle mi birliktesin? Aylardır bu şekilde gelen bir mülteci görmedim. Gemiler onları kabul etmiyor. Hasta mısın?" diye soran kızın karşısına oturdu.</p>

  <p class="calibre9" style="text-align: justify;">"Şimdi daha iyiyim," dedi Tatyana. "Burada tek başımayım." Bir an duraksadı. "Bir de oğlum var tabi."</p>

  <p class="calibre9" style="text-align: justify;">"Uyduruyorsun!" diye bağırdı Victoria bardağını masaya vurarak. "Oğlun yok senin."</p>

  <p class="calibre9" style="text-align: justify;">"Neredeyse bir aylık."</p>

  <p class="calibre9" style="text-align: justify;">"Sen kaç yaşındasın?"</p>

  <p class="calibre9" style="text-align: justify;">"On dokuz."</p>

  <p class="calibre9" style="text-align: justify;">Geldiğin yerde erken evleniliyor olmalı. Nereden geldin?"</p>

  <p class="calibre9" style="text-align: justify;">"Sovyetler Birliği."</p>

  <p class="calibre9" style="text-align: justify;">Vay canına. Bu arada bu çocuğu nasıl yaptın? Kocan var mı?"</p>

  <p class="calibre9" style="text-align: justify;">Tatyana ağzını açtı; ama Vikki hiç soru sormamış gibi konuşmaya devam etti. Nefes almadan önce Tatyana'ya kendisinin de babasını hiç görmediğini ("Öldü ya da kaçtı, ikisi de aynı şey."); annesini ("Beni çok genç doğurmuş.") pek iyi hatırlamadığını, şu anda Francisco'da iki adamla birlikte yaşadığını ("Aynı evde değil."), hasta numarası yaptığını ("Hasta; ama aklından.") anlattı. Vikki büyükannesiyle büyükbabası tarafından büyütülmüştü ("Annemi severler; ama yaşadığı hayatı onaylamazlar.") ve hâlâ onlarla birlikte yaşıyordu ("Bu düşündüğün kadar eğlenceli bir şey değil."). İlk önce gazeteci sonra da manikürcü olmaya karar vermişti ("İki işi de ellerini kullanarak yapıyorsun. Bunun doğal bir ilerleme olduğunu düşündüm."); ama sonra Avrupa'daki savaşın Amerika'yı da içine alacağını görerek hemşirelik okuluna gitmişti. Tatyana sessiz ve dikkatli bir şekilde dinlerken Vikki aniden ona baktı ve "Kocan var mı?" diye sordu.</p>

  <p class="calibre9" style="text-align: justify;">"Vardı."</p>

  <p class="calibre9" style="text-align: justify;">"Öyle mi?" Vikki derin bir iç geçirdi. "Vardı. Bir zamanlar kocan vardı..."</p>

  <p class="calibre9" style="text-align: justify;">O sırada konuşmaları bir deri bir kemik olan, şık giyinmiş ve beyaz şapka takmış uzun boylu bir kadın tarafından bölündü. Kadın beyaz çantasını havada sallayarak yemekhaneye girdi ve bağırmaya başladı. "Vikki! Seninle konuşuyorum! Vikki! Onu gördün mü?"</p>

  <p class="calibre9" style="text-align: justify;">Vikki derin bir iç geçirdi ve Tatyana'ya bakarak gözlerini yuvarladı. "Hayır Bayan Ludlow. Bugün onu görmedim. Sanırım kasabaya geçti. Salı ve perşembe öğleden sonraları burada oluyor."</p>

  <p class="calibre9" style="text-align: justify;">"Öğleden sonraları mı? Kasabada değil! Ayrıca programını nasıl oluyor da bu kadar iyi biliyorsun?"</p>

  <p class="calibre9" style="text-align: justify;">"Onunla iki yıldır çalışıyorum."</p>

  <p class="calibre9" style="text-align: justify;">"Ben de onunla sekiz yıldır evliyim; ama hâlâ hangi cehennemde olduğunu bilmiyorum." Masanın yanına geldi ve iki kızın başına dikildi. Şüpheli gözlerle Tatyana'ya baktı. "Sen kimsin?"</p>

  <p class="calibre9" style="text-align: justify;">Tatyana boynundaki maskeyle ağzını kapattı. Vikki bir adım öne çıktı. "Sovyetler Birliğinden geldi. İngilizceyi çok az konuşabiliyor, dedi."</p>

  <p class="calibre9" style="text-align: justify;">"Bu ülkede kalmaya devam etmek istiyorsa, öğrenmeli. Savaştayız ve mültecileri besleyecek durumda değiliz." Kadın çantasını sallarken Tatyana'nın başını adeta sıyırdı ve odadan çıkıp gitti.</p>

  <p class="calibre9" style="text-align: justify;">"Kim o?" diye sordu Tatyana.</p>

  <p class="calibre9" style="text-align: justify;">Vikki elini salladı. "Boş ver. Onun hakkında ne kadar az şey bilirsen, o kadar iyi. Bu Dr. Ludlow'un deli karısı. Haftada bir kocasına bakmaya gelerek burada fırtınalar koparır."</p>

  <p class="calibre9" style="text-align: justify;">"Neden onu sürekli kaybediyor?"</p>

  <p class="calibre9" style="text-align: justify;">Vikki gülmeye başladı. "Bana kalırsa sorulması gereken asıl soru Dr. Ludlow'un neden bu kadar sık ortadan kaybolduğu."</p>

  <p class="calibre9" style="text-align: justify;">"Pekâlâ. Neden?"</p>

  <p class="calibre9" style="text-align: justify;">Vikki elini sallayınca Tatyana anladı. Dr. Ludlow'dan bahsetmek istemiyordu. Tatyana gülümseyerek Vikki’yi incelemeye başladı. Ağlamayı bırakmıştı ve Tatyana onun çok çekici bir kız olduğunu görebiliyordu. Güzelliğinin farkındaydı ve herkesin bunu görmesi için elinden geleni yapıyordu. Parlak, uzun saçları omuzlarına dökülüyordu; gözleri siyah maskara ile belirginleştirilmişti ve dolgun dudaklarında kırmızı ruj vardı. Beyaz üniforması ince vücuduna oturuyordu ve dizlerinin oldukça üstündeydi. Tatyana, yaralı askerlerin Vikki'ye nasıl baktıklarını merak etti.</p>

  <p class="calibre9" style="text-align: justify;">"Vikki neden ağlıyordun? Kocanı sevmiyor musun?"</p>

  <p class="calibre9" style="text-align: justify;">"Elbette seviyorum," diyerek derin bir iç geçirdi. "Sadece onu aramızda beş bin kilometre varken de sevebilmeyi isterdim." Ses tonunu alçaltarak devam etti. "Şimdi geri dönmesi için uygun bir zaman değil."</p>

  <p class="calibre9" style="text-align: justify;">"Bir kocanın karısına dönmesi için mi? Doğru zaman ne?"</p>

  <p class="calibre9" style="text-align: justify;">"Onun dönmesini beklemiyordum." Kahvesine doğru tekrar hıçkırarak ağlamaya başladı. Tatyana sonradan içmek isteyebilir diye kahve fincanını kenara çekti.</p>

  <p class="calibre9" style="text-align: justify;">"Ne zaman...?" O kelime neydi? Bekliyordun mu?</p>

  <p class="calibre9" style="text-align: justify;">"Noel'de!"</p>

  <p class="calibre9" style="text-align: justify;">"Neden bu kadar erken dönüyor peki?"</p>

  <p class="calibre9" style="text-align: justify;">"Buna inanabiliyor musun? Pasifik'te vurulmuş."</p>

  <p class="calibre9" style="text-align: justify;">Tatyana gözlerini ona dikti.</p>

  <p class="calibre9" style="text-align: justify;">"Ama durumu iyi," dedi Vikki hemen. "Kurşun sıyırıp geçmiş. Omzunda küçük bir yara var. Vurulduktan sonra doksan kilometre boyunca uçak kullanmış. Ne kadar kötü olabilir ki?"</p>

  <p class="calibre9" style="text-align: justify;">Tatyana masadan kalktı. "Gidip oğluma mama vermem gerekiyor.”</p>

  <p class="calibre9" style="text-align: justify;">"Ama Chris üzülecek."</p>

  <p class="calibre9" style="text-align: justify;">"Chris kim?"</p>

  <p class="calibre9" style="text-align: justify;">"Dr. Pandolfi. Onunla tanışmadın mı? Buraya Dr. Ludlow ile birlikte geliyor."</p>

  <p class="calibre9" style="text-align: justify;">Chris Pandolfi. Doğru. "Evet tanıştım." Dr. Pandolfi, Tatyana’yı getiren gemiyi ziyaret eden ve bebeğin Amerika topraklarında doğmasına yardım etmeyeceğini söyleyen doktordu. Sovyetler Birliğine geri dönmesini ve tüberküloz hastalığıyla baş başa kalmasını istemişti. Edward Ludlow buna karşı çıkmış ve Tatyana'yı Ellis Adasındaki hastaneye götürmek için Dr. Pandolfi'den yardım almıştı. Tatyana, Vikki'nin omzunu okşadı. Chris Pandolfi'nin iyi biri olduğundan emin değildi. "Kendine iyi bak Viktoria. Belki de Dr. Pandolfi’den uzak durman iyi olur. Kocan eve dönüyor. Çok şanslısın."</p>

  <p class="calibre9" style="text-align: justify;">Viktoria ayağa kalktı ve Tatyana'ya odasına kadar eşlik etti. "Bana Vikki de," dedi. "Ben de sana Jane diyebilir miyim?"</p>

  <p class="calibre9" style="text-align: justify;">"Ne?"</p>

  <p class="calibre9" style="text-align: justify;">"Adın Jane değil mi?"</p>

  <p class="calibre9" style="text-align: justify;">"Bana Tanya de."</p>

  <p class="calibre9" style="text-align: justify;">"Adın Jane iken sana neden Tanya diyeyim?"</p>

  <p class="calibre9" style="text-align: justify;">"Asıl adım Tanya. Jane belgelerde geçen isim." Vikki’nin şaşkın yüz ifadesini fark etti. "Beni istediğin isimle çağır."</p>

  <p class="calibre9" style="text-align: justify;">"Ne zaman gidiyorsun?"</p>

  <p class="calibre9" style="text-align: justify;">"Gitmek mi?"</p>

  <p class="calibre9" style="text-align: justify;">"Ellis'den."</p>

  <p class="calibre9" style="text-align: justify;">Tatyana düşündü. "Gideceğimi sanmıyorum," dedi. "Kalacak bir yerim yok."</p>

  <p class="calibre9" style="text-align: justify;">Vikki, Tatyana ile birlikte odaya girdi ve sepette uyuyan oğluna baktı. "Çok minik," dedi bilinçsizce Tatyana'nın saçlarına dokunarak. "Babası siyah saçlı mıydı?"</p>

  <p class="calibre9" style="text-align: justify;">"Evet."</p>

  <p class="calibre9" style="text-align: justify;">"Peki anne olmak nasıl bir duygu?"</p>

  <p class="calibre9" style="text-align: justify;">"Şey..."</p>

  <p class="calibre9" style="text-align: justify;">"Pekâlâ. Tamamen iyileştiğin zaman benim evime gelmeni istiyorum. Büyükannem ve büyükbabamla tanış. Küçük bebekleri çok severler. Benim de bebek yapmamı istiyorlar." Vikki başını salladı. "Tanrı yardımcım olsun." Tekrar Anthony’ye baktı. "Çok sevimli. Babasının onu görmemiş olması çok kötü."</p>

  <p class="calibre9" style="text-align: justify;">"Evet."</p>

  <p class="calibre9" style="text-align: justify;">Bebek çok minikti. Kıpırdayamıyor; başını çeviremiyor ve elini kaldıramıyordu. Kıyafetlerini giymekte zorlanıyordu yumuşak kolları ve başı Tatyana'nın tuhaf annelik yeteneklerine meydan okuyordu. Bu yüzden onu bazı günler giydirmiyor ve battaniyelere sararak yatırıyordu. Bebeğin, Edward'ın aldığı birkaç pijamadan başka kıyafeti yoktu. Neyse ki yaz olduğundan fazla bir şey giymesine gerek yoktu. Kolları uzun kollu kıyafetlerden geçirmek oldukça zordu. Fırsat bulsa bile onu banyoya sokmakta da zorlanıyordu. Göbek deliği tam olarak iyileşmemişti. Bu yüzden onu kıyafetle yıkıyordu; ama saçlarını yıkamak uzmanlık alanı dışındaydı. Bir şey yapamıyor ve annesine yardımcı olmuyordu. Kollarını kaldıramıyordu ve hareket etmemesi gerektiğinde kıpırdanıyordu. Başı arkaya düşüyordu; vücudu Tatyana’nın elinden kayıyordu ve bacaklarını lavabonun içinde tehlikeli bir şekilde sallıyordu. Tanya onu elinden düşürmekten çok korkuyordu. Bebeğinin ona muhtaç ve kolay incinir olması daha çok dikkat etmesini sağlıyordu. Belki de doğanın kanunu buydu. Bebeğinin ona ihtiyaç duyması, Tatyana'yı daha güçlü kılıyordu.</p>

  <p class="calibre9" style="text-align: justify;">Elbette Tatyana'nın da güce ihtiyacı vardı. Bebeği uyuduğunda ve güvende olduğunda, kendi başının arkaya düştüğünü, bacaklarının titrediğini ve savunmasız vücudunun yere yığılacağını hissediyordu.</p>

  <p class="calibre9" style="text-align: justify;">Ondan güç almak için yanına gidiyor ve battaniyesini açarak ona dokunuyordu. Onu sepetinden alarak göğsüne bastırıyor ve başını kalbinin üstüne koyarak uyutuyordu. Uzun bacakları vardı. Tatyana onu okşarken, başka bir erkek çocuğuna onun annesinin gözünden baktığını hayal ediyordu. Anthony gibi uzun boylu, siyah saçlı ve yumuşak tenli bebek annesi tarafından okşanıyor; yemek yediriliyor; hayatı boyunca bu tek çocuğu bekleyen annesi tarafından doyasıya seviliyordu.</p>
</body>
</html>
