<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="b_sayfa_y_resim" style="text-align: justify;">OTUZUNCU BÖLÜM</p>

  <p class="tarih" style="text-align: justify;">New York, 1945</p>

  <p class="calibre9" style="text-align: justify;">NİSANDA AMERİKALILAR VE RUSLAR, Almanya'da ilerledi; Mayısın ilk haftası Almanya koşulsuz teslim oldu. Avrupa savaşı bitti. Pasifik tiyatrosunda, Amerikalılar, Japonya'nın bütün sahillerini ve adalarını kuşatmış olmalarına rağmen hâlâ kan döküyordu.</p>

  <p class="calibre9" style="text-align: justify;">23 Haziran sessizce gelip geçti. Tatyana 21 yaşına girdi. Yılların acılarını dindirmesi için daha ne kadar yas tutması gerekiyordu? Boğazında düğümlenen o kayanın küçük bir çakıl taşına dönüşmesi için kaç gün, gece, ay, yıl geçmesi gerekiyordu? Onun adını her düşündüğünde, oğluna her baktığında, bu taş ciğerlerine nefes gitmesini engelliyordu. Her Noel'de, doğum günlerinde ve 13 Mart'ta nefes alamıyordu. Yıllar geçiyor; ama acılar kalıyordu. Bunun dışında her şey geçiyordu: mutluluk, insan sevgisi, yaşama sevinci, huzur, çocuğunla gülüp eğlenme, tabağındaki yemek, masandaki içecek, dualar, el çırpışlar, hepsi geçiyordu.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">1945 yazında, Vikki, Tatyana ve Anthony ile birlikte trene atlayıp Arizona'ya gitmeyi kabul etti. Tatyana, Amerikan vatandaşı oluşunu bir tatille kutlamak istiyordu.</p>

  <p class="calibre9" style="text-align: justify;">Tatyana, Vikki'ye yolda, Washington'a uğramaları gerektiğini söyledi.</p>

  <p class="calibre9" style="text-align: justify;">Bu kez Devlet Bakanlığına girmedi ve C Caddesindeki bankta büyük bir sabırla oturarak, Vikki'nin sigara içişini, Anthony'nin ise çimlerin üzerinde oynayışını izledi. "Buraya uğramak senin fikrin miydi? Sadece iki haftalık izin aldık."</p>

  <p class="calibre9" style="text-align: justify;">Tatyana, Devlet Bakanlığı'nda çalışanların öğle yemeğine çıktığını gördü. Sam Gulotta oturduğu bankın önünden geçti. Tatyana kendini ona göstermeye çalışmadı. On adım attıktan sonra yavaşlayarak durdu. Arkasına dönerek ona birkaç dakika baktı ve yavaşça geri döndü.</p>

  <p class="calibre9" style="text-align: justify;">Tatyana bakışlarını ona çevirerek, "Merhaba. Seni rahatsız etmek istemedim." Ona Vikki'yi tanıttı.</p>

  <p class="calibre9" style="text-align: justify;">Gulotta gülümsedi ve yanına oturdu. "Beni rahatsız etmiyorsun. Seni gördügüme sevindim. Sana verecek yeni bir haberim yok."</p>

  <p class="calibre9" style="text-align: justify;">"Hiç mi?"</p>

  <p class="calibre9" style="text-align: justify;">"Hiç. Avrupa iyi karıştı." Duraksadı. "Sana ortalık biraz durulunca, araştırma yapacağıma dair söz verdiğimi biliyorum... Ama her şeyin daha kolay olacağını düşünmekle hata yapmışım. Her şey daha kötüye gitti. Amerika, Fransa, İngiltere ve Sovyetler Birliği -hepsi Berlin'deler. Yanlış bir diplomatik adım atılırsa, gelecek hafta yine dünya savaşı başlar."</p>

  <p class="calibre9" style="text-align: justify;">"Biliyorum." Ayağa kalktı. "Teşekkürler."</p>

  <p class="calibre9" style="text-align: justify;">"Amerikan vatandaşlığına geçtin mi?"</p>

  <p class="calibre9" style="text-align: justify;">"Evet. Daha yeni geçtim."</p>

  <p class="calibre9" style="text-align: justify;">Gulotta, "Bir şeyler atıştırmak ister misin? Öğle arası. Bir sandviç yiyebiliriz," dedi.</p>

  <p class="calibre9" style="text-align: justify;">"Çok isterdim; ama belki başka bir zaman. Sana bir şey getirdim. Bu sabah yaptım." Tatyana içi et dolu bir paket çıkardı. "Bunu sevdiğini söylemiştin."</p>

  <p class="calibre9" style="text-align: justify;">"Çok teşekkürler." Elindeki paketi aldı. "Öğle yemeğinde bunu yemek çok iyi olacak."</p>

  <p class="calibre9" style="text-align: justify;">Tatyana ve Sam birbirlerine hoşça kal dediler.</p>

  <p class="calibre9" style="text-align: justify;">Sam gözden kaybolunca, Vikki, Tatyana'yı çimdikledi. "Tanya, seni cadaloz! Seni aşifte! Demek saman altından su yürütüyordun!"</p>

  <p class="calibre9" style="text-align: justify;">"Vikki, ortada bir şey yok," dedi Tatyana sakin bir şekilde.</p>

  <p class="calibre9" style="text-align: justify;">"Öyle mi? Evli mi?"</p>

  <p class="calibre9" style="text-align: justify;">"Evliydi." Tatyana duraksadı ve Vikki'ye Sam'den bahsetmeli mi diye düşündü. Anlatmaya karar verdi. "Karısı üç yıl önce Okinawa'daki ordularımıza tıbbi malzeme götürürken uçak kazasında ölmüş. İki oğlunu tek başına büyütüyor."</p>

  <p class="calibre9" style="text-align: justify;">"Tatyana!"</p>

  <p class="calibre9" style="text-align: justify;">"Vikki, sana bunu anlatacak zamanım yok."</p>

  <p class="calibre9" style="text-align: justify;">"İki haftan var. Yurt dışında on üç milyon askerimiz bulunuyor ve bu savaşı kazandığımızda hepsi New York limanından evlerine gelecek."</p>

  <p class="calibre9" style="text-align: justify;">"Öyle mi? Amerika'nın başka kıyı kenti yok mu?"</p>

  <p class="calibre9" style="text-align: justify;">"Doğru. Şimdi bana, güzel New York'umuz on üç milyon kişiyi ağırlayacakken, neden adamın birini bulmak için Washington'a geldik."</p>

  <p class="calibre9" style="text-align: justify;">"Seninle bu konuyu konuşmak istemiyorum."</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Büyük Kanyon'da beş gün kaldıktan sonra, Tatyana bir araba kiraladı ve güneye doğru ilerleyip Arizona'dan geçtikten sonra Tucson'a gittiler.</p>

  <p class="calibre9" style="text-align: justify;">Vikki şehirli bir kız olduğundan araba kullanmayı bilmiyordu.</p>

  <p class="calibre9" style="text-align: justify;">Phoenix'de durdular. Vikki buraya, "Sıkıcı bir köy," dedi. Sıcak bir yaz akşamında, arabanın kaputuna yaydıkları battaniyenin üzerinde oturuyorlar ve gün batımını izliyorlardı. Arizona'nın güneydoğusundaki Sonoran çölü yüzlerce kilometre uzunluğundaydı. Kuzey Amerika'nın en büyük çölü olan, Arizona ile New Mexico arasında yer alan bu çölde 298 çeşit kaktüs vardı. Hemen yakınında da Maricopa dağlarının etekleri uzanıyordu. Lacivert gökyüzüyle krem rengindeki kumlar kontrast oluşturmuştu. Çöl oldukça sessizdi.</p>

  <p class="calibre9" style="text-align: justify;">Sırtlarını rüzgâra, Batıl İnanç dağlarına dönerek Sedan marka arabanın kaputunda oturdular. İki yaşında olan Anthony yerde emekliyordu ve yaptığı sadece iki şey vardı: üstünü kirletmek ve yılan bulmak.</p>

  <p class="calibre9" style="text-align: justify;">"Anthony," dedi Vikki yüzündeki teri silerek. "Yerden kalk. Yılanların yiyeceklerini bütün yuttuğunu biliyor musun?"</p>

  <p class="calibre9" style="text-align: justify;">"Tamam Vikki," dedi Tatyana. "Yeterli."</p>

  <p class="calibre9" style="text-align: justify;">"Bütün bütün, Anthony," diye tekrarladı Vikki.</p>

  <p class="calibre9" style="text-align: justify;">"Ama ben büyük. Küçük yılan istiyorum." Anthony iki yaşında bir çocuğa göre oldukça iyi cümleler kuruyordu.</p>

  <p class="calibre9" style="text-align: justify;">"Sen büyük değil; küçük bir çocuksun."</p>

  <p class="calibre9" style="text-align: justify;">"Vikki.”</p>

  <p class="calibre9" style="text-align: justify;">"Ne var?"</p>

  <p class="calibre9" style="text-align: justify;">Tatyana bir şey söylemedi. Sadece Vikki'nin yüzüne baktı.</p>

  <p class="calibre9" style="text-align: justify;">"Bunu neden yapıyorsun? Adımı söylüyorsun ve ne istediğini anlamamın yeterli olacağını düşünüyorsun. Vikki ne?"</p>

  <p class="calibre9" style="text-align: justify;">"Ne demek istediğimi biliyorsun."</p>

  <p class="calibre9" style="text-align: justify;">"Hayır, susmayacağım. Sen onun için endişelenmiyor musun?"</p>

  <p class="calibre9" style="text-align: justify;">"Hayır," dedi Tatyana. "Anthony yılan bulunca bana haber ver. Onu New York'a götürüp pişiririz."</p>

  <p class="calibre9" style="text-align: justify;">"Bu jambondan sonra büyük bir değişiklik olur. Bir dahaki doğum gününde pişiririz," dedi Vikki arkasına yaslanarak içeceğinden yudumladı. "Sana çocuk bakımı ve yemek kitabı alacağım. Bir de şu 'eklerin' olduğu kitaplardan."</p>

  <p class="calibre9" style="text-align: justify;">"Hangi kitaplardan?"</p>

  <p class="calibre9" style="text-align: justify;">"Boş ver. Tanya, Planter'in yer fıstıklarından gerçekten yiyorsun, öyle değil mi?"</p>

  <p class="calibre9" style="text-align: justify;">"Ne?"</p>

  <p class="calibre9" style="text-align: justify;">"Planter'in yer fıstıkları."</p>

  <p class="calibre9" style="text-align: justify;">"Hayır. Yer fıstığını sevmem."</p>

  <p class="calibre9" style="text-align: justify;">"Meydandaki yer fıstığı reklamı nasıldı? Geçen gün önünden geçmiştik."</p>

  <p class="calibre9" style="text-align: justify;">"Bilmiyorum. Sanırım <i class="calibre2">'Planter'in yer fıstıkları: daha fazla enerji için günde bir paket yiyin;'</i> yazıyordu."</p>

  <p class="calibre9" style="text-align: justify;">Kesinlikle doğru. Çok iyi. Eğer senin durumunu bu slogana uyarlayacak olursak, bu yazı <i class="calibre2">'Daha fazla enerji için gününü pakete koy,'</i> diye değişirdi. Aradaki farkı görüyor musun?"</p>

  <p class="calibre9" style="text-align: justify;">"Hayır," dedi tepkisiz bir şekilde.</p>

  <p class="calibre9" style="text-align: justify;">"Tanrım!"</p>

  <p class="calibre9" style="text-align: justify;">Tatyana başını çevirerek güldü. Çantasından bir kutu kola çıkardı ve Vikki'ye uzatarak "<i class="calibre2">'Coca Cola iç. insanı tazeleyen bir ara,'</i>" dedi.</p>

  <p class="calibre9" style="text-align: justify;">"Çok iyi!" dedi Vikki gözleri ve dişleri parlar halde Tatyana'ya bakarak.</p>

  <p class="calibre9" style="text-align: justify;">Anthony yılan aramaktan yorgun düştü. Arabaya tırmanıp Tatyana'nın kucağına oturdu. Elleri ve üstü başı kir içinde, başını Tatyana’nın göğsüne yasladı. Tatyana ona bir bardak su verdi.</p>

  <p class="calibre9" style="text-align: justify;">Kucağında Anthony ile Vikki'nin yanında oturan Tatyana, "Çok güzel, değil mi?" dedi.</p>

  <p class="calibre9" style="text-align: justify;">"Oğlun mu?" Vikki eğilerek onu öptü. "Evet. Çöl çok kurak." Omuz silkti. "Bir süre huzur bulmak için iyi. Ama burada yaşamak istemezdim. Kaktüs dışında hiçbir şey yok."</p>

  <p class="calibre9" style="text-align: justify;">"İlkbaharda bütün bu yabani çiçekler tomurcuk açar. Burası ilkbaharda daha iyi olur."</p>

  <p class="calibre9" style="text-align: justify;">"New York da ilkbaharda güzel oluyor."</p>

  <p class="calibre9" style="text-align: justify;">Tatyana ilk önce bir şey söylemedi. Sonra, "Çöl çok şaşırtıcı..." dedi.</p>

  <p class="calibre9" style="text-align: justify;">"Çöl yine iyi. Hiç bozkır gördün mü?"</p>

  <p class="calibre9" style="text-align: justify;">Tatyana cevap vermeden önce düşündü. "Evet," dedi alçak bir ses tonuyla. "Burası gibi değil. Bozkır soğuktur. Burası şu anda doksan derecenin üstünde; ama aralıkta, Noel yaklaştığında da yetmiş derece olur. Gökyüzünde hep güneş vardır ve asla karanlık olmaz. Aralıkta sadece uzun kollu bir gömlek giymek yeterlidir."</p>

  <p class="calibre9" style="text-align: justify;"><i class="calibre2">"Arizona'da kışın ne giyiyorsunuz?” diye sordu Daşa, Aleksandr'a.</i></p>

  <p class="calibre9" style="text-align: justify;"><i class="calibre2">"Uzun kollu gömlek."</i></p>

  <p class="calibre9" style="text-align: justify;"><i class="calibre2">"Bana masal anlatıyorsun. Bunları Tanya'ya anlat. Ben bu masallar için fazla büyüğüm."</i></p>

  <p class="calibre9" style="text-align: justify;"><i class="calibre2">"Tanya, sen bana inanıyorsun, öyle değil mi?"</i></p>

  <p class="calibre9" style="text-align: justify;"><i class="calibre2">"Evet Aleksandr."</i></p>

  <p class="calibre9" style="text-align: justify;"><i class="calibre2">"Arizona'da, ilkbahar kentinde yaşamak ister miydin? "</i></p>

  <p class="calibre9" style="text-align: justify;"><i class="calibre2">"Evet Aleksandr."</i></p>

  <p class="calibre9" style="text-align: justify;">"Yani?" dedi Vikki. "Şu anda burası sıcaktan kavruluyor. Eğer arabaya binip gitmezsek, başımızda yumurta pişirecekler."</p>

  <p class="calibre9" style="text-align: justify;">Tatyana irkildi ve başını sallayarak anılardan kurtulmaya çalıştı. "Az önce dediğim gibi. Burası bozkıra benzemiyor. Hoşuma gitti."</p>

  <p class="calibre9" style="text-align: justify;">Vikki omuz silkerek, "Ama Tanya, etrafında hiçbir şey yok," dedi.</p>

  <p class="calibre9" style="text-align: justify;">"Bu harika değil mi?”</p>

  <p class="calibre9" style="text-align: justify;">"Biraz."</p>

  <p class="calibre9" style="text-align: justify;">"Burada yaşamak ya da bu araziyi satın almak isteyecek birinin olduğunu sanmıyorum."</p>

  <p class="calibre9" style="text-align: justify;">Tatyana boğazındaki gıcığı temizledi. "Peki ya arkadaşın?" dedi.</p>

  <p class="calibre9" style="text-align: justify;">"Hangisi?"</p>

  <p class="calibre9" style="text-align: justify;">"Ben."</p>

  <p class="calibre9" style="text-align: justify;">"Burada mı yaşamak istiyorsun?" Vikki duraksayarak başını çevirdi "Yoksa burayı satın almak mı istiyorsun?"</p>

  <p class="calibre9" style="text-align: justify;">Tatyana, "Sonoran çölünden biraz kaktüs ve çalılık aldığımı düşünsene," dedi alçak bir ses tonuyla.</p>

  <p class="calibre9" style="text-align: justify;">"Bunu bir saniye bile düşünmem."</p>

  <p class="calibre9" style="text-align: justify;">Tatyana sessiz kaldı.</p>

  <p class="calibre9" style="text-align: justify;">"Bu araziyi aldın mı?"</p>

  <p class="calibre9" style="text-align: justify;">Tatyana başını salladı.</p>

  <p class="calibre9" style="text-align: justify;">"Bu koskoca araziyi mi?"</p>

  <p class="calibre9" style="text-align: justify;">Tatyana başını salladı.</p>

  <p class="calibre9" style="text-align: justify;">"Ne zaman?"</p>

  <p class="calibre9" style="text-align: justify;">"Geçen yıl. Anthony ile buraya geldiğimde."</p>

  <p class="calibre9" style="text-align: justify;">"Seninle gelmem gerektiğini biliyordum! Neden yaptın bunu? Ayrıca hangi parayla?"</p>

  <p class="calibre9" style="text-align: justify;">"Burayı çok sevdim." Dağlara kadar uzanan çöle baktı. "Hayatım boyunca hiçbir şeye sahip olmadım. Burayı Sovyetler Birliğinden getirdiğim parayla aldım." Aleksandr'ın parasıyla.</p>

  <p class="calibre9" style="text-align: justify;">"Ama, Tanrım, neden burayı tercih ettin?" Vikki yüzüne baktı. "Çok ucuz olduğuna eminim."</p>

  <p class="calibre9" style="text-align: justify;">"Ucuzdu." Sadece dört hayata mal olmuştu. Harold'ın, Jane'in, Aleksandr'ın ve Tatyana'nın hayatına. Tatyana, Anthony'ye daha sıkı sarıldı.</p>

  <p class="calibre9" style="text-align: justify;">Vikki, Tatyana'yı inceleyerek, "Bunun gibi başka sürprizlerin var mı? Yoksa hepsi bu mu?" diye sordu.</p>

  <p class="calibre9" style="text-align: justify;">"Hepsi bu." Tatyana gülümsedi ve başka bir şey söylemedi. Batıdaki vadiye, gün batımına, kaktüslere, çöle ve 4850 dolara aldığı doksan yedi dönümlük Amerikan toprağına baktı.</p>
</body>
</html>
