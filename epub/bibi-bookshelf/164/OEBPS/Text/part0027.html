<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="b_sayfa_y_resim" style="text-align: justify;">YİRMİNCİ BÖLÜM</p>

  <p class="tarih" style="text-align: justify;">Lazarevo, 1942</p>

  <p class="calibre9" style="text-align: justify;">LAZAREVO -ADI BİLE MİTOLOJİK ve efsaneviydi. Mary ve Martha’nın kardeşi Lazarus öldükten dört gün sonra İsa tarafından hayata döndürülmüştü. Tanrı, onun kaderini değiştirmişti ve bu Lazarus'un düşmanlarını kızdırmıştı. Bu yüzden fanileri ve kutsal kişileri öldürmeye başlamışlardı.</p>

  <p class="calibre9" style="text-align: justify;">Lazarevo bir balıkçı kasabasıydı ve on milyon yıldır, bin kilometre ilerideki, dünyanın en büyük denizine akan Kama nehri kıyısındaydı.</p>

  <p class="calibre9" style="text-align: justify;">Aleksandr, Lazarevo'ya tesadüfen gitti.</p>

  <p class="calibre9" style="text-align: justify;">Ondan altı aydır hiç haber alamamıştı. Onun hayatta olduğuna inanmıyordu; çünkü ondan çok daha güçlü olan insanların bu zorlukların üstesinden gelmediğini görmüştü. Onlar da Tatyana gibi hastalanmış ve aç kalmıştı. Tatyana da onlar gibi yalnızdı. Ufak tefekti, güçsüzdü ve bunu kesin atlatamamıştı.</p>

  <p class="calibre9" style="text-align: justify;">Bu, Aleksandr için hiçbir şeye mal olmamıştı. Böyle bir tahmin yürütüyor ve hiçbir girişimde bulunmuyordu. Ne kolay!</p>

  <p class="calibre9" style="text-align: justify;">Ama Aleksandr artık öğrenmişti: hayatında kolay bir adım, kolay bir gün ve kolay bir seçenek yoktu.</p>

  <p class="calibre9" style="text-align: justify;">Tek bir hayatı vardı. Haziran 1942'de Lazarevo'ya giderek bu hayatı ellerinin arasına aldı.</p>

  <p class="calibre9" style="text-align: justify;">Kama nehri kıyısında o harika parıltısını geri kazandığını gördü. Ne tarafa dönerse dönsün etrafına bir ışık saçıyordu.</p>

  <p class="calibre9" style="text-align: justify;">Nehir boyunca koştular. Tatyana arkasına bile bakmadı.</p>

  <p class="calibre9" style="text-align: justify;">İşlediği o kadar günahtan sonra onun gibi saf biriyle beraber olmanın Aleksandr için ne anlama geldiğini bilmiyordu. Onu kendine çekti. Ona dokunmayı uzun zamandır hayal ediyordu. Onu çıplak bir halde, karşısında tüm güzelliğiyle hazır görmeyi beklemişti hep. Onu incitmekten korkuyordu. Şimdiye kadar hiç bakire bir kızla beraber olmamıştı. Önceden bir şey yapması gerekip gerekmediğini bilmiyordu.</p>

  <p class="calibre9" style="text-align: justify;">Sonuç olarak hiçbir şey yapmadı. Tatyana onu vücuduyla vaftiz etti. Artık Aleksandr yoktu. Bildiği o adam ölmüştü ve yerine bambaşka bir insan doğmuştu.</p>

  <p class="calibre9" style="text-align: justify;">Son beş yıldır adını ve yüzlerini hatırlayamadığı, onun için cumartesi gecesini geçirmekten başka bir şey ifade etmeyen kadınlarla beraber oluyordu. Bu kadınların arasında büyük bir benzerlik vardı; yanlarından aynlır ayrılmaz onları unutuyordu. Kızıl Ordu'da, Sovyetler Birliği'nde ve kalbinde hiç kimseyle bağı yoktu.</p>

  <p class="calibre9" style="text-align: justify;">Son beş yılını ölümle mücadele eden, hayatlarını kurtardığı ve üsse götürdüğü genç erkekler arasında geçirmişti. Onlarla arasında bir bağ vardı; ama bu sürekli değildi. Sovyet savaşı sırasında hayatların pamuk ipliğine bağlı olduğunu herkesten daha iyi biliyordu.</p>

  <p class="calibre9" style="text-align: justify;">Tatyana açlıkla mücadele etmiş; Volga’daki karlar arasında yürüyerek yolunu bulmuş; Aleksandr'ın çadırına gitmiş ve ona hiç kopmayan bir bağ olabileceğini göstermişti. Aleksandr'ın hayatında ölümle, mesafeyle, zamanla ve savaşla koparılamayacak bir bağ vardı artık. **Ben hayatta olduğum sürece, sen de yaşayacaksın asker,** demişti Tatyana.</p>

  <p class="calibre9" style="text-align: justify;">Aleksandr buna inandı.</p>

  <p class="calibre9" style="text-align: justify;">Tanrı huzurunda evlendiler.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Aleksandr battaniyenin üzerine oturarak sırtını ağaca yaslamıştı ve üstünde olan Tatyana onu ateşli bir şekilde öpüp nefes almasına fırsat vermiyordu. "Tanya..." diye fısıldadı.".. .Dur biraz..."</p>

  <p class="calibre9" style="text-align: justify;">Bu evli olarak geçirdikleri üçüncü sabahtı. Uyandılar; yıkandılar; votka içtiler ve ağacın altına yattılar.</p>

  <p class="calibre9" style="text-align: justify;">"Şura, sevgilim, kocam olduğuna inanamıyorum. Kocam."</p>

  <p class="calibre9" style="text-align: justify;">"Hımm."</p>

  <p class="calibre9" style="text-align: justify;">"Şura, ölene kadar kocamsın."</p>

  <p class="calibre9" style="text-align: justify;">"Hımmm." Ellerini Tatyana'nın kalçalarında gezdiriyordu.</p>

  <p class="calibre9" style="text-align: justify;">"Bunun ne anlama geldiğini biliyor musun? Ömrünün sonuna kadar sadece benimle sevişmeye yemin ettin."</p>

  <p class="calibre9" style="text-align: justify;">"Bunu seve seve yapacağım."</p>

  <p class="calibre9" style="text-align: justify;">"Bir kitapta, Afrika kültürüne göre, bana olan sevginden emin olmam için bir karaciğerini sökmem gerektiğini okumuştum," dedi kıkırdayarak.</p>

  <p class="calibre9" style="text-align: justify;">"Karaciğerimi alabilirsin Tatya; ama ondan sonra sana pek faydam olmaz. Belki de bunu yapmadan önce benimle sevişmelisin."</p>

  <p class="calibre9" style="text-align: justify;">"Şura, dur."</p>

  <p class="calibre9" style="text-align: justify;">"Hayır. Elbiseni çıkar."</p>

  <p class="calibre9" style="text-align: justify;">Bunu yapmak zorunda kaldı.</p>

  <p class="calibre9" style="text-align: justify;">"Şimdi üstüme otur."</p>

  <p class="calibre9" style="text-align: justify;">"Ama giyiniksin!"</p>

  <p class="calibre9" style="text-align: justify;">"Sadece üstüme otur." Ona aç gözlerle baktı. Tatyana'nın güzel bir vücudu vardı. Aleksandr bunu tüm detaylarıyla görmüştü. Esnek, yumuşak ve pürüzsüzdü. Aleksandr’ın isteklerine tam olarak hitap ediyordu. Bir kadın vücudunda aradığı her şey, ufak tefek, bakire karısında vardı. İnce bir bele, yuvarlak kalçalara, yumuşak bacaklara ve dolgun göğüslere sahipti. Altın saçlarından ayak parmaklarına kadar ipek gibi yumuşaktı. Aleksandr kısa kısa nefes aldı ve kollarını açtı.</p>

  <p class="calibre9" style="text-align: justify;">Tatyana bacaklarını açarak üstüne oturdu. "Böyle mi?"</p>

  <p class="calibre9" style="text-align: justify;">"Bu iyi," dedi ellerini vücudunda gezdirerek ve ona dokunmanın verdiği hazla inildeyerek. Tatyana biraz kendini kaldırarak, göğüslerini, Aleksandr'ın ağzının seviyesine getirdi. Aleksandr göğüslerini ellerinin içine aldı. "Tanya, Etiyopya'da kadınların yeni evlendikleri kocalarına daha seksi görünmek için vücutlarının bazı yerlerini bıçakla kestiklerini ve bunların üzerine kül sürerek yaraya dönüştürdüklerini biliyor muydun?"</p>

  <p class="calibre9" style="text-align: justify;">Tatyana tekrar kucağına oturarak yüzüne baktı. "Bunu çekici bulur musun?"</p>

  <p class="calibre9" style="text-align: justify;">"Aslında hayır," dedi gülümseyerek. "Bu bana kurbanı hatırlatıyor."</p>

  <p class="calibre9" style="text-align: justify;">"Ben sana kurbanı göstereceğim. Sanırım o bahsettiğin Etiyopya'da kadınların boynundan aşağısını tıraş ediyorlardı," dedi Tatyana.</p>

  <p class="calibre9" style="text-align: justify;">"Bu sana seksi geliyor mu?"</p>

  <p class="calibre9" style="text-align: justify;">Vücudunu onunkine bastırıyor ve dudaklarından öpüyordu. "Seksi gelmediğini farz edelim."</p>

  <p class="calibre9" style="text-align: justify;">"Şura!"</p>

  <p class="calibre9" style="text-align: justify;">"Ne? Afrika kültüründe kadınların, kocaları izin vermeden konuşamadığını bilmiyor musun?"</p>

  <p class="calibre9" style="text-align: justify;">"Evet. Başka bir kültürde de kadın hem kocasıyla hem de onun kuzeniyle yatıyor. Eğer kadın isterse, gerdek gecesini iki adamla birlikte geçirebiliyor. Bunu nasıl buldun?" Cevaplamasına fırsat vermeden devam etti. "Bir diğerinde, kendimi bir şeyin içinde saklıyorum. Ona ne diyorlardı. .."</p>

  <p class="calibre9" style="text-align: justify;">"Kara kutu,” dedi Aleksandr gülümseyerek.</p>

  <p class="calibre9" style="text-align: justify;">"Hayır, gerçek ismi."</p>

  <p class="calibre9" style="text-align: justify;">"Burka.”</p>

  <p class="calibre9" style="text-align: justify;">"Evet! Burka. Hayatım boyunca kendimi tepeden tırnağa bir burkanın içinde saklıyorum. Ancak evliliğin başında, yüzümdeki burkayı kaldırman gerekiyor. Ben de sana yardım ediyorum ve kimin eli üstteyse evlilikte onun sözü geçiyor." Gülmeye başladı. "Bunlardan hangisi sana daha çekici geliyor, kocam?"</p>

  <p class="calibre9" style="text-align: justify;">Tatyana onu ateşli bir şekilde öpmeye devam ettiği için Aleksandr bir süre konuşamadı. "Pekâlâ, öncelikle," dedi kısık bir ses tonuyla. "Babamın kız kardeşinin çocuğu yok. Bu yüzden kuzen işini unut. Burkaya gelince, kendini bunun içine hapsetmenden hoşlanırım; çünkü seni hiç kimse göremez. Üçüncü bahsettiğin şeye gelince, senin gibi bir çetin cevizin evlilikte patron olması sanırım çok kötü olurdu."</p>

  <p class="calibre9" style="text-align: justify;">"Bir hayal et asker," dedi Tatyana cesur bir şekilde. Ateşli dudaklarıyla onu yakıyordu.</p>

  <p class="calibre9" style="text-align: justify;">Aleksandr homurdandı. "Barrington’da ne yapıyorduk biliyor musun? Orası Afrika değildi; ama avucumuzu kesiyor ve kanlarımızı birbirine değdiriyorduk. Böylece ömür boyu kan kardeşi oluyorduk."</p>

  <p class="calibre9" style="text-align: justify;">"Eğer istiyorsan avuçlarımızı kesip kanlarımızı karıştırabiliriz; ama biz Rusya’da evliliği güçlendirmek için çocuk yapıyoruz." Boynunu ısırdı.</p>

  <p class="calibre9" style="text-align: justify;">"Sana bir şey söyleyeyim o zaman," dedi Aleksandr. "Kalkmama izin ver de, evliliğimizi nasıl güçlendireceğimizi göstereyim." Tatyana üstünden kalkmadı ve aksine ona daha sıkı sarıldı. "Tanya..." dedi. Ondan, dudakları dışında hiçbir şey istemiyordu. Gittikçe gücünü kaybediyordu.</p>

  <p class="calibre9" style="text-align: justify;">"Bir dakika önce çetin cevizdim," diye fısıldadı. "Şimdi beni üzerinden atamıyorsun."</p>

  <p class="calibre9" style="text-align: justify;">Aleksandr ayağa fırlayıp bir eliyle onu tutarak dimdik durdu. "Sevgilim, sen, taşıdığım tüfekten ve toptan çok daha hafifsin," dedi. Boşta olan eliyle pantolonunun fermuarını açtı.</p>

  <p class="calibre9" style="text-align: justify;">"Taşıdığın o top nerede?" dedi Tatyana boynundan öperek.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Tahta kulübeye geri dönüyorlardı. Aleksandr’ın çilek kovası yarısına kadar doluydu. Tanya'nınki ise ağzına kadar doluydu. "Çölde nasıl hayatta kalacağını bilmiyorum," dedi Tatyana.</p>

  <p class="calibre9" style="text-align: justify;">"Kesinlikle çilek toplamadan." Elinden tuttu. "Benim taşımamı ister misin?"</p>

  <p class="calibre9" style="text-align: justify;">"Ben iyiyim."</p>

  <p class="calibre9" style="text-align: justify;">"İngilizce bir şey söyle."</p>

  <p class="calibre9" style="text-align: justify;"><i class="calibre2">"Açım,"</i> dedi İngilizce.</p>

  <p class="calibre9" style="text-align: justify;">"Başka bir şey," dedi gülümseyerek.</p>

  <p class="calibre9" style="text-align: justify;">Tatyana sustu.</p>

  <p class="calibre9" style="text-align: justify;">"Başka bir şey," diye tekrarladı Aleksandr elini sıkarak.</p>

  <p class="calibre9" style="text-align: justify;">İngilizce "Hiç <i class="calibre2">köpek evine</i> gittin mi?" diye sordu.</p>

  <p class="calibre9" style="text-align: justify;">Aleksandr anlamadı. "Köpek evi?"</p>

  <p class="calibre9" style="text-align: justify;">Sonra anladı. "Tanya.. Gülmeye başladı. "Onun adı kerhane."</p>

  <p class="calibre9" style="text-align: justify;">"Yaa." Tatyana kıpkırmızı oldu. Aleksandr onu kendine çekti.</p>

  <p class="calibre9" style="text-align: justify;">"Çileklere dikkat et," dedi İngilizce. "Bir kava çileğimi ziyan etme."</p>

  <p class="calibre9" style="text-align: justify;">"Tamam," dedi Aleksandr başını sallayarak. "Ayrıca onun adı kova.”</p>

  <p class="calibre9" style="text-align: justify;">Elini alarak dudağına götürdü.</p>

  <p class="calibre9" style="text-align: justify;">Tanya kulübeye girer girmez, çilekleri ayıklamaya başladı ve Aleksandr bu sırada yüzmeye gitti. Aleksandr döndükten sonra kurulanarak Tatyana'nın önünde durdu ve açtığı bacaklarının arasındaki kovaya baktı. Tatyana bir şey bekler gibi ona baktı ve Aleksandr elini uzattı.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Öğleden sonra biraz seviştikten sonra, Tatyana başını Aleksandr’ın koluna yasladığında, "Evet. Uzun zaman önce kerhaneye gitmiştim," dedi.</p>

  <p class="calibre9" style="text-align: justify;">Bir anda irkildi ve yüzüne bakmadan, "Çok sık mı giderdin?" diye sordu.</p>

  <p class="calibre9" style="text-align: justify;">"Hayır. Sık gitmezdim."</p>

  <p class="calibre9" style="text-align: justify;">"O fahişelerin bir sürü adamla birlikte olduğunu bilmiyor muydun? İlişkiye girdikten sonra yıkanmadıklarını duymadın mı?"</p>

  <p class="calibre9" style="text-align: justify;">Aleksandr, bu saf ve göz kamaştıran sarışın karısına gülümsedi. "Bütün kadınlar senin gibi ayak basılmamış kar gibi olamaz," dedi. Duraksadı ve bir an irkildi. "Bir daha gitmeyeceğim, tamam mı?"</p>

  <p class="calibre9" style="text-align: justify;">Şaşkın bir halde ona baktı. "Neden gideceksin ki zaten?" dedi sevgi dolu bir ifadeyle. "Artık benimle evlisin."</p>

  <p class="calibre9" style="text-align: justify;">"Kiminle evli olduğumu biliyorum." Bir an düşündü. "Ayrıca," diye ekledi. "Her zaman temkinli davrandım ve prezervatif kullandım."</p>

  <p class="calibre9" style="text-align: justify;">"Ne kullandın?"</p>

  <p class="calibre9" style="text-align: justify;">Aman Tanrım! "Bir tür kılıf," dedi. "Penise takılıyor."</p>

  <p class="calibre9" style="text-align: justify;">Tatyana düşüncelere daldı. "Her zaman derken.</p>

  <p class="calibre9" style="text-align: justify;">"Her zaman."</p>

  <p class="calibre9" style="text-align: justify;">"Her zaman değil, öyle değil mi?"</p>

  <p class="calibre9" style="text-align: justify;">"Her zaman Tanya. Bana nasıl inanmazsın? Bir dakika önce daha prezervatifin ne olduğunu bilmiyordun!.."</p>

  <p class="calibre9" style="text-align: justify;">"Şura."</p>

  <p class="calibre9" style="text-align: justify;">"Ne?"</p>

  <p class="calibre9" style="text-align: justify;">"Her zaman değil," dedi sert bir şekilde. "Benimle birlikteyken takmıyorsun."</p>

  <p class="calibre9" style="text-align: justify;">Aleksandr gülümsedi. "Neden takayım ki?" Onu kollarının arasına aldı. "Neden buna gerek duyayım?" diye fısıldadı.</p>

  <p class="calibre9" style="text-align: justify;">"Dur bir dakika!" Kendini geri çekti. "Bana hiç prezervatifsiz sevişmediğini mi söylüyorsun?"</p>

  <p class="calibre9" style="text-align: justify;">"Evet."</p>

  <p class="calibre9" style="text-align: justify;">"Hiç mi?"</p>

  <p class="calibre9" style="text-align: justify;">"Hiç."</p>

  <p class="calibre9" style="text-align: justify;">"Sana inanmıyorum."</p>

  <p class="calibre9" style="text-align: justify;">Aleksandr gülmeye başladı. "Doğrular, senin inanmana bağlı değil Tanya."</p>

  <p class="calibre9" style="text-align: justify;">"Bütün o kadınlarla, eğlencelik kızlarla ve kışlaya gelen kızlarla yatarken de mi?"</p>

  <p class="calibre9" style="text-align: justify;">"Özellikle de onlarla."</p>

  <p class="calibre9" style="text-align: justify;">"Ama Şura, sen..." Bir an duraksadı. "Onlara çok fazla gereksinim duymuş olmalısın." Gülümsedi. "Kızlara değil, prezervatiflere."</p>

  <p class="calibre9" style="text-align: justify;">Aleksandr da gülümseyerek karşılık verdi.</p>

  <p class="calibre9" style="text-align: justify;">"Prezervatifin bittiğinde ne yapıyordun?"</p>

  <p class="calibre9" style="text-align: justify;">"Alana kadar kızlardan uzak duruyordum."</p>

  <p class="calibre9" style="text-align: justify;">Tatyana bir an sessiz kaldı. "Peki ya Daşa?"</p>

  <p class="calibre9" style="text-align: justify;">"Ne olmuş ona?"</p>

  <p class="calibre9" style="text-align: justify;">"Onunla yatarken de taktın mı?"</p>

  <p class="calibre9" style="text-align: justify;">"Tanya, herkesle yatarken taktım."</p>

  <p class="calibre9" style="text-align: justify;">"Şura..." Tatyana üstüne atladı ve ona sıkıca sarılıp silkeledi. Yüzünü boynundan kaldırdığında gözünde yaşlar vardı. "Sen hayvanın tekisin. Bunu bana beş gün boyunca nasıl anlatmazsın? Ben sana ilk beş dakika içinde her şeyi anlattım."</p>

  <p class="calibre9" style="text-align: justify;">Sırıttı ve elini çıplak sırtında gezdirdi. "Hiç sormadın ki."</p>

  <p class="calibre9" style="text-align: justify;">Tatyana onu bir kez daha silkeledi. Aleksandr kollarına, boynuna ve dudaklarına dokundu. Onu okşayarak yüzüne, kapalı gözlerine ve aralık dudaklarına baktı. "İngilizce bir şeyler söyle."</p>

  <p class="calibre9" style="text-align: justify;">"Hayır," dedi. "Şimdi gidip sana çilek reçeli yapacağım."</p>

  <p class="calibre9" style="text-align: justify;">"Harika!" dedi Aleksandr ona bakarak. "Bir parça etten çok daha iyi."</p>

  <p class="calibre9" style="text-align: justify;">Tatyana ona döndü ve gülümsedi. "Şura, bana evlilik oltanı göster," dedi İngilizce.</p>

  <p class="calibre9" style="text-align: justify;">Aleksandr gülmeye başladı. "Tanya, buraya gel. Lütfen. Çilekleri boş ver."</p>

  <p class="calibre9" style="text-align: justify;">"Şimdi ne dedim?" diye sordu geri dönüp önünde diz çökerek.</p>

  <p class="calibre9" style="text-align: justify;">"O evlilik oltası değil; evlilik yüzüğü. İşte burada." Gülümsedi. "İngilizceni, evlilik hakkında bir espri aracı olarak kullanmaktan vazgeç. Dokun bana."</p>

  <p class="calibre9" style="text-align: justify;">Onu okşayıp sırıtarak, İngilizce, "Tamam seksi asker, dedi.</p>

  <p class="calibre9" style="text-align: justify;">"Tanya... Ah, hayır." Midesi acımaya başlıyordu. "Dur dedim. Beni mahvediyorsun."</p>

  <p class="calibre9" style="text-align: justify;">"Bana popondan bir parça et ver."</p>

  <p class="calibre9" style="text-align: justify;">"Tanya!"</p>

  <p class="calibre9" style="text-align: justify;">"Ne?" dedi parlayan gözlerle.</p>

  <p class="calibre9" style="text-align: justify;">"Sana et falan vermeyeceğim."</p>

  <p class="calibre9" style="text-align: justify;">"Pekâlâ." Yanına uzandı.</p>

  <p class="calibre9" style="text-align: justify;">"Benimle oyun mu oynuyorsun? Kes şunu. Sinirleniyorum." "Kimde şeker kamışı var?"</p>

  <p class="calibre9" style="text-align: justify;">Onu kendine çekti. "Bende."</p>

  <p class="calibre9" style="text-align: justify;">"O zaman bana biraz ver."</p>

  <p class="calibre9" style="text-align: justify;">"Pekâlâ."</p>

  <p class="calibre9" style="text-align: justify;">"Gel, gel, gel." Onunla dalga geçiyordu. "İngilizce dilim nasıl?"</p>

  <p class="calibre9" style="text-align: justify;">"Harika," dedi Aleksandr. "Ama ona İngilizcem denir. Sapasağlam bir adamı bitkin bir hale getirdin."</p>

  <p class="calibre9" style="text-align: justify;">"Seni yeniden sapasağlam hale getirmek için ne yapmak gerekir?" diye sordu Tanya. "Kerhaneye göndermek mi?"</p>

  <p class="calibre9" style="text-align: justify;">"Belki senin kerhanene gelebilirim," dedi Aleksandr dudaklarını Tatyana’nın gülen yüzünde gezdirerek.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Ona silah kullanmayı öğretiyordu. İsteksiz bir öğrenciydi. "Dikkatini ver. Hiç dikkat etmiyorsun!"</p>

  <p class="calibre9" style="text-align: justify;">"Ediyorum."</p>

  <p class="calibre9" style="text-align: justify;">Onu eliyle dürttü. "Sen çok kötü bir asker olurdun. Dinlemiyor ve emirlere uymuyorsun. Seni kamptan atarlardı. Haydi bir kez daha deneyelim. Emniyet mandalı nerede?"</p>

  <p class="calibre9" style="text-align: justify;">Gösterdi.</p>

  <p class="calibre9" style="text-align: justify;">"Şarjör nerede?"</p>

  <p class="calibre9" style="text-align: justify;">Gösterdi.</p>

  <p class="calibre9" style="text-align: justify;">"Horoz nerede? Kurşunlar nereden takılıyor? Yeni şarjörü nasıl takacağını hatırlıyor musun?"</p>

  <p class="calibre9" style="text-align: justify;">Şarjörü çıkardı; yenisini taktı; tetiği çekti ve silahı iki eliyle tutarak ağaca doğru çevirdi. Aleksandr arkasından uzanarak elindeki silahı aldı. "Eğer ateş edersen, bir hafta aç kalırız. Bütün balıklar kaçar."</p>

  <p class="calibre9" style="text-align: justify;">"Anlıyorum," dedi olduğu yerde hoplayıp zıplayarak. "Nasıldım?"</p>

  <p class="calibre9" style="text-align: justify;">"Ezber konusunda iyisin; ama pratikten kaldın."</p>

  <p class="calibre9" style="text-align: justify;">Onu selamlayarak hazır olda durdu. "Evet efendim. Pratikten kaldığım için bana ne ceza vereceksiniz?" Sırıttı ve bir kahkaha kopararak koşmaya başladı.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Tanya, kulübelerindeki şöminenin önünde, Aleksandr'ın karşısında oturuyordu. Bütün gün yağmur yağmıştı ve yemek saati yaklaşıyordu. Akşam yemeğini hazırlaması gerekiyordu; ama Aleksandr oynadıkları dominoda bir kez kazanmadan onu bırakmıyordu. Tatyana ona "Sen birleri alırsın," diyor, o da bunu kabul ediyordu; çünkü oyuna birler başlıyordu ve avantajlı oluyordu. Daha doğrusu öyle sanıyordu. 13.00'ten beri 40 ya da 50 kez oynamışlardı. Birleri ve ikileri almış; bütün çift taşları kapmıştı. Akla gelebilecek bütün kombinasyonlan yapmıştı; ama bir türlü yenemiyordu. Aleksandr buna inanamıyordu. "Ortalamaya vurulunca, bir kez olsun benim kazanmam gerekmiyor muydu?” dedi ona bakarak gülümseyen Tatyana’ya.</p>

  <p class="calibre9" style="text-align: justify;">"Sanırım şansın dönüyor."</p>

  <p class="calibre9" style="text-align: justify;">"Öyle mi düşünüyorsun?"</p>

  <p class="calibre9" style="text-align: justify;">"Kesinlikle."</p>

  <p class="calibre9" style="text-align: justify;">Diz hizasında bir etek, sarı bir gömlek ve mavi bir hırka giymişti. Saçlarını tepeden toplamış birkaç tutamı da yüzüne dökmüştü. Sıcak ve küçük görünüyordu. Aleksandr midesinde bir ağrı hissetti. Taşlarını inceleme zahmetinde bile bulunmadan neşeli bir şekilde şarkılar mırıldanıyordu. Yenme konusunda bu kadar hırslı olmasa, dikizlemek için eteğini biraz yukarı çekmesini isteyecekti.</p>

  <p class="calibre9" style="text-align: justify;">"Bir şey söylemek istiyorum Şura," dedi Tatyana felsefik bir şekilde. "Her şeyde kazanamazsın."</p>

  <p class="calibre9" style="text-align: justify;">"İzle beni."</p>

  <p class="calibre9" style="text-align: justify;">"Sen beni nehrin karşısına yüzerken geçtiğinde, ben şikâyet ediyor muyum?" diye sordu. "Sen balığı çıplak elle tutarken ve ben bunu beceremezken; ya da daha güçlü olduğundan beni bilek güreşinde yenerken bir şey diyor muyum? Beni pokerde sürekli yeniyorsun. Ben itiraz ediyor muyum?" Tatyana gülümsedi ve Aleksandr o anda üstüne atlamak istedi.</p>

  <p class="calibre9" style="text-align: justify;">"Aslında evet. Şikâyet ediyorsun," dedi sesini biraz alçaltarak. "Ben her zaman kazanmak istemiyorum. Sadece elli oyundan birini almak istiyorum. Bunu bana çok mu görüyorsun?"</p>

  <p class="calibre9" style="text-align: justify;">Gözleri parladı ve uslu bir çocuk edasıyla "Kazanmana izin vermemi ister misin sevgilim?" diye sordu.</p>

  <p class="calibre9" style="text-align: justify;">"İşte bu," diye haykırdı Aleksandr beş dakika sonra.</p>

  <p class="calibre9" style="text-align: justify;">Tatyana gülmeye başladı.</p>

  <p class="calibre9" style="text-align: justify;">"Bu oyunu kazanıyorum Tanya. Taşlarıma nasıl bir büyü yaptığın umurumda değil."</p>

  <p class="calibre9" style="text-align: justify;">Aleksandr zafere çok yaklaşmıştı. Tatyana son taşını da koyup neşe içinde kendini yere attığında elinde sadece bir taş kalmıştı. Tatyana yere yatınca eteği açıldı ve bacaklarıyla iç çamaşırı ortaya çıktı. Aleksandr onu bir an izledi ve dayanamayarak üstüne atladı.</p>

  <p class="calibre9" style="text-align: justify;">"Şura, akşam yemeği!" Gülüyor ve ondan kurtulmaya çalışıyordu. Elinden kaçarak kulübeden çıktı ve nehrin kenarına kadar koştu. Aleksandr da yağmurun altında arkasından gitti. Onu, kıyafetlerle Kama nehrine atlamadan hemen önce yakalamayı başarmıştı.</p>

  <p class="calibre9" style="text-align: justify;">Onu havaya kaldırarak, "Hayır. Bu kez izin vermeyeceğim," dedi.</p>

  <p class="calibre9" style="text-align: justify;">Tatyana çığlıklar atarak elinden kurtulmaya çalıştı. Ama Aleksandr onu ıslak bir halde kulübeye kadar taşıdı ve kapıyı kapattı. Onu yere bırakarak ateşin önüne battaniye ile yastıkları koydu.</p>

  <p class="calibre9" style="text-align: justify;">"Şura, akşam yemeği!" diye tekrarladı.</p>

  <p class="calibre9" style="text-align: justify;">"Hayır Tanya. Ben."</p>

  <p class="calibre9" style="text-align: justify;">Kulübenin içi sıcaktı.</p>

  <p class="calibre9" style="text-align: justify;">Üzerindeki kıyafetleri çıkararak onu battaniyenin üzerine yatırdı ve sonra kendi de soyunarak yanına uzandı.</p>

  <p class="calibre9" style="text-align: justify;">"Seninle işimi bitirdikten sonra bir taşla iki kuş vurmuş olacağım," dedi Aleksandr seksi bir ses tonuyla. Tatyana bir şey duymadı ve inildemeye başladı.</p>

  <p class="calibre9" style="text-align: justify;">"Bir taşla iki kuş," dedi titreyen vücudunu okşayarak. "Bana durmam için yalvarana ve bir daha benimle domino oynamayacağına söz verene kadar seninle sevişeceğim."</p>

  <p class="calibre9" style="text-align: justify;">Tatyana gözlerini kapadı ve ellerini ona uzattı. "Sana şimdiden söylüyorum," diye fısıldadı. "Durman için yalvarmayacağım."</p>

  <p class="calibre9" style="text-align: justify;">"Bunu göreceğiz," dedi Aleksandr.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Zaman dursun. Zaman dursun.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Bir gün daha geçti. Akşam, Tatyana Aleksandr’ın kucağında otururken. "Hayır, hayır, okumayı bırakma," dedi iyice sokularak. "Üşüdüm." Göğsüne yaslandı. Aleksandr onu kollarının arasına alarak okumaya devam etti; ama Tatyana üstünde olduğundan, ipek saçları boynuna ve çenesine değiyor okuduğu tek bir kelimeyi bile anlayamıyordu. Nefes alıp verişini dinledi. Ritmikti. Kitabını bıraktı ve ona baktı. Gözleri kapalıydı.</p>

  <p class="calibre9" style="text-align: justify;">Bir anda içini acı veren bir hüzün kapladı. Kıpırdamadan oturdu ve vücudundaki sabun kokusunu içine çekti. Kedi gibi ona sokulmuştu ve birbirlerini ısıtıyorlardı. içinden ona daha sıkı sarılmak geldi; ama uyanmasına sebep olacak bir şey yapmak istemiyordu. Aleksandr'ın aksine, Tatyana’nın uykusu hafifti ve eğer uyanırsa kucağından kalkacağını biliyordu.</p>

  <p class="calibre9" style="text-align: justify;">Dakikalar, yağmur, soğuk, soluksuz anlar ve tik tak atan saat gelip geçiyordu. Saati, çan seslerini umursamıyordu. Güneş doğup batıyor; ay hal değiştiriyordu.</p>

  <p class="calibre9" style="text-align: justify;">Kaç gün kalmıştı? Bunu düşünmek istemiyordu. Evlendiklerinde önlerinde yirmi altı gün vardı ve sürekli kaç gündür evli olduklarını sayıyorlardı. Ancak Tatyana bunu hesaplamayı bırakmıştı ve Aleksandr kaç günlerinin kaldığını merak ediyordu.</p>

  <p class="calibre9" style="text-align: justify;">Canım karım, daha önce kendimi hiç hem bu kadar mutlu hem de bu kadar kötü ve çaresiz hissetmemiştim. Bunu anlayabiliyor musun? Sen mutluluktan kanat takıp uçarken, omuzlarında benim ağırlığımı hissedebiliyor musun? Bir örümcek ağından yapıldığın için seni hiçbir şey bozamaz, ben bile. Ben güçsüzlük ve korku içinde dibe batarken sen suyun üstünde yüzüyorsun.</p>

  <p class="calibre9" style="text-align: justify;">Tatyana bir anda irkilerek gözlerini açtı. "Uyudum mu?" diye mırıldandı.</p>

  <p class="calibre9" style="text-align: justify;">"Şişşt," dedi Aleksandr. "Kalkma."</p>

  <p class="calibre9" style="text-align: justify;">"Ne zamandır kucağındayım?"</p>

  <p class="calibre9" style="text-align: justify;">"Yeterince uzun zamandır değil. Kalkma," dedi alçak bir ses tonuyla. "Dur. Ben oturayım, sen de başını bana yaslayarak uyu. Bütün gece böyle kalabilirim."</p>

  <p class="calibre9" style="text-align: justify;">"Yarın da sırtın çok ağrıdığı için yürüyemezsin," dedi ve boynunu gıdıkladı. Oturmaya devam ettiler. "Burada oturacak mıyız; yoksa kocalık görevlerini hatırlayacak mısın?"</p>

  <p class="calibre9" style="text-align: justify;">"Hiçbir şey yapmadan oturacağız."</p>

  <p class="calibre9" style="text-align: justify;">Parmaklarını boynunda gezdirdi ve öptü. Kalçalarını kucağına yerleştirmişti. "Sorun ne?" diye sordu. "Haydi. İzin ver seni mutlu edeyim."</p>

  <p class="calibre9" style="text-align: justify;">"Ben mutluyum."</p>

  <p class="calibre9" style="text-align: justify;">"Daha çok mutlu ol o zaman. Uzan," diye fısıldadı.</p>

  <p class="calibre9" style="text-align: justify;">Tatyana gerektiğinde bir puma kadar vahşi olabiliyordu; ama aynı şeyi sevişirken yapamıyordu. Aleksandr'a çok yumuşak davranıyordu. "Daha sert," dedi Aleksandr. "Bana daha sert dokun Tatya. Bu kadar yumuşak olma."</p>

  <p class="calibre9" style="text-align: justify;">"Şura..." Kulübenin etrafında, ay ışığının altında ateş yanıyordu. Tatyana parmaklarını yüzünde, dilini dudaklarının etrafında gezdirdi. Parmakları boynundan göğsüne indi ve kolunun üst kısmında dolaştıktan sonra devam etmeden önce durdu. "Kollarını seviyorum," diye fısıldadı. "Sürekli beni kollarının arasına aldığını hayal ediyorum."</p>

  <p class="calibre9" style="text-align: justify;">"Bunu hayal etmene gerek yok,” diye fısıldadı. "Seni şimdi kollarımın arasına alacağım."</p>

  <p class="calibre9" style="text-align: justify;">"Kıpırdamadan yat." Göğsünü ve midesini okşamaya devam etti; parmakları ipek gibi yumuşak ve kırılgandı.</p>

  <p class="calibre9" style="text-align: justify;">"Tatya," diye fısıldadı. "Ölüyorum."</p>

  <p class="calibre9" style="text-align: justify;">"Hayır," dedi aşağıya inerek. "Daha değil."</p>

  <p class="calibre9" style="text-align: justify;">"Evet şimdi," diye cevapladı. "Koskoca bir adamı yalvartma."</p>

  <p class="calibre9" style="text-align: justify;">Tapınırcasına ve mutluluktan inildeyerek ona doğru eğilip, "Tanrım, Şura, sen... Seni seviyorum."</p>

  <p class="calibre9" style="text-align: justify;">Aleksandr gözleri kapalı bir halde Tatyana'nın başını ellerinin arasına aldı.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Birkaç gün. Birkaç gece. Ertesi gece. Başka bir kahvaltı. Hal değiştiren ay.</p>

  <p class="calibre9" style="text-align: justify;">Aleksandr her gece kulübenin önünde ateş yakmadan önce, Tatyana battaniyenin üzerine oturuyor ve onu yanına çagırıyordu. Aleksandr da kesilecek bir kuzu gibi yanına gidip başını kucağına yaslıyor ve Tatyana, yüzünü okşayarak bir şeyler mırıldanıyordu. Her akşam ona hikâyeler ve fıkralar anlatıyor; ya da şarkılar söylüyordu. Son zamanlarda söylediği tek şarkı "Moskova Geceleri"ydi:</p>

  <p class="girintili_siir"></p>

  <div style="text-align: justify;">
    <span style="text-indent: 1.5em; font-size: 1em; line-height: 1.2;">"Ay ışığından yapılmış nehir akıyordu</span>
  </div>

  <div style="text-align: justify;">
    <span style="text-indent: 1.5em; font-size: 1em; line-height: 1.2;">Bu sessiz gecelerde</span>
  </div>

  <div style="text-align: justify;">
    <span style="text-indent: 1.5em; font-size: 1em; line-height: 1.2;">Uzaktan bir şarkı duyuluyordu</span>
  </div>

  <div style="text-align: justify;">
    <span style="text-indent: 1.5em; font-size: 1em; line-height: 1.2;">Ve sonra her şey susuyordu."</span>
  </div>

  <p class="calibre9" style="text-align: justify;">"Şura aç mısın?"</p>

  <p class="calibre9" style="text-align: justify;">"Hayır." Yan yana oturuyorlardı. Aleksandr ona bakmıyordu.</p>

  <p class="calibre9" style="text-align: justify;">"Emin misin? 18.00'den beri hiçbir şey yemedik ve saat..."</p>

  <p class="calibre9" style="text-align: justify;">"Hayır dedim."</p>

  <p class="calibre9" style="text-align: justify;">Sessizlik oldu. "Susadın mı? Bir bardak çay ister misin?"</p>

  <p class="calibre9" style="text-align: justify;">"Hayır teşekkürler," dedi biraz daha yumuşak bir şekilde.</p>

  <p class="calibre9" style="text-align: justify;">"Biraz votkaya ne dersin?" diyerek dirseğiyle dürttü. "Ben de sana eşlik edeceğim."</p>

  <p class="calibre9" style="text-align: justify;">"Hayır Tanya. Hiçbir şey istemiyorum."</p>

  <p class="calibre9" style="text-align: justify;">"Sana sigara getireyim mi?"</p>

  <p class="calibre9" style="text-align: justify;">"Tanya!" diye bağırdı. "Ben iyiyim. İnan bana. İstediğim bir şey olursa, bunu sana söylerim, tamam mı?"</p>

  <p class="calibre9" style="text-align: justify;">Aleksandr, Tatyana'nın gerildiğini hissetti. Ellerini geri çekmişti. Aleksandr ellerini eski yerine koydu. "Bana dokunmaya devam et. Ne kendim kıpırdamak istiyorum; ne de senin kıpırdamanı. Burada çok iyiyim." Yüzüne bakmadı.</p>

  <p class="calibre9" style="text-align: justify;">"Buraya gel sevgilim," dedi. "Başını bana yasla."</p>

  <p class="calibre9" style="text-align: justify;">Aslan konuştu. Kuzu da ona itaat etti.</p>

  <p class="calibre9" style="text-align: justify;">Başını kucağına koymuştu ve Tatyana ensesini gıdıklayarak bir şeyler mırıldanıyordu.</p>

  <p class="calibre9" style="text-align: justify;">"Tanya, şunu keser misin?" diye fısıldadı. "Lütfen bir dakika ara ver. Kaldıramıyorum.”</p>

  <p class="calibre9" style="text-align: justify;">Ona doğru eğilerek saçlarından öptü. Aleksandr göğüslerini başında hissetti. "Şura... Şura..." dedi bir ezgiyle. "Kocam, sevgilim, askerim, yakışıklım, erkeğim... Şuram, taptığım adam, Şura..."</p>

  <p class="calibre9" style="text-align: justify;">Aleksandr konuşamadı.</p>

  <p class="calibre9" style="text-align: justify;">"Şura dinle. Bana bak ve dinle. Dinliyor musun?"</p>

  <p class="calibre9" style="text-align: justify;">"Evet," dedi gözlerini açıp ona bakarak.</p>

  <p class="calibre9" style="text-align: justify;">Gözlerinin içi ışıl ışıldı. Boğazındaki gıcığı temizledi. "2000 yılında üç timsah nehir kenarında uzanır. Biri, 'Bir zamanlar yeşildik,' der. Diğeri 'Evet, yüzebiliyorduk,' diye ekler. Üçüncüsü ise öfkeli bir şekilde 'Bu kadar yeter. Zamanınızı boşa harcamayı bırakın. Haydi uçalım da biraz bal toplayalım,' der."</p>

  <p class="calibre9" style="text-align: justify;">Aleksandr gülerek elleriyle yüzünü kapadı. Timsahlar ne olduklarının farkında olmayabilirlerdi; ama o kim olduğunu gayet iyi biliyordu.</p>

  <p class="calibre9" style="text-align: justify;">"Şura, dur bekle. Daha gülme. Görevim seni gözünden yaş gelene kadar güldürmek." Tatyana, Aleksandr'ın ellerini yüzünden çekti. "Bir adam karısına..." diye başladı.</p>

  <p class="calibre9" style="text-align: justify;">"Lütfen başka anlatma."</p>

  <p class="calibre9" style="text-align: justify;">"Bir adam karısına 'Sevgilim, postacının şehirde bir kadın dışında herkesle beraber olduğuna dair çıkan dedikoduyu duydun mu?' diye sorar. Karısı 'Bu tek kişinin otuz bir numarada oturan Mira olduğuna eminim!' diye haykırır."</p>

  <p class="calibre9" style="text-align: justify;">Aleksandr gülmeye başladı. "Pekâlâ. Şimdi sıra bende. 'Baş belası bir adamla sevişmek, ona neden sevişmek istemediğini anlatmaktan daha kolaydır.'"</p>

  <p class="calibre9" style="text-align: justify;">Tatyana ona sıkıca sarıldı. "Şimdi de sıra bende: 'Tatlım, güzel vücudumu mu; yoksa güzel yüzümü mü tercih edersin?'"</p>

  <p class="calibre9" style="text-align: justify;">"Ah şu espri anlayışın," dedi Alexander, ona, nefes alamayacağı kadar sıkı sarılarak. Dokuz gün kaldı demek istedi; ama yapamadı.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Aleksandr banka oturmuş sigara içerken, Tatyana nehirde bir sepet dolusu çamaşırı yıkamakla uğraşıyordu. Aleksandr bütün gün ormanda ağaç kesmiş; baltasıyla dalları kırarak adeta günahlarından arınmaya çalışmıştı. Uç saat boyunca Tatyana için çıra topladı; çünkü o gittikten sonra buranın daha da soğuyacağını biliyordu. Tatyana için de üzülüyordu. Bütün gün yaşlı kadınlara ev temizliğinde ve bahçe işlerinde yardım etmişti.</p>

  <p class="calibre9" style="text-align: justify;">Tatyana ıslak çarşaflarla boğuşurken, Aleksandr onu üzgün bir halde izledi. Tatyana ağır sepeti kaldıramıyordu. Ona bakarak sigarasını içti. Tatyana en sonunda arkasına döndü ve onu bankta oturmuş sigara içerken görünce şaşırdı.</p>

  <p class="calibre9" style="text-align: justify;">"Şura," diye seslendi. "Orada ne yapıyorsun? Gel de bana yardım et.”</p>

  <p class="calibre9" style="text-align: justify;">Aleksandr kıpırdamadı.</p>

  <p class="calibre9" style="text-align: justify;">"Şura!"</p>

  <p class="calibre9" style="text-align: justify;">Aleksandr ayağa kalkarak ona doğru yürüdü. Yüzüne bakmadan sepeti tek eliyle kaldırdı ve yanına bırakarak tekrar banka döndü. Tam oturacağı sırada Tatyana'nın karşısında durduğunu gördü.</p>

  <p class="calibre9" style="text-align: justify;">"Ne var?" dedi. "Şimdi ne oldu?"</p>

  <p class="calibre9" style="text-align: justify;">"Bana 'şimdi ne oldu' diye sorup durma, tamam mı?"</p>

  <p class="calibre9" style="text-align: justify;">"Ne?" dedi. "Neyi fazla, ya da az yapıyorum?"</p>

  <p class="calibre9" style="text-align: justify;">Aleksandr ağzını açtı; ama Tatyana eliyle kapadı. "Sus. On dakika sonra benden özür dileyeceğin bir şey söyleme," dedi. Elini ağzında tutmaya devam ederek alnından öptü. Sonra yanağını okşayarak çamaşırların başına geri döndü ve kocasını şaşkın bir halde, vicdanıyla baş başa bıraktı.</p>

  <p class="calibre9" style="text-align: justify;">Aleksandr kulübeye girip çay yaptı. Yanına giderek bardağı uzatırken, "Sana içecek bir şeyler getirdim," dedi suçlu bir şekilde.</p>

  <p class="calibre9" style="text-align: justify;">Çamaşır mandallarıyla oynamaya başladı. O sırada Tatyana da bir ağaç kütüğünün üstüne oturdu. Aleksandr yanına gitti ve onu bir süre izledikten sonra önünde diz çöktü. Tatyana, ona iyice yaklaşması için bacaklarını araladı.</p>

  <p class="calibre9" style="text-align: justify;">"Tanya..." dedi resmi bir ses tonuyla.</p>

  <p class="calibre9" style="text-align: justify;">Tatyana onu susturdu. "Şişşşt. Hiçbir şey için özür dilemek zorunda değilsin. Nasıl istiyorsan öyle davran Şura."</p>

  <p class="calibre9" style="text-align: justify;">"Neden bunu yapıyorsun?" diye sordu. "Neden bana aptalca davranmamamı söyleyemiyorsun? Neden sesini yükseltip, benden çenemi kapamamı istemiyorsun?"</p>

  <p class="calibre9" style="text-align: justify;">"İstediğin bu mu Aleksandr?" dedi. "Seninle kavga etmemi mi istiyorsun? Önümüzde birkaç günümüz kaldı ve sen kavga etmek istiyorsun, öyle mi?"</p>

  <p class="calibre9" style="text-align: justify;">Aleksandr ona sıkıca sarıldı. "Birkaç gün değil; sekiz gün. Şimdi bana senin için ne yapabileceğimi söyle. Odun keseyim mi? Ateş yakayım mı? Ormanda seni takip edeyim mi? Seni taşıyayım mı?"</p>

  <p class="calibre9" style="text-align: justify;">Onun kırgın bir şekilde mırıldandığını duydu. Bunda ne mutluluk ne de sevgi işareti vardı. Uzun zamandır içinde tuttuğu üzüntüyü dışarı atmış gibiydi.</p>

  <p class="calibre9" style="text-align: justify;">Aleksandr cevap veremedi ve yüzüne bakamadı. Onu duymamış gibi yaptı ve sırtını okşayarak boynundan öptü.</p>

  <p class="calibre9" style="text-align: justify;">Sesi daha mutlu ve gür çıkan Tatyana, "Bana istediğini yapabilirsin. Bildiğin gibi -her yaptığın şey beni mutlu ediyor," dedi.</p>

  <p class="calibre9" style="text-align: justify;">Aleksandr, Tatyana’nın taşınmaktan çok hoşlandığını biliyordu. Onu kollarıyla kaldırmasını ya da sırtına almasını seviyordu. Onu her kaldırdığında Tatyana'nın Luga'yı hatırladığının farkındaydı. Luga'dayken, önlerinde uzun Lazarevo günleri vardı.</p>

  <p class="calibre9" style="text-align: justify;">Leningrad'daydılar. Daşa hayattaydı. Tatyana’nın bir ailesi vardı. Aleksandr onu, bir zamanlar yanında oturan, birlikte çay ve sigara içen, şakalaşan ailesi kadar çok sevebilir miydi? Ona yeterince sevgi verebilir miydi?</p>

  <p class="calibre9" style="text-align: justify;">Evet, beş gün boyunca verebilirdi.</p>

  <p class="calibre9" style="text-align: justify;">Ama sonra ne olacaktı?</p>

  <p class="calibre9" style="text-align: justify;">Aleksandr onu içeri götürdü ve yataklarına yatırdı. Sabah yaktıkları ocak hâlâ sönmemişti.</p>

  <p class="calibre9" style="text-align: justify;">"Neden hoşlandığını biliyorum..diye fısıldadı Aleksandr. Elbisesini kaldırarak kalçalarını ortaya çıkardı ve bacaklarını açtı. Onu okşayıp öperken yüzüne bakmayı seviyordu.</p>

  <p class="calibre9" style="text-align: justify;">Tatyana'nın inildediğini duydu. Ona dokunmayı bir süreliğine bıraktı ve dinledi. "Şura... Şura... Gel, lütfen gel."</p>

  <p class="calibre9" style="text-align: justify;">Ne istediğini biliyordu ve bunu ona vermek istiyordu. "Ne istiyorsun Tatya?"</p>

  <p class="calibre9" style="text-align: justify;">"Gel Şura," diye fısıldadı. "Gel!.."</p>

  <p class="calibre9" style="text-align: justify;">Aleksandr onu okşamaya devam etti. "Harikasın!" dedi ona doğru eğilerek.</p>

  <p class="calibre9" style="text-align: justify;">Durmak zorunda kaldı. Tatyana kısa sürede kendinden geçmişti. "Daha değil Tanya. Benim güzel kızım kim..." diye fısıldadı. "Kim benim güzel kızım..."</p>

  <p class="calibre9" style="text-align: justify;">Tatyana öfke içinde kendini çekmeye çalıştı. Aleksandr onu tekrar yatırdı ve parmaklarını yavaşça üzerinde gezdirmeye devam etti.</p>

  <p class="calibre9" style="text-align: justify;">Tatyana sinirden ağlayacak durumdaydı. Aleksandr dudaklarından öpmek istedi; ama bekledi.</p>

  <p class="calibre9" style="text-align: justify;">Tatyana onu sıkıca tuttu ve üstüne çıkmasını isteyerek inildedi. Aleksandr hâlâ direniyordu.</p>

  <p class="calibre9" style="text-align: justify;">En sonunda duymak için can attığı kelimeler ağzından çıktı.</p>

  <p class="calibre9" style="text-align: justify;">Bunları duymanın heyecanıyla inildemeye başlayan Aleksandr, "Pekâlâ Tatişya," diye fısıldadı. İçine girmesiyle Tatyana'nın rahatlaması bir oldu. Aleksandr'ın vücudu sekiz gün kaldı diye ağlıyor; boğazına bir şey düğümleniyordu.</p>

  <p class="calibre9" style="text-align: justify;">Aleksandr aklını oynatmak üzereydi. Bir intihar görevi üstlenmişti -gitmeden önce Tatyana'nın ona karşı olan duygularının bitmesini istiyordu. Tatyana'nın, o gittiği için sevinmesini umut ediyordu. Yaşayacağı bu değişimi kolaylaştırmaktı amacı.</p>

  <p class="calibre9" style="text-align: justify;">Tatyana'nın savunmasızlığı onu mahvettiğinden, yüzüne bile bakamıyordu.</p>

  <p class="calibre9" style="text-align: justify;">Ona ne oluyordu? Bu, iğrenç bir durumdu.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">"Haydi, beni kaldır," dedi Tatyana başka bir gece. "Beni kaldır ve sevdiğin gibi ayakta tut. Bana istediğin gibi sahip ol; ama lütfen benim için üzülme Şura."</p>

  <p class="calibre9" style="text-align: justify;">Aleksandr ona arkasını döndü.</p>

  <p class="calibre9" style="text-align: justify;">"Tatlım," diye fısıldadı. "Kocam... Aleksandr."</p>

  <p class="calibre9" style="text-align: justify;">Ona bakamadı.</p>

  <p class="calibre9" style="text-align: justify;">Tatyana karşısında üstsüz, meme uçları sertleşmiş ve dudakları ıslak bir şekilde durdu. Çayı, sigarayı ve öfkesini unutarak iniltiler içinde bütün gece onunla sevişti.</p>

  <p class="calibre9" style="text-align: justify;">Her zamanki gibi kulübeye girdiklerinde her şeyi unutmuşlardı. Burada sadece Tanya ve Şura vardı. Sevişiyor ve Tanrı'ya bu anın daha uzun sürmesi için yalvarıyorlardı. Aleksandr ona duvara yaslayarak ayakta, tezgâhın üstünde ve yataklarında sahip oluyordu; ama yine de içindeki üzüntü geçmiyordu.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Sevişmelerinde bir çaresizlik gizliydi -mutluluğu gelgitler halinde yaşıyorlardı. Bir zamanlar birbirlerine karşı açlıklarından sevişen Tanya ve Şura, şimdi ayrılacak olmanın verdiği yıkıntı içinde bunu yaşıyorlardı. Aleksandr'ın gidişi, gün batımı gibi kaçınılmazdı.</p>

  <p class="calibre9" style="text-align: justify;">Ateşli ve sert sevişmeleri Tanrılara bir yakarıştı. Haz, acıyla karışıyordu ve mutlulukları arttıkça kalpleri boşalıyordu.</p>

  <p class="calibre9" style="text-align: justify;">Beş gün kalmıştı.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Ertesi gece yağmur yağarken, ateşin önünde, yerde otururlarken, Aleksandr onunla sevişmemek için kendini bir kez daha tuttu. Aleksandr kendini durdurursa, zamanı da durdurabileceğini düşünüyordu.</p>

  <p class="calibre9" style="text-align: justify;">Kendini ne kadar tutabilirdi? Onu izlemeye, sesini duymaya, inilderken nefesini koklamaya ve şimdiki gibi fısıldayışını dinlemeye ne kadar... Onu duymuyorum bile, bitmesini istiyorum, ama hayır, yapamıyorum. .. "Ne var Tanya?"</p>

  <p class="calibre9" style="text-align: justify;">"Aleksandr, lütfen beni bırakma!"</p>

  <p class="calibre9" style="text-align: justify;">"Bebeğim, endişelenme," dedi. "İnsan acılara rağmen yaşamaya devam eder. Bize bir bak. Yine birbirimizi hissediyoruz." Onu öptü. "Tekrar âşık olmak isteyeceksin ve olacaksın." Aleksandr’ın kalbi cayır cayır yanıyordu.</p>

  <p class="calibre9" style="text-align: justify;">"Sus tatlım, sus Şura. Nefes alamıyorum!.."</p>

  <p class="calibre9" style="text-align: justify;">Ancak Aleksandr söyleyecekleri bitene kadar susmayacaktı. Aleksandr yerde uzanıp sigarasını içerken, Tatyana’nın tekrar nefes almaya başlaması uzun zaman aldı. Sigaranın külü yere ve Aleksandr'ın göğsüne düştü. Aleksandr külü atmadı bile. Tatyana bunu onun yerine yaptı.</p>

  <p class="calibre9" style="text-align: justify;">Tatyana sakinleşince, "Bazen beni böyle boğduğunda, ellerini boğazımda hissettiğimde, ciğerlerimi ezdiğinde, benim nefes almamamı istediğini düşünüyorum,” dedi.</p>

  <p class="calibre9" style="text-align: justify;">"Bu aptalca."</p>

  <p class="calibre9" style="text-align: justify;">"Öyle mi?"</p>

  <p class="calibre9" style="text-align: justify;">"Kesinlikle."</p>

  <p class="calibre9" style="text-align: justify;">"Beni, seni ölüp unutmamı ister gibi sıkıyorsun Şura." Tatyana duraksadı. "Bizi unutmamı ister gibi."</p>

  <p class="calibre9" style="text-align: justify;">"Aptalca."</p>

  <p class="calibre9" style="text-align: justify;">Dört gün kalmıştı.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">"Artık bana dokunmanı istemiyorum." Bu kelimeler Tatyana'nın ağzından, Aleksandr onu duvara yaslarken çıkmıştı. "Ben ciddiyim," dedi. "Benimle sevişmeni istemiyorum. Dur. Artık sana ihtiyacım yok. Artık seni sevmek istemiyorum."</p>

  <p class="calibre9" style="text-align: justify;">"Pekâlâ," dedi onu bırakmadan ve geri çekilmeden.</p>

  <p class="calibre9" style="text-align: justify;">"Ne yapacağız? Ne yapacağım? Sen öleceksin. Peki ben hayatımın geri kalan kısmını Lazarevo’da mı geçireceğim?"</p>

  <p class="calibre9" style="text-align: justify;">"Geri döneceğim Tatya," dedi Aleksandr.</p>

  <p class="calibre9" style="text-align: justify;">"Öleceksin. Ben de Sovyet Rusya'da bir başıma kalacağım."</p>

  <p class="calibre9" style="text-align: justify;">"Ölmeyeceğim."</p>

  <p class="calibre9" style="text-align: justify;">"Burada bize yer yok," dedi.</p>

  <p class="calibre9" style="text-align: justify;">Aleksandr onunla aynı fikirde değildi. "Ural dağları üç yüz milyon yıl önce oluştu. Kendimize dağlar arasında bir yer bulduk. Burası bizim yerimiz."</p>

  <p class="calibre9" style="text-align: justify;">"Lütfen sus." Vücudu titriyordu. "Bu dağlar önceden daha büyüktü. Erozyonla parçalandı; ama hâlâ ayaktalar."</p>

  <p class="calibre9" style="text-align: justify;">"Evet. Biz de onlarlayız," diye fısıldadı Aleksandr. "Ama bu sadece hayatının başlangıcı Tatyana. Göreceksin. Üç yüz milyon yıl sonra, sen de hâlâ ayakta olacaksın."</p>

  <p class="calibre9" style="text-align: justify;">Birbirlerine bakmıyorlardı.</p>

  <p class="calibre9" style="text-align: justify;">"Evet," diye fısıldadı. "Ama seninle birlikte değil."</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Aleksandr yarın gidiyordu. Bugün ise ona bakamıyor, dokunamıyor ve onunla konuşamıyordu. Hayatına nasıl devam edeceğini ve Tatyana’nın buna nasıl dayanabileceğini bilmiyordu.</p>

  <p class="calibre9" style="text-align: justify;">Buna mecbur olduklarının farkındaydı.</p>

  <p class="calibre9" style="text-align: justify;">Ama nasıl yapacaklardı?</p>

  <p class="calibre9" style="text-align: justify;">İnsana her şeyini kaybettikten sonra hayatta kalabilmeyi kim öğretebilirdi?</p>

  <p class="calibre9" style="text-align: justify;">Tatyana.</p>

  <p class="calibre9" style="text-align: justify;">Tatyana ona, her şeyini kaybettikten sonra yaşayabilmeyi öğretmişti.</p>

  <p class="calibre9" style="text-align: justify;">Aleksandr erken kalkıp yüzmek için çıktı; ama her zamanki gibi yüzdükten sonra kulübeye dönmedi. Bunun yerine dışarıdaki bankta oturdu ve gözlerini kapayarak sigara içti. Böylece Lazarevo’yu görmüyordu.</p>

  <p class="calibre9" style="text-align: justify;">Kapalı gözlerinin hemen önünde çalılar, çam ağaçları, kozalaklar ve akan nehrin arkasındaki yeşil-gri dağlar vardı. Sönen ateşin kokusunu aldı ve çayla bir sigara daha içmek istedi. İçinden ölmek geliyordu.</p>

  <p class="calibre9" style="text-align: justify;">"Tanya, sana söylüyorum, ağlama. Bunu zaten biliyorduk. Beni duyuyor musun? Seni anlayamıyorum."</p>

  <p class="calibre9" style="text-align: justify;">"Ben ağlıyor muyum?"</p>

  <p class="calibre9" style="text-align: justify;">"Ben ciddiyim," dedi Aleksandr. "Bunu yapamam. Sana ihtiyacım..."</p>

  <p class="calibre9" style="text-align: justify;">"Ne var biliyor musun?” dedi Tatyana. "Şu anda ihtiyaç duyduğun kişi olamam. Elimden geldiğince iyi olmaya çalışıyorum." Ağlıyordu.</p>

  <p class="calibre9" style="text-align: justify;">Aleksandr'ın boğazı yanıyordu. Yanına uzandı. Yatakta yan yana yattılar ve Tatyana, Aleksandr'ın başını göğüslerinin üstüne çekti. Fısıldamaya başladı ve söyleyecekleri bittiğinde Aleksandr'ın saçları gözyaşlarından sırılsıklam olmuştu. Tatyana’nın gözyaşları hiç bitmeyecekti. Ona olan aşkı sonsuzdu.</p>

  <p class="calibre9" style="text-align: justify;">"Bir keresinde," dedi. "Elini göğsüme koyduğunda, bunun her şeye değer olduğunu düşünmüştüm. Hermitage müzesinin önündeydik. Kırık adam heykelinin hemen yanında. Hatırlıyor musun?"</p>

  <p class="calibre9" style="text-align: justify;">"Nasıl unutabilirim?" dedi Aleksandr. "O adamı hiç unutmadım."</p>

  <p class="calibre9" style="text-align: justify;">Tatyana ona döndü. Öpüştüler. Sonra göğsüne yattı. Aleksandr, kalp atışlarını dinlediğini biliyordu. Bunu hep yapıyordu: rahatlatıcı ve dinlendiriciydi.</p>

  <p class="calibre9" style="text-align: justify;">Her zamanki gibi dirençli, sevgi dolu, içten ve hassastı. Onu etkiliyordu. Ama bir şey daha vardı. Ona çaresizlik içinde sarılıyor ve ağlayarak onun için adeta şimdiden yas tutuyordu. Yüzünü başının üstüne dayayarak hüngür hüngür ağlamaya devam etti. Onunla bir daha görüşmemek üzere ayrılıyor gibiydi.</p>

  <p class="calibre9" style="text-align: justify;">Aleksandr'ın ona daha çok ihtiyacı olduğunu düşündüğünde, ruhunu onunla göndermeye karar verdi. Sadece ona değil; kendine de veda ediyordu. Beni al ve öyle git Aleksandr, diyordu sanki. Geriye benden bir şey kalmayacak. Bambaşka bir insan yaratacağım. Sevdiğin Tanya seninle olacak. Onu al. Aleksandr, giderken istemeden de olsa Tatyana'nın dediğini yapmıştı.</p>

  <p class="calibre9" style="text-align: justify;">Islak bedeni onunla birleşti ve kendini sonsuzluğa bıraktı. Gözlerini kapıyor ve onları seven, gençliklerine inanan evrene teslim oluyordu. Yıldızlar, gizemli ay ve on milyon yıldır Hazar denizine dökülen Kama nehri onlara şahitlik ediyordu. Uzun süre sonra Tanya ve Şura dünyaya, nehre, çam ağaçlarına, dağlara ve Lazarevo'daki hayata geri döneceklerdi. Sonsuzdular. Aleksandr'ın Tatyana'sı da... Sonsuzdu, göğsünde inildiyordu, ılık nefesi, göğüsleri ve bacakları onu sarıyordu. Bu onun için her şeydi.</p>

  <p class="calibre9" style="text-align: justify;">Duru sabah, sessiz geceye dönmüştü. Ona yardım etmeyi isterdi; ama kaybettikleri şeyi, hâlâ saf duygular besleyen Tatyana'dan daha iyi biliyordu.</p>

  <p class="calibre9" style="text-align: justify;">Aleksandr önlerinde neyin olduğunun farkındaydı.</p>

  <p class="calibre9" style="text-align: justify;">Yarın gidiyordu.</p>

  <p class="calibre9" style="text-align: justify;">Yarın gitmiş olacaktı.</p>

  <p class="calibre9" style="text-align: justify;">Yarın onsuz kalacaktı.</p>
</body>
</html>
