<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="b_sayfa_y_resim" style="text-align: justify;">ON DOKUZUNCU BÖLÜM</p>

  <p class="tarih" style="text-align: justify;">New York, Haziran 1944</p>

  <p class="calibre9" style="text-align: justify;">ODA SADE VE BEYAZDI. Beyaz tül perdeler çok az kıpırdıyordu. Pencere kapalıydı. Ne rüzgâr vardı, ne de pembe ve temiz bir hava.</p>

  <p class="calibre9" style="text-align: justify;">Sade beyaz odamda yere oturdum. Bej kapı kapalıydı ve gümüş kilit takılıydı. Sallanan menteşeler paslı değildi.</p>

  <p class="calibre9" style="text-align: justify;">Aç ve kapa!</p>

  <p class="calibre9" style="text-align: justify;">Önümde siyah çantam vardı ve bu çantada o yaşıyordu. Bej şapkası, beyaz dişleri ve karamel rengi gözleriyle çektirdiği siyah beyaz fotoğraf.</p>

  <p class="calibre9" style="text-align: justify;">Gri çinili yerde oturdum; ama dışarıda, bir saatlik uzaklıkta Bear dağı vardı. Dağdaki koyu renkli ağaçlar güneş ışıklarıyla bakır rengine dönüşüyordu. Bakır rengi gözleri ve güneş ışığına benzeyen dudakları gibi. Sheep Meadow'da krem rengi tahta sopamla beysbol oynayabilirim. Onun çocukken yaptığı gibi...</p>

  <p class="calibre9" style="text-align: justify;">Scout.</p>

  <p class="calibre9" style="text-align: justify;">Bana öğrettiği gibi örgü örebilirim.</p>

  <p class="calibre9" style="text-align: justify;">Yeşil bir ağaca tırmanabilirim.</p>

  <p class="calibre9" style="text-align: justify;">Gümüş rengindeki ayın altında yüzebilirim.</p>

  <p class="calibre9" style="text-align: justify;">Kırmızı, beyaz, mavi Amerikan bayrağının ve Altın Kapının hemen ilerisindeki penceremden okyanusa açılan lacivert körfezi görebiliyorum.</p>

  <p class="calibre9" style="text-align: justify;">Renklerim aydan güneşe, pastan gökyüzüne koşuyor. Okyanus bizi ikiye bölüp düş kırıklığına uğratıyor. Geleceğim sönüyor. Gökyüzü, sis ve buzlar yok oluyor. Buz çatırdayıp kanıyor. Sen altındasın. Ben de.</p>

  <p class="calibre9" style="text-align: justify;">Gri çinili yerde oturuyorum ve çantanın siyah kumaşına, silahın metaline, kitabının san sayfalarına, yeşil dolarlarına dokunuyorum.</p>

  <p class="calibre9" style="text-align: justify;">Yeni evlendiğimizde, birbirimize uçarcasına koşarken çektirdiğimiz fotoğrafa bakıyorum.</p>

  <p class="calibre9" style="text-align: justify;">Dışarıda sirenler çalıyor, beysbol sopası topa vuruyor, bebek ağlıyor ve gri buz kanıyor. Ben siyah bez çantayla yerde oturmaya devam ediyorum. Sonsuza kadar yerde, siyah bir keder içinde oturacağım.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">"Tanya, sorun ne?" Gelen Vikki'ydi. Tatyana'nın açık oda kapısının önünde duruyordu. Anthony yerde oyuncaklarıyla oynuyordu. Tatyana da ellerini çinilere dayamış, yerde oturuyordu.</p>

  <p class="calibre9" style="text-align: justify;">"Hiçbir şey yok."</p>

  <p class="calibre9" style="text-align: justify;">"Bugün çalışıyor musun?"</p>

  <p class="calibre9" style="text-align: justify;">"Geliyorum."</p>

  <p class="calibre9" style="text-align: justify;">Vikki tedirgin bir şekilde, "Senin neyin var?" diye sordu.</p>

  <p class="calibre9" style="text-align: justify;">"İyi sayılırım," dedi Tatyana. Gözleri ağlamaktan şişmiş ve adeta kapanmıştı. Zor görüyordu.</p>

  <p class="calibre9" style="text-align: justify;">"Saat 8.00! Ağlıyor muydun? Daha gün başlamadı!"</p>

  <p class="calibre9" style="text-align: justify;">"İzin ver de giyineyim. Hastaları dolaşmam lazım."</p>

  <p class="calibre9" style="text-align: justify;">"Konuşmak ister misin?"</p>

  <p class="calibre9" style="text-align: justify;">"Hayır. İyiyim. Bugün doğum günüm. Yirmi yaşına girdim."</p>

  <p class="calibre9" style="text-align: justify;">"Bu halde olmanın sebebi bu mu? Doğum günün kutlu olsun! Bunu neden önceden söylemedin? Doğum gününün neyi bu kadar kötü?"</p>

  <p class="calibre9" style="text-align: justify;"><i class="calibre2">"Doğum günümde evlendiğimize inanamıyorum!" dedi.</i></p>

  <p class="calibre9" style="text-align: justify;"><i class="calibre2">"Böylelikle beni asla unutınayacaksın."</i></p>

  <p class="calibre9" style="text-align: justify;"><i class="calibre2">"Seni kim unutabilir Aleksandr?" diye sordu.</i></p>

  <p class="calibre9" style="text-align: justify;">Tatyana doğum gününü kutlamadı. Bütün gün çalıştı ve akşam neredeyse bir yaşında olan oğluyla oynadı. Bütün gece perdeler ve pencereler açık bir halde odayı havalandırdı; yatağının yanında diz çökerek boynunda asılı olan alyansını elledi. Bir yıldır Amerika'daydı. Tatyana yirminci doğum günü gecesinde Anthony'yi emzirdikten sonra Ellis'deki odasında yere oturdu ve Sovyetler Birliğinden ayrıldığından beri ilk kez sırt çantasındaki her şeyi çıkardı. Sırayla Alman yapımı silahı, <i class="calibre2">Bronz Atlı</i> kitabını, Rusça-İngilizce sözlüğü, Aleksandr'ın fotoğrafını, evlilik fotoğraflarını, Aleksandr'ın subay şapkasını ve çantanın cebindeki her şeyi çıkardı.</p>

  <p class="calibre9" style="text-align: justify;">Bu sırada bir zamanlar Aleksandr'a ait olan <i class="calibre2">Sovyetler Birliği Kahramanlık</i> madalyasını buldu.</p>

  <p class="calibre9" style="text-align: justify;">Neredeyse bütün gece hiçbir anlam veremeden bu madalyayı inceledi ve sonra koridora çıkıp bunu ışığın altına tutarak yanılıp yanılmadığına baktı.</p>

  <p class="calibre9" style="text-align: justify;">Güneş doğup battı. Hava ılıktı ve pırıl pırıldı. Hâlâ madalyaya bakıyordu. Adeta dilini yutmuştu. Bu bir hata mıydı?</p>

  <p class="calibre9" style="text-align: justify;">Tatyana, Aleksandr'ı Dr. Sayers ile birlikte gördüğü son gece bu madalyanın sandalyenin arkasında asılı olduğunu körfezdeki gemileri gördüğü kadar net görmüştü. Aleksandr, "Yarın öğleden sonra buraya bir Albay olarak geleceğim," demiş ve Tatyana yüzünde bir gülümsemeyle sandalyede asılı olan madalyaya bakmıştı.</p>

  <p class="calibre9" style="text-align: justify;">Bu madalyanın sırt çantasında ne işi vardı? Bunu alamazdı; çünkü ona ait değildi.</p>

  <p class="calibre9" style="text-align: justify;"><i class="calibre2">Bunun anlamı ne?</i> diye fısıldadı kendi kendine; ama bir türlü aklı almıyordu. Net bir şekilde düşünmeye çalıştıkça, aklı önüne engeller çıkarıyordu.</p>

  <p class="calibre9" style="text-align: justify;">Ancak Dr. Sayers ona bu çantayı ofisinde, Tatyana, Aleksandr’ın Ladoga nehrinde patlayarak batan gemide öldüğünü öğrendikten sonra vermişti. Sayers çantayı Kızıl Ordu cipine binip Finlandiya'ya gitmelerinden önce getirmişti.</p>

  <p class="calibre9" style="text-align: justify;">Hâlâ yerdeydi -gece gündüz, hastalarla ilgilenmediğinde, alışveriş yapmadığında, öğle yemeğiyle akşam yemeği arasında, Vikki ve Edward’dan fırsat bulduğunda ve Anthony ile ilgilenmediğinde oturduğu o yerde sırt çantası, bunun içinde de Aleksandr'ın Sovyetler Birliği Kahramanlık madalyası vardı.</p>

  <p class="calibre9" style="text-align: justify;">Aleksandr madalyayı ona mı vermişti? Bunu unutmuş olabilir miydi?</p>

  <p class="calibre9" style="text-align: justify;">Dr. Sayers ona Aleksandr'ın ölümünden bahsettiğinde şapkayı vermişti. Şapkanın yanında madalya da mı vardı?</p>

  <p class="calibre9" style="text-align: justify;">Sanmıyordu.</p>

  <p class="calibre9" style="text-align: justify;">Bunu Albay Stepanov mu yapmıştı?</p>

  <p class="calibre9" style="text-align: justify;">O da değildi.</p>

  <p class="calibre9" style="text-align: justify;">Yerden kalktı ve madalyayı boynunda asılı olan evlilik yüzüklerinin yanına astı.</p>

  <p class="calibre9" style="text-align: justify;">Günler geçti.</p>

  <p class="calibre9" style="text-align: justify;">Bir Alman askeri madalyayı gördü ve İngilizce, "Bunu nereden buldun? Bu çok önemli bir madalya. Sadece en şerefli askerlere verilir. Nereden buldun?" dedi.</p>

  <p class="calibre9" style="text-align: justify;">Tatyana oğlunu her emzirdiğinde ve onu kollarına alıp izlediğinde, kendini düşünmekten alamıyordu. <i class="calibre2">Eğer Aleksandr öldüğünde bu madalyayı boynunda taşıyor olsaydı, bunun hâlâ boynunda olması gerekirdi.</i> Tatyana askerlerin terfi edilmeye gittiği zaman yanlarında madalyalarını da götürdüklerini biliyordu.</p>

  <p class="calibre9" style="text-align: justify;">Doktor bana onun şapkasını vermiş olabilir; ama madalyayı Aleksandr'ın boynundan çıkaramazdı. Bunu yapmış bile olsa, madalyayı elime verirdi. Öyle değil mi? <i class="calibre2">Al Tanya. Bu kocanın şapkası, bu da madalyası. Bunları sakla.</i></p>

  <p class="calibre9" style="text-align: justify;">Bu madalya ondan saklanmış; çantanın en gizli gözüne konmuştu. Bu gözde başka hiçbir şey yoktu. Çantadaki her şeyi boşaltıp gözleri eliyle kontrol etmese bunu asla bulamazdı.</p>

  <p class="calibre9" style="text-align: justify;">Dr. Sayers madalyayı neden saklamıştı?</p>

  <p class="calibre9" style="text-align: justify;">Neden madalyayı şapka ile birlikte ona vermemişti?</p>

  <p class="calibre9" style="text-align: justify;">Çünkü bunu yaparsa, çok fazla soruyla karşılaşacağının farkındaydı.</p>

  <p class="calibre9" style="text-align: justify;">Çok mu şüpheci davranıyordu? Ama neden şüpheleniyordu?</p>

  <p class="calibre9" style="text-align: justify;">Tatyana karanlığın içinde, el yordamıyla söylenen bir yalanı arıyor gibiydi... Bulamadı... Uyudu, çalıştı, çocuğuna baktı ve haziran ortasında bir gece nefes nefese bir halde gözlerini açtı.</p>

  <p class="calibre9" style="text-align: justify;">Bunun ne olduğunu biliyordu.</p>

  <p class="calibre9" style="text-align: justify;">Belki de madalya hakkında çok fazla düşünmüştü ve birçok konuda şüphe duymuştu.</p>

  <p class="calibre9" style="text-align: justify;">Ancak Dr. Sayers bunu açıklayamazdı.</p>

  <p class="calibre9" style="text-align: justify;">Bunu bilen tek bir kişi vardı.</p>

  <p class="calibre9" style="text-align: justify;">Aleksandr onun, en değerli madalyasına sahip olmasını istemişti; ama kafasında soru işaretleri olacağını bildiğinden bunu saklamıştı. Dr. Sayers'den bunu saklamasını istemişti. Dr. Sayers'den bunu buzun üstündeyken ya da hastanede istemişti.</p>

  <p class="calibre9" style="text-align: justify;">Ortada bir numara vardı ve Dr. Sayers de bunun içindeydi.</p>

  <p class="calibre9" style="text-align: justify;">Aleksandr’ın ölümü de bu plana dahil miydi?</p>

  <p class="calibre9" style="text-align: justify;">Ya Dimitri’nin ölümü?</p>

  <p class="calibre9" style="text-align: justify;"><i class="calibre2">"Tatişya... Orbeli'yi hatırla."</i></p>

  <p class="calibre9" style="text-align: justify;">Bu, ona söylediği son şeydi. Orbeli'yi hatırla. Ona hatırlayıp hatırlamadığını mı soruyordu; yoksa hatırlamasını mı istiyordu?</p>

  <p class="calibre9" style="text-align: justify;">Tatyana o gece hiç uyumadı.</p>

  <p class="tarih" style="text-align: justify;">Beyaz Rusya, Haziran 1944</p>

  <p class="calibre9" style="text-align: justify;">Aleksandr, Nikolay Ospenski'yi çadırına çağırdı. İki gün dinlenmek ve daha fazla talimat almak için Batı Litvanya'da kamp kurmuşlardı. "Teğmen, Çavuş Verenkov’un neyi var?"</p>

  <p class="calibre9" style="text-align: justify;">"Ne demek istediğinizi anlamadım Yüzbaşı."</p>

  <p class="calibre9" style="text-align: justify;">"Bu sabah bana büyük bir sevinç içinde tankın onarıldığını söyledi."</p>

  <p class="calibre9" style="text-align: justify;">Ospenski'nin yüzü parladı. "Bu doğru Yüzbaşı."</p>

  <p class="calibre9" style="text-align: justify;">"Bu beni şaşırttı Teğmen."</p>

  <p class="calibre9" style="text-align: justify;">"Neden efendim?"</p>

  <p class="calibre9" style="text-align: justify;">"Öncelikle," dedi Alexander sabır içinde. "Tankın onarılmaya ihtiyaç duyduğunu bilmiyordum."</p>

  <p class="calibre9" style="text-align: justify;">"Çok ihtiyacı vardı efendim. Mazot pistonları tutukluk yapıyordu. Düzeltilmesi gerekiyordu."</p>

  <p class="calibre9" style="text-align: justify;">Aleksandr başını sallayarak, "Bu, çok iyi Teğmen; ama beni şaşırtan ikinci bir şey var."</p>

  <p class="calibre9" style="text-align: justify;">"Nedir efendim?"</p>

  <p class="calibre9" style="text-align: justify;">"Bizim tankımız yok!"</p>

  <p class="calibre9" style="text-align: justify;">Ospenski gülümsedi. "Hayır var efendim. Benimle gelin."</p>

  <p class="calibre9" style="text-align: justify;">Aleksandr dışarıda, ormanın içinde, üzerinde Kırmızı Yıldız ve "Stalin İçin!" amblemi olan açık yeşil renkli tankı gördü. Tatyana’nın Kirov'da yaptığı tanklara benziyordu. Ancak bu daha küçüktü. Bir T-34'tü. Aleksandr tankın etrafında dolaştı. Savaştan zarar görmüştü; ama genel olarak iyi durumdaydı. Lastikleri sağlamdı. Tankın numarası hoşuna gitmişti: 623. Taret genişti. Topu büyüktü. "100 milimetrelik!" dedi Ospenski.</p>

  <p class="calibre9" style="text-align: justify;">Aleksandr ona baktı. "Neden bu kadar övünüyorsun? Bunu sen mi yaptın?"</p>

  <p class="calibre9" style="text-align: justify;">"Hayır; ama ben çaldım."</p>

  <p class="calibre9" style="text-align: justify;">Aleksandr kendini tutamayarak güldü. "Nereden?"</p>

  <p class="calibre9" style="text-align: justify;">"Şuradaki köprüden balık gibi tuttum."</p>

  <p class="calibre9" style="text-align: justify;">"Tamamen suyun içinde miydi? Her tarafı ıslanmış mıydı?"</p>

  <p class="calibre9" style="text-align: justify;">"Hayır. Sadece lastikleri suyun içindeydi. Stop etmiş ve çalıştıramamışlar."</p>

  <p class="calibre9" style="text-align: justify;">"Sen nasıl çalıştırdın?"</p>

  <p class="calibre9" style="text-align: justify;">"Çalıştırmadım. Otuz kişi onu itmem için bana yardımcı oldu. Sonra da Verenkov onu tamir etti. Şimdi müzik kutusu gibi tıkır tıkır çalışıyor."</p>

  <p class="calibre9" style="text-align: justify;">"Nereden gelmiş?"</p>

  <p class="calibre9" style="text-align: justify;">"Bu kimin umurunda? Bizden önceki taburdan kalmış olabilir mi?"</p>

  <p class="calibre9" style="text-align: justify;">"Bizden önce buraya gelen bir tabur olmadı. Ateş hattına ilk gelen tabur olduğumuzun farkında değil misin hâlâ?"</p>

  <p class="calibre9" style="text-align: justify;">"Belki de ormana saklanmışlardı. Bilmiyorum. Suda yüzen bir ceset gördüm. Bu topçu olabilir."</p>

  <p class="calibre9" style="text-align: justify;">"İyi bir topçu değilmiş," dedi Aleksandr.</p>

  <p class="calibre9" style="text-align: justify;">"Harika değil mi?"</p>

  <p class="calibre9" style="text-align: justify;">"Evet, çok güzel. Onu bizden alacaklar. İçinde yeterince silah var mı?"</p>

  <p class="calibre9" style="text-align: justify;">"Evet. Bu yüzden battığını düşünüyorum. 7.62 milimetrelik toplardan üç bin tane taşıma gücü varken, altı bin tane koymuşlar!"</p>

  <p class="calibre9" style="text-align: justify;">"100 milimetrelik var mı hiç?"</p>

  <p class="calibre9" style="text-align: justify;">"Evet," diyerek sırıttı Ospenski. "Otuz tane. Ayrıca beş yüz tane 11.63 milimetrelik top var. On beş roket ve ağır bir makineli tüfeğimiz de oldu Yüzbaşı."</p>

  <p class="calibre9" style="text-align: justify;">"Bunların hepsini bizden alacaklar."</p>

  <p class="calibre9" style="text-align: justify;">"İlk önce sizi aşmaları gerekecek." Ospenski onu selamladı. "Bizim tank kumandanımız olacaksınız."</p>

  <p class="calibre9" style="text-align: justify;">"Bir teğmenin Yüzbaşını görevlendirmesi beni hep çok mutlu etmiştir. Seni lanet olası herif!" dedi Aleksandr.</p>

  <p class="calibre9" style="text-align: justify;">Şoförü Ospenski, topçusu Telikov ve top yükleyicisi Verenkov olunca bahardan 1944 yazına kadar, Beyaz Rusya ile Polonya arasındaki üç yüz kilometrelik alanı düşmandan temizleyebilirdi. Beyaz Rusya'da savaşmak en kötüsüydü. Almanlar buradan çıkmak istemiyordu. Aleksandr onları suçlamıyordu. Başına miğferini takıp Beyaz Rusya'da ilerliyor; köprülerde, ormanlarda ve köylerde durmuyor; ölen adamlarını ya da hayatlarını kaybeden kadınları umursamıyor; hiç uyku uyumuyordu. Aleksandr’ın sınırda aklında olan tek şey vardı -Almanya.</p>

  <p class="calibre9" style="text-align: justify;">Alandan alana, ormandan ormana koştu; çamurlar ve bataklıklar içinde ilerledi. Çadır kurup nehirden balık tutuyor; bunları ateşin üzerinde pişiriyor -Ospenski hep Aleksandr ile birlikte yiyordu-; sonra uykuya dalıyor ve sonra kendilerini yine Almanların kucağına atıyorlardı. Almanları Rusya'dan çıkarmaya çalışan üç ordu vardı: en güneydeki Ukrayna ordusu, Merkez ordusu ve Aleksandr'ın General Rokossovski emrinde çalıştığı Kuzey Ordusu. Sovyetler Birliği için Almanlar sadece Rusya'dan çıkarmak tatmin edici değildi. İki buçuk yıldır Rusya topraklarını zehirleyen, milyonlarca insanın Litvanya, Letonya, Beyaz Rusya ve Polonya'ya kaçmasına sebep olan Almanları cezalandıracaklardı. Stalin, sonbahara kadar Berlin'e girmek istiyordu. Aleksandr bunun mümkün olmadığını düşünüyordu; çünkü elinde yeterince güç yoktu. Alanlar mayın doluydu ve bir zamanlar patates yetiştirilen tarlalarda bir sürü ceset gömülmemiş halde yatıyordu. Geri kalan askerler tüfeklerini alıp düşman üstüne yürüyordu. Aleksandr’ın taburunda mayınları bulan on tane mühendis vardı. Sürekli ölüyorlardı ve Aleksandr onların yerine yeni mühendisler buluyordu. En sonunda taburdaki her adamını mayın bulma ve bombayı ateşleme konusunda eğitti. Mayından temizlenmiş alandan geçerek ormana giriyorlardı ve burada Almanlarla çarpışıyorlardı. Öncelikle beş ceza taburu ormana giriyor; nehirlerden ve bataklıklardan geçerek diğer bölükler için yol açıyorlardı.</p>

  <p class="calibre9" style="text-align: justify;">Kış olmaması iyiydi; ama yine de geceleri soğuk ve nemliydi. Nehir donmuyordu ve adamlar burada yıkandığından tifüs olmaktan kurtuluyordu. Aleksandr tifüsün ölümcül bir hastalık olduğunu ve ordunun böyle salgın bir hastalığı kaldıramayacağını biliyordu. Ölüme ilk gönderilenler ceza taburlarıydı ve bu taburda sürekli bir devridaim söz konusuydu. Ancak Rusya için ölüme gönderilen siyasi suçluların sayısı gün geçtikçe azalıyordu. Stalin ordudaki askerlerin moralini yükseltmek için onlara yeni üniformalar hazırlattı. Stalin'in 1943'teki emrine göre, ceza taburundaki subaylar omuzlarında kırmızı yaldızlı apoletler taşıyacaktı. Bu çamur içinde daha şanlı bir şekilde ölmelerine ve mayınlara daha onurlu bir şekilde basmalarına yardımcı olacaktı. Ülkeyi kurtarmak için bu yeni üniformalardan giyen Ospenski bile tek akciğerine rağmen daha kolay nefes alır olmuştu.</p>

  <p class="calibre9" style="text-align: justify;">Adamlar vücutlarındaki bütün kılları temizliyorlardı. Aleksandr'ın talimatları doğrultusunda her gün tıraş oluyor ve bit salgınını önlüyorlardı. Bu işlemi yoğun bir çarpışmadan sonra nehirde yapıyorlardı.</p>

  <p class="calibre9" style="text-align: justify;">Aleksandr onları birbirinden ayırt edemiyordu. Bazısı uzun boylu, bazısı ufak tefekti. Bazılarında doğum izi vardı, bazılarında yoktu. Bazıları esmer; bazıları ise beyaz tenli ama yanıktı. Sadece birkaçının yüzünde çil vardı. Bazılarının gözleri yeşil; bazılarının ise kahverengiydi. Çavuş Yermenko'nun ise bir gözü kahverengi, diğeri ise yeşildi.</p>

  <p class="calibre9" style="text-align: justify;">Günlük hayatta bir adamı saçları gösterirdi. Başındaki ve vücudundaki kıllar... Ama şimdi onları savaşta aldıkları yara izleriyle tanıyordu. Yaralar en belirleyici özellikleriydi. Savaştan, bıçaktan, kurşundan, kırıklardan, top mermisinden ve baruttan oluşan yaralar. Bunlar genellikle kollarında, omuzlarında ve bacaklarında oluyordu. Göğsünde, midesinde ve başında yara olanlar pek fazla yaşamıyordu.</p>

  <p class="calibre9" style="text-align: justify;">Aleksandr, Teğmen Ospenski'yi nefes alıp verirken çıkardığı hırıltıdan ve sağ akciğerindeki yaradan, Çavuş Telikov'u beyaz, uzun vücudundan ve bir zamanlar vücudu siyah kıllarla kaplı olan Verenkov'u yeni yeni çıkmaya başlayan kıllarından tanıyordu.</p>

  <p class="calibre9" style="text-align: justify;">Aleksandr, onların daha az göze batan özellikleri olmasını isterdi. Böylelikle adamlarını bu kadar kolay kaybetmezdi. Birini kaybettiğinde, onun yerine başka bir tıraşlı ve yaralı adamı geçiriyordu.</p>

  <p class="calibre9" style="text-align: justify;">Aleksandr'ın taburu Kuzey Rusya'ya doğru ilerleyip Litvanya ve Letonya'ya indi. Beyaz Rusya'ya ulaştıklarında sınırları değiştirmeye ve Rokossovski'nin kuzeydeki ordusundan Jukov'un merkez ordusuna gitti. Ovalarla kaplı ve ağaçsız olan Beyaz Rusya’da Aleksandr'ın şimdiye kadar görmediği kadar güçlü bir Alman harekâtı vardı. Kızıl Ordu sadece Beyaz Rusya'da 125.000 asker ve yirmi beş birlik kaybetmişti. Aleksandr'ın taburu ise güneye ilerledi ve Konev'in Ukrayna ordusuyla birleşti.</p>

  <p class="calibre9" style="text-align: justify;">Haziran 1944'te, Amerikan ve İngiliz kuvvetlerinin Normandiya'ya ayak bastığı haberleri gelince, Aleksandr'ın taburu on gün içinde yüz kilometre ilerleyerek her biri 500 kişiden oluşan iki Alman birliğini yendi. Sovyet kamyonları, yemek, silah ve eksilenlerin yerine asker sağlamak için arkalarından geliyordu. Aleksandr dur durak bilmiyordu. Stalin gibi onun da Almanya'ya girmesi gerekiyordu. Stalin Almanlara hak ettikleri cezayı vermek istemiş olabilirdi; ancak Aleksandr kurtuluşunun orada yattığını düşünüyordu.</p>

  <p class="tarih" style="text-align: justify;">Apocalypse'in Siyah Atlısı, 1941</p>

  <p class="calibre9" style="text-align: justify;">Hayal kırıklığına uğrayan Aleksandr, Metanov ailesinden mümkün olduğunca uzaklaşmak için, Karelia'da gönüllü olarak Finlandiyalılarla savaşmak istedi.</p>

  <p class="calibre9" style="text-align: justify;">Dimitri'ye kahramanlıktan, madalyalardan ve terfiden bahsederek onunla gelmesini teklif etti; ancak vurulmaya ve yaralanmaya da hazırlıklı olmasını söyledi.</p>

  <p class="calibre9" style="text-align: justify;">Dimitri, Karelia'ya savaşa gitmeyi reddetti. Sonra aniden Tikvin'deki mezbahaya gönderildi ve Almanlar yüzünden kolunu kaybetti.</p>

  <p class="calibre9" style="text-align: justify;">Aleksandr, bin kişiden oluşan bir orduyla Finlileri Leningrad'dan çıkarmaya gönderildi. Haftalarca savaştı ve topraklarını geri kazanmaya çalışırken etrafında çok kan döküldü. En sonunda bir çatışmanın ardından üç yüz Kızıl Ordu askeri öldü. Karanlıkta hasarı inceleyen Aleksandr, her tarafın buzla kaplı olduğu bir eylül gecesi, etrafında bir sürü ölü Sovyet askerin ve önünde yenmesi gereken bir sürü Finlandiyalı askerin olduğunu fark etti. Karelia sınırında her taraf sessizdi ve NKVD sınıra yarım kilometre gerideki çalılıkların arasındaydı. Atılan bombaların ateşi hâlâ yanıyor; ağaçların kırılan dalları çatırdıyor; ölen askerlerin kanı kara bulanıyor; ceset kokusu geliyor ve arada inilti sesleri duyuluyordu. Aleksandr yalnızdı.</p>

  <p class="calibre9" style="text-align: justify;">Aleksandr'ın göğsündeki gümbürtü dışında etrafta çıt çıkmıyordu. Arkasına baktı; hiçbir kıpırtı yoktu. Elinde makineli tüfeğini tutuyordu. Birkaç adım attı. Tüfeği, silahı ve üniforması vardı. Ormandaki ölü Finlandiyalı askerlerin arasından geçti. Bir dakika içinde ölü bir Finlandiyalının üzerinden çıkardığı üniformayı giyebilir ve elinde Finlandiyalı subaya ait bir makineli tüfek tutabilirdi.</p>

  <p class="calibre9" style="text-align: justify;">Etraf karanlık ve sessizdi. Tekrar arkasına baktı. NKVD yakında değildi.</p>

  <p class="calibre9" style="text-align: justify;">Sadece onunla geçirdiği aylar. Hayatına baktığında, o haftaları, çalınan anları, Luga’daki geceyi, hastanede geçirdikleri dakikaları, otobüs yolculuğunu, beyaz elbiseyi, yeşil gözleri görüyordu ve bunlar hayatının içinde kırmızı bir ışık gibi parlıyordu. Bir adım daha attı. Ona yardım edememişti. Daşa ve Dimitri'ye de. Leningrad onları yutacaktı ve Aleksandr durup izleyerek hiçbir şey yapamayacaktı. Bir adım daha attı. Leningrad'ın buzlu sokaklarında açlıktan öleceklerdi.</p>

  <p class="calibre9" style="text-align: justify;">Düz arazide ne kamyon, ne yol ne de insan vardı. Sadece Aleksandr, hendekler ve ölü askerler... Bir adım daha attı. Etrafındaki Finlandiyalı asker sayısı iyice artmıştı. Eğil, uzun boylu birini bul, üniformasıyla makineli tüfeğini al ve nefret ettiğin hayatı bir kenara fırlat. Yürü Aleksandr!. Onu kurtarabilirsin! Yürü!</p>

  <p class="calibre9" style="text-align: justify;">Dakikalarca Finlandiya topraklarında durdu.</p>

  <p class="calibre9" style="text-align: justify;">Nefret ettiği hayatta, geride bırakamayacağı tek bir şey vardı.</p>

  <p class="calibre9" style="text-align: justify;">Arkasına döndü ve kendi taburuna doğru yürüdü. Tek ışık elindeki el fenerinden ve patlayan bombalardan geliyordu. Bir kez daha arkasına dönerek Finlandiya ormanına baktı.</p>

  <p class="calibre9" style="text-align: justify;">Finlandiya'daki bu soğuk eylül gecesinde Rusya'dan kaçmanın bir yolunu bulabilseydi, şimdi bu kadar üzgün olmayacaktı. Kalbi belki boş kalacaktı; ama içinde korku taşımayacaktı.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Stalin, Moskova'da hayatta kalmak için savaşırken, Leningrad'ı Hitler'e verdi. Hitler ise buna karşılık, Leningrad için tek bir kurşun bile harcamayacağını, birkaç ay içinde şehirdeki herkesin açlıktan öleceğini söyledi. Karla kaplı beyaz sokaklarda yatan cesetlerin üstü beyaz çarşaflarla örtülüyordu. Hayatta kalan insanlar bunlara 'bez bebek' diyordu.</p>

  <p class="calibre9" style="text-align: justify;">Tatyana ve ailesinin elindekiler azaldıkça -unları ve yulaf ezmeleri tükenmişti- Aleksandr'dan olan beklentileri artıyordu. Onlara biraz daha yiyecek getirip getiremeyeceğini soruyorlardı. Tatyana bu konuşmalar olurken kapının yanında duruyordu ve Aleksandr'ın ona karşı olan duyguları günden güne artıyordu. Savaşa, gömülmeyen ölülere, soğuk ve açlık içinde olmalarına rağmen Aleksandr'ın Tatyana'ya olan duyguları iyi sulanan bir fidan gibi büyüyordu.</p>

  <p class="calibre9" style="text-align: justify;">Leningrad onlara 250 gram ekmek veriyor; Aleksandr ise soya fasulyesi ve keten tohumu yağı getiriyordu, ama bu onlara yetmiyordu. Oysa talaş ve siyah kek yemek Aleksandr'ın kalbi için yeterliydi.</p>

  <p class="calibre9" style="text-align: justify;">Öyle ya da böyle Tatyana'yı bu şehirden çıkarmalıydı.</p>

  <p class="calibre9" style="text-align: justify;">Kasım bitti ve aralık geldi. Leningrad'ın karla kaplı bombalanan sokakları, gömülmeyen cesetlerle doldu. Ne elektrikler vardı; ne de sular akıyordu. Ekmek pişirmek için fırında kullanacak gaz yoktu. Gerçi un da bulamıyorlardı.</p>

  <p class="calibre9" style="text-align: justify;"><i class="calibre2">"Aleksandr bana, kardeşimi ne zamandan beri sevdiğini söyle," dedi ölümle savaşan Daşa.</i></p>

  <p class="calibre9" style="text-align: justify;"><i class="calibre2">"Kardeşime ne zamandan beri âşıksın?"</i></p>

  <p class="calibre9" style="text-align: justify;">Aleksandr, "Daşa, eğer beni o pazar günü sokakta 'Bir gün buluşacağız sevgilim,' şarkısını dinlerken görseydin, bunun cevabını bilirdin," demek istedi.</p>
</body>
</html>
