<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="b_sayfa_y_resim" style="text-align: justify;">YİRMİ SEKİZİNCİ BÖLÜM</p>

  <p class="tarih" style="text-align: justify;">New York, Ocak 1945</p>

  <p class="calibre9" style="text-align: justify;">TATYANA, NOEL GÜNÜ ANTHONY ile yürümek için körfezin diğer tarafına geçti ve sonra Central Parka buz patenine gitmek için Vikki ile buluştu. Otobüse bindiler ve 59. Caddeyle 6. Sokağın köşesinde indiler. Tatyana ufak bir işi olduğunu söyleyerek Anthony'yi Vikki ile birlikte parka gönderdi.</p>

  <p class="calibre9" style="text-align: justify;">Plaza otelinin yanındaki telefon kulübesine gitti. Birkaç dakika cebindeki sentleri elledi. Sonra bunları çıkararak saydı. Oysa kaç senti olduğunu biliyordu. En sonunda numarayı çevirdi.</p>

  <p class="calibre9" style="text-align: justify;">"Mutlu yıllar Sam," dedi. "Kötü bir zamanda mı aradım?"</p>

  <p class="calibre9" style="text-align: justify;">"Mutlu yıllar Tatyana. Sorun değil. Acil bir iş için ofise gelmiştim."</p>

  <p class="calibre9" style="text-align: justify;">Bekleyerek nefesini tuttu.</p>

  <p class="calibre9" style="text-align: justify;">"Senin işine yarayacak bir haber yok," dedi.</p>

  <p class="calibre9" style="text-align: justify;">"Hiç mi?"</p>

  <p class="calibre9" style="text-align: justify;">"Hiç."</p>

  <p class="calibre9" style="text-align: justify;">"Seninle bağlantıya..."</p>

  <p class="calibre9" style="text-align: justify;">"Hayır."</p>

  <p class="calibre9" style="text-align: justify;">"Beni sormak için de mi?"</p>

  <p class="calibre9" style="text-align: justify;">"Hayır. Büyük ihtimalle başka şeylerle meşguller. Avrupa'yı en iyi nasıl paylaşacaklarını düşünmek gibi."</p>

  <p class="calibre9" style="text-align: justify;">Nefesini bıraktı. "Seni sürekli arayıp rahatsız ederek aptalca davranıyorum."</p>

  <p class="calibre9" style="text-align: justify;">"Önemli değil. Gerçekten. Bir ay sonra tekrar ara."</p>

  <p class="calibre9" style="text-align: justify;">"Arayacağım. Bana karşı çok anlayışlısın. Teşekkürler." Tatyana telefonu kapattı ve bir süre başını telefonun soğuk metaline dayayarak bekledi.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Tatyana en sonunda Vikki ile birlikte bir ev tutmayı kabul etti. Kızlar Ocak 1945'te yeni evlerine taşındılar. Tatyana, Kilise Caddesi'nde, altıncı katta, üç yatak odası ve iki banyosu olan bir ev bulmuştu. Battery Park'a çok yakındılar. Oturma odasının penceresinden New York limanıyla Özgürlük heykelini; yangın merdivenine çıktığında ise Ellis adasını görüyordu.</p>

  <p class="calibre9" style="text-align: justify;">Evin aylık kirası elli dolardı. Vikki her ne kadar ilk başlarda yeni kıyafetler almak yerine parasını kiraya yatırmak istemese de, bu yeni evde çok mutluydular. Tatyana aldığı kitapları koyacağı, oğluna ve kendine ait ayrı odaların bulunduğu bir evi olduğuna çok memnundu. Ancak Tatyana oğluyla aynı odada uyuyordu. Battaniyesiyle yastığı, Anthony'nin hemen yanında, yerdeydi. Onu emzirmeyi bıraktığında kendi odasında yatmaya başlayacağını söylemişti. On sekizinci ayda Anthony memeyi bıraktı; ama Tatyana yerde yatmaya devam etti.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Ekmek. Un, süt, tereyağı, tuz, yumurta ve maya.</p>

  <p class="calibre9" style="text-align: justify;">Vikki her gece 23.00’te neden hamur yoğurmaları gerektiğini anlamaya çalışırken, Tatyana, "Çünkü sabah, sıcak ekmek almak için çıkıp oğlumu burada bırakmak istemiyorum," dedi. Vikki bunu bir daha sormadı; ama her sabah Tatyana’nın taze çöreklerini, sandviçlerini ve çıtır çıtır ekmeklerini yemeden, üzerine de kahvesiyle sigarasını içmeden önce <i class="calibre2">"Bugün bize günlük ekmeğimizi ver,"</i> diye dua ediyordu.</p>

  <p class="calibre9" style="text-align: justify;">"Amin," dedi Tatyana.</p>

  <p class="calibre9" style="text-align: justify;">"Minn!" diye tekrarladı Anthony.</p>

  <p class="calibre9" style="text-align: justify;">"Sana bu kadar lezzetli ekmek yapmayı kim öğretti Tanya?"</p>

  <p class="calibre9" style="text-align: justify;">"Kız kardeşim. Yemek yapmayı bana o öğretti."</p>

  <p class="calibre9" style="text-align: justify;">"Çok iyi bir aşçıydı herhalde."</p>

  <p class="calibre9" style="text-align: justify;">"İyi bir öğretmendi. Bana ayakkabılarımın bağcıklarını bağlamayı, yüzmeyi ve saati söylemeyi de öğretti."</p>

  <p class="calibre9" style="text-align: justify;">"Nasıl öldü."</p>

  <p class="calibre9" style="text-align: justify;">"Yeterince ekmek yiyemediği için Vikki."</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Tavana bakarak aklını yeterince meşgul edemediğini düşündü. Gün boyunca çok fazla dakika ve saniye vardı. Sabah 6.00’da kalkıyordu ve Anthony’yi Isabella’ya bırakıyordu. Neyse ki o vardı. 8.00’den 16.00’ya kadar Ellis’te çalışıyor; 16.00’dan 18.00’a kadar ise Kızıl Haç'a gidip kan alarak deniz aşırı gönderilecek ilkyardım çantalarını hazırlıyordu. Sonra Anthony'yi Isabella'dan alıp parka götürüyor; yiyecek bir şeyler alıp yemek pişiriyor; Anthony ile oynuyor; onu banyoya sokuyor; yatağına yatırıyor; radyoyu ve Vikki'yi dinliyor ve ertesi gün için ekmek hamuru hazırlıyordu.</p>

  <p class="calibre9" style="text-align: justify;">Saat 1.00'i geçmişti ve Anthony ile Vikki uyumuştu; ama o hâlâ oturuyor ve tavana bakıyordu. Yaptığı işler ona az geliyordu.</p>

  <p class="calibre9" style="text-align: justify;">Kâbus göremeyecek kadar yorulana dek çalışmalıydı.</p>

  <p class="calibre9" style="text-align: justify;">Amerika daki hayatı onu Aleksandr'ın hayalini göremeyecek kadar yormalıydı.</p>

  <p class="calibre9" style="text-align: justify;"><i class="calibre2">Tatyana'nın beline sarıldı. Yüzü ve saçları ıslaktı, dişleri ise inci gibi parıldıyordu. Üçe kadar sayıp onu nehre fırlattı ve arkasından kendi de atladı. Tatyana dibe dalıp çıktı ve yüzerek yanından uzaklaştı. Aleksandr onu takip etti ve yakalarsa başına geleceklerden bahsetti. Tatyana da başına gelecekleri görmek için yavaşladı.</i></p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Tatyana ekmek yaptıktan sonra çarşıya çıkarak yedi çeşit jambon, tencere, tava ve başka mutfak araç gereçleri, havlu, çarşaf aldı. Marketleri, meyve stantlarını, kasapları ve köşedeki büfeleri seviyordu. Tatyana'nın vücudu büyük bir mücadeleyle ilerliyor; ama ruhu geçmişten kopamıyordu. Aleksandr onu, Lazarevo'da öksüz bir halde yaşarken bulmuştu ve hayatını tamamlamıştı.</p>

  <p class="calibre9" style="text-align: justify;">Ama o bulamıyordu. Yorulmuştu. Boşa çaba sarf ediyordu. Hayır: Seni bulana kadar pes etmeyeceğim Şura; ama bir bebek bakıcısı bulamadım Şura. Kusura bakma. Kendinden nefret etmeye başladı. Aleksandr ile Daşa'dan gizli gizli görüştüğü günlerde bile kendisinden böylesine nefret etmemişti.</p>

  <p class="calibre9" style="text-align: justify;">Vikki kaç kez sorarsa sorsun, Tatyana cumartesi gecesi Greenwich köyündeki Ricardo adlı kulübe gitmeyecekti. Yeni kıyafet ve ayakkabı almıyordu.</p>

  <p class="calibre9" style="text-align: justify;">"Benimle Harlem'deki Elks Rendezvous'ya gelmelisin," dedi Vikki. "Harika bir yer! Herkes dans ediyor ve etraf doktor kaynıyor."</p>

  <p class="calibre9" style="text-align: justify;">"Kendine yeni bir sevgili bulmaya çalışan bir kadından daha kötüsü olamaz," dedi Tatyana o anda okuduğu kitaptan alıntı yaparak. "Cyril Connolly'nin <i class="calibre2">Sesli Mezar</i> adlı kitabını okudun mu? Tavsiye ederim."</p>

  <p class="calibre9" style="text-align: justify;">"Bu kitap okuma işini bir kenara bırak. "Apollo’da <i class="calibre2">Köleler</i> de oynayan Bette Davis ve Leslie Howard'ı görmek ister misin?"</p>

  <p class="calibre9" style="text-align: justify;">"Belki başka sefere."</p>

  <p class="calibre9" style="text-align: justify;">"Başka sefer yok! Bugün cuma gecesi. Haydi güzellik merkezine gidelim. Onlara senden çok bahsettim ve seninle tanışmak için sabırsızlanıyorlar. Ellerimize manikür yaptırıp Mott Caddesinde biraz yürürüz. Çin yemeğinin tadına mutlaka bakmalısın, harika. Oradan da Elks Rendezvous'ya gideriz."</p>

  <p class="calibre9" style="text-align: justify;">"O kadar yol tepip Harlem'e mi gideceğiz?"</p>

  <p class="calibre9" style="text-align: justify;">"Orası dans için en iyi yer."</p>

  <p class="calibre9" style="text-align: justify;">"Tek derdin dans mı?"</p>

  <p class="calibre9" style="text-align: justify;">"Küstahlık mı yapacaksın?" dedi Vikki. "Geliyor musun?"</p>

  <p class="calibre9" style="text-align: justify;">"Belki başka bir zaman. Tamam mı?"</p>

  <p class="calibre9" style="text-align: justify;"><br class="calibre6" /></p>

  <p class="calibre9" style="text-align: justify;">"Tanya," dedi Vikki bir akşam koltukta otururlarken. "En sonunda senin sorununu anladım. Sürekli ekmek pişiriyor ve jambon yiyorsun."</p>

  <p class="calibre9" style="text-align: justify;">"Benim neyim var?"</p>

  <p class="calibre9" style="text-align: justify;">"Sürekli neşesizsin. Yelkenci gibi küfretmeyi ve bütün dünya şeninmiş gibi yürümeyi öğrenmeli; benimle güzellik salonuna gelip bakım yaptırmalı ve en önemlisi bir erkekle birlikte olmalısın."</p>

  <p class="calibre9" style="text-align: justify;">"Pekâlâ," dedi Tatyana. "Bu adamı nerede buluruz?"</p>

  <p class="calibre9" style="text-align: justify;">"Aşktan bahsetmiyorum," dedi Vikki, Tatyana'nın neye ihtiyaç duyduğunu açıklar gibi.</p>

  <p class="calibre9" style="text-align: justify;">"Elbette."</p>

  <p class="calibre9" style="text-align: justify;">"Hoş vakit geçirmekten bahsediyorum. Çok telaşlı ve endişelisin. Hem çalışıyor; hem annelik yapıyorsun. Ellise ve Kızıl Haç'a gitmek, Anthony ile ilgilenmek sana fazla geliyor."</p>

  <p class="calibre9" style="text-align: justify;">"Ben sürekli bir telaş içinde değilim," diyerek kendini savundu Tatyana.</p>

  <p class="calibre9" style="text-align: justify;">"Tanya, Amerika'dasın! Biliyorum savaş var; ama burada değil. Hep Amerika'ya gelmeyi istemedin mi?"</p>

  <p class="calibre9" style="text-align: justify;">"Evet," dedi Tatyana. Ama yalnız gelmek istememişti.</p>

  <p class="calibre9" style="text-align: justify;">"Burası Sovyetler Birliğinden daha iyi değil mi?"</p>

  <p class="calibre9" style="text-align: justify;"><i class="calibre2">İki botun içinde, İlmen nehrinde yarışıyorlardı. Bir kilometre boyunca kürek çekip nehrin ortasına önce ulaşmaya çalışıyorlardı. Tatyana yöntemli ve sakin bir şekilde ilerliyordu. Paşa ise kız kardeşini yenemediği için çılgına dönüyordu. Kıyıda Daşa ile kuzenleri Marina, Tatyana'yı; büyükler ise Paşa'yı destekliyordu. Yazdı ve havada taze bir su kokusu vardı.</i></p>

  <p class="calibre9" style="text-align: justify;">Ama artık orada değillerdi, ilmen nehrinde, Luga'da ve Leningrad’da değillerdi; ama buralar onu yalnız bırakmıyordu.</p>

  <p class="calibre9" style="text-align: justify;">Aleksandr da öyle.</p>

  <p class="calibre9" style="text-align: justify;">Tatyana çayını içerken kendi hayatını gözlerinin önünden silmeye çalıştı. "Bana ilk aşkını anlat," dedi.</p>

  <p class="calibre9" style="text-align: justify;">"Adı Tommy'ydi. Bir grupta solistti. Çok hoş biriydi. Sarışın, kısa boylu ve..."</p>

  <p class="calibre9" style="text-align: justify;">"Ama sen uzunsun."</p>

  <p class="calibre9" style="text-align: justify;">"Biliyorum. Ona oğlummuş gibi sarılıyordum. Harikaydı. On yedi yaşındaydı ve çok yetenekliydi. Bowery'deki Sid kulübünde onu yangın merdiveninde oturarak izliyordum. Ona hayrandım."</p>

  <p class="calibre9" style="text-align: justify;">"İlişkinize ne oldu?" diye sordu Tatyana önündeki fincana bakarak.</p>

  <p class="calibre9" style="text-align: justify;">"Müzisyenlerin sahneden indikten sonra ne yaptığını öğrendim."</p>

  <p class="calibre9" style="text-align: justify;">"Onu izlemeye gittiğini sanıyordum."</p>

  <p class="calibre9" style="text-align: justify;">Eve dönmek zorunda kalıyordum. Bana daha sonra uğrayacağını söylüyordu. Sonra sahneden indikten sonra barın arka odasında onu bekleyen bir sürü kız olduğunu öğrendim. Onlarla yatıyor ve sonra saat 5.00'te yangın merdiveninden benim yatak odama süzülerek benimle birlikte oluyordu."</p>

  <p class="calibre9" style="text-align: justify;">"Olamaz."</p>

  <p class="calibre9" style="text-align: justify;">"Tam üç hafta gözyaşı döktüm. Sonra Jude ile tanıştım."</p>

  <p class="calibre9" style="text-align: justify;">"Jude kim?"</p>

  <p class="calibre9" style="text-align: justify;">"İkinci aşkım."</p>

  <p class="calibre9" style="text-align: justify;">Tatyana gülmeye başladı.</p>

  <p class="calibre9" style="text-align: justify;">Vikki elini Tatyana'nın sırtına koydu ve saçlarını okşamaya başladı. "Tanya." Ses tonu çok yumuşaktı. "İkinci, üçüncü ve hatta, eğer şanslıysan, dördüncü, beşinci aşk vardır."</p>

  <p class="calibre9" style="text-align: justify;">"Bu çok hoş," dedi Tatyana elindeki fincanı sıkıca tutup gözlerini kapayarak.</p>

  <p class="calibre9" style="text-align: justify;">"Sen benim yerimde olsan siyahlar giyip bir yıl yas tutardın. Sana bir şey söyleyeyim -Jude Tommy'den daha iyiydi. Ona karşı daha fazla şey hissettim. Daha iyi..." Vikki duraksadı. "Her konuda daha iyiydi."</p>

  <p class="calibre9" style="text-align: justify;">Tatyana başını salladı.</p>

  <p class="calibre9" style="text-align: justify;">"Tanya, harika bir erkekle beraber olmanın verdiği hissi unuttun mu?"</p>

  <p class="calibre9" style="text-align: justify;">"Keşke unutabilseydim."</p>

  <p class="calibre9" style="text-align: justify;">Vikki, Tatyana'ya sarıldı. "Ah Tanya," dedi. "Sana bunu unutturacağız. Söz veriyorum."</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Bir zamanlar genç kızlarla delikanlılar dolunayda, ateş başında buluşup şarkılar söyler ve şakalaşırdı. Şarap içip dans eder ve yüksek sesle müzik dinleyip gülüşürlerdi. Göz göze geldiklerinde kızın yüreği hop ederdi ve erkek yanına yaklaşırdı. Kız başını yukarı kaldırır; erkek ise aşağıya bakardı ve...</p>

  <p class="calibre9" style="text-align: justify;">Bir zamanlar ilk aşk diye bir şey vardı.</p>

  <p class="calibre9" style="text-align: justify;">Vikki, Edward, Isabella ve Travis bunu yaşamıştı.</p>

  <p class="calibre9" style="text-align: justify;">İlk aşk. İlk öpücük Her şeyin ilki.</p>

  <p class="calibre9" style="text-align: justify;">Bir zamanlar hepsi çok gençti.</p>

  <p class="calibre9" style="text-align: justify;">Sonra yaşlandılar.</p>

  <p class="calibre9" style="text-align: justify;">Zaman geçti; müzik durdu; kız üzerindeki elbiseyi çıkardı; ateş söndü ve gülmeyi kestiler. Ancak sonra, yeni doğan güneş gibi, kızın önünde başka bir adam durdu. Birbirlerine gülümsediler ve bakışları buluştu.</p>

  <p class="calibre9" style="text-align: justify;">Bu ilk aşk değildi.</p>

  <p class="calibre9" style="text-align: justify;">İlk öpücük değildi.</p>

  <p class="calibre9" style="text-align: justify;">Ama yine de aşktı.</p>

  <p class="calibre9" style="text-align: justify;">Tatlı bir öpücüktü.</p>

  <p class="calibre9" style="text-align: justify;">Kalbi yine çarpıyordu.</p>

  <p class="calibre9" style="text-align: justify;">Kız devam etti. Devam etti; çünkü yaşamak ve mutlu olmak istiyordu. Pencere kenarında oturup denize bakmak değil; yeniden âşık olmak istiyordu. İlk aşkını unutmak istiyordu. Tek istediği ilk hissettiği şeyleri hatırlamaktı.</p>

  <p class="calibre9" style="text-align: justify;">O duyguyu yeniden kazanmak ve aynı şeyi başka bir adama vermek istiyordu; çünkü kalbi yeniden âşık olamayacak kadar doluydu. Kalbinin hissetmeye ve yükseklerde uçmaya ihtiyacı vardı.</p>

  <p class="calibre9" style="text-align: justify;">Çünkü hayat uzundu.</p>

  <p class="calibre9" style="text-align: justify;">Yas tutmayı bırakıp gülümsedi; başka bir elbise giydi ve başka bir adama yaklaştı. Yeniden şarkı söyledi ve espriler yaptı. Ölmemişti ve hâlâ dünyadaydı. Hâlâ gülmeye ihtiyaç duyan bir insandı. Kalbinin on yedi yaşındaki gibi çarpmadığını bile bile gülmeye devam etti.</p>

  <p class="calibre9" style="text-align: justify;">Kendini korumak için, vücudunun bir tarafı kanasa da yürümeye devam etti. Sert adımlar atmamaya, başka gözlerden ve başka gözyaşlarından kendini korumaya çalıştı. En büyük becerisi, önündeki en büyük engel olmuştu. Zaman, ona, aldığı yaraları bütün dünyadan saklamayı öğretmişti.</p>

  <p class="calibre9" style="text-align: justify;">Bir oğlu olduğu, yalnız kalmadığı, sevdiği ve yaşadığı için şanslıydı. Gençken ise hak ettiğinden fazlasına sahip olmuştu.</p>

  <p class="calibre9" style="text-align: justify;">Günün birinde koltuktan kalkacak, pencerenin yanından ayrılacak, yangın merdivenine çıkacak ve siyah sırt çantasıyla boynunda asılı olan yüzükten kurtulacaktı. Günün birinde, müzik çaldığında, onunla evlendikleri gece nehrin kenarında vals yaptıklarını hatırlamayacaktı.</p>

  <p class="calibre9" style="text-align: justify;"><i class="calibre2">Evlendiğimiz gece nasıl dans etmiştik</i>...</p>

  <p class="calibre9" style="text-align: justify;">Günün birinde. Ama şimdi her nefesinde geçmiş gözünün önüne geliyordu ve gözünü her kırpışında içi Aleksandr ile doluyor, ondan başka hiçbir şey göremiyordu.</p>

  <p class="calibre9" style="text-align: justify;">Bütün düşündüğü, Aleksandr'ın onun neyini sevdiği, ona neden ihtiyaç duyduğu ve ondan ne istediğiydi.</p>

  <p class="calibre9" style="text-align: justify;">Hatıralar, bütün huzurunun düşmanıydı.</p>

  <p class="calibre9" style="text-align: justify;">Unutamıyordu ve daha da kötüsü içinde kanayan yara her geçen gün artıyordu. Lazarevo’da normal görünen dudakları, elleri ve kalbi şimdi içinde çok farklı duygular yaratıyordu. Sanki öncesinden daha fazla bir bütün olmuş gibiydiler.</p>

  <p class="calibre9" style="text-align: justify;">Nasıl balık tutuyor; nasıl uyuyor ve nasıl yıkanıyorlardı? Dikiş kurslarına nasıl gidiyordu? Şimdi onunla vakit geçirmek yerine başka bir şeyler yaptığı için kendinden nefret ediyordu. Bulutların üstünde uçarlarken, normal hayatını sürdürmeyi nasıl düşünmüştü?</p>

  <p class="calibre9" style="text-align: justify;">Aleksandr o mutlu günleri kaybedeceklerini bilse, yanında başını öne eğip yürür müydü?</p>

  <p class="calibre9" style="text-align: justify;">Ona dokunmayı ne kadar da çok seviyordu. Sessizce oturup bacaklarını aralıyordu ve Aleksandr ona her istediğinde sahip olabiliyordu. Buna, izinde olan her askerin ihtiyaç duyduğunu söylüyordu. Bu bazen yetmiyordu bile. Tatyana bankta otururken parmaklarını üzerinde gezdiriyor ve onu öpmeye başlıyordu. O anda onunla sevişmek istiyorsa, bunu asla sonraya bırakmıyordu.</p>

  <p class="calibre9" style="text-align: justify;">Tatyana camın kenarında tuzlu suyun kokusunu içine çekerken, hatıralar <i class="calibre2">Seni delirteceğiz,</i> diye haykırıyordu. Dışarıdan bakıldığında yüzü gülen normal bir kadın gibi görünecekti; ama ruhu bir daha asla özgür kalmayacaktı.</p>
</body>
</html>
