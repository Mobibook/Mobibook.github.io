<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="b_sayfa_y_resim" style="text-align: justify;">ON ALTINCI BÖLÜM</p>

  <p class="tarih" style="text-align: justify;">Sinyavino dağlarındaki demiryolu, 1943</p>

  <p class="calibre9" style="text-align: justify;">ALEKSANDR, OSPENSKİ Yİ ÇADIRINA ÇAĞIRDI. "Teğmen, Çavuş Verenkov'un neyi var?"</p>

  <p class="calibre9" style="text-align: justify;">"Ne demek istediğinizi anlamıyorum efendim."</p>

  <p class="calibre9" style="text-align: justify;">"Bu sabah bana payına düşen kahveden ve bulamaçtan getirdi. Neyse ki hepsini getirmemiş."</p>

  <p class="calibre9" style="text-align: justify;">"Evet Yüzbaşı."</p>

  <p class="calibre9" style="text-align: justify;">"Teğmen, neden Verenkov kendi bulamacını bana getiriyor? Neden Çavuş Telikov bana Fransızca mektuplarını veriyor? Çavuşumdan neden prezervatif isteyeyim? Burada neler oluyor?"</p>

  <p class="calibre9" style="text-align: justify;">"Siz bizim kumandanımızsınız efendim."</p>

  <p class="calibre9" style="text-align: justify;">"Bulamaçları ya da Fransızca mektupları kumanda etmiyorum."</p>

  <p class="calibre9" style="text-align: justify;">"Size karşı iyi görünmek istemiştir."</p>

  <p class="calibre9" style="text-align: justify;">"Neden?"</p>

  <p class="calibre9" style="text-align: justify;">"Bilmiyorum efendim."</p>

  <p class="calibre9" style="text-align: justify;">"Sana doğruları söyleteceğim Teğmen."</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Üssün Ladoga nehrine uzaklığı bir kilometreydi ve Aleksandr her sabah yıkanmak için nehre gidiyordu. Yazın başıydı ve ılık bir hava vardı. Göl binlerce Sovyet askerine mezar olmuştu.</p>

  <p class="calibre9" style="text-align: justify;">Bir sabah nehirden dönerken çadırlardan birinden Ospenski'nin sesinin geldiğini duydu. Normalde yoluna devam ederdi; ama isminin komplocu bir edayla söylendiğini işitmişti o yüzden de yavaşladı.</p>

  <p class="calibre9" style="text-align: justify;">Ospenski, önceden orduda hiç bulunmamış olan ve siyasal suçtan tutuklanan Çavuş Verenkov ve on yıldır orduda çalışan Çavuş Telikov ile konuşuyordu. Ospenski, "Kumandandan uzak durun. Onunla doğrudan konuşmayın. Gözlerinin içine bakmayın. Ona bir şey sormak istediğinizde bana söyleyin. Ben sizin sözcünüzüm," diyordu.</p>

  <p class="calibre9" style="text-align: justify;">Aleksandr gülümsedi.</p>

  <p class="calibre9" style="text-align: justify;">"Sözcüye ihtiyacımız var mı?" Bunu soran Telikov'du. Dikkatli bir adamdı.</p>

  <p class="calibre9" style="text-align: justify;">"Bana inanın," dedi Ospenski. "Sözcüye ihtiyacınız var. Yüzbaşı Belov mantıklı ve sabırlı bir adamdır. Ama dikkatli olmazsanız, sizi gözünü kırpmadan boğar."</p>

  <p class="calibre9" style="text-align: justify;">Verenkov şüpheliydi. "Canın cehenneme! Saçmalıyorsun!"</p>

  <p class="calibre9" style="text-align: justify;">Ospenski korkusuzca devam etti; ama ses tonunu biraz alçalttı. "Dimitri Çemenko adında bir erin kolunu kopardığını biliyor musunuz? Kolundan geriye kanlı bir parça etten başka bir şey kalmadı. Bu yaptıklarının en kötüsü değil. Onu, kopan kolu öldürmedi. Ancak yüzüne attığı yumrukla onu az kalsın öldürüyordu. Bir yumruk Verenkov. Bunu bir düşün."</p>

  <p class="calibre9" style="text-align: justify;">Aleksandr sessizce güldü. Bari söyledikleri doğru olsaydı.</p>

  <p class="calibre9" style="text-align: justify;">"Çemenko yine ölmeyince, daha Morozovo hastanesinde yatarken, onu Finlandiya sınırında öldürmelerini emretti."</p>

  <p class="calibre9" style="text-align: justify;">"Bizi kafaya alıyorsun."</p>

  <p class="calibre9" style="text-align: justify;">"Size söylüyorum. Hiçbir şeyden korkmaz o. Ne kaçaklardan, ne Almanlardan, ne ölümden ne de NKGB'den. Şimdi dikkatlice dinleyin ve bunu sakın başkasına söylemeyin..." Ospenski fısıltıyla konuşmaya başladı. "Morozovo'daki hücredeyken, bir adam onu sorguya çekmeye geldi..."</p>

  <p class="calibre9" style="text-align: justify;">"Neden tutuklanmıştı?"</p>

  <p class="calibre9" style="text-align: justify;">"Casusluk suçundan."</p>

  <p class="calibre9" style="text-align: justify;">"Saçmalama!"</p>

  <p class="calibre9" style="text-align: justify;">"Doğru söylüyorum."</p>

  <p class="calibre9" style="text-align: justify;">"Kime casusluk yapmış?"</p>

  <p class="calibre9" style="text-align: justify;">"Sanırım Japonya’ya. Bu önemli değil. Dinleyin. Biri onu sorgulamaya geldi. Kumandanımızda silah yoktu. Ne oldu biliyor musunuz?"</p>

  <p class="calibre9" style="text-align: justify;">"Sorguya gelen adamı öldürdü mü?"</p>

  <p class="calibre9" style="text-align: justify;">"Elbette öldürdü!"</p>

  <p class="calibre9" style="text-align: justify;">"Nasıl?"</p>

  <p class="calibre9" style="text-align: justify;">"Hiç kimse bilmiyor."</p>

  <p class="calibre9" style="text-align: justify;">"Döverek mi öldürdü?"</p>

  <p class="calibre9" style="text-align: justify;">"Vücudunda hiçbir ize rastlanmadı."</p>

  <p class="calibre9" style="text-align: justify;">"Boğdu mu?"</p>

  <p class="calibre9" style="text-align: justify;">"Hiçbir ize rastlanmadığını söyledim."</p>

  <p class="calibre9" style="text-align: justify;">"O zaman nasıl öldü? Zehirlendi mi?"</p>

  <p class="calibre9" style="text-align: justify;">"Hiçbir şey!" dedi Ospenski heyecan içinde. "Bütün mesele de bu zaten! Hiç kimse bilmiyor. Ama şunu unutmayın -kumandanımız bir hücre içinde, elinde hiçbir silah olmadan birini öldürebiliyor. Sadece Çok fazla istemesi yeterli. Bu yüzden ondan uzak durun. Çünkü sizin gibilerini öğle yemeği niyetine yer."</p>

  <p class="calibre9" style="text-align: justify;">"Teğmen!" Aleksandr çadıra girdi.</p>

  <p class="calibre9" style="text-align: justify;">Ospenski, Verenkov ve Telikov havaya sıçradı. "Evet efendim."</p>

  <p class="calibre9" style="text-align: justify;">Şimdi hepiniz işinizin başına dönün."</p>

  <p class="calibre9" style="text-align: justify;">"Tamam efendim."</p>

  <p class="calibre9" style="text-align: justify;">Telaşla dışarı çıkarlarken yüzüne bakmadılar. Aleksandr gülmemek için kendini zor tutuyordu.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Aleksandr birkaç hafta sonra bir şeyin farkına vardı: Demiryoluna üç manga, iki bölük ve elli asker gönderiyor; hiçbiri geri gelmiyordu. Geri dönenler için ise bandaj, antibiyotik, kan ve morfin olmuyordu. Almanlar Sinyavino dağlarında ve ağaçların arasında saklanıyor; demiryolunu çok net bir şekilde görüyorlardı. Demiryolunun onarılması ve Leningrad’a erzak gönderilmesi gerekiyordu; ama Aleksandr’ın demiryoluna adam göndermekten başka bir seçeneği yoktu.</p>

  <p class="calibre9" style="text-align: justify;">Her ne kadar bombaladıklrı alan hep aynı beş kilometrelik raylar olsa da; Aleksandr adamlarını günün herhangi bir saatinde demiryoluna gönderemiyordu. Dağlardan sürekli bomba atıyorlardı. Aylardan hazirandı ve hava ılıktı. Alexander her öğleden sonra demiryolunda ölenleri kavakların arkasındaki araziye getiriyordu ve onları mezarlara yerleştiriyordu. Üzerleri toprakla bile örtülmüyordu. Mezarlar birkaç hafta önce maden işçileri tarafından kazılmıştı ve ölenler henüz tamamını doldurmamıştı. Bütün alan toprak ve ceset kokuyordu.</p>

  <p class="calibre9" style="text-align: justify;">22 Haziran 1943 gelip geçti. Savaş başlayalı tam iki yıl olmuştu.</p>

  <p class="tarih" style="text-align: justify;">Orbeli ve Sanatı, 1941</p>

  <p class="calibre9" style="text-align: justify;">Aleksandr bir saat zar zor uyuduktan sonra sabahın 4.00'ünde uyandırıldı. Tek tesellisi herkesin uyandırılmış ve bahçede toplanmış olmasıydı.</p>

  <p class="calibre9" style="text-align: justify;">22 Haziran 1941'di ve yaz gündönümü olduğundan en uzun gündü. Gökyüzü pespembeydi ve ağarmaya başlıyordu. Albay Mikhail Stepanov garnizonundaki askerlere seslendi.</p>

  <p class="calibre9" style="text-align: justify;">"Hitler, yaklaşık bir saat önce, Karadeniz'de bulunan filomuzu bombaladı. Uçaklarımız, gemilerimiz ve askerlerimiz zarar gördü. Hitler'in adamları şu anda Sovyet topraklarında. Ukrayna'nın kuzeyinden Prusya'ya kadar olan sınırımızı da istila etti. Savunma bakanı Molotov akşam duyuru yapacak. Savaş başladı."</p>

  <p class="calibre9" style="text-align: justify;">Uyku sersemi askerler aralarında konuşmaya başladı. Aleksandr hiçbir şey söylemeden duruyordu. Buna şaşırmamıştı; Kızıl Ordu subayları uzun zamandır savaş olasılıklarından bahsediyor, Hitler'in kıştan beri sınırları güçlendirmek için çalıştığını söylüyorlardı. Ancak Aleksandr'ın savaş denince aklına ilk gelen şu oldu: "Savaş! Bu bana kaçmak için başka bir fırsat olacak."</p>

  <p class="calibre9" style="text-align: justify;">Aleksandr saatler boyunca savunma planlarını dinlerken kahve ve sigara içerek ayık kalmaya çalıştı. 18.00'e kadar Leningrad'da devriye gezecek; sonra da kışlanın girişinde nöbet tutacaktı. Sabah 11.00'de büyük bir memnuniyetle kışladan aynldı.</p>

  <p class="calibre9" style="text-align: justify;">Neşeli bir şekilde Haymarket’te ve Nevsky Prospekt’te dolaştı. Nevsky Prospekt’te gezerken bir kadınla ondan çok daha iri olan bir adam arasındaki kavgayı daha fazla büyümesine izin vermeden engelledi. Kadın çantasıyla adama vuruyor ve bağırıyordu. Aleksandr birkaç dakika sonra, kadının adama, sırasını kaptığı için kızdığını anladı. "Savaşın başladığını bilmiyor mu? Bizim burada ne yaptığımızı sanıyor? Benim önüme geçemez. Bütün Kızıl Ordu buraya gelse umurumda değil."</p>

  <p class="calibre9" style="text-align: justify;">Aleksandr adama kaşlarını kaldırarak, "Onu duydun. Önüne geçme," dedi.</p>

  <p class="calibre9" style="text-align: justify;">Grand Elisey yiyecek dükkânının önünden geçerken sekiz kadının bir paket sosis başında kavga ettiğini gördü. Sosis, kadınlardan birinin torbasından düşmüştü ve bir diğeri bunu kapmıştı. Bu kavga olurken, bir başka kadın birinin ununu almış, dükkândan çıkıyordu. Aleksandr kısa bir süre arayı bulmaya çalıştı; ama sonra sosis başında kavga eden sekiz kadınla uğraşmanın ona düşmeyeceğini düşündü. Ardından otobüse binmek için kavga eden insanlara rastladı.</p>

  <p class="calibre9" style="text-align: justify;">Aleksandr, Nevsky'den uzak durmaya karar verdi. Bu savaşta olmaktan daha kötüydü. Savaşta en azından silahını çekip düşmanı vurabilirdin. Ortalığın sakin olduğu St. Isaac'da yürüdü ve Bronz Atlı heykelinin önünden geçti. Birkaç dakika durdu ve heykeli izleyerek sigara içti. Birkaç haftadır Leningrad kütüphanesindeki kitabını kontrol etmemişti. Artık savaş başladığı için kitabı oradan almasının ve yanında tutmasının daha akıllıca olacağını düşündü. Kütüphaneler ve müzeler değerli eserlerini gemilerle ülke dışına gönderebilirdi. Aleksandr sigarasını içerken "Bronz Atlı" şiirinin en sevdiği birkaç satırını hatırlamaya çalıştı: <i class="calibre2">Ay ışığının solgun ışığında, atım şafuı kaldırıyor, ellerini büyük bir gürültüyle ileriye uzatıyor, Bronz Atlı takipte.</i> Yıllardır okumadığı satırları söyleyerek kendi kendine gülümsedi ve bir sigara daha yaktı. Amirallik binasının önünden, Palace köprüsünden, Hermitage müzesinin önünden ve parmaklıklara tutunarak nehri seyreden uzun boylu, takım elbiseli adamın yanından geçti. Adam bir sigara çıkardı ve Aleksandr'a bakarak gülümsemeden başını salladı. Aleksandr da başını salladı ve yavaşladı. Adam, "Ateşin var mı?" diye sordu.</p>

  <p class="calibre9" style="text-align: justify;">Aleksandr durdu ve çakmağını çıkardı. "Kibritimi içeride unuttum" dedi adam hemen. "Teşekkürler." Elini uzattı. "Josif Abgaroviç Orbeli," dedi uzun, gri sakalındaki külleri silkeleyerek.</p>

  <p class="calibre9" style="text-align: justify;">"Teğmen Aleksandr Belov." Tokalaştılar.</p>

  <p class="calibre9" style="text-align: justify;">Orbeli, nehre bakarak, "Teğmen, savaşın başladığı doğru mu?" diye sordu.</p>

  <p class="calibre9" style="text-align: justify;">"Doğru. Nereden duydun?"</p>

  <p class="calibre9" style="text-align: justify;">Orbeli arkasına dönmeden Hermitage'ı gösterdi. "İşte duydum. Müze müdürüyüm. Bana dürüst ol. Bu konuda ne düşünüyorsun? Almanlar Leningrad'a girecek mi?"</p>

  <p class="calibre9" style="text-align: justify;">"Neden olmasın?" dedi Aleksandr. "Çekoslovakya, Avusturya, Fransa, Belçika, Hollanda, Danimarka, Norveç ve Polonya'yı aldılar. Avrupa Hitler'in elinde. Hitler başka nereye gidecek? İngiltere'ye gidemez. Sudan korkuyor. Buraya gelmek zorunda. Planı hep buydu. Leningrad'a girecek." Finlandiya'nın yardımıyla demek istedi; ama sustu. Müze müdürü çok üzgün görünüyordu.</p>

  <p class="calibre9" style="text-align: justify;"><i class="calibre2">"Boje moi,"</i> dedi Orbeli. <i class="calibre2">"Koşmar.</i> Neler olacak? Müzeme ne olacak? Onu Londra'yı bombaladıkları gibi bombalayacaklar. Şehrimizden, kulelerimizden, kiliselerimizden ve milli anıtlarımızdan eser kalmayacak. Sanat eserlerimiz yok olacak," dedi çatallaşan bir ses tonuyla.</p>

  <p class="calibre9" style="text-align: justify;">"St. Paul hâlâ ayakta," dedi Aleksandr onu rahatlatmaya çalışarak. "Vestminster Abbey. Big Ben. Londra köprüsü. Almanlar İngilizlerin milli eserlerine dokunamadı. Ancak kırk bin Londralı öldü."</p>

  <p class="calibre9" style="text-align: justify;">"Evet, evet," dedi Orbeli sabırsızlık içinde. "Zaten savaşta insanlar ölür. Peki ama benim sanat eserlerim ne olacak?"</p>

  <p class="calibre9" style="text-align: justify;">Aleksandr birkaç adım attı. "St. İsac kilisesini ya da Bronz Atlı heykelini şehirden çıkaramayız; ama insanlan ve senin sanat eserlerini çıkarabiliriz."</p>

  <p class="calibre9" style="text-align: justify;">"Bunları gemiyle nereye gönderebiliriz?" diye haykırdı Orbeli. "Bunlarla kim ilgilenecek? Nerede güvende olacaklar?"</p>

  <p class="calibre9" style="text-align: justify;">"Sanat eserleri kendi kendine bakmak zorunda," dedi Aleksandr. "Onları nereye olursa gönder. Leningrad’dan çok daha güvende olacakları kesin."</p>

  <p class="calibre9" style="text-align: justify;">"Tamerlane. Renoir. Rembrandt. Faberge. Değerli, paha biçilmez hâzinelerim. Bensiz mi kalacaklar?"</p>

  <p class="calibre9" style="text-align: justify;">Aleksandr şapkasını düzeltti. "Bunların hepsi başka bir yerde daha güvende olacak. Merak etmeyin günün birinde savaş bitecek. İyi günler."</p>

  <p class="calibre9" style="text-align: justify;">"Bugünün hiçbir olumlu yanı yok," diye mınldandı Orbeli ve müzesine gitmek üzere yolun karşısına geçti.</p>

  <p class="calibre9" style="text-align: justify;">Aleksandr, Neva nehri kıyısında yürümeye devam edip Kış Sarayının ve Moika kanalının önünden geçti. Leningrad’da bir pazar öğleden sonrasıydı ve nehrin kıyısında hiç kimse yoktu. Oysa Nevsky’deki dükkânların önünde kuyruklar vardı ve insanlar birbirlerine bağırıp kavga ediyordu. Burada kimse yoktu ve Aleksandr bundan daha çok hoşlanıyordu. Yaz Bahçesi'nin önünden geçti ve sırtında tüfeğiyle Smolni manastırında dolaştı.</p>

  <p class="calibre9" style="text-align: justify;">Aleksandr, Ulitsa Saltikov-Şedrin'in köşesinde biraz durdu. Nehrin sağ tarafında Tauride parkı uzanıyordu ve Aleksandr yazın burada yürümekten çok hoşlanıyordu. Ancak Smolni'deki kalabalığın kontrol altında tutulması gerekiyordu. Nereye gidecekti? Ya doğrudan Smolni'ye gidip sonra Tauride parkında dolaşacaktı; ya da önce parka gidip sonra manastıra gidecekti.</p>

  <p class="calibre9" style="text-align: justify;">Bir sigara yaktı ve birkaç saniye saatine baktı.</p>

  <p class="calibre9" style="text-align: justify;">Biraz zamanı vardı. Acelesi neydi? Kalabalığın sorunları yarım saat bekleyebilirdi. Tek başına devriye geziyordu ve aynı anda birçok yerde olamazdı. Aleksandr sağa döndü ve Ulitsa-Saltikov-Şedrin'de yürümeye başladı.</p>

  <p class="calibre9" style="text-align: justify;">Sokakta kimseler yoktu ve ağaçlar yaz rüzgârıyla savruluyordu. Barrington'ı düşündü. Barrington'daki ormanları hatırladı. Teddy ile birlikte ormanda uzanır; ağaçların hışırtısını dinlerlerdi. Bu sesi seviyordu.</p>

  <p class="calibre9" style="text-align: justify;">Başka bir ses duydu. Biri şarkı söylüyordu.</p>

  <p class="calibre9" style="text-align: justify;">Çok uzaktan geliyordu. Aleksandr sokağa baktı; ama kimseyi göremedi.</p>

  <p class="calibre9" style="text-align: justify;">Yolun karşı tarafına baktı ve bankta oturan kızı fark etti.</p>

  <p class="calibre9" style="text-align: justify;">İlk fark ettiği şey yüzünü saran uzun, sarı saçları; ikinci olarak fark ettiği şey ise kırmızı güllü beyaz elbisesiydi. Yeşil ağaçların arasında altın rengi saçları, üzerinde kan kırmızı güller olan beyaz elbisesiyle kartopu gibi görünüyordu. Dondurma yiyor ve kısık sesle bir şarkı mırıldanıyordu. Aleksandr ezgiyi tanıdı. "Lvov da tekrar buluşacağız aşkım..." -o günlerin popüler şarkısıydı. Aynı anda, şarkı söylemeyi, dondurmasından yalamayı, kırmızı sandalet giydiği ayağını sallamayı ve saçlarını yüzünden çekmeyi başarabiliyordu. Sadece caddenin karşısından onu izleyen Aleksandr’dan değil; savaştan, dünyadan ve o pazar günü Leningrad halkını etkileyen şeylerden de habersizdi. O anda kendiyle, muhteşem saçlarıyla, harika elbisesiyle, dondurmasıyla ve yumuşak sesiyle baş başaydı. Aleksandr’ın hiç görmediği bir dünyadaydı ve ayın üzerinde durgun bir denizde yüzüyordu. Kaldırımda olduğu yerden kıpırdayamadı.</p>

  <p class="calibre9" style="text-align: justify;">Onu ilk gördüğünde donup kalmıştı. O gün sağa dönmek yerine düz gitse, bambaşka bir hayatı olacaktı. Onu gördüğünde yanından geçip gitseydi ve yolun karşısına geçmeseydi de her şey farklı olabilirdi. Onu görüp de yoluna devam etmeyi başarabilir miydi?</p>

  <p class="calibre9" style="text-align: justify;">Ancak bu güneşli pazar gününde Aleksandr hiçbir şey düşünemedi. Dimitri'yi, savaşı, Sovyetler Birliğini, kaçma planlarını ve hatta Amerika’yı unutarak Tatyana Metanova için yolun karşısına geçti.</p>

  <p class="calibre9" style="text-align: justify;">Daha sonra Tatyana’nın konuşurken sürekli ellerini kullandığını gördü. Parmakları ince ve güzeldi. Tırnakları bakımlıydı. Ona tırnaklarını nasıl bu kadar temiz tuttuğunu sorduğunda, Tatyana eskiden kirli tırnaklı bela bir kız olarak bilindiğini ve bunu asla unutmadığını söyledi.</p>

  <p class="calibre9" style="text-align: justify;">"Kirli tırnakların yüzünden mi bela olduğunu düşünüyordun?"</p>

  <p class="calibre9" style="text-align: justify;">"Bundan emindim."</p>

  <p class="calibre9" style="text-align: justify;">Aleksandr güzel elleriyle ona dokunmasını istedi ama diğer taraftan erkekçe bakışları ve dokunuşları için fazla küçük olmasından korktu.</p>

  <p class="calibre9" style="text-align: justify;">"Nerede yaşıyorsun Tanya?"</p>

  <p class="calibre9" style="text-align: justify;">"Beşinci bölgede. Nerede olduğunu biliyor musun?"</p>

  <p class="calibre9" style="text-align: justify;">O bölgede devriye gezmişti. "Greçeski Prospekt yakınında. Kiliseye yakın."</p>

  <p class="calibre9" style="text-align: justify;">"Evet, kilise hemen caddenin karşısında," dedi Tatyana.</p>

  <p class="calibre9" style="text-align: justify;">"Ancak kilise kelimesinin o binaya fazla geldiğini düşünüyorum. Daha çok depo olarak kullanılıyor."</p>

  <p class="calibre9" style="text-align: justify;">Gülmeye başladı. "Evet," dedi kıkırdayarak. "Sovyet kilisesi işte."</p>

  <p class="calibre9" style="text-align: justify;">Onunla geçirdiği o pazar çok kısa sürmüştü.</p>

  <p class="calibre9" style="text-align: justify;">Savaş, annesi, babası, Aleksandr'ın sahte ismi, Dimitri'nin üzerindeki etkisi ve Daşa yüzünden birlikte geçirdikleri zaman hep sınırlı olmuştu. Slonko, Nikolay Ospenski ve Sovyetler Birliği tarafından etrafı çevrilmişti. Yaşamayı öğrenmeli, Tatyana ile geçirdiği o yüz dakika boyunca hiçbir şey hatırlamamak, hiçbir ses duymamalıydı. Onunla otobüse bindiklerinde yanına oturdu ve Mars bölgesinde yanında yürüdü. Bir bakışı her şeye bedeldi. Bu bir rastlantı mıydı? Sovyetler Birliğinde bir sonsuzluktu.</p>

  <p class="calibre9" style="text-align: justify;">Pazar gelip geçti.</p>

  <p class="calibre9" style="text-align: justify;">Mars bölgesi, haziran, ölüm, hayat, beyaz geceler, Daşa ve Dimitri gelip gitti.</p>

  <p class="calibre9" style="text-align: justify;">Ancak Aleksandr hâlâ o sokakta durmuş; ağaçların altında, kırmızı güllü beyaz elbisesiyle dondurmasını yalayan ve kırmızı dudaklarıyla şarkılar mırıldanan Tatyana'yı izliyordu. Onun için bu yüz dakika göz açıp kapayana kadar geçmişti. Her şey bitmişti ve geriye bir boşluk kalmıştı. Ancak o sonsuza kadar kalbi küt küt ata ata o caddede olacaktı.</p>

  <p class="tarih" style="text-align: justify;">Paşayı kaybetme, 1941</p>

  <p class="calibre9" style="text-align: justify;">Tatyana’nın ikiz kardeşi Paşa ortadan kaybolmuştu. İlk başta yaz kampına gitme fikri gayet doğal gelmişti; ancak sonra Luftwaffe, kampı havaya uçurdu ve Kızıl Ordu buradaki erkekleri tankların başına geçirdi ve bu da Paşanın kayıplara karışmasına neden oldu. Tatyana bunu kabullenmek istemedi ve Hitler nehrin karşı tarafındayken, kardeşini bulmak için Luga'ya gitti. Aleksandr onu geri getirmeye gitti; çünkü ona âşıktı.</p>

  <p class="calibre9" style="text-align: justify;">Onunla neredeyse baş başa kalığı anlardan biri de buydu. Çadırda uzandıklarında, başka olmak istedikleri hiçbir yer yoktu ve ikisi de bunun farkındaydı. Hitler'in yüz metre ilerideki kuvvetlerine, Tanya’nın kırılan kaburgalarına, bacağına ve ruhuna, Paşa'nın ortadan kaybolmasına rağmen...</p>

  <p class="calibre9" style="text-align: justify;">Aleksandr onun hıçkırarak ağladığını gördü. "Şura, onu bulmalıyız."</p>

  <p class="calibre9" style="text-align: justify;">"Ah Tanya."</p>

  <p class="calibre9" style="text-align: justify;">"Bunu yapmalıyız. Onu bulmadan eve dönemem. Bunu başarmam lazım. Lütfen. Ailemi bilmiyorsun. Beni tanımıyorsun."</p>

  <p class="calibre9" style="text-align: justify;">"Biliyorum Tanya. Hem onlar hem de sen sahip olduklarınızla yaşamayı öğrenmelisiniz."</p>

  <p class="calibre9" style="text-align: justify;">"Böyle söyleme. Ben onsuz yaşayamam."</p>

  <p class="calibre9" style="text-align: justify;">Aleksandr güçlükle konuşabiliyordu. "Üzgünüm Tanya."</p>

  <p class="calibre9" style="text-align: justify;">"Onsuz yapamam. Bunun ne demek olduğunu bilmiyorsun. O benim kardeşim. Anlamıyor musun? Eğer bir yerde beni bekliyorsa ne olacak? İnsanı ailesinden başka kim kurtarır? Aleksandr, neden bu kadar geç kaldığımı düşünüyorsa ne olacak? Neden gitmediğimi düşünüyorsa?"</p>

  <p class="calibre9" style="text-align: justify;">"Neden beklesin ki?"</p>

  <p class="calibre9" style="text-align: justify;">"Çünkü beni tanıyor. Onu asla bırakmam."</p>

  <p class="calibre9" style="text-align: justify;">Aleksandr sessiz kaldı. Paşa, Tatyana gibi bir kardeşi olduğu için şanslıydı. "Tanya, ondan hiçbir haber yok. Seninle Paşa arasında iki milyon Alman askeri var. Yürüyecek durumda değilsin. Eğilemezsin bile. Kaburgaların kırık. O da kayıp. Onu Tanrı'yla bırak."</p>

  <p class="calibre9" style="text-align: justify;">Ertesi sabah Aleksandr ormanda, bombardıman altında yalnızlarken ve onu korumak için vücudunu siper ederken kendine daha fazla engel olamadı ve Tatyana'yı öptü. O ormanda ölebilirlerdi; önlerindeki engelleri -çaresizlik, yalancılık, Daşa, Dimitri, Hitler, Stalin ve savaş- düşününce bunu gerçekten istedi.</p>

  <p class="calibre9" style="text-align: justify;">Paşa bulunamadı. Haftalar sonra yanan bir trende öldüğünü öğrendiler. Babası bunu kabullenmedi ve kendinden bir şey kalmayana kadar içti. Paşa onu tek oğluydu. Aleksandr babasını son bir kez hapishanede görerek onu huzura kavuşturduğu için bir kez daha sevindi. O da babasının tek oğluydu. Bir annesiyle babasının olduğunu, gece uyumadan önce onu öptüklerini bile güçlükle hatırlıyordu.</p>

  <p class="calibre9" style="text-align: justify;">Tatyana onun için her geçen gün büyük bir şans gibi görünüyordu. Ona karşı olan hislerinin önüne geçemiyordu. Oysa Tatyana başka bir hayata, zamana ve erkeğe ait gibiydi.</p>

  <p class="calibre9" style="text-align: justify;">Aleksandr'dan çok fazla şey istiyordu.</p>

  <p class="calibre9" style="text-align: justify;">Aleksandr ise hiçbir şeye sahip değildi.</p>
</body>
</html>
