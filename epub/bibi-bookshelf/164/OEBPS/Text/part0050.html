<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="b_sayfa_y_resim" style="text-align: justify;">OTUZ DOKUZUNCU BÖLÜM</p>

  <p class="tarih" style="text-align: justify;">Doğu Almanya, Mart 1946</p>

  <p class="calibre9" style="text-align: justify;">TATYANA ALMANYA'YA GİTTİ.</p>

  <p class="calibre9" style="text-align: justify;">Penny adında kısa boylu bir hemşireyle -Tatyana'dan kısa boylu!- ve Martin Flanagan adında bir doktorla birlikte çalışıyordu. Penny, neşeli, şişman ve komik bir kadındı. Martin ise, orta boylu, normal kiloda ve son derece ciddi bir adamdı. Martinin ince telli saçları gittikçe dökülüyordu ve Tatyana, bunun ona daha fazla ciddiyet kattığını düşünüyordu. Amerika'dan ayrılacakları gün, Martin ona, ilkyardım çantalarına fazla bandaj koyduğunu söyleyene kadar, onun iyi biri olduğunu düşünüyordu.</p>

  <p class="calibre9" style="text-align: justify;">"Tıbbi yardımın fazlası mı olur?" dedi Tatyana.</p>

  <p class="calibre9" style="text-align: justify;">"Evet. Verilen talimatlara göre her çantaya birer bant ve bandaj koyulması gerekiyor. Sen ise her çantaya ikişer tane koyuyorsun."</p>

  <p class="calibre9" style="text-align: justify;">"Ne olmuş?"</p>

  <p class="calibre9" style="text-align: justify;">"Yapmamız gereken bu Hemşire Barrington."</p>

  <p class="calibre9" style="text-align: justify;">Yavaşça ikinci bandajı çıkardı; ama Martin arkasına döner dönmez kutuya üç bandaj daha attı. Penny bunu gördü ve gülmemek için kendini zor tuttu. "Onun damarına basma. Talimatlar konusunda çok titizdir."</p>

  <p class="calibre9" style="text-align: justify;">"Görünüşe bakılırsa düşünecek pek bir şeyi yok," dedi Tatyana. Saçlarını boyatırsa ve makyaj yaparsa Martin ne düşünecekti? Ona Martin diye hitap ederse ne düşünecekti? Onu ertesi sabah, "Gitmeye hazır mısın Martin?" diye sorduğunda gördü.</p>

  <p class="calibre9" style="text-align: justify;">Martin öksürerek, "Dr. Ranagan hazır Hemşire Barrington," dedi.</p>

  <p class="calibre9" style="text-align: justify;">Saçları ve makyajı hakkında yorum yapmamıştı. Tatyana saçlarını, o sabah Anthony ile vedalaştıktan sonra siyaha boyamıştı. Annesini farklı bir insan olarak görmesini istememiş; onu her zamanki gibi oyun bahçesine götürerek sıkıca sarılmış ve mümkün olduğunca sakin bir ses tonuyla, "Anthony, şimdi söyleyeceklerimi unutma, olur mu? Anne, Kızıl Haç için iş seyahatine gitmek zorunda. Ama mümkün olduğunca kısa süre içinde geri dönecek ve sonra beraber tatil için eğlenceli bir yere gideceğiz, tamam mı?" dedi.</p>

  <p class="calibre9" style="text-align: justify;">"Tamam anne."</p>

  <p class="calibre9" style="text-align: justify;">"Nereye gitmek istediğini söylemiştin?"</p>

  <p class="calibre9" style="text-align: justify;">"Florida."</p>

  <p class="calibre9" style="text-align: justify;">"Bu kulağa çok hoş geliyor. Oraya gideriz."</p>

  <p class="calibre9" style="text-align: justify;">Hiçbir şey söylemedi ve ona sarılmış halde durdu.</p>

  <p class="calibre9" style="text-align: justify;">"Vikki'nin yanında güvende olacaksın. Sana bakmaktan ne kadar büyük zevk aldığını biliyorsun. Sana her gün dondurma alır."</p>

  <p class="calibre9" style="text-align: justify;">"Evet anne."</p>

  <p class="calibre9" style="text-align: justify;">Sırtında çantasıyla okula girişini izledi ve sonra arkasından gitti. "Anthony, Anthony!"</p>

  <p class="calibre9" style="text-align: justify;">Anthony arkasına döndü.</p>

  <p class="calibre9" style="text-align: justify;">"Annene bir kez daha sarıl tatlım."</p>

  <p class="calibre9" style="text-align: justify;">Vikki saçlarını boyamasına yardım etmek ve onu geçirmek için işten izin almıştı. Tatyana saçlarını boyamak ve makyaj yapmak istemişti; çünkü tanınmaması gerekiyordu. Tatyana'nın upuzun saçlarını boyamaları üç saatlerini aldı. "En zor kısmı bu. Bundan sonra her beş altı haftada bir dip boyası yapacaksın. Belki o zamana kadar dönmüş olursun, öyle değil mi?"</p>

  <p class="calibre9" style="text-align: justify;">"Bilmiyorum." Hiç sanmıyordu. "Bana birkaç boya versen iyi olur."</p>

  <p class="calibre9" style="text-align: justify;">"Kaç tane?"</p>

  <p class="calibre9" style="text-align: justify;">"Bilmiyorum. On kez kullanabileceğim kadar ver."</p>

  <p class="calibre9" style="text-align: justify;">Vikki, Tatyana'ya rimelle maskara sürdü ve çillerini pudrayla kapattı. Dudağına da ruj sürdü. "Her gün bunlarla uğraştığına inanamıyorum," dedi Tatyana.</p>

  <p class="calibre9" style="text-align: justify;">"Ben de savaş alanında intihar görevi için giderken makyaj yaptığına inanamıyorum."</p>

  <p class="calibre9" style="text-align: justify;">"Bu intihar değil. Sen yokken nasıl makyaj yapacağım? Ruju sürmek bile zor!" Ruj Tatyana'nın dudaklarını çok dikkat çekici yapıyordu ve o bundan hoşlanmıyordu. Aynada kendine baktı. Kendine bile yabancıydı. "Ne düşünüyorsun?"</p>

  <p class="calibre9" style="text-align: justify;">Vikki eğilerek Tatyana'nın yanağından öptü. "Tamamen farklı biri oldun."</p>

  <p class="calibre9" style="text-align: justify;">Ancak o sabah limanda buluştuklarında Martin -Dr. Ranagan hiçbir şey demedi. Sadece boğazındaki gıcığı temizleyerek başını çevirdi. Penny ise şaşkınlık içindeydi. "Harika, sarı saçların vardı. Onları siyaha mı boyadın?" dedi. Kendi saçları kısa, ince telli ve kahverengiydi.</p>

  <p class="calibre9" style="text-align: justify;">Tatyana ciddi bir ses tonuyla, "İnsanların beni ciddiye almadığını düşündüm ve bu yüzden saçlarımı siyaha boyadım. Biraz da makyaj yaptım. Belki şimdi beni ciddiye alırlar," dedi.</p>

  <p class="calibre9" style="text-align: justify;">"Dr. Flanagan," dedi Penny. "Tatyana'yı ciddiye alıyor musunuz?"</p>

  <p class="calibre9" style="text-align: justify;">"Hem de çok," dedi Martin.</p>

  <p class="calibre9" style="text-align: justify;">Herkes gülmemek için kendini zor tuttu.</p>

  <p class="calibre9" style="text-align: justify;">Tatyana ile limana giden Vikki ona sımsıkı sarılarak birkaç dakika öyle kaldı. "Lütfen geri dön," diye fısıldadı.</p>

  <p class="calibre9" style="text-align: justify;">Tatyana cevap vermedi.</p>

  <p class="calibre9" style="text-align: justify;">Martin ve Penny onları izledi. Tatyana onlarla birlikte gemiye binerken, "İtalyanlar çok duygusal oluyor," dedi ve son bir kez arkasına dönerek Vikki'ye el salladı.</p>

  <p class="calibre9" style="text-align: justify;">Tatyana üzerinde Kızıl Haç arması olan beyaz hemşire kıyafetiyle seyahat etti. Asker eşyaları satan bir dükkâna giderek mümkün olduğunca büyük, bir sürü fermuarlı cebi olan bir sırt çantası ve su geçirmez bir palto aldı. Çantaya kendisi için yedek bir üniforma, ikisi için diş fırçası, iç çamaşırı ve iki yeşil sivil kıyafet -biri kendi, birisi de uzun boylu bir erkek için- koydu. New York'tan Noel için aldığı üç battaniyeyi ve Leningrad kuşatma altındayken Aleksandr'ın verdiği P-38 marka silahı da yanına aldı. Hemşire çantasını, bandaj, bant, şırınga ve penisilinlerle doldurmuştu. Sırt çantasının başka bir cebinde ise son derece pahalı olan (200 dolar) ve kurşun değil bomba fırlatan kolt tabanca vardı. Silahlar için yeterince kurşun almış ve çantaya iki tane de bıçak koymuştu. Silahları, dünya çapında ünlü olan Frank Lava'dan almıştı. "Eğer en iyisini istiyorsan kolt tabanca almalısın," demişti. "Ağır değil ve şarjörü oldukça sağlam."</p>

  <p class="calibre9" style="text-align: justify;">Tatyana yüzlük şarjör kutularından sorunca Frank kaşlarını kaldırdı. "O şarjörde sekiz yüz top var."</p>

  <p class="calibre9" style="text-align: justify;">"Evet ama daha fazlasına ihtiyacım var. Bu az değil mi? Daha fazla almam gerekmiyor mu?"</p>

  <p class="calibre9" style="text-align: justify;">"Bu duruma göre değişir," dedi. "Amacın ne?"</p>

  <p class="calibre9" style="text-align: justify;">"Şey," dedi Tatyana. "En iyisi kolt tabanca için bana elli şarjör daha ver."</p>

  <p class="calibre9" style="text-align: justify;">Sigara da aldı.</p>

  <p class="calibre9" style="text-align: justify;">Çantasını tıka basa doldurunca, onu yerden kaldıramadı. Sonra Vikki'den daha küçük bir çanta aldı ve silahları buna koydu. Kişisel eşyalarını sırtında, silah çantasını ise elinde taşıdı. Çanta çok ağırdı ve biraz daha yürüyemeyeceğini düşünüyordu.</p>

  <p class="calibre9" style="text-align: justify;">Çantasından, Morozovo hastanesinde bir ipe taktığı evlilik yüzüklerini çıkardı ve boynuna astı.</p>

  <p class="calibre9" style="text-align: justify;">Hastaneden istifa ettiğini öğrenen Edward, onunla konuşmak istemedi. Ona veda etmek için Ellise gittiğinde sert bir şekilde yüzüne baktı. "Seninle konuşmak istemiyorum," dedi.</p>

  <p class="calibre9" style="text-align: justify;">"Anlıyorum," dedi. "Çok üzgünüm. Ama Edward başka ne yapabilirim?"</p>

  <p class="calibre9" style="text-align: justify;">"Gitme."</p>

  <p class="calibre9" style="text-align: justify;">Başını salladı. "O yaşıyor..."</p>

  <p class="calibre9" style="text-align: justify;">"Yaşıyordu. Bunun üstünden bir yıl geçti."</p>

  <p class="calibre9" style="text-align: justify;">"Ne yapmam gerekiyor? Onu orada bırakmam mı?"</p>

  <p class="calibre9" style="text-align: justify;">Bu çılgınlık! Oğlunu burada bırakıyorsun, değil mi?"</p>

  <p class="calibre9" style="text-align: justify;">"Edward," dedi Tatyana elinden tutup yüzüne bakarak. "Çok üzgünüm. Biz neredeyse... Ama ben bekâr değilim. Dul değilim. Evliyim ve kocam bir yerlerde yaşıyor olabilir. Onu bulmaya çalışmalıyım."</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">On iki günlük gemi yolculuğunun ardından Hamburg, Almanya'ya ulaştılar. Gemi Amerika'dan getirilen 100.000 ilkyardım çantası ve yiyecekle doluydu. Denizciler yarım gün boyunca bunları Kızıl Haç hastanesine gidecek kamyona yükledi. Bunlar daha sonra Kızıl Haç ciplerine paylaştırılacaktı.</p>

  <p class="calibre9" style="text-align: justify;">Beyaz cipler dört hafta boyunca Kızıl Haç personeline -iki hemşire ve bir doktor- bakacak kadar yiyecek ve ilkyardım malzemesine sahipti. Doktor, hasta ve yaralılarla ilgilenmesi gerekebilir diye oradaydı ve gerçekten buna ihtiyaç vardı. Kamplara yerleştirilen mülteciler her türlü hastalıktan şikâyetçiydi: mantar, göz enfeksiyonu, egzama, ısırık, saç biti, kasık biti, kesik, yanık, açık yara, açlık, ishal, susuzluk.</p>

  <p class="calibre9" style="text-align: justify;">Tatyana, Penny ve Martin bu beyaz ciplerden biriyle kuzey Almanya, Belçika ve İsviçre'deki bütün mülteci kamplarını dolaştı. Kendileri için yeterince yiyecekleri vardı; ama bunlar kamptakilere dağıtacak kadar çok değildi. Martin, cipi sürerken sürekli duruyordu ve yolun kenarında topallayarak yürüyen ya da yatan birine yardım ediyorlardı. Bütün Batı Avrupa evsiz kalmıştı ve onlar için kurulan kamplar gittikçe yayılıyordu.</p>

  <p class="calibre9" style="text-align: justify;">Ancak bütün ülkeye yayılmayan tek şey Sovyet mültecilerdi. Ortada görünmüyorlardı. Birçok Fransız, İtalyan, Çek ve İngiliz asker olmasına rağmen Sovyet askerlerden eser yoktu.</p>

  <p class="calibre9" style="text-align: justify;">On yedi kamp ve binlerce asker arasında, Tatyana Leningrad yakınında savaşan ya da Aleksandr Belov adını duyan tek bir kişiye bile rastlayamadı.</p>

  <p class="calibre9" style="text-align: justify;">Binlerce kişi ona muhtaçtı. Tatyana bu yaralı ve pis askerlerle teker teker ilgileniyordu.</p>

  <p class="calibre9" style="text-align: justify;">Burada olmadığını hissediyordu. Her gün yanında Martin ve Penny olmadan, bir kamptan diğerine koşarken içindeki umut gittikçe azalıyordu. Bir sonraki kamp yakındaydı ve kimsenin ona eşlik etmesini istemiyordu. Tek başına yürümek ve onu hislerinin yardımıyla bulmak istiyordu. Kalbi göğsünde gittikçe küçülüyordu ve nerede olduğunu hissedemiyordu.</p>

  <p class="calibre9" style="text-align: justify;">Penny ve Martinden uzak duruyordu. Şimdi New York'ta olup güneşin batışını izlemek ve oğlunun yüzüne doyasıya bakabilmek isterdi. Annesiz geçen üçüncü ayıydı. Canı sıcak ekmek yemek, iyi bir kahve içmek, Vikki ile birlikte, koltukta, kaşmir battaniyenin altında oturarak kitap okumak ve Anthony'ye bir oda uzaklığında olmak istiyordu. Saçlarının dipleri sandığından daha çabuk çıkmıştı ve aynası olan özel bir banyo bulup boyama fırsatı bulamamıştı. Bu yüzden hemşire kepini hiç çıkarmıyordu.</p>

  <p class="calibre9" style="text-align: justify;">Üç ay. Mart ayından beri kamyon kullanıyor, yiyecek dağıtıyor, yaraları sarıyor, ilkyardım müdahalesinde bulunuyor, Avrupa'da ilerliyor ve bir mültecinin yarasına bakmak için her eğildiğinde Aleksandr olması için dua ediyordu. Bütün kışlalara, hastanelere ve askeri üslere onu görme umuduyla gidiyordu.</p>

  <p class="calibre9" style="text-align: justify;">Umutları tamamen sönmemişti.</p>

  <p class="calibre9" style="text-align: justify;">Her sabah güçlü bir halde yataktan kalkıyor ve onu aramaya devam ediyordu.</p>

  <p class="calibre9" style="text-align: justify;">Kollarında ölen Ukraynalı bir adamdan bir tane daha P-38 marka silah almıştı. İçinde sekiz el bombası ve beş şarjör olan çantasını da sahiplenmişti. Emekleyerek cipe gitti ve yeni silahlarını, diğerlerinin yanına sakladı.</p>

  <p class="calibre9" style="text-align: justify;">Ancak Tatyana burada Aleksandr'a dair hiçbir iz olmadığını fark edince, Avrupa'nın bu bölgesine olan ilgisini kaybetti ve başka yere gitmeyi önerdi.</p>

  <p class="calibre9" style="text-align: justify;">"Buradaki askerlerin bize ihtiyaç duymadıklarını mı düşünüyorsun Hemşire Barrington?" dedi Martin. Antwerp, Belçika'daydılar.</p>

  <p class="calibre9" style="text-align: justify;">"Hayır, var. Ama bize ihtiyaçları olan daha çok kişi var. Buradaki Amerika askeri üssüne gidelim ve kumandan Charles Moss ile konuşalım." Uluslararası Kızıl Haçtan bütün kampların isimlerini ve haritalarını almışlardı.</p>

  <p class="calibre9" style="text-align: justify;">"Bize en çok nerede ihtiyaç duyduklarını düşünüyorsunuz kumandan Moss?" diye sordu Tatyana.</p>

  <p class="calibre9" style="text-align: justify;">"Berlin'de. Ama oraya gitmenizi tavsiye etmem."</p>

  <p class="calibre9" style="text-align: justify;">"Neden?"</p>

  <p class="calibre9" style="text-align: justify;">"Berlin'e gitmeyeceğiz," dedi Martin.</p>

  <p class="calibre9" style="text-align: justify;">"Sovyetler, Alman askerlerle birlikte mahkûm edildi," dedi Moss. "Oradaki şartların yanında, buradaki kamplar Riviera'daki oteller gibi kalıyor. Kızıl Haç'ın Sovyetlere yemek dağıtmasına izin vermiyorlar. Ancak tıbbi yardım verilebilir."</p>

  <p class="calibre9" style="text-align: justify;">"O Almanlar nerede tutuluyor?" diye sordu Tatyana.</p>

  <p class="calibre9" style="text-align: justify;">"Biraz ironik, ama kendi yaptıkları kampta tutuluyorlar."</p>

  <p class="calibre9" style="text-align: justify;">"Neden oraya gitmemizi önermiyorsunuz?"</p>

  <p class="calibre9" style="text-align: justify;">"Çünkü Berlin'de yiyecek bir şeyi olmayan milyonlarca insan var."</p>

  <p class="calibre9" style="text-align: justify;">Tatyana bunun ne demek olduğunu biliyordu.</p>

  <p class="calibre9" style="text-align: justify;">Moss devam etti. "Şehrin günde üç buçuk milyon kilo yiyeceğe ihtiyacı var; ama Berlin bunun ancak yüzde ikisini karşılayabiliyor."</p>

  <p class="calibre9" style="text-align: justify;">Tatyana bunu da çok iyi biliyordu.</p>

  <p class="calibre9" style="text-align: justify;">"Durumu kafanda bir canlandır. Kanalizasyonlar ve musluklar bozuk. Hastanelerde ne yatak ne de doktor var. Dizanteri ve tifüs hastalığı yaygın; buradaki gibi göz iltihabı değil. Suya, tıbbi bakıma, tahıla, ete, yağa, şekere ve patatese ihtiyaçları var."</p>

  <p class="calibre9" style="text-align: justify;">"Batı bölgelerde de mi?" diye sordu Tatyana.</p>

  <p class="calibre9" style="text-align: justify;">"Orada durum biraz daha iyi. Ancak Doğu Almanya'daki kamplara ulaşmanız için Sovyet bölgesine gitmeniz gerekiyor. Bunu tavsiye etmem."</p>

  <p class="calibre9" style="text-align: justify;">"Sovyetler uysal mı?" diye sordu Moss'a.</p>

  <p class="calibre9" style="text-align: justify;">"Evet," dedi.</p>

  <p class="calibre9" style="text-align: justify;">Antwerp'ten çıktıktan sonra Tatyana "Dr. Flanagan, ne düşünüyorsun? Berlin'e gitmeli miyiz?" Sovyetler Berlin'deydi.</p>

  <p class="calibre9" style="text-align: justify;">Martin başını salladı. "Hayır. Bu programımızda yoktu. Görevimiz oldukça net: Aşağıdaki ülkeler ve Kuzey Almanya."</p>

  <p class="calibre9" style="text-align: justify;">"Evet; ama bize en çok ihtiyaç duyulan yer Berlin. Albayı duydun. Bunun için oldukça malzememiz var."</p>

  <p class="calibre9" style="text-align: justify;">"Oldukça değil. Bunlar yetersiz," dedi Martin.</p>

  <p class="calibre9" style="text-align: justify;">"Evet, ama Doğu Almanya'da hiç yiyecek yok."</p>

  <p class="calibre9" style="text-align: justify;">Penny araya girdi. "Tatyana haklı Martin. Berlin'e gidelim."</p>

  <p class="calibre9" style="text-align: justify;">Martin burnunu çekti.</p>

  <p class="calibre9" style="text-align: justify;">"Sana Martin demesine nasıl izin veriyorsun?" diye sordu Tatyana.</p>

  <p class="calibre9" style="text-align: justify;">"İzin vermiyorum," dedi. "O söylüyor."</p>

  <p class="calibre9" style="text-align: justify;">"Martin ve ben 1943'ten beri Avrupa'da seyahat ediyoruz," dedi Penny. "O zaman stajyer doktordu. Eğer benden, ona Dr. Flanagan dememi isterse, onun da bana Bayan Davenport demesi gerekir."</p>

  <p class="calibre9" style="text-align: justify;">Tatyana gülmeye başladı. "Ama Penny senin soyadın Davenport değil, Woester."</p>

  <p class="calibre9" style="text-align: justify;">"Ben Davenport'u her zaman daha çok sevdim."</p>

  <p class="calibre9" style="text-align: justify;">Üçü de cipin önünde, sıkışık bir halde oturuyordu. Tatyana cipi kullanan Martin ile Penny arasında sıkışıp kalmıştı.</p>

  <p class="calibre9" style="text-align: justify;">"Haydi şu işçi kamplarını görelim Dr. Flanagan," dedi Tatyana. "Sana ihtiyaçları olduğunu düşünmüyor musun? Berlin'de yeterince doktor yok. Sen bir doktorsun. Sana ihtiyaç duyulan yere git."</p>

  <p class="calibre9" style="text-align: justify;">"Doktorlara her yerde ihtiyaç var," dedi Martin. "Neden Berlin gibi bir bataklığa gitmemiz gerekiyor? Orada çamura saplanıp kalırız."</p>

  <p class="calibre9" style="text-align: justify;">Nihayet gittiler. Önce Hamburg'da durarak gerekli malzemeleri topladılar. Martin, cipe çok fazla ilkyardım malzemesi ve yiyecek doldurduklarını söyleyerek yakındı. Yönetmeliğe göre yüklenecek miktar sınırlıydı. Ancak Tatyana ve Penny cipi tavanına kadar tıka basa doldurdu. Tatyana'nın silahları çok altta kalmıştı; ama bunlara ihtiyaç duyduğunda cipin biraz boşalmış olacağını düşündü.</p>

  <p class="calibre9" style="text-align: justify;">Tatyana çok iyi silahlanmıştı ve Berlin'i tek başına havaya uçurabilirdi. Hamburg'dan kendi parasıyla yirmi tane 500 ml'lik votka bile almıştı.</p>

  <p class="calibre9" style="text-align: justify;">"Votkaya ihtiyacımız yok!"</p>

  <p class="calibre9" style="text-align: justify;">"Göreceksin Martin, onlar olmadan hiçbir yere gidemeyiz."</p>

  <p class="calibre9" style="text-align: justify;">"Bunları cipime koymanı istemiyorum."</p>

  <p class="calibre9" style="text-align: justify;">"İnan bana. Pişman olmayacaksın."</p>

  <p class="calibre9" style="text-align: justify;">"İçki içmenin çirkin bir davranış olduğunu düşünüyorum. Bir doktor olarak bunu onaylamıyorum."</p>

  <p class="calibre9" style="text-align: justify;">"Haklısın. Ama lütfen göz yum." Tatyana konuyu örtbas etmeye çalışarak cipin kapısını kapattı.</p>

  <p class="calibre9" style="text-align: justify;">Penny gülmemek için kendini zor tutmuştu.</p>

  <p class="calibre9" style="text-align: justify;">"Hemşire Woester, hiç yardımcı olmuyorsun. Hemşire Barrington, beni duymuyor musun? Bu alkolleri almamamız gerektiğini düşünüyorum."</p>

  <p class="calibre9" style="text-align: justify;">"Dr. Hanagan, önceden hiç Sovyet topraklarında bulundun mu?"</p>

  <p class="calibre9" style="text-align: justify;">"Hayır."</p>

  <p class="calibre9" style="text-align: justify;">"Ben de böyle düşünmüştüm. Bana bu konuda güvenmemenizin sebebi de bu. Bu votkalara ihtiyacımız var."</p>

  <p class="calibre9" style="text-align: justify;">Martin, Penny'ye döndü. "Sen ne düşünüyorsun?"</p>

  <p class="calibre9" style="text-align: justify;">"Tatyana, Ellis adasında New York sağlık departmanı için çalışan başhemşire," dedi Penny. "Eğer votka almamız gerektiğini düşünüyorsa, onu dinlemeliyiz."</p>

  <p class="calibre9" style="text-align: justify;">Tatyana onu düzeltmek ve artık başhemşire olmadığını söylemek istemedi.</p>

  <p class="calibre9" style="text-align: justify;">Müttefikler tarafından işgal edilen Batı Almanya'daki kamplarda dolaşırlarken, Tatyana bir şeyin daha farkına vardı: evlerini özleyen, yalnız askerler ona ellerini uzatıyordu. Hangisine eğilse, Fransızca, İtalyanca, Almanca ya da İngilizce, ne kadar hoş ve güzel bir kız olduğunu fısıldıyorlardı. Evli olup olmadığını soruyorlardı. Tatyana onları rahatlatmak için ellerinden tutuyor ve alçak bir ses tonuyla, "Kocamı bulmak için buradayım. Ben sizin aradığınız kişi değilim," diyordu.</p>

  <p class="calibre9" style="text-align: justify;">Ancak Penny birine bağlı değildi ve kocasını aramıyordu. Aradığı neydi? Tatyana, erkeklere karşı koyamayan Vikki'nin burada olmadığına memnundu. Vikki, en sonunda Tanrının dualarını kabul ettiğini düşünecekti. Vikki kadar çekici olmayan Penny -belki de sorun buydu- onların isteklerine boyun eğdi. Her hafta hastaların koğuşuna giderek penisilin iğnesi yapıyordu.</p>

  <p class="calibre9" style="text-align: justify;">Bremen'de Kızıl Haç hemşirelerinin tek başına girmesine izin verilmeyen bazı kamp ve hastaneler vardı. Buralara silahlı bir konvoyla ya da Kızıl Haç'ta çalışan bir erkekle gidebiliyorlardı. Ancak bir sorun vardı. Bazen konvoya bazı şeyleri görmezden gelmeleri için para veriliyordu ve Kızıl Haç görevlileri istediğini yapıyordu. Martin'i kim durdurabilirdi?</p>

  <p class="calibre9" style="text-align: justify;">Tatyana P-38 marka silahını her zaman yanında taşıyordu ve bunu kemerinin altına saklıyordu. Genellikle kendini güvende hissetmiyordu.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Berlin'e gitmek için Sovyet kontrolü olan birçok noktadan geçmeleri gerekti. Her beş kilometrede bir başka bir, asker tarafından durduruldular. Tatyana buraların kontrol noktası değil; pusuya yattıkları yer olduğunu düşünüyordu. Amerikan pasaportuna her baktıklarında kalbi daha hızlı çarpmaya başlıyordu. Ya aralarından biri Jane Barrington ismini görünce şüphelenirse ne olacaktı?</p>

  <p class="calibre9" style="text-align: justify;">Bir kontrol noktasından ayrılırken Martin, "Adın Jane Barrington ise, neden sana Tanya denilmesini istiyorsun?" diye sordu ve bir an duraksadı. "Ya da gerçek adın Tanya ise, neden Jane Barrington ismini kullanıyorsun?"</p>

  <p class="calibre9" style="text-align: justify;">"Martin! Bu kadar aptal olma," diye bağırdı Penny. "Hiçbir şey bilmiyor musun sen? Tanya, Sovyetler Birliği'nden kaçtı. Sonra da kendine bir Amerikalı ismi buldu. Öyle değil mi Tanya?"</p>

  <p class="calibre9" style="text-align: justify;">"Bunun gibi bir şey."</p>

  <p class="calibre9" style="text-align: justify;">"Peki Sovyetler Birliği'nden kaçtıysan, neden Sovyetlerin işgali altında olan topraklara giriyorsun?"</p>

  <p class="calibre9" style="text-align: justify;">"Bu güzel bir soru Martin?" dedi Penny. "Neden Tanya?"</p>

  <p class="calibre9" style="text-align: justify;">"Bana en çok ihtiyaç duydukları yere gidiyorum," dedi Tatyana. "En uygun yer burası."</p>

  <p class="calibre9" style="text-align: justify;">Diğer kontrol noktalarında, askerler cipi kontrol etmek istedi. Cip tavana kadar tıka basa dolu olduğundan bütün askerler kapısını açar açmaz tekrar kapadı. Gizli bölümü bilmediklerinden oraya ve kişisel eşyalarına bakmadılar. Martin, Tatyana'nın hemşire çantasında ne kadar fazla morfin olduğunu görse çıldırırdı.</p>

  <p class="calibre9" style="text-align: justify;">"Bu Berlin nerede?" diye sordu Tatyana.</p>

  <p class="calibre9" style="text-align: justify;">Penny, "Şu anda Berlin'desin," dedi.</p>

  <p class="calibre9" style="text-align: justify;">Tatyana etrafındaki evlere bakındı. "Burası Berlin değil."</p>

  <p class="calibre9" style="text-align: justify;">"Hayır. Berlin. Ne bekliyordun?"</p>

  <p class="calibre9" style="text-align: justify;">"Büyük binalar. Reichstag. Brandenburg oyunu."</p>

  <p class="calibre9" style="text-align: justify;">"Bombardımanın ne anlama geldiğini düşünüyorsun?" dedi Martin yumuşak bir ses tonuyla. "Artık Reichstag yok. Büyük binalar yok." Şehrin merkezine doğru ilerlediler.</p>

  <p class="calibre9" style="text-align: justify;">Tatyana eliyle işaret etti. "Brandenburg kapısı hâlâ duruyor."</p>

  <p class="calibre9" style="text-align: justify;">Martin sessiz kaldı.</p>

  <p class="calibre9" style="text-align: justify;">Berlin.</p>

  <p class="calibre9" style="text-align: justify;">Savaş sonrası Berlin.</p>

  <p class="calibre9" style="text-align: justify;">Tatyana ne beklediğini bilmiyordu. Bombalanan Leningrad'ı gördüğünden, her şeyin en kötüsüne alışkındı; ama yine de bu yıkım onu şaşırtmıştı. Berlin'in içindeki binaların hemen hemen hepsi yıkılmıştı. Bu evlerde oturanlar yıkıntıların arasında kalmıştı ve çocuklar beton yığınlarının arasında oynuyordu. Çamaşırlarını binalarının demirlerine bağladıkları iplere asıyorlardı. Yıkıntıların çevresine çadırlar kurmuşlardı ve ateş yakmışlardı. Ne bulurlarsa onu yiyorlardı.</p>

  <p class="calibre9" style="text-align: justify;">Berlin'in ünlü Tiergarten parkının çimlerinde şu anda binlerce evsiz yatıyordu. Spree nehri ise moloz, cam ve sodyum nitrat pislikleriyle kaplıydı. Bombardıman, şehrin neredeyse dörtte üçünü yerle bir etmişti.</p>

  <p class="calibre9" style="text-align: justify;">Penny haklıydı. New York ya da Leningrad gibi, sigara paketine sıkıştırılmış bir adaya benzemiyordu. Düzenli ve büyük bir şehirdi. Yıkılan binalar kilometrelerce uzanıyordu.</p>

  <p class="calibre9" style="text-align: justify;">Tatyana binaları neden koruyamadıklarını anlıyordu. Bu binalara çıkan yüzlerce yol vardı. Tatyana, Sovyetlerin, Almanların Amerika, Fransa ve İngiltere'ye kaçmalarını nasıl engellediklerini merak etti.</p>

  <p class="calibre9" style="text-align: justify;">Martin açıklama getirdi. "Çünkü, bütün Almanlar hapishanede."</p>

  <p class="calibre9" style="text-align: justify;">"Bütün Almanlar mı?"</p>

  <p class="calibre9" style="text-align: justify;">"Geri kalanlar da öldü."</p>

  <p class="calibre9" style="text-align: justify;">Berlin'deki Amerikan ordusu komutanı Mark Bishop ile görüştüler. Yaşlı komutan aslen Manhattanlıydı. Onlara yemek verdi ve Amerika'dan getirdikleri haberlerle yakından ilgilendi. Tatyana'nın ise Vikki ile Anthony'ye ("İYİYİM VE GÜVENDEYİM. SİZİ ÖZLEDİM. SİZİ SEVİYORUM.") ve Sam Gulotta'ya ("Berlin'deyim. BİR HABER VAR MI? YARDIM EDEBİLECEK MİSİN?") telgraf atmasına da izin verdi. Onları gece kalmaları için bir yere yerleştirdi. Bina çok fazla hasar görmüştü; ama içinde hâlâ oturulabiliyordu. İç duvarları yıkık döküktü ve camları kırıktı. Ancak birçok hastane ve ordu personeli gibi, Tatyana, Penny ve Martin de burada yattı. Tatyana ve Penny aynı odayı paylaştı. Aylardan Hazirandı ve hava ılıktı. Dışarından erkek sesleri geliyordu. Tatyana eli silahının üstünde uyudu.</p>

  <p class="calibre9" style="text-align: justify;"><i class="calibre2">Kırılan kalbin Aleksandr'ı! Saflığın, yenilmezliğin, aşırılığın, askerin Aleksandr'ı; suyun, ateşin, gökyüzünün Aleksandr'ı; ruhumun Aleksandr'ı -Tanrım beni sana getirsin, tankların, hendeklerin, dumanların ve acının askerine getirsin. Özlemiyle yandığım Aleksandr'ım, seni arıyorum. Lütfen Tanrım, kalbimin Aleksandr'ı bu topraklarda olsun.</i></p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Ertesi sabah, Bishop'un ofisine Sam Gulotta'tan bir telgraf geldi. "SEN DELİSİN. KONSOLOSLUKTAN JOHN RAVENSTOCK. SANA YARDIM EDECEK."</p>

  <p class="calibre9" style="text-align: justify;">Vikki de telgraf çekmişti: "EVEL GEL. HİÇ EKMEĞİMİZ YOK."</p>

  <p class="calibre9" style="text-align: justify;">Mark Bishop, Kızıl Haç'ı Sovyet işgalinde olan bölgeye göndermek istiyordu. Üçünü Brandenburg kapısından geçirerek Berlin garnizonunun generaliyle tanıştırdı. General aynı zamanda kumandandı.</p>

  <p class="calibre9" style="text-align: justify;">"İngilizce bilmiyor. Aranızda Rusça konuşan var mı; yoksa bir tercüman alayım mı?" dedi Bishop.</p>

  <p class="calibre9" style="text-align: justify;">Martin, Tatyana'yı önerdi. "O Rusça biliyor."</p>

  <p class="calibre9" style="text-align: justify;">Onu tavsiye etmeden önce sorması gerektiğini Martin'e söylemeliydi.</p>

  <p class="calibre9" style="text-align: justify;">"Tanya, tercümanlık yaparsın, öyle değil mi?" dedi Penny.</p>

  <p class="calibre9" style="text-align: justify;">"Elimden geleni yaparım," dedi Tatyana ve Penny'yi bir kenara çekti. "Penny," diye fısıldadı. "Bana Tanya deme, tamam mı? Sovyet topraklarındayız. Bana Rus ismimle seslenme. Hemşire Barrington de."</p>

  <p class="calibre9" style="text-align: justify;">"Düşünemedim, kusura bakma," dedi Penny ve gülümsedi. "Aşktan beynim bulandı."</p>

  <p class="calibre9" style="text-align: justify;">"Bugün kendine penisilin iğnesi yaptın mı? Dün unutmuştun."</p>

  <p class="calibre9" style="text-align: justify;">"Evet yaptım. Şimdi çok daha iyiyim. Neyse ki penisilin var."</p>

  <p class="calibre9" style="text-align: justify;">Tatyana gülümsedi.</p>

  <p class="calibre9" style="text-align: justify;">Mitte bölgesindeki Unter den Linden Bulvarında bulunan binalara Sovyet ordusu tarafından el koyulmuştu ve hepsi Tatyana'nın yattığı bina kadar yıkık döküktü. Tatyana yıkılmalarına değil; savaşın üstünden bir yıl geçmesine rağmen hâlâ onarılmamış olmalarına şaşıyordu. Bombalanmayan New York bile yeniden inşa edilmeye başlanmıştı. Ancak Berlin'in doğu kısmı harap olmuştu.</p>

  <p class="calibre9" style="text-align: justify;">"Kumandan Bishop, burası neden bu kadar sessiz? Neden Berlin'deki binalar onarılmıyor?"</p>

  <p class="calibre9" style="text-align: justify;">"Yavaş yavaş onarıyoruz."</p>

  <p class="calibre9" style="text-align: justify;">"Ben neden göremiyorum?"</p>

  <p class="calibre9" style="text-align: justify;">"Hemşire Barrington, Sovyet garnizon kumandanıyla buluşmamıza beş dakika kala Berlin'deki trajediyi anlatamam. Sovyetler yeniden yapılanma için para vermek istemiyor. Bu parayı Almanların karşılamasını istiyor."</p>

  <p class="calibre9" style="text-align: justify;">"Doğru," dedi Tatyana. "Berlin bir Alman şehri. Onların ödemesi gerekir."</p>

  <p class="calibre9" style="text-align: justify;">"Sovyetler önce Sovyetler Birliğini yeniden yapılandırmak istiyor."</p>

  <p class="calibre9" style="text-align: justify;">"Evet."</p>

  <p class="calibre9" style="text-align: justify;">"Bu yüzden de Doğu Berlin için para kalmıyor. Ayrıca bütün mühendisleri de Sovyetler Birliğine gönderiyorlar."</p>

  <p class="calibre9" style="text-align: justify;">"Neden batılı müttefikler yardımcı olmuyor?"</p>

  <p class="calibre9" style="text-align: justify;">"Keşke bu kadar basit olsaydı. Sovyetlerin en son isteyecekleri şey, onlara, işgal ettikleri topraklarda yardımcı olmamız. Berlin'de olmamızdan nefret ediyorlar. Burada olmamamızı istiyorlar. Göreceksin, bizi buradan çıkarmaya çalışacaklar. Bizim verdiğimiz hiçbir şeyi kabul etmiyorlar. Sovyet kumandanı, insani yardım yapmak için kamplarına girmeye bile nasıl zor ikna edeceğimizi göreceksin."</p>

  <p class="calibre9" style="text-align: justify;">"Almanlara ne kadar kötü davrandıklarını görmemizi istemiyorlar," dedi Tatyana.</p>

  <p class="calibre9" style="text-align: justify;">"Olabilir. Bizi buradan çıkarmak istiyorlar. Bu görüşme için sabırsızlanıyorum."</p>

  <p class="calibre9" style="text-align: justify;">Binanın merdivenleri mermerdi. Kırıktılar; ama sonuçta mermerdi. General kışlasında, dördünü bekliyordu.</p>

  <p class="calibre9" style="text-align: justify;">İçeriye girdiler. General onlara dönerek gülümsedi. Tatyana nefesini tuttu.</p>

  <p class="calibre9" style="text-align: justify;">Bu Mikhail Stepanov'du.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Penny ve Martin, Tatyana'ya bakmak için döndü. Martinin arkasında durmuş, kendini toparlamaya çalışıyordu. Siyah saçlarına, çilsiz yüzüne ve makyajına rağmen onu tanıyabilecek miydi? Tanışma faslından sonra General, "Hemşire Barrington, biraz daha yaklaşıp bizim için tercüme yapar mısın?" dedi.</p>

  <p class="calibre9" style="text-align: justify;">Gidecek hiçbir yer yoktu. Tatyana öne doğru adım attı. Gülümsemedi. Stepanov da öyle. Hiç kıpırdamadan duruyor ve gözlerini bile kırpmıyordu. Tek yaptığı masasının kenarını tutmaktı.</p>

  <p class="calibre9" style="text-align: justify;">"Merhaba General Stepanov," dedi Rusça.</p>

  <p class="calibre9" style="text-align: justify;">"Merhaba Hemşire Barrington," dedi.</p>

  <p class="calibre9" style="text-align: justify;">Tercüme yaparken dudakları titriyordu. Kızıl Haç, Doğu Almanya'da Sovyetler tarafından tutulan ve yardıma muhtaç binlerce Almana destek olmak istiyordu. Bu yardımı sağlamalarına izin verebilirler miydi?</p>

  <p class="calibre9" style="text-align: justify;">"Sanırım çok fazla yardıma ihtiyaçları var," dedi Stepanov. Hâla dimdik duruyordu; ama daha yaşlı görünüyordu. Yorgun bir hali vardı. Bakışlarından, çok fazla şey görüp geçirdiği okunuyordu. "Korkarım kamplar çok iyi yönetilmiyor. Almanlar, Sovyet Rusya'nın yeniden yapılanmasına yardım etmeleri için tutuklandı; ama gördüğüm kadarıyla birçoğunun içinde çalışma isteği yok."</p>

  <p class="calibre9" style="text-align: justify;">"İzin verin onlara yardım edelim," dedi Tatyana.</p>

  <p class="calibre9" style="text-align: justify;">Stepanov, oturmalarını teklif etti. Oturdular. Tatyana adeta sandalyeye yığılmıştı. Tanrıya şükürler olsun ki, daha fazla ayakta durmak zorunda kalmamıştı. "Maalesef ciddi bir sorun var," dedi Stepanov. "Sizin az miktardaki yiyeceğiniz onlara yeter mi bilmiyorum. Berlin'de, Alman mahkûmlara olan nefret gittikçe artıyor. Kampların yönetiminde ise gerekli askeri disiplin uygulanamıyor. Mahkûmlar eğitilemiyor. Bu da mahkûmların kaçmasına, isyan etmesine ve vahşete neden oluyor. Siyasal açıdan çok sertler. Birçok Alman işçi bizim için çalışmayı reddediyor. İsyan eden işçiler, batı bölgelere kaçıyor. Bu bizim için büyük bir problem. Kızıl Haç'ın da zaten bozuk olan durumu daha da kötüye götüreceğini düşünüyorum."</p>

  <p class="calibre9" style="text-align: justify;">Tatyana, Stepanov'un söylediklerini çevirdikten sonra Martin, "General çok haklı. Burada işimiz yok. Neyle mücadele ettiğimizi bilmiyoruz," dedi.</p>

  <p class="calibre9" style="text-align: justify;">Ancak Tatyana bunu Rusça'ya çevirmedi ve bunun yerine, "Uluslararası Kızıl Haç tarafsız bir kuruluş. Biz taraf tutmuyoruz," dedi.</p>

  <p class="calibre9" style="text-align: justify;">"Bu kampları görseniz, taraf tutardınız," dedi Stepanov başını sallayarak. "Yemeklerin adaletsizce dağıtılmasına, sağlıksız koşullara ve keyfi uygulanan kurallara müdahale etmeye çalıştım. Dört ay önce, kamplardaki bu koşulların düzeltilmesini emrettim. Rus kamplarından sorumlu birlik, görevini kötüye kullanan kendi askerlerini cezalandırmadı bu da daha çok düşmanlığa neden oldu."</p>

  <p class="calibre9" style="text-align: justify;">"Rus kampları mı?" dedi Tatyana. "Alman kamplarını mı kastediyorsunuz?"</p>

  <p class="calibre9" style="text-align: justify;">"Orada Ruslar da var Hemşire Barrington," dedi Stepanov yüzüne bakarak. "En azından dört ay öncesine kadar vardı."</p>

  <p class="calibre9" style="text-align: justify;">Tatyana titremeye başladı.</p>

  <p class="calibre9" style="text-align: justify;">"Kamplardan sorumlu olan birlik hangisi? Belki ben-biz-onlarla konuşmalıyız."</p>

  <p class="calibre9" style="text-align: justify;">"Moskova'ya gidip Lavrenti Beria ile görüşmeniz gerekiyor," dedi Stepanov. Sonra da gülümsedi. "Ancak bunu tavsiye etmem. Dedikodulara göre Beria ile kahve içen ölüyormuş."</p>

  <p class="calibre9" style="text-align: justify;">Tatyana ellerini bacaklarının arasına soktu. Vücudunun titremeden duracağına güvenmiyordu. Bu durumda Almanya'daki kampları NKVD yönetiyordu!</p>

  <p class="calibre9" style="text-align: justify;">"Ne dedi Ta-Hemşire Barrington?" dedi Penny. "Çevirmeyi unutuyorsun."</p>

  <p class="calibre9" style="text-align: justify;">"Biz kararımızı verdik. Burada elimizdeki kaynakları boşu boşuna ziyan ederiz," dedi.</p>

  <p class="calibre9" style="text-align: justify;">Tatyana ona döndü. "Çok fazla malzememiz var Dr. Flanagan. Bütün Amerika arkamızda. Kumandan, kamplarda bize çok ihtiyaç olduğunu söylüyor. Bize sandığımızdan daha fazla ihtiyaç duyduklarını öğrendikten sonra geri mi döneceğiz?"</p>

  <p class="calibre9" style="text-align: justify;">"Hemşire Barrington iyi bir noktaya parmak bastı Dr. Flanagan," dedi Penny ciddi bir yüz ifadesiyle.</p>

  <p class="calibre9" style="text-align: justify;">"Söylediği, kendini kurtarabilecek insanlara yardım etmek," dedi Martin.</p>

  <p class="calibre9" style="text-align: justify;">"Önce onlara yardım edelim; sonra da kendilerine yardım edip edemeyeceklerini görmelerine izin verelim." Tekrar Stepanov'a döndü ve alçak bir ses tonuyla, "Efendim, buraya nasıl geldiniz?" dedi.</p>

  <p class="calibre9" style="text-align: justify;">"Ona ne soruyorsun?" dedi Bishop.</p>

  <p class="calibre9" style="text-align: justify;">"Berlin ele geçirildikten sonra beni buraya transfer ettiler," dedi Stepanov. "Leningrad'da çok iyi işler başarıyordum. Aynı şeyi burada da yapabileceğimi düşündüler. Ama burası Leningrad değil. Leningrad'da, buradaki sorunların hiçbiri yok. Onların da yiyecek, ev, kıyafet ve yakıt konusunda problemleri var; ama Berlin'de bütün bunların yanı sıra farklı insanlar, farklı milletler, farklı ekonomiler, farklı kanunlar ve farklı cezalar var. Korkarım bu bataklık beni içine çekecek." Bir an sessiz kaldı. "Buraya çok fazla dayanabileceğimi sanmıyorum."</p>

  <p class="calibre9" style="text-align: justify;">Tatyana, Stepanov'un elini tuttu. Martin ve Penny nefesini tutarak ona baktı.</p>

  <p class="calibre9" style="text-align: justify;">"Oğlunu sana geri getiren kişi nerede?" diye sordu.</p>

  <p class="calibre9" style="text-align: justify;">Stepanov elini tutan ele bakarak başını salladı.</p>

  <p class="calibre9" style="text-align: justify;">"Ne nerede?"</p>

  <p class="calibre9" style="text-align: justify;">Gözlerini ona çevirdi. "Sachsenhausen. 7 numaralı özel kamp."</p>

  <p class="calibre9" style="text-align: justify;">Tatyana elini sıktı ve sonra bıraktı. "Teşekkürler General."</p>

  <p class="calibre9" style="text-align: justify;">"General Sachsenhausen hakkında ne söyledi?" dedi Martin. "Çevirmeyi unutuyorsun. Belki de bir tercüman çağırmamız gerekiyor."</p>

  <p class="calibre9" style="text-align: justify;">"Bana en çok nerede ihtiyaç olduğunu söyledi," dedi Tatyana. Güçlükle sandalyesinden kalktı ve titreyen bacaklarının üstünde durdu. Ağzı kurumuştu. "Kampların yönlerini söylerseniz çok mutlu oluruz efendim. Bize o alanın bir haritasını vermeniz mümkün mü? Oraya gittiğimizi bildirmek için bir telgraf çekebilir misiniz? Hamburg'a telgraf çekip, Berlin'e daha fazla Kızıl Haç kamyonu göndermelerini isteyeceğiz. Söz veriyorum kamplarınıza yeterince tıbbi malzeme ve yiyecek ulaştıracağız. Bunlar bütün hastaları iyileştiremeyecek belki: ama faydalı olacak."</p>

  <p class="calibre9" style="text-align: justify;">Hepsi tokalaştılar. Stepanov, Tatyana'ya bakarak başını salladı.</p>

  <p class="calibre9" style="text-align: justify;">"Oraya bir an önce git," dedi. "Rus mahkûmların durumu hiç iyi değil. Son birkaç aydır Kolyma kamplarına transfer ediliyorlar. Geç kalmış bile olabilirsin."</p>

  <p class="calibre9" style="text-align: justify;">Odadan çıkarlarken, Tatyana, masasının yanında kıpırdamadan duran Stepanov'a son bir kez bakmak için arkasına döndü. Elini kaldırdı. "Güvende değilsin," dedi. "Bir numaralı düşmanlar listesindesin. Ben de güvende değilim. Ama başı en çok dertte olan o."</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">"Ne dedi?" diye sordu Martin çıkarlarken.</p>

  <p class="calibre9" style="text-align: justify;">"Hiçbir şey."</p>

  <p class="calibre9" style="text-align: justify;">"Bu çok saçma!" Bishop'a döndü. "Hemşire Barrington bizden önemli bilgiler saklıyor."</p>

  <p class="calibre9" style="text-align: justify;">"Dr. Flanagan," dedi Bishop. "Görünüşe bakılırsa başka dil bilmiyorsun. Tercüme yapılırken, sadece önemli yerler vurgulanır."</p>

  <p class="calibre9" style="text-align: justify;">"Ben de öyle yaptım," dedi Tatyana. Dışarıya çıktıklarında bahçedeki havuzun yanına oturmak zorunda kaldı.</p>

  <p class="calibre9" style="text-align: justify;">Bishop da yanına oturdu. "Çıkarken <i class="calibre2">vrag</i> kelimesini kullandığını duydum. Bunun düşman anlamına geldiğini biliyorum. Ne söylüyordu?"</p>

  <p class="calibre9" style="text-align: justify;">Tatyana sesini toparlayabilmek için birkaç kez nefes alıp verdi. Alçak bir ses tonuyla, "Sovyet ordusunun bizi -Amerikalıları- düşman olarak gördüğünü söyledi. Bu konuda hiçbir şey yapamayız. Bunu çevirmek istemedim. Doktor..." Martin'i işaret etti- "Bu tür şeylerden korkuyor," dedi.</p>

  <p class="calibre9" style="text-align: justify;">Bishop gülümsedi. "Anladım." Kolunu okşayarak ona onaylayan gözlerle baktı. "Senin gibi değil." Penny ile Martin'in yanına döndüler.</p>

  <p class="calibre9" style="text-align: justify;">"Komutanım," dedi Martin. "Sizce Sachsenhausen'e gitmeli miyiz?"</p>

  <p class="calibre9" style="text-align: justify;">"Bundan kaçınmanıza bir anlam veremiyorum doktor. Buraya gelme sebebiniz bu. Hemşireniz onu, kamplara girmemiz için ikna etti. Bunu nasıl başardın Hemşire Barrington? Bu Kızıl Haç'ın şimdiye kadar yapamadığı bir şey. Hemen Hamburg'u arayacağım ve kırk bin ilkyardım çantası daha göndermelerini isteyeceğim."</p>

  <p class="calibre9" style="text-align: justify;">"Bir dakika Tanya," dedi. "Bana, Sovyet Generalin elini nasıl tuttuğunu, kamplara girmemiz için nasıl izin aldığını ve gizli polisi aramasına nasıl engel olduğunu açıklamanı istiyorum."</p>

  <p class="calibre9" style="text-align: justify;">"Ben hemşireyim," dedi Tatyana. "Herkesin elini tutanm."</p>

  <p class="calibre9" style="text-align: justify;">"Sovyetlere karşı o kadar dostça bir tavır takınmamalıydın," dedi Martin sert bir şekilde. "Tarafsız olduğumuzu unutma."</p>

  <p class="calibre9" style="text-align: justify;">"Tarafsız olmak, kayıtsız kalmak anlamına gelmez Martin," dedi</p>

  <p class="calibre9" style="text-align: justify;">Tatyana. "Yardım etmemek ve rahatlatmak için bir şey yapmamak anlamına da gelmez. Taraf tutmamak ayrı bir şey."</p>

  <p class="calibre9" style="text-align: justify;">"İş hayatınızda," dedi Bishop. "Ama hemşire Barrington, Sovyetler barbardır. Almanlar teslim olduktan sonra Berlin'i sekiz gün kapattıklarını biliyor musun? Sekiz gün boyunca bu şehri ordulanmıza kapattılar. Hiç kimse şehre giremedi. Sence burada ne yapıyorlardı?"</p>

  <p class="calibre9" style="text-align: justify;">"Tahmin yürütmek istemiyorum."</p>

  <p class="calibre9" style="text-align: justify;">"Senin gibi genç kadınların ırzına geçiyorlardı. Dr. Flanagan gibi adamları öldürüyorlardı. Hâla ayakta olan evleri yağmalıyorlardı. Berlin'i yakıyorlardı."</p>

  <p class="calibre9" style="text-align: justify;">"Evet. Peki siz Almanya'nın Rusya'ya neler yaptığını gördünüz mü?"</p>

  <p class="calibre9" style="text-align: justify;">"Taraf tutmadığımızı sanıyordum Hemşire Barrington."</p>

  <p class="calibre9" style="text-align: justify;">"Düşmanların ellerini de," dedi Penny.</p>

  <p class="calibre9" style="text-align: justify;">"O düşman değildi," dedi Tatyana. Ağladığını görmemeleri için onlara arkasını döndü.</p>
</body>
</html>
