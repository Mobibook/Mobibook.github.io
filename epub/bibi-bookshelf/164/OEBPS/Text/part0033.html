<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="b_sayfa_y_resim" style="text-align: justify;">YİRMİ DÖRDÜNCÜ BÖLÜM</p>

  <p class="tarih" style="text-align: justify;">Barrington, Ağustos 1944</p>

  <p class="calibre9" style="text-align: justify;">"NEREYE GİDİYORUZ?" DİYE SORDU Vikki. "Ve neden? Massachusetts trenine binmek istemiyorum. O kadar uzağa gitmek istemiyorum. Bu tren yolculukları nereden çıktı? Arizona'dan daha yeni geldin. Bu yetmedi mi? Hava yağmurlu ve berbat. Dün iki vardiya çalıştım. Pazartesi günü de iki vardiya çalışacağım. Evde kalamam mı? Grammy lazanya yapacak. Tırnak bakımı yapmalı, kıyafetlerimi ütülemeli ve saçlarımla ilgilenmeliyim. Ayrıca kadınlar artık bacaklarındaki ve koltuk altlarındaki kılları alıyor. Çok acıyor; ama deneyeceğim. Benimle gelmeye söz verdiğin güzellik salonuna gideceğim. Neden bir yerlere seyahat etmemiz gerekiyor? Evde kalıp banyomu yapamaz mıyım?"</p>

  <p class="calibre9" style="text-align: justify;">"Hayır. Gitmemiz gerekiyor," dedi Tatyana Anthony'yi bebek arabasına koyup Vikki'yi çekiştirerek.</p>

  <p class="calibre9" style="text-align: justify;">"Neden seninle gelmek zorundayım?"</p>

  <p class="calibre9" style="text-align: justify;">"Çünkü tek başıma gitmek istemiyorum. Çünkü yeterince İngilizce bilmiyorum. Çünkü arkadaşımsın."</p>

  <p class="calibre9" style="text-align: justify;">Vikki derin bir of çekti.</p>

  <p class="calibre9" style="text-align: justify;">Boston’a giderlerken, trende beş saat boyunca oflayıp püfledi. "Vikki, saydım da, bir kilometre içinde üç kez iç geçirdin. Önümüzde iki yüz kırk kilometre var. Bu da yedi yüz yirmi iç geçirme eder."</p>

  <p class="calibre9" style="text-align: justify;">"Bu iç geçirme değil," dedi Vikki hırçın bir şekilde. "Nefes alıyorum."</p>

  <p class="calibre9" style="text-align: justify;">"Abartılı bir nefes alma ama. "Keşke şimdi Paşa ile seyahat ediyor olsalardı. Hiçbir sıkılma belirtisi göstermez ve yanında sabırla otururdu. Kız kardeşi de Vikki gibi yakınırdı. "Edward'a benimle gelmesini teklif etmeliydim," dedi Tatyana, Anthony'nin üstünü örterek. Boston'da da yağmur yağıyordu.</p>

  <p class="calibre9" style="text-align: justify;">"Neden teklif etmedin?"</p>

  <p class="calibre9" style="text-align: justify;">"Her hissettiğin şeyi bana yansıtmak zorunda mısın? Bana yardım ettiğin için dırdır ettiğini duymak istemiyorum. Yakınmayı bırak artık."</p>

  <p class="calibre9" style="text-align: justify;">Vikki iç geçirmeyi bıraktı.</p>

  <p class="calibre9" style="text-align: justify;">Tren olmadığı için Boston'dan Barrington’a taksiyle gittiler. Taksici, "Yirmi dolar tutar," dedi.</p>

  <p class="calibre9" style="text-align: justify;">Vikki şaşkınlığını belli etti ve Tatyana bacağını çimdikleyince bağırdı. "Sorun değil," dedi Tatyana taksiciye.</p>

  <p class="calibre9" style="text-align: justify;">"Yirmi dolar mı? Sen deli misin?" Taksinin arka koltuğuna oturdular ve Tatyana, Anthony yi kucağına aldı. "Ben bu parayı bir buçuk günde kazanıyorum. Sana ne kadar maaş veriyorlar?"</p>

  <p class="calibre9" style="text-align: justify;">Ondan daha az. Oraya nasıl gitmeyi düşünüyorsun?"</p>

  <p class="calibre9" style="text-align: justify;">"Bilmiyorum. Otobüs yok mu?"</p>

  <p class="calibre9" style="text-align: justify;">"Otobüse binmek için çok yürümemiz gerek."</p>

  <p class="calibre9" style="text-align: justify;">"Ama geri dönerken bir yirmi dolar daha vereceğiz."</p>

  <p class="calibre9" style="text-align: justify;">"Evet."</p>

  <p class="calibre9" style="text-align: justify;">"Şimdi bana ne yaptığımızı söyler misin?"</p>

  <p class="calibre9" style="text-align: justify;">"Anthony'nin akrabalarını ziyaret edeceğiz." Bunu yapmaması gerektiğini biliyordu. Sam buna yeltenmemesini söylemişti; ama kendine engel olamıyordu. İçinden bir ses sorun çıkmayacağını söylüyordu. Ayrıca Anthony’nin akrabalarının yardımına ihtiyaç duyabilirdi.</p>

  <p class="calibre9" style="text-align: justify;">"Amerika'da akrabaların mı var?"</p>

  <p class="calibre9" style="text-align: justify;">"Benim değil; Aleksandr’ın akrabaları. Bana destek olmana ihtiyacım var. Yardımın gerektiğinde, kolunu çimdiklerim. Aynen böyle."</p>

  <p class="calibre9" style="text-align: justify;">"Ahhh!"</p>

  <p class="calibre9" style="text-align: justify;">"Ben çimdiklemediğim sürece, gülümseyecek ve tek kelime etmeyeceksin."</p>

  <p class="calibre9" style="text-align: justify;">Bir saat sonra Barrington'daydılar. Tatyana taksiciye parayı uzattı ve taksiden indiler. Barrington, siyah panjurlu beyaz evleri ve yeşil meşe ağaçlarıyla çevrili sokakları olan bir kasabaydı. Ağaçların arkasından kuleler yükseliyordu. Ana caddede açık mağazalar vardı: elektronik eşya mağazası, kafeterya, antika galerisi. Sokakta yürüyen birkaç kadın gördü. Hiçbirinin elinde bebek arabası yoktu ve ortada Anthony dışında bir bebek görünmüyordu.</p>

  <p class="calibre9" style="text-align: justify;">"Bu seyahat için iki haftalık maaşından fazla mı harcadın?" dedi Vikki saçlarını taramak için fırçasını çıkararak.</p>

  <p class="calibre9" style="text-align: justify;">"İngiltere’den buraya gelmek için ne kadar harcadığımı biliyor musun? Beş yüz dolar. Buna değer miydi?"</p>

  <p class="calibre9" style="text-align: justify;">"Kesinlikle. Peki buraya gelmek için ne kadar harcadın?"</p>

  <p class="calibre9" style="text-align: justify;">"Bebek arabasını it, yeter."</p>

  <p class="calibre9" style="text-align: justify;">"Bekle, işim var." Saçını taramaya devam etti.</p>

  <p class="calibre9" style="text-align: justify;">Tatyana ona baktı.</p>

  <p class="calibre9" style="text-align: justify;">"Tamam, tamam."</p>

  <p class="calibre9" style="text-align: justify;">"Gidip Maple Caddesi'nin nerede olduğunu soralım."</p>

  <p class="calibre9" style="text-align: justify;">Köşedeki gazete bayiinden, Maple Caddesi'nin birkaç blok ötede olduğunu öğrendiklerinde yağmurun altında yürüyorlardı.</p>

  <p class="calibre9" style="text-align: justify;">"Kafama bir şey dank etti," dedi Vikki. "Kasabanın adıyla soyadın aynı. Bu bir tesadüf mü?"</p>

  <p class="calibre9" style="text-align: justify;">"Bunu yeni mi fark ettin? Geldik." Siyah panjurlan olan büyük bir evin önünde durdular. Ön bahçede büyük akçaağaçlar vardı. Üç basamak çıkarak kapıya geldiler ve zili çalmadan önce beklediler.</p>

  <p class="calibre9" style="text-align: justify;">"Ne yapıyoruz?"</p>

  <p class="calibre9" style="text-align: justify;">Tatyana cesaretini toplayamadı. "Belki de geri dönmeliyiz."</p>

  <p class="calibre9" style="text-align: justify;">"Dalga mı geçiyorsun? Bu kadar yolu bunun için mi geldik?" Vikki zile bastı. Tatyana, Anthony'nin bebek arabasını merdivenlerin başında bırakıp, onu kucağına aldı.</p>

  <p class="calibre9" style="text-align: justify;">Kapı, sert bakışlı, iyi giyimli, saçları yapılı ve onlardan daha yaşlı bir kadın tarafından açıldı. "Buyurun," dedi ters bir şekilde. "Para mı istiyorsunuz? Durun, cüzdanımı edip geleyim."</p>

  <p class="calibre9" style="text-align: justify;">"Dilenci değiliz," dedi Tatyana hemen. "Esther Barrington'ı arıyorum."</p>

  <p class="calibre9" style="text-align: justify;">"Benim," dedi Esther. "Siz kimsiniz?"</p>

  <p class="calibre9" style="text-align: justify;">"Ben..." Tatyana bir an tereddüt etti. Oğlunu gösterdi. "Bu Aleksandr Anthony Barrington," dedi. "Aleksandr'ın oğlu."</p>

  <p class="calibre9" style="text-align: justify;">Esther elinde tuttuğu anahtarları düşürdü. "Siz kimsiniz?"</p>

  <p class="calibre9" style="text-align: justify;">"Ben Aleksandr'ın karısıyım," dedi Tatyana.</p>

  <p class="calibre9" style="text-align: justify;">"O nerede?"</p>

  <p class="calibre9" style="text-align: justify;">"Bilmiyorum."</p>

  <p class="calibre9" style="text-align: justify;">Esther'in yüzü kıpkırmızı oldu. "Buna hiç şaşırmadım. Evime gelmeye nasıl cüret edersiniz? Siz kim olduğunuzu sanıyorsunuz?"</p>

  <p class="calibre9" style="text-align: justify;">"Aleksandr'ın karısı..."</p>

  <p class="calibre9" style="text-align: justify;">"Kim olduğunuz umurumda değil! Sanki çok umurumdaymış gibi oğlunuzu bana gösteriyorsunuz. Sizin adınıza çok üzgünüm!.." Sert ses tonu zavallılığını maskeliyordu. "Çok üzgünüm; ama sizin için yapabileceğim bir şey yok."</p>

  <p class="calibre9" style="text-align: justify;">Tatyana bir adım geri çekildi. "Özür dilerim," dedi. "Haklısınız. Ben sadece..."</p>

  <p class="calibre9" style="text-align: justify;">"Ne istediğinizi biliyorum! Bana çocuğunuzu getirmek istedin. Bu her şeyi düzeltecek mi?"</p>

  <p class="calibre9" style="text-align: justify;">"Neyi düzeltecek?" diye sordu Vikki.</p>

  <p class="calibre9" style="text-align: justify;">Esther, Vikki'ye cevap vermedi ve yüksek sesle konuşmaya devam etti. "Kayınpederin on dört yıl önce evimden çıkarken bana ne dedi, biliyor musun? <i class="calibre2">'Oğlumun seninle hiçbir ilişkisi kalmadı, kaltak,'</i> dedi. Benim kanımdan olan Aleksandr üzerinde hakkım yokmuş. Onlara yardım etmek istedim. Sovyetler Birliğine hayatlarını mahvetmeye giderlerken, Aleksandr'a bakabileceğimi söyledim; ama bu teklifimi kabul etmedi. Beni istemedi. Bana ne bir mektup yazdı; ne de telgraf çekti. Ondan hiçbir haber almadım." Nefes almak için durdu. "Bu arada o herif şimdi ne yapıyor?"</p>

  <p class="calibre9" style="text-align: justify;">"Öldü," dedi Tatyana.</p>

  <p class="calibre9" style="text-align: justify;">Esther tek kelime edemedi. Kapının tokmağına tutunup sendeleyerek geri çekildi. İyi. Sen de, her kim oluyorsan, oğlunun benimle ilgisi olduğunu söylüyorsun." Esther titreyen elleriyle kapıyı yüzlerine çarptı ve kızlar kapının önünde öylece kaldı.</p>

  <p class="calibre9" style="text-align: justify;">"Ne olmasını bekliyordun?" diye sordu Vikki.</p>

  <p class="calibre9" style="text-align: justify;">Ağlamamak için kendini zor tutan Tatyana, "Bu kadar kötü davranacağını tahmin etmemiştim," dedi.</p>

  <p class="calibre9" style="text-align: justify;">Ne ummuştu? Barringtonlar Amerika'dan ayrılmadan önce, Aleksandr'ın babasıyla halası arasında nasıl bir ilişki olduğunu bilmiyordu. Ancak Tatyana, Esther’in tepkisinden bir şeyi çok iyi anlamıştı: Esther kardeşi, görümcesi ve Aleksandr hakkında hiçbir şey bilmiyordu. Tatyana'nın buraya gelmekteki tek amacı da, Esther'in ona yardım edebilecek bir bilgiye sahip olup olmadığını görmekti. Hiçbir şey bilmediğine göre, Tatyana'nın buradaki işi bitmişti. Anthony'nin akrabalarını bulmayı değil; Aleksandr'a ne olduğunu öğrenmek istiyordu sadece.</p>

  <p class="calibre9" style="text-align: justify;">Anthony’yi bebek arabasına geri koydu ve caddeye doğru yürümeye başladı. "On dört yıl," dedi Vikki. "Hatırlaması bile mucize. Bazı insanların hafızası çok güçlü oluyor."</p>

  <p class="calibre9" style="text-align: justify;">Yavaşça kasaba merkezine doğru yürüdüler. "O kelimenin anlamı neydi?" diye sordu Tatyana. "Aleksandr'ın babası evden ayrılırken ona ne demiş?"</p>

  <p class="calibre9" style="text-align: justify;">"Boş ver. Kadınlar bu tür kelimeler kullanmaz. Esther'in içinde bir asker ruhu var. Sana günün birinde İngilizce küfürleri öğretirim."</p>

  <p class="calibre9" style="text-align: justify;">"İngilizce küfürleri biliyorum," dedi Tatyana. "Ama bunu hiç duymamıştım."</p>

  <p class="calibre9" style="text-align: justify;">"Bunları nasıl bilebilirsin ki? Sözlüklerde ve gramer kitaplarında yoklar," dedi Vikki. "Hiçbir kitapta bu küfürlere rastlamadım."</p>

  <p class="calibre9" style="text-align: justify;">"Bir zamanlar çok iyi bir öğretmenim vardı," dedi Tatyana.</p>

  <p class="calibre9" style="text-align: justify;">Ana caddede yürürlerken yanlarında bir araba durdu ve içinden Esther indi. Makyajı silinmiş, gözleri kıpkırmızı olmuş ve yapılı saçları bozulmuştu. Tatyana'nın önüne geçti.</p>

  <p class="calibre9" style="text-align: justify;">"Özür dilerim," dedi Esther. "Seni görünce şok oldum. Kardeşimden de Amerika'dan gittiğinden beri hiç haber almamıştım. Onlara ne olduğunu bilmiyordum. Devlet Bakanlığındaki hiçbir yetkili bize bir şey söylemiyor."</p>

  <p class="calibre9" style="text-align: justify;">Eve döndüler ve Esther onlara jambon, ekmek, çorba ve kahve ikram etti. Anthony'yi de üst kata çıkararak yatırdı.</p>

  <p class="calibre9" style="text-align: justify;">İçinde yıllardır kin barındırıyormuş gibi görünen Esther, Tatyana ona kardeşinden, kansından ve Aleksandr'dan bahsedince hüngür hüngür ağlamaya başlamıştı.</p>

  <p class="calibre9" style="text-align: justify;">Pazar gününe kadar orada kalmaları için o kadar çok ısrar etti ki Tatyana bu isteğini geri çeviremedi. Esther nazik bir kadındı. Hiç çocuğu olmamıştı; altmış bir yaşında, Harold’dan bir yaş küçüktü ve hayatta kalan son Barrington'dı. Kocası beş yıl önce ölmüştü ve Esther hizmetçisi Rosa ile yaşıyordu.</p>

  <p class="calibre9" style="text-align: justify;">"Aleksandr burada mı yaşıyordu?" Tatyana gözlerini Esther'in üstünden ayırmadı ve Aleksandr'a ait bir şey görme korkusuyla etrafına bakınamadı.</p>

  <p class="calibre9" style="text-align: justify;">Esther başını salladı. "Onların evi buradan bir kilometre ileride. Şu anda orada yaşayan insanlarla görüşmüyorum; çünkü çok züppeler. Ama istersen arabayla evin önünden geçeriz ve bir bakarsın."</p>

  <p class="calibre9" style="text-align: justify;">"Evlerinin arkasında ağaç var mı?"</p>

  <p class="calibre9" style="text-align: justify;">"Artık yok," dedi Esther. "Ağaçların yerine ev yaptılar. Ağaçlar çok güzeldi. Aleksandr’ın bir arkadaşı vardı..."</p>

  <p class="calibre9" style="text-align: justify;">"Teddy mi? Yoksa Belinda mı?"</p>

  <p class="calibre9" style="text-align: justify;">"Hayatı hakkında bilmediğin bir şey var mı?"</p>

  <p class="calibre9" style="text-align: justify;">"Evet," dedi Tatyana. "Şu anki hayatı."</p>

  <p class="calibre9" style="text-align: justify;">"Teddy 1942'de Midway Savaşında öldü. Belinda ise sınır hemşiresi oldu ve şu anda Kuzey Afrika'da. İtalya’da da olabilir. Zavallı Aleksandr! Zavallı Teddy! Zavallı Harold!" Esther başını salladı. "Aptal Harold! Bütün ailesini mahvetti. O altın gibi çocuk -sende resmi var mı?"</p>

  <p class="calibre9" style="text-align: justify;">Tatyana başını salladı. "Çok değişmedi Esther. Ondan, o zamandan beri haber almadın mı?"</p>

  <p class="calibre9" style="text-align: justify;">"Tabi ki hayır."</p>

  <p class="calibre9" style="text-align: justify;">"Peki onun hakkında bir şey duydun mu?"</p>

  <p class="calibre9" style="text-align: justify;">"Hayır. Neden sordun?"</p>

  <p class="calibre9" style="text-align: justify;">Tatyana güçlükle ayağa kalktı. "Bizim gitmemiz gerekiyor."</p>

  <p class="calibre9" style="text-align: justify;"><br class="calibre6" /></p>

  <p class="calibre9" style="text-align: justify;">New York'a giderlerken, Vikki yol boyunca camdan baktı.</p>

  <p class="calibre9" style="text-align: justify;">"Neyin var Vikki?"</p>

  <p class="calibre9" style="text-align: justify;">"Hiçbir şeyim yok. Sadece düşünüyordum,” dedi Vikki. "Seninle ilk tanıştığımda yüzündeki o yara izi dışında son derece sıradan biri gibi görünüyordun."</p>

  <p class="calibre9" style="text-align: justify;">Tatyana oğluna bakarak elini Vikki’nin bacağına koydu. "Ben karmaşık bir insan değilim," dedi. "Sadece kocama ne olduğunu öğrenmek istiyorum."</p>

  <p class="calibre9" style="text-align: justify;">"Edward'a ve bana öldüğünü söylemiştin."</p>

  <p class="calibre9" style="text-align: justify;">Tren Massachusetts sahilinden geçerken, Tatyana camdan dışarı baktı.</p>

  <p class="calibre9" style="text-align: justify;"><i class="calibre2">Beni mi arıyordun? diye sormuştu ona günün birinde. Bütün hayatım boyunca, demişti.</i></p>

  <p class="calibre9" style="text-align: justify;">Hiçbir şey söylemedi ve başını arkaya yaslayıp Anthony’nin saçlarını okşayarak, istasyona kadar gözleri kapalı bir halde durdu.</p>
</body>
</html>
