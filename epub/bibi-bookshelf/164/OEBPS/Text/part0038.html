<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="b_sayfa_y_resim" style="text-align: justify;">YİRMİ DOKUZUNCU BÖLÜM</p>

  <p class="tarih" style="text-align: justify;">Colditz, Ocak 1945</p>

  <p class="calibre9" style="text-align: justify;">BELKİ DE COLDİTZ HAKKINDA söylediklerinde yanılmamışlardı. Buradan kaçış yoktu. Yapacak iş de bulamıyorlardı. Uyumaktan, kâğıt oynamaktan ve yürüyüş yapmaktan başka işleri yoktu. Her sabah yoklama için 7.00'de kalkıyor; her akşam 22.00’de ışıkları söndürüyorlardı. Bu arada da üç kez yemek yiyor ve iki kez yürüyüşe çıkıyorlardı.</p>

  <p class="calibre9" style="text-align: justify;">Colditz, Saxony’nin güneyinde, büyük Almanya şehirleri -Leipzig, Dresden ve Chemnitz- arasındaki üçgendeki on beşinci yüzyıl kalesiydi. Mulde nehrinin yanındaki bir dağın tepesindeydi. Burası sıradan bir dağ değildi. Colditz’in güneyi hisar hendekleriyle, kuzeyi ve batısı ise uçurumlarla çevriliydi. Kayalıklar üzerine yapılmıştı. Dağın bittiği yerde kale başlıyordu.</p>

  <p class="calibre9" style="text-align: justify;">Kale, işlerini çok fazla ciddiye alan, zeki ve titiz Almanlar tarafından yapılmıştı. Aleksandr bunu, dört ranzalı, soğuk, küçük hücrede kalan beş Sovyet'ten öğrenmişti.</p>

  <p class="calibre9" style="text-align: justify;">Colditz'in bir koğuşu, kilisesi, barakası, iki kantini, tiyatrosu ve hatta dişçi muayenesi vardı. Aynca bu dişçi sadece mahkûmlar için çalışıyordu. Alman nöbetçiler, burada sürekli kalıyormuş gibi, çok iyi yaşıyor ve besleniyordu. Colditz'in kumandanının kendine ait bir kışlası bile vardı.</p>

  <p class="calibre9" style="text-align: justify;">Almanya'daki diğer işçi kamplarından kaçmaya yeltenenlerin hepsi buraya gönderilmişti. Her on beş metrede bir, ellerinde makineli tüfekler olan nöbetçiler bekliyordu ve kalenin etrafında dolaşarak onları yirmi dört saat denetim altında tutuyordu. Alman garnizonuna ve kumandanın kışlasına giden tek yol, hisar hendeğinin üzerindeki köprüydü.</p>

  <p class="calibre9" style="text-align: justify;">Her yüz elli mahkûm başına iki nöbetçi düşüyor gibi görünüyordu. Aleksandr, 31 Ocak gününü bahçede gidip gelen nöbetçileri seyretmekle geçirdi. Bu ona, Leningrad'daki Pavlov kışlasında yaşadığı günleri hatırlatıyordu. Albay Stepanov'a ne olduğunu merak ediyordu.</p>

  <p class="calibre9" style="text-align: justify;">Otuz bir gün boyunca, nöbetçileri, kantinde, duşta ve bahçede izledi. İyi davranışlar sergileyen askerlerin, haftada iki kez, bir saatliğine batıya bakan terasta gezinmesine izin veriliyordu. Burası, etrafı çevrilmiş taş bir alandı ve parmaklıklardan aşağıya bakıldığında çimlerle kaplı bu bahçe görünüyordu; ama mahkûmların o bahçeye girmesi yasaktı. Aleksandr, iyi davranışlar sergilediğinden haftada iki kez bu terasta yürüyüş yapıyor ve onu denetleyen adamları izliyordu. Odasının penceresinden bile nöbet değiştirişlerini takip ediyordu. Ranzası üçüncü kattaki koğuşta, cam kenarındaydı ve batıya bakıyordu. Batıya bakmak hoşuna gidiyordu. Bu içindeki umudu beslemesine yardım ediyordu. Uzun dar terasla, uzun dar bahçenin altındaydı.</p>

  <p class="calibre9" style="text-align: justify;">Colditz'den içeri girmek imkânsız gibi görünüyordu.</p>

  <p class="calibre9" style="text-align: justify;">Tanya bunu nasıl yapmıştı? Dimitri öldükten ve Sayers yaralandıktan sonra Finlandiya'ya kaçmayı nasıl başarmıştı? Bunu bilmeyi çok isterdi. Ama bildiği bir şey vardı -Tatyana’nın bir şekilde Finlandiya'ya ulaştığı. Buradan kaçmanın da bir yolu olmalıydı. Ama o bunu göremiyordu.</p>

  <p class="calibre9" style="text-align: justify;">Paşa ve Ospenski, ondan daha umutsuzdu. Nöbetçileri izlemiyorlardı. Aleksandr bahçede İngiliz mahkûmlarla konuşmak istiyor ama İngilizce bildiğini Paşa ve Ospenski’ye açıklamak işine gelmiyordu. Görünürde hiç Amerikalı yoktu. Sadece İngiliz ve Fransız subaylar, bir tane Polonyalı subay ve aynı hücreyi paylaştıkları beş Sovyet vardı.</p>

  <p class="calibre9" style="text-align: justify;">Polonyalı subayın adı General Bor-Komarovski idi ve Aleksandr onunla kantinde muhabbet ediyordu. Komarovski, 1942'de Hitler’e ve Sovyetler Birliğine karşı yürütülen yeraltı direnişinin başında görev almış; yakalanınca da doğrudan Colditz'e gönderilmişti. Her ne kadar Aleksandr'a önceden yaptığı kaçma girişimlerini anlatıp ona buranın Rusça haritalarını vermek istese de, kaçma fikrini aklından çıkarmasını istedi. Kale duvarlarını aşmayı başaranlar bile birkaç gün içinde yakalanıyordu. "Ne kadar iyi plan yaparsan yap, Tanrı sana yardım etmediği sürece buradan kaçmanın imkânı yok," dedi Komarovski.</p>

  <p class="calibre9" style="text-align: justify;">Aleksandr, Tatyana'nın Sovyetler Birliğinden kaçmayı başardığını söylemek istedi.</p>

  <p class="calibre9" style="text-align: justify;">Gece ranzasında yatarken Tatyana'nın kollarını düşündü. Onu nasıl bulacağını düşündü... Nerede olabilirdi? Eğer hâlâ onu bulmasını bekliyorsa, nerede olabilirdi? Helsinki'de mi? Stockholm'de mi? Londra'da mı? Amerika'da mı? Amerika'nın neresinde? Boston'da mı? New York'ta mı? Belki de daha sıcak bir yerde. San Francisco'da mı? Dr. Matthew Sayers ile Rusya'dan ayrıldığında, planları New York'a gitmekti. Doktor ölmesine rağmen, Tatyana oraya gitmeyi başarmış olabilirdi. Aramaya oradan başlayacaktı.</p>

  <p class="calibre9" style="text-align: justify;">Hayalindeki kör sokaklardan nefret ediyordu; ama onu gördüğü zaman nasıl bir yüz ifadesi takınacağını, vücudunun nasıl titreyeceğini, gözyaşlarının tadının nasıl olacağını ve ona doğru nasıl koşacağını merak ediyordu.</p>

  <p class="calibre9" style="text-align: justify;">Çocukları şimdi kaç yaşındaydı? Bir buçuk. Erkek miydi; yoksa kız mı? Kızsa, annesi gibi sarışın olabilirdi. Erkekse, şimdi kel olsa da bir zamanlar siyah saçlı olan babasına benziyor olabilirdi. Kendi çocuğunu kucağına alıp havaya kaldırmak nasıl bir duyguydu acaba?</p>

  <p class="calibre9" style="text-align: justify;">Onu ilk terk ettiğinde, kalbindeki sızı rüzgârlı mart ayı, yağmurlu nisan ayı, kurak mayıs ayı ve sıcak haziran ayı boyunca geçmemişti. En kötüsü de hazirandı. Bazen bu sızı o kadar artıyordu ki, bir gün daha dayanamayacağını düşünüyordu.</p>

  <p class="calibre9" style="text-align: justify;">Sonra iki yıl geçti. Sızı gittikçe hafifledi; ama ona olan ihtiyacı hiç bitmedi.</p>

  <p class="calibre9" style="text-align: justify;">Bazen Polonya'daki kızı düşünüyordu. Kader, ona her şeyini sunmuştu; ama Aleksandr, ona sadece çikolata vermekle yetindi. Onunla yatsa, şimdi daha mı güçlü olurdu? Hiç sanmıyordu.</p>

  <p class="calibre9" style="text-align: justify;">Colditz'te ne düşüncelerden, ne korkulardan ne de acılardan kaçış vardı. Ondan aylardır ayrı olduğunu fark etti. Sadık bir kadın kocasını ne kadar bekleyebilirdi? Gökyüzündeki en parlak yıldız olan Tatyana’sı ne kadar beklerdi?</p>

  <p class="calibre9" style="text-align: justify;">Lütfen daha fazla düşünmeyeyim. Daha fazla istemeyeyim. Daha fazla sevmemeyim.</p>

  <p class="calibre9" style="text-align: justify;">Başka hiçbir şey istemiyorum.</p>

  <p class="calibre9" style="text-align: justify;">Ne kadar zaman geçtikten sonra sarı saçlarını salıp işten çıkacak ve yüzünü güldürecek birini görecekti?</p>

  <p class="calibre9" style="text-align: justify;">Yüzünü pencereye çevirdi. Ne pahasına olursa olsun Colditz’den kaçmalıydı.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">"Beyler, buraya bakın," dedi Paşa ve Ospenski’ye. Dondurucu bir şubat günü terastaydılar. "Sizin bir şeyi görmenizi istiyorum." Yedi metre genişliği ve yirmi metre uzunluğu olan kare terasın iki tarafında duran nöbetçileri gösterdi.</p>

  <p class="calibre9" style="text-align: justify;">Onları terastaki parmaklıkların yanına götürdü ve sigarasını yakarken kayalıklara baktı. Paşa ve Ospenski de kayalıklara baktı. "Neye bakıyoruz?" diye sordu Paşa.</p>

  <p class="calibre9" style="text-align: justify;">Terasla aynı boyutta olan aşağıdaki bahçede, ellerinde makineli tüfeklerini tutan iki nöbetçi vardı. Biri pagodada, diğeri ise tahta iskelenin üstündeydi.</p>

  <p class="calibre9" style="text-align: justify;">"Evet," dedi Ospenski. "Dört nöbetçi gece gündüz burada duruyor. Haydi gidelim."</p>

  <p class="calibre9" style="text-align: justify;">Aleksandr kolundan tuttu. "Dur ve dinle."</p>

  <p class="calibre9" style="text-align: justify;">"Yoo, hayır," dedi Ospenski.</p>

  <p class="calibre9" style="text-align: justify;">Paşa öne eğildi. "Bırak gitsin Yüzbaşı," dedi. "Ona ihtiyacımız yok. Cehenneme kadar yolun var Ospenski."</p>

  <p class="calibre9" style="text-align: justify;">Ospenski hiçbir yere kıpırdamadı.</p>

  <p class="calibre9" style="text-align: justify;">Aleksandr, eliyle işaret etmeden, "Gün içinde bahçede ve terasta ikişer nöbetçi duruyor. Geceleri buradaki nöbetçilere izin veriliyor; çünkü sabaha kadar burada durmalarının bir anlamı yok. Bunun yerine bahçedeki nöbetçilerin sayısını gece, üçe çıkarıyorlar. Üçüncü nöbetçi telleri kontrol ediyor." Aleksandr durarak öksürdü. "Bu tellerin yüksekliği on altı metre. Bunları aşınca dağın tepesine ve özgürlüğe ulaşıyorsunuz." Tekrar duraksadı. "Gece yansı iki şey oluyor. Birisi nöbetçilerin değişmesi; İkincisi projektörlerin bu terası ve kaleyi aydınlatacak şekilde çevrilmesi. Bütün bunları gece penceremden izledim. Nöbetçiler gidiyor ve onların yerine yenileri geliyor."</p>

  <p class="calibre9" style="text-align: justify;">"Nöbet değiştirmenin ne demek olduğunu biliyoruz Yüzbaşı," dedi Ospenski. "Ne öneriyorsunuz?"</p>

  <p class="calibre9" style="text-align: justify;">Aleksandr gözlerini kaleye çevirdi. Sigarasını içmeye devam etti. "Nöbetçiler nöbet değiştirirken ve projektörler kapalıyken, uzun bir iple odamızın penceresinden atlamayı, terasa doğru koşmayı, sonra altındaki bahçeye atlamayı, telleri kesmeyi, ardından da on altı metreyi iple inip kaçmayı öneriyorum."</p>

  <p class="calibre9" style="text-align: justify;">Paşa ve Ospenski hiçbir şey söylemedi. Sonra Ospenski, "Ne kadar ipe ihtiyacımız olacak?" diye sordu.</p>

  <p class="calibre9" style="text-align: justify;">"Doksan metre yeterli."</p>

  <p class="calibre9" style="text-align: justify;">"Bunu kantinden alabilir miyiz? Yoksa ev idaresine mi sormamız gerekiyor?"</p>

  <p class="calibre9" style="text-align: justify;">"Bunu çarşaflardan yapacağız."</p>

  <p class="calibre9" style="text-align: justify;">"Bunun için çok fazla çarşaf gerekir."</p>

  <p class="calibre9" style="text-align: justify;">"Paşa, ev idaresindeki Anna ile yakın arkadaş," diyerek gülümsedi Aleksandr. "Bize bol bol çarşaf alabilirsin, öyle değil mi?"</p>

  <p class="calibre9" style="text-align: justify;">"Durun durun," dedi Paşa. "Pencereden doksan metre aşağıya mı atlayacağız yani?"</p>

  <p class="calibre9" style="text-align: justify;">"Evet."</p>

  <p class="calibre9" style="text-align: justify;">Paşa ayağını iki kez yere vurdu. "Burası beton Aleksandr!"</p>

  <p class="calibre9" style="text-align: justify;">"İpe tutunup duvara sürünerek ineceksin."</p>

  <p class="calibre9" style="text-align: justify;">"Sonra ipe tutunup bahçeye on üç metre daha ineceğiz, on dört metre koşacağız, teli keseceğiz ve on altı metreyi daha iple ineceğiz."</p>

  <p class="calibre9" style="text-align: justify;">"Evet. Ama bu sırada nöbetçiler yerlerini almış olacak."</p>

  <p class="calibre9" style="text-align: justify;">"Onlar yerlerine geçene kadar telin diğer tarafında, ormanda olmamız gerekecek."</p>

  <p class="calibre9" style="text-align: justify;">"Yaa!" diye bağırdı Paşa. "Peki bizim pencereden sarkan ip ne olacak? Projektörler yakıldığında nöbetçilerin bu ipi fark etmeyeceğini mi düşünüyorsun?"</p>

  <p class="calibre9" style="text-align: justify;">"Oda arkadaşlarımızdan birisi bize destek olacak ve biz indikten sonra ipi çekecek. Konstantin bunu yapar."</p>

  <p class="calibre9" style="text-align: justify;">"Bunu neden yapsın ki?"</p>

  <p class="calibre9" style="text-align: justify;">"Çünkü yapacak daha iyi bir işi yok. Ona bütün sigaralarını verdin. Onu ev idaresindeki Anna ile tanıştırdın." Aleksandr gülümsedi. "Ayrıca eğer bu işe yararsa, bir sonraki gece o da kaçar. Tel zaten kesilmiş olacak."</p>

  <p class="calibre9" style="text-align: justify;">Ospenski, "Metanov, her zamanki gibi gözden kaçırdığınız bir soru var. Zaman konusu ne olacak? Yeni nöbetçi yerini alıp projektörlerden yanmadan önce ne kadar zamanımız var?"</p>

  <p class="calibre9" style="text-align: justify;">"Altmış saniye."</p>

  <p class="calibre9" style="text-align: justify;">Ospenski gülmeye başladı ve Paşa da ona eşlik etti. "Yüzbaşı, her zamanki gibi çok esprilisiniz."</p>

  <p class="calibre9" style="text-align: justify;">Aleksandr sigarasını içti ve hiçbir şey söylemedi. Paşa da sigarasından iki nefes üst üste çekti. Ağzı hâlâ açıktı ve gülmek istiyordu. "Bu konuda ciddi değilsin, değil mi?"</p>

  <p class="calibre9" style="text-align: justify;">"Kesinlikle ciddiyim."</p>

  <p class="calibre9" style="text-align: justify;">"Bizimle dalga geçiyor," dedi Ospenski, Paşa’ya. "Bunu cuma gününe kadar sürdürebilir. Çok muzip biridir."</p>

  <p class="calibre9" style="text-align: justify;">Aleksandr sigarasını içti. "Siz olsanız ne yapardınız? İki yıl harcayarak tünel mi kazardınız? İki yılımız yok. Altı ayımızın olduğunu bile sanmıyorum. Buradaki İngilizler savaşın yaza kadar biteceğine inanıyor."</p>

  <p class="calibre9" style="text-align: justify;">"Nereden biliyorsun?" dedi Ospenski.</p>

  <p class="calibre9" style="text-align: justify;">"İngilizceyi az çok anlayabiliyorum Teğmen," diye bağırdı Aleksandr. "Senin tersine, ben okula gittim."</p>

  <p class="calibre9" style="text-align: justify;">"Yüzbaşı, espri anlayışınızı çok beğeniyorum. Ancak neden tünel kazmamız gerekiyor? Neden çarşaflarla pencereden kaçmamız gerekiyor? Neden altı ay savaşın bitmesini beklemiyoruz?"</p>

  <p class="calibre9" style="text-align: justify;">"Sonra ne olacak Ospenski?"</p>

  <p class="calibre9" style="text-align: justify;">"Sonra, sonra," diye kekeledi. "Sonra ne olacağını bilmiyorum. Peki ama şimdi kaçarsak ne olacak? Kendinizi neden uçurumdan aşağıya atıyorsunuz? Nereye gitmeyi umut ediyorsunuz?"</p>

  <p class="calibre9" style="text-align: justify;">Paşa ile Aleksandr, Ospenski'ye baktı ve cevap vermedi.</p>

  <p class="calibre9" style="text-align: justify;">"Ben gitmeyeceğim," dedi Ospenski.</p>

  <p class="calibre9" style="text-align: justify;">"Teğmen Ospenski," dedi Paşa. "Lanet olası sefil hayatınız boyunca bir şeye evet dediğiniz oldu mu hiç? Mezar taşında ne yazacak biliyor musun? 'Nikolay Ospenski. Hayır dedi.'"</p>

  <p class="calibre9" style="text-align: justify;">"İkiniz de komedyensiniz," dedi Ospenski yanlarından uzaklaşarak, "işiniz gücünüz şamata. Gülmekten karnım ağndı. Ha. Ha. Ha."</p>

  <p class="calibre9" style="text-align: justify;">Aleksandr ve Paşa alttaki bahçeye geri döndüler.</p>

  <p class="calibre9" style="text-align: justify;">Paşa, tellerden nasıl geçeceklerini sordu.</p>

  <p class="calibre9" style="text-align: justify;">"Ben de Katoviç'ten kalma testereler var," dedi Aleksandr gülümseyerek. "Komarovski bana Almanya haritası verdi. Sadece İsviçre sınırına ulaşmamız gerekiyor."</p>

  <p class="calibre9" style="text-align: justify;">"Kaç kilometre?"</p>

  <p class="calibre9" style="text-align: justify;">"Çok fazla," diye itiraf etti Aleksandr. "İki yüz kadar." Ama Leningrad ile Helsinki arası daha yakın diye eklemek istedi. Helsinki, Stockholm arası daha da kısaydı. Stockholm'den Amerika'ya geçmek ise zor olmayacaktı. Tanya ile böyle planlamışlardı.</p>

  <p class="calibre9" style="text-align: justify;">Paşa hiçbir şey söylemedi. "Başarısız olursak bu bize pahalıya patlar."</p>

  <p class="calibre9" style="text-align: justify;">"Senin fikrin ne Paşa? Birazcık düşündüğünde Colditz'de kalmanın sana bir şey kazandırmadığını görürsün."</p>

  <p class="calibre9" style="text-align: justify;">Paşa omuz silkerek, "Yanında olmadığımı söylemedim. Gitmeyeceğimi de. Sadece..."</p>

  <p class="calibre9" style="text-align: justify;">Aleksandr sırtını sıvazladı. "Evet risk fazla. Ama ödülü de büyük."</p>

  <p class="calibre9" style="text-align: justify;">Paşa üçüncü kattaki koğuşlarının penceresine, durdukları terasa ve aşağıdaki bahçeye baktı. "Bütün bunları altmış saniye içinde nasıl yapacağımızı düşünüyorsun?"</p>

  <p class="calibre9" style="text-align: justify;">"Hızlı olmalıyız."</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Şubatın ortasına kadar, iki hafta boyunca plan yaptılar. Tıbbi yardım malzemeleri, konserve ve pusula aldılar. Çamaşırhaneden çarşaf çaldılar. Geceleri bunları kesip birbirlerine bağladılar ve bunları yataklarının altına sakladılar. Ospenski, ip yapmalarına yardım ederken, sürekli onlarla gitmeyeceğini söylüyordu; ama koğuştaki herkes gideceğini biliyordu. En zor olanı sivil kıyafetler bulmaktı. Paşa, Anna ile tatlı bir dille konuşarak, onu Alman subayların kışlasındaki çamaşırhaneden giysi çalmaya ikna etti. Silahları uzun zaman önce ellerinden alınmıştı; ama Aleksandr'ın, içinde testere, boş kalem ve para olan sırt çantası hâlâ duruyordu. Anna kaçacakları günden bir gece önce onlar için Alman kimlik kartı bile çalmıştı.</p>

  <p class="calibre9" style="text-align: justify;">"Almanca bilmiyoruz," dedi Ospenski. "Bu işimize yaramaz."</p>

  <p class="calibre9" style="text-align: justify;">"Ben biraz biliyorum," dedi Paşa. "Aynca üzerimizde Alman kıyafetleri olacağından, bu kimlikleri taşımamız doğru olur."</p>

  <p class="calibre9" style="text-align: justify;">"O saf kıza, senin için işini ve hayatını riske atması karşılığında ne verdin?" diye sordu Ospenski.</p>

  <p class="calibre9" style="text-align: justify;">"Kalbimi," diyerek gülümsedi Paşa. "Sadık olma sözü verdim. Hep aynı vaatlerde bulunmaz mıyız? Öyle değil mi Aleksandr?"</p>

  <p class="calibre9" style="text-align: justify;">"Evet Paşa."</p>

  <p class="calibre9" style="text-align: justify;">En sonunda planlanan şubat gecesi geldi ve zaman yaklaştı. Her şey hazırdı.</p>

  <p class="calibre9" style="text-align: justify;">Saat 23.00'tü ve Ospenski horlaya horlaya uyuyordu. Gitmeden on dakika önce onu kaldırmalarını istemişti. Aleksandr gitmeden önce dinlenmenin akıllıca bir davranış olduğunu düşünüyor; ama onun gözüne dünden beri uyku girmiyordu.</p>

  <p class="calibre9" style="text-align: justify;">Paşa ile birlikte kapalı olan pencerenin yanında, yerde oturuyorlardı. İpi, betona monte edilmiş olan ranzanın ayağına sıkıca bağlamışlardı.</p>

  <p class="calibre9" style="text-align: justify;">"Konstantin’in ipi tutacak kadar güçlü olduğuna inanıyor musun? O kadar güçlü görünmüyor," diye fısıldadı Paşa.</p>

  <p class="calibre9" style="text-align: justify;">"Bunu yapabilir." Aleksandr bir sigara yaktı.</p>

  <p class="calibre9" style="text-align: justify;">Paşa da bir tane yaktı. "Başarabilecek miyiz Aleksandr?"</p>

  <p class="calibre9" style="text-align: justify;">"Bilmiyorum." Aleksandr bir an duraksadı. "Tanrı'nın bizim için ne planladığını bilmiyorum."</p>

  <p class="calibre9" style="text-align: justify;">"Yine Tann’ya güveniyorsun. Her şeye hazır mısın?"</p>

  <p class="calibre9" style="text-align: justify;">Aleksandr cevap vermeden önce biraz duraksadı. "Başarısızlık dışında her şeye."</p>

  <p class="calibre9" style="text-align: justify;">"Aleksandr?"</p>

  <p class="calibre9" style="text-align: justify;">"Efendim?"</p>

  <p class="calibre9" style="text-align: justify;">"Hiç çocuğunu düşündün mü?"</p>

  <p class="calibre9" style="text-align: justify;">"Sen beni ne sanıyorsun?"</p>

  <p class="calibre9" style="text-align: justify;">Paşa bir şey söylemedi.</p>

  <p class="calibre9" style="text-align: justify;">"Ne öğrenmek istiyorsun? Beni hâlâ hatırlayıp hatırlamadığını düşündüğümü mü? Beni unutup yeni bir hayat kurduğunu düşündüğümü mü? Öldüğümü düşünüp bunu kabullendi mi?" Aleksandr omuz silkti. "Sürekli bunları düşünüyorum. İçimdekilerle yaşıyorum hep. Peki ne yapabilirim? Ona gitmekten başka yolum yok."</p>

  <p class="calibre9" style="text-align: justify;">Paşa sessiz kaldı.</p>

  <p class="calibre9" style="text-align: justify;">Aleksandr onun hızlı hızlı nefes alıp verişini dinledi.</p>

  <p class="calibre9" style="text-align: justify;">"Ya şimdi mutluysa?"</p>

  <p class="calibre9" style="text-align: justify;">"Umarım mutludur."</p>

  <p class="calibre9" style="text-align: justify;">"Demek istediğim..." Aleksandr sözünü kesti.</p>

  <p class="calibre9" style="text-align: justify;">"Sus."</p>

  <p class="calibre9" style="text-align: justify;">"Tanya mutlu olmayı başarabilen ve kendini çabuk toparlayan biri. Sadık, güvenilir ve acıya dayanıklı. En ufak şeylerden bile çocuk gibi mutlu olur o. Bazı insanların kendini ne kadar çabuk bıraktığını biliyorsun değil mi?"</p>

  <p class="calibre9" style="text-align: justify;">"Biliyorum," dedi Aleksandr sigarasından bir nefes alarak.</p>

  <p class="calibre9" style="text-align: justify;">"Tanya bunu yapmaz."</p>

  <p class="calibre9" style="text-align: justify;">"Biliyorum."</p>

  <p class="calibre9" style="text-align: justify;">Yeniden evlendiyse ve kendine güzel bir hayat kurduysa ne olacak?"</p>

  <p class="calibre9" style="text-align: justify;">Onun mutlu olduğunu görmek beni de mutlu edecek."</p>

  <p class="calibre9" style="text-align: justify;">Peki sonra ne olacak?"</p>

  <p class="calibre9" style="text-align: justify;">Hiçbir şey olmayacak. Sen yanında kalacaksın. Ben gideceğim."</p>

  <p class="calibre9" style="text-align: justify;">"Hayatını sadece çekip gitmek için riske atmıyorsun Aleksandr."</p>

  <p class="calibre9" style="text-align: justify;">"Evet. Ben, tuzlu suda yaşayan, nehirdeki akıntıya karşı 3.200 kilometre yüzen, yumurta bırakmak için kendi sularına giden ve ardından ölen bir som balığı gibiyim. Başka seçeneğim yok."</p>

  <p class="calibre9" style="text-align: justify;">"Seni unuttuysa ne olacak?"</p>

  <p class="calibre9" style="text-align: justify;">"Unutmamıştır."</p>

  <p class="calibre9" style="text-align: justify;">"Belki unutmamış olabilir. Ama ya sana karşı eskisi gibi hissetmiyorsa ne yapacaksın? Yeni kocasını seviyor olabilir. Belki de çocukları vardır. Seni görünce korkuya kapılabilir."</p>

  <p class="calibre9" style="text-align: justify;">"Paşa, çok değişken bir Rus ruhun var. Çeneni kapa."</p>

  <p class="calibre9" style="text-align: justify;">"Aleksandr, on beş yaşındayken bir kıza âşık oldum ve bir ay boyunca harika zaman geçirdik. Ertesi yıl bu ilişkiye devam edeceğimizi düşünerek Luga'ya döndüğümde ne oldu biliyor musun? Benim kim olduğumu bile hatırlamadı. Bu, ne kadar üzücüydü, biliyor musun?"</p>

  <p class="calibre9" style="text-align: justify;">"Oldukça üzücü." Gülmeye başladılar. "Seni bu kadar çabuk unuttuğuna göre bir yerde hata yapmış olmalısın."</p>

  <p class="calibre9" style="text-align: justify;">"Kapa çeneni!"</p>

  <p class="calibre9" style="text-align: justify;">Aleksandr'ın hiç şüphesi yoktu -Tatyana nasıl bir hayata sahip olursa olsun, onu unutmamıştı. Onun hâlâ uykusunda ağladığını hissedebiliyordu. Bir süredir rüyasında onu Lazarevo'da değil; bambaşka bir yerde onunla konuşurken ve ona yalvarırken görüyordu. Ama bu farklı yerdeki yeni yüzüne rağmen nefesinin kokusunu alabiliyordu.</p>

  <p class="calibre9" style="text-align: justify;">"Aleksandr," diye fısıldadı Paşa. "Onu bulursak ne olacak?</p>

  <p class="calibre9" style="text-align: justify;">"Paşa, sen beni üst üste sigara yakan bir tiryakiye dönüştüreceksin," dedi Aleksandr bir sigara yakarak. "Bütün sorularına cevap veremem. Elimde olsa, onu bulacağımı biliyor."</p>

  <p class="calibre9" style="text-align: justify;">"Ospenski’yi ne yapacağız?" dedi Paşa. "Onu burada bırakamaz mıyız? Uyandırmayı unutmuş gibi yapalım."</p>

  <p class="calibre9" style="text-align: justify;">"Bunu uyanınca anlayacaktır."</p>

  <p class="calibre9" style="text-align: justify;">"Öyle mi?"</p>

  <p class="calibre9" style="text-align: justify;">"Nöbetçileri peşimizden gönderir."</p>

  <p class="calibre9" style="text-align: justify;">"Bunu yapar değil mi? Onunla ilgili sorun da bu zaten. İçinde biraz kötülük var, öyle değil mi?"</p>

  <p class="calibre9" style="text-align: justify;">"Bundan emin ol," dedi Aleksandr. "Sovyetlerin hepsinde aynı şey vardır."</p>

  <p class="calibre9" style="text-align: justify;">"Ospenski'de daha da çok var," diye fısıldadı Paşa. Aleksandr kalkarak Ospenski'yi uyandırdı. Gece yarısı olmak üzereydi. Zaman gelmişti.</p>

  <p class="calibre9" style="text-align: justify;">Aleksandr pencereyi açtı. Yağmurlu ve fırtınalı bir geceydi. Etrafı görmek zordu. Bunun onlar için bir avantaj olabileceğini düşündü. Nöbetçiler yağmur altında çok gönüllü çalışmazdı.</p>

  <p class="calibre9" style="text-align: justify;">İpi bellerine, eşyalarını ise sırtlarına bağlayarak Konstantin'den gelecek işareti beklediler. Aleksandr, teli keseceği küçük testereyi de botunun içine saklamıştı. Terastaki nöbetçiler gece olduğundan görevi bırakmıştı. Konstantin bahçedeki nöbetçiler gider gitmez elindeki mendili sallayacaktı ve ilk önce Aleksandr, arkasından da Paşa ile Ospenski atlayacaktı.</p>

  <p class="calibre9" style="text-align: justify;">En sonunda, gece yansını birkaç dakika geçe, Konstantin mendili salladı. Aleksandr kendini küçük pencereden sarkıttı. İpin uzunluğu dört metreydi. Islak, sert beton duvara çok hızlı çarptı ve sonra ipi yavaş yavaş bırakarak ayaklarını yere bastı. Paşa ve Ospenski de arkasından atladılar; ama daha yavaştılar. Aleksandr hemen terasa koşarak parmaklıkların üstünden atladı ve ipi yavaş yavaş bıraktı. İp kısaydı ve çimlerin iki metre üzerinde asılı kalmıştı. Sonra atlayarak tellere koştu. Testereyi botunun içinden çıkarmıştı bile. Arkasında Paşa, onun arkasında da zor nefes alan Ospenski vardı. Aleksandr'ın yanına ulaştıklarında, o telleri kesmişti bile. Delikten baktılar ve uçurumdaki ağaçların arasına saklandılar. Projektörler yandı. Bu gece nöbetçilerin yerlerine geçmesi daha fazla zaman almıştı. Hava rüzgârlıydı ve çok yağmur yağıyordu. Aleksandr ipin Konstantin tarafından çekilip çekilmediğini görmek için kaleye baktı. Yağmur yağdığından görmek zordu. Nöbetçiler hâlâ ortada yoktu ve Aleksandr üç yüz yaşındaki ağaca on beş metrelik ipi bağlamak için yeterince zaman buldu. Bu kez önce Paşa ve Ospenski’yi yolladı. Yavaşça inerek kendilerini uçurumdan aşağıya bıraktılar. Karanlıktı ve böyle olması iyiydi; çünkü Ospenski inerlerken, "Yüzbaşı, size yüksekten korktuğumu söylemiş miydim?" dedi.</p>

  <p class="calibre9" style="text-align: justify;">"Hayır. Şimdi de bunu söylemenin zamanı değil."</p>

  <p class="calibre9" style="text-align: justify;">"Ben şimdi çok uygun bir zaman olduğunu düşünüyorum."</p>

  <p class="calibre9" style="text-align: justify;">"Her yer karanlık. Yükseklik görünmüyor. Haydi biraz daha hızlı hareket et."</p>

  <p class="calibre9" style="text-align: justify;">Aleksandr sırılsıklam olmuştu. Alman montları kalındı; ama su geçiriyordu. Bu neye yarardı?</p>

  <p class="calibre9" style="text-align: justify;">Bir dakika sonra ipi bıraktılar ve yere atladılar. Aleksandr Coldiztz'i saran teli de kesti ve dağın tepesine ulaştılar.</p>

  <p class="calibre9" style="text-align: justify;">Şimdi havanın daha iyi olmasını umut ediyordu. Bu havada koşmayı kim isterdi?</p>

  <p class="calibre9" style="text-align: justify;">"Herkes iyi mi?" diye sordu Aleksandr. "Harika bir iş başardık."</p>

  <p class="calibre9" style="text-align: justify;">İyiyim, dedi Ospenski nefes nefese.</p>

  <p class="calibre9" style="text-align: justify;">Ben de iyiyim, dedi Paşa. "Yere inerken bacağımı bir yere sürttüm."</p>

  <p class="calibre9" style="text-align: justify;">Aleksandr el fenerini çıkardı. Paşa'nın pantolonunun bacak kısmı yırtılmıştı; ama bacağı çok az kanıyordu. "Tellerden olmuştur. Sadece bir çizik. Haydi gidelim."</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Gece gündüz koştular. Bazı geceler ahırlarda uyudular; ama rüyalarında bile koştuklarını gördükleri için, yorgun uyandılar. Aleksandr ve Paşa daha yavaş koşmaya başlamıştı. Ospenski ise hareket etmekte bile zorlanıyordu. Tarlalardan, nehirlerden ve ormanlardan geçtiler. Colditz’den ne kadar uzaklaşmışlardı acaba? Otuz kilometre olabilirdi. Üç yetişkin adam, beş sağlam ciğer ve otuz kilometre. Güneybatıdaki Chemnitz'i bile geçememişlerdi. Tren yoktu ve kaldırımlı yollardan geçmemeye özen gösteriyorlardı. Bu hızla İsviçre sınırındaki Constance gölüne nasıl ulaşacaklardı?</p>

  <p class="calibre9" style="text-align: justify;">Paşa üçüncü gün iyice yavaşladı. Konuşmuyor ve hiçbir şey yemiyordu. Aleksandr ona biraz balık yemesini söylediğinde, Paşa aç olmadığını söyledi. Ospenski hepsini yiyebileceğini söyleyince Aleksandr balığı ona uzattı ve gözlerini Paşa'ya dikti. Paşa'nın bacağındaki yara kıpkırmızıydı ve üstünden sarı bir sıvı akıyordu. Aleksandr yaranın üstüne iyot ve ilaçlı pudra dökerek bandajladı. Paşa üşüdüğünü söyledi. Aleksandr ona dokununca sıcak olduğunu gördü.</p>

  <p class="calibre9" style="text-align: justify;">Çarşafları üstlerine örttüler ve birbirlerine sokularak biraz ısındılar. Aleksandr gecenin bir yarısı terleyerek uyandı. Yakında bir ateş yakıldığını düşündü ve hemen irkildi. Ama bu ateş değil; cayır cayır yanan Paşa'ydı.</p>

  <p class="calibre9" style="text-align: justify;">"Neyin var?" diye fısıldadı Aleksandr.</p>

  <p class="calibre9" style="text-align: justify;">"Kendimi iyi hissetmiyorum," dedi Paşa.</p>

  <p class="calibre9" style="text-align: justify;">Etraf sessizdi. Aleksandr son sularını kullanarak Paşa'nın alnına ıslak bez koydu. Bunun çok fazla etkisi olmadı. Islak bez kurudu ve Paşa'nın ateşi devam etti. Aleksandr yağmurda dışarı çıktı ve biraz daha su getirdi.</p>

  <p class="calibre9" style="text-align: justify;">Paşa kendini iyi hissetmediğini mırıldanıyordu. Sabah olduğunda ağzında kan gelmeye başladı. Aleksandr bacağındaki bandajı çıkardı. Dünkü gibi görünüyordu. Sarıdan çok yeşildi. Pansuman yapıp üzerine pudra döktü. Sonra aynı pudradan yağmur suyuna karıştırıp Paşa'ya içirdi Paşa bunu içtikten sonra kustu ve Aleksandr sinirlenip bağırdı. Paşa çok uzun süre yağmur altında kaldığını ve bu yüzden üşütmüş olabileceğini mırıldandı.</p>

  <p class="calibre9" style="text-align: justify;">Dışarıda dondurucu bir soğuk vardı ve yağmur devam ediyordu. Aleksandr, Paşayı montuyla sardı. Paşa ateşler içindeydi. Sonra kendi montunu da çıkarıp ona giydirdi.</p>

  <p class="calibre9" style="text-align: justify;">Yağmur durduğunda ateş yaktı ve Paşanın giysilerini kuruttu. Sonra da ona sigara ve termoslarından birindeki viskiden verdi. Paşa titreye titreye viskiyi içti.</p>

  <p class="calibre9" style="text-align: justify;">"Ne yapacaksınız?" diye sordu Ospenski.</p>

  <p class="calibre9" style="text-align: justify;">"Bu kadar çok konuşmak zorunda mısın?" diye bağırdı Aleksandr.</p>

  <p class="calibre9" style="text-align: justify;">Yürümeye karar verdiler.</p>

  <p class="calibre9" style="text-align: justify;">Paşa adım atmaya ve ilerlemesine yardıma olması için kollarını hareket ettirmeye çalıştı; ama titreyen dizleri bükülüyordu. Biraz dinlenirse kendine geleceğini söyledi ve yere oturdu. Aleksandr onu yerden kaldırdı ve sırtına aldı.</p>

  <p class="calibre9" style="text-align: justify;">"Yüzbaşı..."</p>

  <p class="calibre9" style="text-align: justify;">"Ospenski tek kelime daha edersen, seni ellerimle..."</p>

  <p class="calibre9" style="text-align: justify;">"Anladım."</p>

  <p class="calibre9" style="text-align: justify;">Yürümeye devam ettiler. Aleksandr, Paşa'yı bütün gün sırtında taşıdı. Bir ara onu sırtından indirerek yağmur suyu içirdi ve sonra akşam boyunca taşımaya devam etti. Bir kez daha durduklarında ona viski ve bir parça ekmek verip tekrar taşıdı.</p>

  <p class="calibre9" style="text-align: justify;">Güneydoğudaki Saxony'deki çamurlu yoldan geçerlerken Paşa'nın gittikçe ağırlaştığını fark etti. Aleksandr yorulduğunu düşündü. Gün bitiyordu. Kamp kurup ateşin başında oturdular. Aleksandr ormandaki bir köprüye balık tutmaya gitti. Bir levrek tuttu ve bunu suda pişirdi. Paşa'ya içine toz ilaçtan da kattığı balık suyunu içirdi. Sonra da Ospenski ile birlikte balığı bölüştü.</p>

  <p class="calibre9" style="text-align: justify;">Ospenski uyudu. Aleksandr sigara içti ve Paşa'nın alnına ıslak bez koymaya devam etti. Sonra Paşa üşümeye başladı ve Ospenski'nin de montunu alarak, üç montla Paşa'yı örttü.</p>

  <p class="calibre9" style="text-align: justify;">Artık hiç kimse konuşmuyordu.</p>

  <p class="calibre9" style="text-align: justify;">Paşa, ertesi sabah ateşler içinde uyandı ve beni bırakın, der gibi başını salladı. Aleksandr da başını salladı ve onu sırtına alıp taşıdı. Almanya'da güneşsiz bir şubat günüydü. Lacivert gökyüzü başlarının metrelerce üstündeydi. Aleksandr durup yardım isteyemeyeceklerini biliyordu -Paşa olmadan Almanca konuşamazlardı. Saxony polisinin üç kaçaktan haberdar olduğuna; Alman kıyafetleri giyen, ancak Almanca bilmeyen bu üç kişiyi gördüğünde anında tutuklayacağına emindi.</p>

  <p class="calibre9" style="text-align: justify;">Paşa hastayken çok uzağa gidemezlerdi. İyileşmesi gerekiyordu. Küçük bir ahır buldular ve samanlıkların arasında sabah olmasını beklediler. Oturup Paşa'nın kesik kesik nefes alışını dinlemek, verdiği mücadeleyi ve ateşler içinde yanan yüzünü görmek Aleksandr'ı yoruyordu. Ayağa kalktı. "Gitmemiz gerekiyor. Yolumuza devam etmeliyiz."</p>

  <p class="calibre9" style="text-align: justify;">Bir şey söyleyebilir miyim?" dedi Ospenski.</p>

  <p class="calibre9" style="text-align: justify;">"Olmaz," dedi Aleksandr.</p>

  <p class="calibre9" style="text-align: justify;">"Ahırın dışında bir dakika konuşalım."</p>

  <p class="calibre9" style="text-align: justify;">"Olmaz dedim."</p>

  <p class="calibre9" style="text-align: justify;">Ospenski gözleri kapanan Paşa’ya baktı. Bilincini kaybetmiş gibi görünüyordu.</p>

  <p class="calibre9" style="text-align: justify;">"Yüzbaşı, durumu kötüleşiyor."</p>

  <p class="calibre9" style="text-align: justify;">"Pekâlâ Dr. Ospenski. Bu kadarı yeterli."</p>

  <p class="calibre9" style="text-align: justify;">"Ne yapacağız?"</p>

  <p class="calibre9" style="text-align: justify;">"Yolumuza devam edeceğiz. Tek ihtiyacımız olan bir Kızıl Haç kamyonu bulmak."</p>

  <p class="calibre9" style="text-align: justify;">"Ne Colditz'de ne de Katoviç'te Kızıl Haç görevlisi yoktu. Burada olacağını nasıl düşünürsünüz?"</p>

  <p class="calibre9" style="text-align: justify;">"Belki Kızıl Haç kamyonuna; belki de Amerikalılara rastlarız."</p>

  <p class="calibre9" style="text-align: justify;">"Amerikalılar buraya kadar ilerledi mi?"</p>

  <p class="calibre9" style="text-align: justify;">"Ospenski, ben de senin gibi son dört aydır hapishanedeyim. Amerikalıların ne kadar ilerlediğini nereden bilebilirim? Ama buralarda olabileceklerini düşünüyorum. Savaş uçaklarının Dresden'e doğru yola çıktığını duymadın mı?"</p>

  <p class="calibre9" style="text-align: justify;">"Yüzbaşı..."</p>

  <p class="calibre9" style="text-align: justify;">"Bu konuda tek bir kelime daha duymak istemiyorum Teğmen. Haydi gidelim."</p>

  <p class="calibre9" style="text-align: justify;">"Nereye gideceğiz. Onun yardıma ihtiyacı var."</p>

  <p class="calibre9" style="text-align: justify;">"Ona bu yardımı bulacağız. Yardım ayağımıza, bu ahıra gelmez."</p>

  <p class="calibre9" style="text-align: justify;">Paşa'yı sırtına aldı. Yürümek bütün gücünü almıştı. Saat başı durarak Paşa'ya su içiriyor, alnına ıslak havlu koyuyor, onu iki montla sıkıca sarıyor ve montsuz bir şekilde yürümeye devam ediyordu.</p>

  <p class="calibre9" style="text-align: justify;">Ospenski de yanından yürüyordu.</p>

  <p class="calibre9" style="text-align: justify;">Aleksandr, Ospenski'nin sesini duydu. "Yüzbaşı," diye seslendi.</p>

  <p class="calibre9" style="text-align: justify;">"Ne var?" Yanına bakacak durumda olmadığından yürümeye devam etti. Ospenski önüne geçerek yolunu kesti ve onu durdurdu. "Ne var Teğmen?"</p>

  <p class="calibre9" style="text-align: justify;">Ospenski elini Aleksandr'ın omzuna koydu. "Yüzbaşı. Üzgünüm. O öldü.”</p>

  <p class="calibre9" style="text-align: justify;">Aleksandr onu eliyle kenara itti. "Çekil önümden."</p>

  <p class="calibre9" style="text-align: justify;">"Öldü Yüzbaşı. Lütfen buna daha fazla devam etmeyelim."</p>

  <p class="calibre9" style="text-align: justify;">"Ospenski!" Derin bir nefes alıp sesini yükseltti. "O ölmedi. Sadece bilinci yerinde değil. Geceye kadar sadece birkaç saatimiz var. Bunu yolun ortasında dinelerek harcamayalım."</p>

  <p class="calibre9" style="text-align: justify;">"O öldü Yüzbaşı,’ diye fısıldadı Ospenski. "İsterseniz bir de kendiniz bakın."</p>

  <p class="calibre9" style="text-align: justify;">"Hayır,' dedi Aleksandr. "Ölemez. Bu imkânsız. Beni rahat bırak. İster yanımdan, istersen de başka yoldan yürü. Ama beni rahat bırak."</p>

  <p class="calibre9" style="text-align: justify;">Sırtında Paşa ile bir buçuk saat daha yürüdü. Sonra boş bir yolda, çıplak bir ağacın yanında durup Paşa'yı yere yatırdı. Paşa artık sıcak değildi ve nefes almaya çalışmıyordu. Bembeyaz ve buz gibiydi. Gözleri de açıktı.</p>

  <p class="calibre9" style="text-align: justify;">"Hayır Paşa," diye fısıldadı Aleksandr. "Hayır." Paşa'run gözlerini kapadı. Birkaç dakika Paşa’nın başında durdu ve sonra yere yığıldı. Onu montla sıkıca sararak kollarına aldı ve soğuktan korudu. Kendi gözleri de kapandı.</p>

  <p class="calibre9" style="text-align: justify;">Aleksandr gecenin geri kalanında, boş yolda, sırtını ağaca yaslayarak oturdu. Kıpırdamadı, gözlerini açmadı ve konuşmadı. Sadece, Tatyana'nın kardeşini kucağında tuttu.</p>

  <p class="calibre9" style="text-align: justify;">Ospenski onunla konuşuyorsa bile duymuyordu. Uyuyorsa bunu hissetmiyordu. Soğuk havanın, sert yerin ve ağacın sırtına değen sert kabuğunun da farkında değildi.</p>

  <p class="calibre9" style="text-align: justify;">Sabah olduğunda Saxony’nin üstünde gri bir ışık yükseldi. Aleksandr gözlerini açtı. Ospenski, yanında, montuna sarınmış bir halde yatıyordu. Paşa'nın vücudu kaskatı kesilmişti ve soğuktu.</p>

  <p class="calibre9" style="text-align: justify;">Aleksandr, Paşa'yı kucağından indirerek ayağa kalktı. Yüzünü ve ağzını viskiyle yıkadıktan sonra alet çantasından bir kazma çıkarıp yerde bir çukur kazmaya başladı. Ospenski uyanarak ona yardım etti. Bir metre derinliğinde çukur kazmaları üç saatlerini aldı. Yeterince derin değildi; ama iş görürdü. Aleksandr, Paşa'nın yüzünü, üstüne toprak gelmesin diye montuyla örttü. İki küçük dal ve biraz iple haç yapıp Paşa’nın göğsüne koydu. Onu alıp çukura yerleştirdiler ve üstünü toprakla kapattılar. Geniş, kalın bir sopanın üzerine PAŞA METANOV ismini ve 25 Ocak 1945 tarihini kazıdı. Sonra da bunu, yaptığı bir başka haçla birlikte başına dikti.</p>

  <p class="calibre9" style="text-align: justify;">Aleksandr ve Ospenski hiç kıpırdamadan mezarın başında durdular. Aleksandr mezarı selamladı. "Tanrı benim kılavuzum," diye fısıldadı. "Ben istemeyebilirim. O beni yeşil çayırlara yatırdı. Yüksek sularda, ölüm vadilerinde bana yol gösterdi..." Aleksandr daha fazla devam edemedi. Yolun kenarındaki ağacın dibine oturarak bir sigara yaktı.</p>

  <p class="calibre9" style="text-align: justify;">Ospenski yola devam edip etmeyeceklerini sordu.</p>

  <p class="calibre9" style="text-align: justify;">"Hayır," dedi Aleksandr. "Bir süre burada oturacağım."</p>

  <p class="calibre9" style="text-align: justify;">Saatler geçti.</p>

  <p class="calibre9" style="text-align: justify;">Ospenski yeniden sordu.</p>

  <p class="calibre9" style="text-align: justify;">"Teğmen," dedi Aleksandr kötü bir ses tonuyla. Sesini kendi bile tanıyamıyordu. "Onun yanından bir yere ayrılmayacağım."</p>

  <p class="calibre9" style="text-align: justify;">"Yüzbaşı!" diye bağırdı Ospenski. "Arkanızdan esen şu kader rüzgârına ne oldu?"</p>

  <p class="calibre9" style="text-align: justify;">"Yanlış anlamış olmalısın Nikolay," dedi Aleksandr başını kaldırmadan. "Bu rüzgârın yanımdan geçtiğini söylemiştim."</p>

  <p class="calibre9" style="text-align: justify;">Ertesi gün Alman polisi onları yakaladı; zırhlı kamyona koydu ve Colditz'e geri götürdü.</p>

  <p class="calibre9" style="text-align: justify;">Aleksandr gardiyanlar tarafından çok fazla dövüldü ve tek başına bir hücreye kapatıldı. Burada o kadar çok kaldı ki; zaman kavramını bile unuttu.</p>

  <p class="calibre9" style="text-align: justify;">Paşa’nın ölümüyle kaderinin de sonu gelmişti.</p>

  <p class="calibre9" style="text-align: justify;">Beni serbest bırak Tatyana. Affet beni. Unut beni. Seni unutmama izin ver. Seni, yüzünü ve sıcaklığını unutmak istiyorum.</p>

  <p class="calibre9" style="text-align: justify;">Okyanusun karşısına geçme planı bütün hayalleriyle birlikte uçup gitti. Vücudu uyuşuyor; kalbi donuyor ve umutsuzluk bütün damarlarına doluyordu. Umutları ve Tatyana yokken içi kaskatı oluyordu.</p>

  <p class="calibre9" style="text-align: justify;">Ama sesler dinmiyordu.</p>
</body>
</html>
