<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="b_sayfa_y_resim" style="text-align: justify;">ÜÇÜNCÜ BÖLÜM</p>

  <p class="tarih" style="text-align: justify;">Morozovo, 1943</p>

  <p class="calibre9" style="text-align: justify;">MATTHEW SAYERS, GECE l.OO’DE Aleksandr’ın yatağının yanına geldi ve durumu anladı. "Hâlâ buradasın," diyerek duraksadı. "Belki seni almaya gelmezler."</p>

  <p class="calibre9" style="text-align: justify;">Dr. Sayers, Amerikalıydı ve çok iyimserdi.</p>

  <p class="calibre9" style="text-align: justify;">Aleksandr başını salladı. "Sovyetler Birliği Kahramanlık madalyamı Tatyana'nın sırt çantasına koydun mu?" diyebildi sadece.</p>

  <p class="calibre9" style="text-align: justify;">Doktor başını salladı.</p>

  <p class="calibre9" style="text-align: justify;">"Sana söylediğim gibi sakladın değil mi?"</p>

  <p class="calibre9" style="text-align: justify;">"Elimden geldiğince sakladım."</p>

  <p class="calibre9" style="text-align: justify;">Şimdi baş sallama sırası Aleksandr'daydı.</p>

  <p class="calibre9" style="text-align: justify;">Sayers cebinden bir şırınga ve küçük bir ilaç şişesi çıkardı. "Bunlara ihtiyacın olacak."</p>

  <p class="calibre9" style="text-align: justify;">"Tütüne daha çok ihtiyacım var. Tütünün var mı?"</p>

  <p class="calibre9" style="text-align: justify;">Sayers bir paket sigara çıkardı. "Sarılmışı var."</p>

  <p class="calibre9" style="text-align: justify;">"İşe yarar."</p>

  <p class="calibre9" style="text-align: justify;">Sayers, Aleksandr'a küçük bir renksiz sıvı şişesi gösterdi. "Sana on damla morfin veriyorum. Hepsini tek seferde alma."</p>

  <p class="calibre9" style="text-align: justify;">"Neden bir kerede alayım ki? Haftalardır hiç morfin almıyorum."</p>

  <p class="calibre9" style="text-align: justify;">"İhtiyacın olabilir. Kim bilir? Damlanın dörtte birini, en fazla da yarısını al. On damla iki yetişkin adamı öldürmeye yeter. Bunun nasıl yapıldığını hiç gördün mü?"</p>

  <p class="calibre9" style="text-align: justify;">"Evet," dedi Aleksandr. Tanya, elinde şırıngasıyla gözlerinin önüne geldi.</p>

  <p class="calibre9" style="text-align: justify;">"İyi. Eğer iğne yapacak fırsat bulamazsan, ilaç alırsın. Burada sulfa ilaçları var. Bunlar enfeksiyon olmasını engeller. Bu küçük şişede de karbolik asit var. Diğer ilaçlar biterse bunu yaranı temizlemekte kullan. Bunlar da bandajlar. Her gün değiştirmen gerekir."</p>

  <p class="calibre9" style="text-align: justify;">"Teşekkürler doktor."</p>

  <p class="calibre9" style="text-align: justify;">Sessiz kaldılar.</p>

  <p class="calibre9" style="text-align: justify;">"El bomban var mı?"</p>

  <p class="calibre9" style="text-align: justify;">Aleksandr başını salladı. "Bir tane çantamda, bir tane de botumun içinde var."</p>

  <p class="calibre9" style="text-align: justify;">"Silahın var mı?"</p>

  <p class="calibre9" style="text-align: justify;">Tabanca kılıfını elledi.</p>

  <p class="calibre9" style="text-align: justify;">"Bunu senden alırlar."</p>

  <p class="calibre9" style="text-align: justify;">"Almak zorunda kalacaklar. Saklamıyorum çünkü."</p>

  <p class="calibre9" style="text-align: justify;">Dr. Sayers, Aleksandr'ın elini sıktı.</p>

  <p class="calibre9" style="text-align: justify;">"Sana söylediğimi hatırlıyor musun?" diye sordu Aleksandr. "Bana ne olursa olsun bunu alacaksın." Şapkasını çıkararak doktora uzattı. "Benim için bir ölüm belgesi hazırlayacaksın ve ona, beni gölde ölü bulup orada bıraktığını, bu yüzden de cesedimin olmadığını söyleyeceksin. Anladın mı?"</p>

  <p class="calibre9" style="text-align: justify;">Sayers başını salladı. "Yapmam gerekeni yapacağım," dedi. "Bunu yapmayı istemezdim."</p>

  <p class="calibre9" style="text-align: justify;">"Biliyorum."</p>

  <p class="calibre9" style="text-align: justify;">Kafalarını öne eğdiler.</p>

  <p class="calibre9" style="text-align: justify;">"Binbaşı... Eğer seni buzların üzerinde ölü bir halde bulursam ne olacak?"</p>

  <p class="calibre9" style="text-align: justify;">"Benim için bir ölüm belgesi hazırlayacaksın ve beni Ladoga nehrine gömeceksin. Beni gölün içine itmeden önce istavroz çıkaracaksın," diyerek ürperdi. "Ona şapkamı vermeyi unutma."</p>

  <p class="calibre9" style="text-align: justify;">"Şu Dimitri Çernenko denen adam sürekli kamyonumun etrafında," dedi Sayers.</p>

  <p class="calibre9" style="text-align: justify;">"Evet. Onsuz gitmene izin vermeyecek. İşini garantiye almaya çalışıyor. Onu da götürmelisin."</p>

  <p class="calibre9" style="text-align: justify;">"Onu götürmeyi istemiyorum."</p>

  <p class="calibre9" style="text-align: justify;">"Tatyana'yı kurtarmak istiyorsun, öyle değil mi? Eğer Dimitri seninle gelmezse, Tatyana'nın böyle bir şansı olmayacak. Bu yüzden değiştiremeyeceğin şeyleri düşünmekten vazgeç. Ona sahip çık ve karşılıksız güven."</p>

  <p class="calibre9" style="text-align: justify;">"Onunla Helsinki'de ne yapacağım?"</p>

  <p class="calibre9" style="text-align: justify;">Aleksandr gülümsedi. "Sana bu konuda tavsiye verecek doğru insan ben değilim. Sadece kendini ve Tatyana'yı tehlikeye sokacak bir şey yapma, yeter."</p>

  <p class="calibre9" style="text-align: justify;">"Elbette."</p>

  <p class="calibre9" style="text-align: justify;">Aleksandr konuşmaya başladı. "Çok dikkatli, ilgisiz, sıradan ve cesur olmalısın. İlk fırsatta Tatyana ile birlikte ondan kurtul. Stepanov'a geri döneceğini söyledin mi?" Albay Mikhail Stepanov, Aleksandr'ın kumandanıydı.</p>

  <p class="calibre9" style="text-align: justify;">"Ona Finlandiya'ya döneceğimi söyledim. Benden... Karını Leningrad'a geri götürmemi istedi. Morozovo'dan ayrılmasının onun için daha iyi olacağını söyledi."</p>

  <p class="calibre9" style="text-align: justify;">Aleksandr başını salladı. "Onunla konuştum. Tatyana'nın seninle gitmesine izin vermesini istedim. Tatyana'yı onun rızasıyla götüreceksin. Güzel. Üstten ayrılmak senin için daha kolay olacak."</p>

  <p class="calibre9" style="text-align: justify;">Stepanov bana terfi için askerlerin Volkhov’a götürülmesinin bir politika olduğunu söyledi. Bu ikiyüzlülük müydü? Gerçekle yalanı ayırt edemiyorum."</p>

  <p class="calibre9" style="text-align: justify;">"Benim dünyama hoş geldin."</p>

  <p class="calibre9" style="text-align: justify;">"Senin başına gelenleri biliyor mu?"</p>

  <p class="calibre9" style="text-align: justify;">"Bana olacakları söyleyen o. Beni nehrin karşısına geçirmek zorundalar. Burada sığınak yok," dedi Aleksandr. "Ama karıma benim söylediğimin aynısını söyleyecekler...Terfi olduğumu. Kamyon havaya uçunca NKVD'nin hikâyeye inanması daha kolay olacak. Kumandanlarının tutuklanması hakkında açıklama yapmaktan hoşlanmazlar. Öldüğümü söylemek onlar için daha kolay."</p>

  <p class="calibre9" style="text-align: justify;">"Ama Morozovo'da sığınak var," dedi Sayers ses tonunu alçaltarak. "Buranın sığınak olduğunu bilmiyordum. Dizanteriden ölmek üzere olan iki askeri görmeye gitmemi istediler. Terk edilmiş bir okulun bodrum katındaki küçük bir odadaydılar. Burası bir sığınaktı ve küçük bölümlere ayrılmıştı. Karantinada olduklarını düşündüm." Sayers, Aleksandr'a baktı. "Onlara yardım bile edemedim. Neden onları ölüme terk etmediklerini ve beni bu kadar geç çağırdıklarını bilmiyorum."</p>

  <p class="calibre9" style="text-align: justify;">"Seni tam zamanında çağırdılar. Böylece askerler doktor kontrolünde ölmüş oldular. Uluslararası Kızıl Ordu doktoru kontrolünde. Bu çok mantıklı."</p>

  <p class="calibre9" style="text-align: justify;">Dr. Sayers derin bir nefes alarak "Korkuyor musun?" diye sordu.</p>

  <p class="calibre9" style="text-align: justify;">"Onun için korkuyorum," dedi Aleksandr doktora bakarak. "Ya sen?"</p>

  <p class="calibre9" style="text-align: justify;">"Hem de nasıl."</p>

  <p class="calibre9" style="text-align: justify;">Aleksandr başını salladı ve doktora doğru eğildi. "Bana sadece tek bir şey söyle doktor. Yaram buradan gidip savaşacak kadar iyileşti mi?"</p>

  <p class="calibre9" style="text-align: justify;">"Hayır."</p>

  <p class="calibre9" style="text-align: justify;">"Tekrar açılır mı?"</p>

  <p class="calibre9" style="text-align: justify;">"Hayır; ama enfeksiyon kapabilir. Sulfa ilaçlarını almayı ihmal etme."</p>

  <p class="calibre9" style="text-align: justify;">"Tamam."</p>

  <p class="calibre9" style="text-align: justify;">Dr. Sayers gitmeden önce Aleksandr'a, "Tanya için endişelenme. Benim yanımda güvende olacak. New York'a gidene kadar onu gözümün önünden ayırmayacağım. Sonra da başının çaresine bakabilecek," diye fısıldadı.</p>

  <p class="calibre9" style="text-align: justify;">Aleksandr halsiz bir şekilde başını salladı. "Elinden geldiğince iyi olacak. Ona çikolata ver."</p>

  <p class="calibre9" style="text-align: justify;">"Sence bu işe yarar mı?"</p>

  <p class="calibre9" style="text-align: justify;">"Sen ver," diye tekrarladı. "İlk beş teklifini geri çevirir; ama altıncıda kabul eder."</p>

  <p class="calibre9" style="text-align: justify;">Dr. Sayers koğuşun kapısından çıkmadan önce arkasına döndü. İki adam bir süre birbirlerine baktılar ve sonra Aleksandr doktoru selamladı.</p>

  <p class="tarih" style="text-align: justify;">Moskova'da Yaşam, 1930</p>

  <p class="calibre9" style="text-align: justify;">Tren istasyonunda ilk karşılandıklarında, otele bile gitmeden önce bir restorana götürülmüş, bütün akşam yiyip içmişlerdi. Alexander babasının haklı çıktığına sevinmiş ve hayatlarının iyiye doğru gittiğini düşünmüştü. Yemekler lezzetli ve boldu. Sadece ekmek ve tavuk pek taze değildi. Tereyağı ve su oda sıcaklığında saklanmıştı; ancak siyah çay sıcak ve lezzetliydi. Babası kadehlerini kaldırırken Alexander'ın bir yudum votka içmesine bile izin verdi. Annesi, "Harold! Çocuğa votka verme. Sen delirdin mi?" dedi. Annesi içkiyi sevmezdi ve bardağı dudaklarına değdirmekle yetinirdi. Alexander sırf meraktan votkayı içti ve boğazı saatlerce yandığı için bundan nefret etti. Yanma geçtiğinde de masada uyuyakalmıştı.</p>

  <p class="calibre9" style="text-align: justify;">Sonra otelle ve tuvaletlerle karşılaştılar.</p>

  <p class="calibre9" style="text-align: justify;">Otel pis kokuyordu ve karanlıktı. Koyu duvar kâğıtları ve koyu yer döşemeleri vardı. Yer döşemeleri duvarlarla aynı açıda değildi. Alexander hep öyle olması gerektiğini düşünürdü. Zaten o ne biliyordu ki? Belki de Sovyetler Birliği'ndeki yenilikçi mimarlar henüz Amerika’ya açılamamıştı. Babası sürekli Sovyetler Birliği'ndeki umuttan bahsettiği için, tekerleğin Ekim 1917'den sonra icat edildiğini öğrenmek Alexander'ı şaşırtmamıştı.</p>

  <p class="calibre9" style="text-align: justify;">Yataklarının üzerindeki örtü, koltukların döşemesi, perdeler, mutfaktaki odun sobası ve üç giysi dolabı koyu renkteydi. Birbirine bitişik olan odalar loştu. Onlarla aynı koridorda yaşayan üç erkek kardeş Karadeniz kıyısındaki Gürcistan'dan gelmişti. Hepsinin kıvırcık siyah saçları, koyu tenleri ve siyah gözleri vardı. Alexander'a, açık ve düz saçlarına rağmen hemen sarılarak benimsemişlerdi. Ona Şaşa adını takmışlardı ve kefir denilen sulu bir yoğurt ikram etmişlerdi. Alexander bundan nefret etmişti.</p>

  <p class="calibre9" style="text-align: justify;">Nefret ettiği başka Rus yemekleri de çıkmıştı. İçinde soğan ve sirke olan hiçbir yemeğin yanına yaklaşamıyordu. Fakat neredeyse önlerine getirilen bütün yemeklerin içinde soğan ve sirke vardı.</p>

  <p class="calibre9" style="text-align: justify;">Gürcistanlı kardeşler dışında onların olduğu katta Rusça konuşan pek yoktu. Otel Derzhava’nın ikinci katında otuz kişi yaşıyordu ve Ruslar buna 'hisar' diyordu. Diğer otuz kişi de Barringtonlar ile aynı sebepten dolayı Sovyetler Birliğine gelmişti. 1920'lerin sonunda Roma'dan atılan komünist bir İtalyan aile vardı ve Sovyetler Birliği onları kendi vatandaşı gibi kabullenmişti. Harold ve Alexander bunun onur verici bir şey olduğunu düşünüyordu.</p>

  <p class="calibre9" style="text-align: justify;">Belçika'dan bir, İngiltere'den de iki aile vardı. Alexander en çok İngiliz aileleri sevmişti; çünkü onların dili kendininkine benziyordu. Ancak Harold, Alexander’ın İngilizce konuşmasından hoşlanmıyordu. Kattaki ne İtalyan ne de İngiliz ailelerinden hoşlanıyordu. Harold eline geçen her fırsatta Alexander'ı, Tarantella kardeşlerle ya da İngiliz arkadaşı Simon Lowell ile arkadaşlık kurmaya teşvik ediyordu. Harold Barrington oğlunun Sovyet kız ve erkeklerle arkadaşlık etmesini istiyordu. Moskova kültürünü benimsemesini ve Rusça öğrenmesini umut ediyordu. Alexander babasını mutlu etmek için bunu yaptı.</p>

  <p class="calibre9" style="text-align: justify;">Harold Moskova'da iş bulmakta hiç zorlanmadı. Amerika'dayken bir sürü işle amatör olarak uğraşmıştı. Birkaç konuda uzman olmasına rağmen, elinden çok fazla iş geliyordu ve hızlı öğreniyordu. Moskova’da ona Sovyet gazetesi <i class="calibre2">Pravda</i>yı basma işi verildi. Günde on saat matbaa makinesinin başında duruyordu. Her gece eve geldiğinde parmakları mürekkep lekesiyle dolu oluyor ve bu koyu renk siyah gibi görünüyordu. Ama yıkamakla geçmiyordu.</p>

  <p class="calibre9" style="text-align: justify;">Ustalık da yapabilirdi; ama Moskova’da pek fazla yeni bina yapılmıyordu. Harold "Yakında yapılacak," diyordu. Yol yapımcısı olabilirdi; ama Moskova'da yol yapımı ya da tamiratı yoktu.</p>

  <p class="calibre9" style="text-align: justify;">Alexander'ın annesi babasının bütün isteklerini yaptı ve her şeye dayandı ama bazı alışkanlıklarından vazgeçemedi. Alexander onunla dalga geçse de ("Baba, annemin işçi sınıfının kokusunu çıkarmaya çalışmasını onaylıyor musun? Anne, babam onaylamıyor. Temizliği bırak."); Jane ortak kullandıkları banyoya girmeden önce saatlerce fırçalıyordu. Her gün işten geldikten sonra yemeği yapmadan önce tuvaleti temizliyordu. Alexander ve babası da yemeklerini bekliyordu.</p>

  <p class="calibre9" style="text-align: justify;">"Alexander o banyodan her çıktığında ellerini yıkamalısın."</p>

  <p class="calibre9" style="text-align: justify;">"Anne ben çocuk değilim," dedi Alexander. "Ellerimi yıkamayı biliyorum." Havayı kokladı. "Komünizm parfümü. Çok keskin bir koku."</p>

  <p class="calibre9" style="text-align: justify;">"Kes şunu. Okulda da aynı şeyi yapmalısın. Nerede olursan ol ellerini yıka."</p>

  <p class="calibre9" style="text-align: justify;">"Tamam anne."</p>

  <p class="calibre9" style="text-align: justify;">Omuz silkerek "Burası ne kadar pis kokarsa koksun, koridor kadar kötü değil. Marta'nın odasından gelen kokuyu duydun mu?"</p>

  <p class="calibre9" style="text-align: justify;">"Nasıl duymam? Yeni Sovyet düzeni orada oldukça ön planda."</p>

  <p class="calibre9" style="text-align: justify;">"Asıl kötü olan ne biliyor musun? O ve iki oğlu o pisliğin içinde yaşıyor.".</p>

  <p class="calibre9" style="text-align: justify;">"İki oğlu olduğunu bilmiyordum."</p>

  <p class="calibre9" style="text-align: justify;">"Evet. Geçen ay onu ziyaret etmek için Leningrad’dan gelmişler ve kalmışlar."</p>

  <p class="calibre9" style="text-align: justify;">Alexander sırıttı. "Burayı kokutanların onlar olduğunu mu söylüyorsun?"</p>

  <p class="calibre9" style="text-align: justify;">"Hayır," dedi küçümser bir tavırla. "Leningrad tren istasyonundan getirdikleri fahişeler. Her gece yanlarında başka bir fahişeyle geliyorlar. Onlar da burayı pislik içinde bırakıyor."</p>

  <p class="calibre9" style="text-align: justify;">"Anne çok önyargılısın. Herkes Paris'ten geçerken Chanel marka parfüm alamayabilir. Belki de fahişelere biraz vermelisin." Alexander kendi söylediğine kendi güldü.</p>

  <p class="calibre9" style="text-align: justify;">"Seni babana teslim ediyorum."</p>

  <p class="calibre9" style="text-align: justify;">Babası, "Belki sen on bir yaşında bir çocukla fahişelerden bahsetmeyi bırakırsan, her şey yoluna girer," dedi.</p>

  <p class="calibre9" style="text-align: justify;">"Alexander, tatlım iyi Noeller," dedi Jane konuyu değiştirmeye çalışarak. "Baban anlamsız törenleri hatırlamamızdan hoşlanmıyor."</p>

  <p class="calibre9" style="text-align: justify;">"Benim hoşlanmadığım bu değil," diyerek araya girdi Harold. "Sadece uygun bir şekilde kutlanmasını istiyorum. Abartılmasını değil."</p>

  <p class="calibre9" style="text-align: justify;">"Seninle aynı fikirdeyim," dedi Jane sakin bir şekilde. "Ama içinden bu günü kutlamak hiç gelmiyor, öyle değil mi?"</p>

  <p class="calibre9" style="text-align: justify;">"Özellikle de bugün," dedi Alexander.</p>

  <p class="calibre9" style="text-align: justify;">"Evet. Pekâlâ. Güzel bir yemek yedik. Sen de diğer bütün Sovyet erkekleri gibi Noel'de hediye alacaksın." Duraksadı. "Noel babadan değil; bizden." Tekrar duraksadı. "Artık Noel babaya inanmıyorsun, değil mi oğlum?"</p>

  <p class="calibre9" style="text-align: justify;">"Hayır anne," dedi Alexander alçak bir ses tonuyla ve yüzüne bakmadan.</p>

  <p class="calibre9" style="text-align: justify;">"Ne zamandan beri?"</p>

  <p class="calibre9" style="text-align: justify;">"Şu andan itibaren," dedi ayağa kalkıp masadaki tabakları toplayarak.</p>

  <p class="calibre9" style="text-align: justify;">Jane Barrington, üniversite kütüphanesinde kitap ödünç verme işine girdi; ancak birkaç ay sonra referans, ardından da harita bölümüne transfer edildi. Son olarak da üniversite kafeteryasında öğle yemeği servisi yapmaya başladı. Her gece tuvaletleri temizledikten sonra ailesi için Rus yemekleri pişirdi. Bazen mozzarella peyniri, bazen zeytinyağı bazen de spagetti sosu eksik kaldı; ama Harold ile Alexander bunu umursamadı. Lahana, sosis, patates, mantar ve tuzlu siyah ekmek yediler. Harold, Jane'in Rus kadınları kadar iyi biftek yapmayı öğrendiğini söylüyordu.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Bir gece Alexander uykusundan annesinin çığlığıyla uyandı. İsteksizce yataktan kalktı ve koridora çıktı. Üzerinde beyaz sabahlığı olan annesi Marta'nın oğullarının getirdiği fahişelerden birine bağırıyordu. Kadın arkasına bile bakmadan koridorda yavaş yavaş yürüyordu ve Jane'in elinde bir tencere vardı.</p>

  <p class="calibre9" style="text-align: justify;">"Ne oluyor?" diye sordu Alexander. Harold kalkmamıştı.</p>

  <p class="calibre9" style="text-align: justify;">"Tuvalete gidiyordum ve mutfağa girip bir bardak su içeyim dedim. Gece yarısı bundan doğal ne olabilir? Mutfağa girince bu pis hayvanın iğrenç pençeleriyle etimi yediğini gördüm. Benim etimi! Seni pislik kadın!" diye bağırdı. "Pis ve terbiyesiz! İnsanların malına hiç saygısı yok!"</p>

  <p class="calibre9" style="text-align: justify;">Alexander öylece durarak annesini dinledi. Jane birkaç dakika sonra yeni pişirdiği çorbayı lavaboya döktü. "O hayvanın ellerinin değdiği bir şeyi yer miyim hiç," dedi.</p>

  <p class="calibre9" style="text-align: justify;">Alexander yatağına geri döndü.</p>

  <p class="calibre9" style="text-align: justify;">Jane ertesi sabah hâlâ aynı şeyden bahsediyordu. Ertesi gün öğleden sonra Alexander okuldan döndüğünde de. Gece yemekte etsiz ve lezzetsiz bir şey yerlerken de aynı konu ortaya atıldı. Alexander etli yemekleri tercih ettiğini anlattı. Et onu doyuran birkaç yemekten biriydi. İrileşmeye başlayan vücudu onu şaşırtıyordu; ama beslenmesi gerekiyordu. Tavuk, sığır ve domuz eti yemeliydi. Eğer bulurlarsa balık da iyi olurdu. Sebze yemeklerine pek düşkün değildi zaten.</p>

  <p class="calibre9" style="text-align: justify;">Harold, Jane’e, "Sakin ol. Kendini çok fazla yoruyorsun," dedi.</p>

  <p class="calibre9" style="text-align: justify;">"Nasıl yormam? Soruyorum sana. Bu herif bir sürü adamla yatan o fahişeyi tren istasyonundan alıp geldiğinden beri acaba ellerini yıkadı mı?"</p>

  <p class="calibre9" style="text-align: justify;">"Çorbayı döktün. Buna ne gerek vardı?" dedi Harold.</p>

  <p class="calibre9" style="text-align: justify;">Alexander ciddi yüz ifadesini korumaya çalıştı. Babasıyla bakıştılar. Babası bir şey söylemeyince Alexander boğazındaki gıcığı temizledi ve konuşmaya başladı. "Anne, şey, bence sen bir sosyalist gibi davranmıyorsun. Marta’nın çocukları senin çorbandan içebilir. Onların getirdiği fahişelere hak tanımalısın. Elbette o fahişeleri kabullenmeyeceksin. Ama onun haklarını kısıtlamamalısın. Sen de onların tereyağından alabilirsin. Biraz tereyağı ister misin? Gidip alayım."</p>

  <p class="calibre9" style="text-align: justify;">Harold ve Jane şaşkın gözlerle Alexander’a baktı.</p>

  <p class="calibre9" style="text-align: justify;">"Alexander, sen kafayı mı yedin? O adama ait bir şeyi neden isteyeyim?"</p>

  <p class="calibre9" style="text-align: justify;">"Anlatmak istediğim de bu anne. Ona ait olan bir şey yok. Bunlar senin. Sana ait bir şey de yok. Bunlar da onun. Senin etinden yeme hakkı var. Bana öğrettiğin buydu. Moskova'daki okullarda da bunu öğreniyorum. Buna alışsak iyi olur. Bu şekilde yaşama sebebimiz bu. Sahip olduklarımızı paylaşmak. Birbirimizin mallarından yararlanmak. Açıkçası neden bu kadar az yemek pişirdiğini anlamıyorum. Koridorun sonundaki Nastya’nın geçen yıldan beri et yiyemediğini biliyor musun?" Alexander annesiyle babasına baktı.</p>

  <p class="calibre9" style="text-align: justify;">Annesi, "İçine giren tanrının adı ne?" diye sordu.</p>

  <p class="calibre9" style="text-align: justify;">Alexander lahana ve soğanlı yemeğini bitirdikten sonra babasına döndü. "Bir dahaki parti toplantısı ne zaman? Katılmak için sabırsızlanıyorum."</p>

  <p class="calibre9" style="text-align: justify;">"Artık seni o toplantılara götürmemeyi düşünüyorum oğlum," dedi Jane.</p>

  <p class="calibre9" style="text-align: justify;">"Tam aksine," dedi Harold, Alexander'ın saçlarını okşayarak. "Ben o toplantılara daha çok ihtiyacı olduğunu düşünüyorum."</p>

  <p class="calibre9" style="text-align: justify;">Alexander gülümsedi.</p>

  <p class="calibre9" style="text-align: justify;">Moskova'ya kışın gelmelerine rağmen ancak üç ay sonra ihtiyaç duydukları şeyleri -un ya da ampul gibi- almak için özel satıcılara gitmeleri gerektiğini fark ettiler. Tren istasyonlarının etrafında ceplerinden çıkardıkları meyveleri ve jambonları satan adamlar vardı. Sadece birkaç kişiydiler ve sattıkları şeyler çok pahalıydı. Harold buna karşı çıkıp siyah ekmek, etsiz yemek, tereyağsız ancak keten tohumu yağlı patates yemeğe devam etti. Oysa önceden keten tohumu yağının sadece resim yaparken ve ahşap cilalarken kullanıldığını sanıyorlardı. "Özel satıcılara verecek kadar çok paramız yok," diyordu. "Bu kışı meyve yemeden geçirebiliriz. Seneye yeriz. Ayrıca bir kenara ayırdığımız paramız yok. Satıcılara verdiğimiz bu para nereden geliyor?" Jane cevap vermiyor; Alexander da bir şey bilmediği için susuyordu. Ancak Harold uyuduktan sonra annesi yanına geliyor; ertesi gün gidip kendine portakal, jambon ve taze süt almasını söylüyordu. "Beni duyuyor musun Alexander? Okul çantanın iç gözüne dolar koyuyorum. Tamam mı?"</p>

  <p class="calibre9" style="text-align: justify;">"Tamam anne. Bu dolarlar nereden geliyor?"</p>

  <p class="calibre9" style="text-align: justify;">"Bunu düşünme oğlum. Her ihtimale karşı yanıma biraz fazla para almıştım." Ona sarılıp alnından öpüyordu. "Her şey bir anda yoluna girmez. Amerika'da neler olduğunu biliyor musun? Depresyon, fakirlik ve işsizlik. Zor günler geçiriyoruz. Ancak prensiplerimiz doğrultusunda yaşıyoruz. İnsanları sömürerek değil; karşılıklı çıkarları gözeterek bir ülke kurmaya çalışıyoruz."</p>

  <p class="calibre9" style="text-align: justify;">"Birkaç dolarla mı?" diye fısıldıyordu Alexander.</p>

  <p class="calibre9" style="text-align: justify;">"Birkaç ekstra dolarla," diyordu Jane ona sarılarak. "Ama yine de babana söyleme. Çok üzülür. Onu aldatmışım gibi hisseder. Bu yüzden ona bahsetme."</p>

  <p class="calibre9" style="text-align: justify;">"Bahsetmem."</p>

  <p class="calibre9" style="text-align: justify;">Sonraki kış, Alexander on iki yaşına basmıştı ve Moskova'da hâlâ meyve yoktu. Çok soğuktu ve geçen kıştan tek fark tren istasyonlarının yanındaki satıcıların ortadan kaybolmuş olmasıydı. Tren yolları on yıllığına devrimci hareketler için Sibirya'ya verilmişti.</p>
</body>
</html>
