<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="b_sayfa_y_resim" style="text-align: justify;">OTUZ ALTINCI BÖLÜM</p>

  <p class="tarih" style="text-align: justify;">New York, Aralık 1945</p>

  <p class="calibre9" style="text-align: justify;">TATYANA, ANTHONY’Yİ YATAĞA YATIRIRKEN, bir anda "Anne, Jeb babam olabilir mi?" diye sordu.</p>

  <p class="calibre9" style="text-align: justify;">"Büyük ihtimalle olamaz tatlım."</p>

  <p class="calibre9" style="text-align: justify;">"Edward olabilir mi?"</p>

  <p class="calibre9" style="text-align: justify;">"Evet, belki o olabilir. Onu seviyor musun?"</p>

  <p class="calibre9" style="text-align: justify;">"Seviyorum. O iyi biri."</p>

  <p class="calibre9" style="text-align: justify;">"Evet tatlım. Edward iyi biri."</p>

  <p class="calibre9" style="text-align: justify;">"Anne, bana bir masal anlat."</p>

  <p class="calibre9" style="text-align: justify;">Anthony’nin yatağının yanında dizlerinin üstünde durdu ve dua eder gibi ellerini birbirine kenetledi. "Ayıyla domuz yavrusunun hiç bitmeyen bir bal küpü bulduğunu; ayının çok şişmanlayıp rejime girmek zorunda kaldığını anlatmamı ister..."</p>

  <p class="calibre9" style="text-align: justify;">"Hayır onu istemiyorum. Korkunç bir hikâye anlat."</p>

  <p class="calibre9" style="text-align: justify;">"Ben korkunç hikâyeler bilmiyorum."</p>

  <p class="calibre9" style="text-align: justify;">"Korkunç bir tane anlat," dedi inatla.</p>

  <p class="calibre9" style="text-align: justify;">Tatyana biraz düşündü. "Pekâlâ, sana sandıktaki kadın Danae'yi anlatacağım."</p>

  <p class="calibre9" style="text-align: justify;">"Sandıktaki kadın mı?"</p>

  <p class="calibre9" style="text-align: justify;">"Evet. Onun büyük ressam Rembrandt tarafından yapılan tablosu doğduğum Leningrad’ın müzesindeydi. Ancak savaş başlayınca buradaki bütün tablolar gemilerle bir yerlere gönderildi. Şimdi bu tablonun ve diğerlerinin güvende olup olmadığını bilmiyorum."</p>

  <p class="calibre9" style="text-align: justify;">"Bana sandıktaki kadını anlat anne."</p>

  <p class="calibre9" style="text-align: justify;">Tatyana derin bir nefes aldı. "Bir zamanlar, Acrisius adında bir adam yaşarmış. Danae adında bir kızı varmış."</p>

  <p class="calibre9" style="text-align: justify;">"Genç miymiş?"</p>

  <p class="calibre9" style="text-align: justify;">"Evet."</p>

  <p class="calibre9" style="text-align: justify;">"Güzel bir prenses miymiş?" Anthony kıkırdadı.</p>

  <p class="calibre9" style="text-align: justify;">"Evet." Tatyana duraksadı. "Ama Acrisius’un kâhinlik yeteneği varmış..."</p>

  <p class="calibre9" style="text-align: justify;">"Kâhin ne demek?"</p>

  <p class="calibre9" style="text-align: justify;">"Geleceği gören insan. Günün birinde, kızının oğlu olacağını ve onu öldüreceğini görmüş ve çok korkmuş..."</p>

  <p class="calibre9" style="text-align: justify;">"Ölmek istemiyor mu?"</p>

  <p class="calibre9" style="text-align: justify;">Doğru. Bu yüzden Danae'yi bronz bir odaya kilitlemiş. Böylelikle yanına kimse ulaşamayacaktı ve ona bebek veremeyecekti."</p>

  <p class="calibre9" style="text-align: justify;">Anthony gülümsedi. "Onu seven biri var mıydı?"</p>

  <p class="calibre9" style="text-align: justify;">"Evet. Zeus." Tatyana ellerini birbirine kenetledi. Dizlerinin üstündeydi. "Zeus kendini altın yağmur damlalarına çevirerek Danae'nin bronz odasına süzülmeyi başarmış. Danae bir tanrı tarafından sevilmişti. Ona bir bebek, bir erkek verdi. Onun adına ne koydular biliyor musun? Perseus."</p>

  <p class="calibre9" style="text-align: justify;">"Perseus," diye tekrarladı Anthony.</p>

  <p class="calibre9" style="text-align: justify;">Tatyana başını salladı. "Acrisius, kızının bir oğlu olduğunu öğrenince, çok korktu ve ne yapacağını bilememiş. Çocuğu öldürmeye cesaret edemiyormuş; ama yaşamasına da izin vermek istemiyormuş. Bu yüzden kızıyla oğlunu bir sandığa koyup onları fırtınalı denize bırakmış."</p>

  <p class="calibre9" style="text-align: justify;">Anthony can kulağıyla onu dinliyordu.</p>

  <p class="calibre9" style="text-align: justify;">"Yemeksiz ve yapayalnız bir halde denize bırakılınca Danae korkmuş; ama Perseus son derece cesur davranmış." Tatyana gülümsedi. "Perseus, bebek kalbiyle, babasının onu ve Danae'yi koruyacağına inanıyormuş." Duraksadı. "Ancak babası yardım etmemiş. Zeus deniz tannsı Poseidon'dan dalgaları durdurmasını ve rahatlıkla Yunanistan kıyılarına ulaşmalarına yardım etmesini istemiş."</p>

  <p class="calibre9" style="text-align: justify;">Anthony gülümsedi. "Kurtulacaklarını biliyordum." Derin bir nefes aldı. "Bundan sonra mutlu yaşadılar mı?"</p>

  <p class="calibre9" style="text-align: justify;">"Evet."</p>

  <p class="calibre9" style="text-align: justify;">"Perseus'a ne oldu?"</p>

  <p class="calibre9" style="text-align: justify;">"Günün birinde, biraz daha büyüdüğünde, sana Perseus'un geleceğini anlatırım."</p>

  <p class="calibre9" style="text-align: justify;">"Bana kâhinlik mi yapacaksın?"</p>

  <p class="calibre9" style="text-align: justify;">"Evet."</p>

  <p class="calibre9" style="text-align: justify;">"Ama ölmedi değil mi?"</p>

  <p class="calibre9" style="text-align: justify;">"Hayır ölmedi. İyi bir şekilde büyüdü. Adadaki herkes Perseus'u görür görmez onun kraliyet ailesine ait olduğunu anlıyordu. Sadece bir kralın değil; aynı zamanda bir tanrının oğluydu. Güçlendi; bütün oyunları oynadı ve daima oyun arkadaşlarını yendi. Aklını sadece onların arasında nasıl bir kahraman olacağına çalıştırıyordu."</p>

  <p class="calibre9" style="text-align: justify;">Anthony annesine baktı. "Perseus bir kahraman oldu mu?"</p>

  <p class="calibre9" style="text-align: justify;">"Evet, oğlum," diye cevapladı annesi. "Perseus muhteşem bir kahraman oldu. Biraz daha büyüdüğünde, sana onun Gorgon Medusa'ya ve deniz canavarına neler yaptığını anlatacağım. Ama şimdi tatlı rüyalar görmeni istiyorum. Rüyanda lunaparkı, pamuk şekerleri ve saklambaç oyunlarını gör. Tamam mı?"</p>

  <p class="calibre9" style="text-align: justify;">"Anne, bekle... -kâhin haklı çıktı mı? Perseus onu öldürdü mü?”</p>

  <p class="calibre9" style="text-align: justify;">"Evet oğlum. Perseus, Acrisius'u öldürdü. Ama kazayla. Bilerek değil."</p>

  <p class="calibre9" style="text-align: justify;">"O halde onları uzaklaştırmakta haklıydı."</p>

  <p class="calibre9" style="text-align: justify;">"Sanırım öyle. Ama bir işe yaramadı, öyle değil mi?"</p>

  <p class="calibre9" style="text-align: justify;">"Evet. Bu çok korkunç değildi anne. Belki bir dahaki sefere deniz canavarını anlatırsın. Olur mu?"</p>

  <p class="calibre9" style="text-align: justify;">"Belki. Seni seviyorum." Yatak odasının kapısını kapatarak çıktı.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Vikki hastanedeki bir başka Noel partisine gitmişti. Tatyana'yı da davet etmişti; ama Tatyana son birkaç hafta içinde çok sayıda partiye katılmıştı. Mutfak masasında çay içiyordu ve önünde <i class="calibre2">New York Times</i> gazetesi açıktı. Radyoda Nuremberg’in son şarkısı çalarken, zili duydu.</p>

  <p class="calibre9" style="text-align: justify;">Gelen Jeb idi. Beyaz gömlek giymişti. Uzun boylu ve geniş omuzluydu...</p>

  <p class="calibre9" style="text-align: justify;">"Burada ne işin var?" diye sordu şaşkınlık içinde. Onu hiç beklemiyordu.</p>

  <p class="calibre9" style="text-align: justify;">"Seni görmeye geldim," dedi Jeb onu kenara itip içeri girerek</p>

  <p class="calibre9" style="text-align: justify;">Tatyana kapıyı kapattı. "Geç oldu."</p>

  <p class="calibre9" style="text-align: justify;">"Ne için geç?"</p>

  <p class="calibre9" style="text-align: justify;">Tatyana mutfağa gitti. "Bir fincan çay ister misin?"</p>

  <p class="calibre9" style="text-align: justify;">"Biraya ne dersin? Biran var mı?”</p>

  <p class="calibre9" style="text-align: justify;">"Hayır. Sadece çay var."</p>

  <p class="calibre9" style="text-align: justify;">Ona bir fincan çay yaptı ve koltukta yanına oturdu. Jeb bir yudum alarak fincanı koydu. "Ev sessiz," dedi. "Vikki burada olmadığı için mi?"</p>

  <p class="calibre9" style="text-align: justify;">"Bir dakikalığına dışarı çıktı," dedi Tatyana.</p>

  <p class="calibre9" style="text-align: justify;">"Gece 23.00’te mi?"</p>

  <p class="calibre9" style="text-align: justify;">"Şimdi gelir."</p>

  <p class="calibre9" style="text-align: justify;">"Hımm." Jeb onu inceledi. "İkimiz hiç baş başa kalma fırsatı bulamadık, biliyorsun." Bacağını okşadı.</p>

  <p class="calibre9" style="text-align: justify;">Tatyana geri çekilmedi.</p>

  <p class="calibre9" style="text-align: justify;">"Neden bu gece bana gelmiyorsun?"</p>

  <p class="calibre9" style="text-align: justify;">"Sen Vincent ile aynı evde kalmıyor musun?"</p>

  <p class="calibre9" style="text-align: justify;">"Bunun söylediğimle ne ilgisi var?"</p>

  <p class="calibre9" style="text-align: justify;">"Sen de yalnız değilsin."</p>

  <p class="calibre9" style="text-align: justify;">"Ama Vikki sürekli ortada dolaşıyor," dedi. "Anthony de öyle."</p>

  <p class="calibre9" style="text-align: justify;">Tatyana ona ters bir bakış fırlattı. "Anthony’nin gidecek bir yeri yok," dedi yavaşça.</p>

  <p class="calibre9" style="text-align: justify;">"Hımm. Şimdi uyuyor mu?"</p>

  <p class="calibre9" style="text-align: justify;">"Evet.”</p>

  <p class="calibre9" style="text-align: justify;">Hımm." Onu koltuğa yatırdı ve boynundan öpmeye başladı.</p>

  <p class="calibre9" style="text-align: justify;">"Dur," dedi Tatyana başını sağa sola çevirerek. "Nefes alamıyorum." Onu itiyordu; Jeb devam ediyordu.</p>

  <p class="calibre9" style="text-align: justify;">"Harika kokuyorsun... Ve yalnızız," dedi.</p>

  <p class="calibre9" style="text-align: justify;">"Lütfen üstümden kalk."</p>

  <p class="calibre9" style="text-align: justify;">"Tanya, tatlım, kiminle uğraştığını bilmiyorsun."</p>

  <p class="calibre9" style="text-align: justify;">"Sen de kiminle uğraştığını bilmiyorsun," dedi yüzünü çekip kendini yere atarak. Nefes nefese bir halde, "Jeb, üzgünüm. Şu anda çok yorgunum. Yarın erken kalkmam gerekiyor. Gidebilir misin?" dedi.</p>

  <p class="calibre9" style="text-align: justify;">"Gitmek mi?" dedi rahatsız olmuş bir ses tonuyla. "Hiçbir yere gitmiyorum. Buraya niçin geldiğimi sanıyorsun?"</p>

  <p class="calibre9" style="text-align: justify;">"Jeb, bilmiyorum. Tahmin de yürütmeyeceğim. Sanırım benimle kavga etmeye geldin; ama o psikolojide değilim."</p>

  <p class="calibre9" style="text-align: justify;">"Seninle kavga etmeyeceğim Tatyana," dedi koltuktan kalkıp ona doğru giderek. "Ben de o psikolojide değilim."</p>

  <p class="calibre9" style="text-align: justify;">"Pekâla. Ben hiçbir şey yapacak halde değilim," dedi ona büyük bir nefret içinde bakarak. Sonra bunu yaptığı için kendi kendine kızdı ve vicdan azabı duyarak kendini toparlamaya çalıştı. Duygularını bu kadar açık ifade etmek zorunda mıydı?</p>

  <p class="calibre9" style="text-align: justify;">"Tanya, benden hoşlandığını sanıyordum," dedi Jeb geri çekilip koltuğa oturarak.</p>

  <p class="calibre9" style="text-align: justify;">"Hayır. Birbirimizi tanıyoruz, hepsi bu."</p>

  <p class="calibre9" style="text-align: justify;">"Birbirimizi yeterince tanımalıyız, doğru. Açıkçası ben biraz daha iyi tanımak istiyorum."</p>

  <p class="calibre9" style="text-align: justify;">Tatyana, bacaklan açık, kollarını koltuğun arka kısmına yerleştirmiş olan Jeb'e soğuk bir tavırla baktı. "Yatak odasında çocuğum var. Sesini yükselterek ve bu şekilde davranarak ne yaptığını sanıyorsun?" Kapıya doğru yürümeye başladı.</p>

  <p class="calibre9" style="text-align: justify;">Jeb yerinden fırlayarak onu kolundan tuttu. "Gitmiyorum."</p>

  <p class="calibre9" style="text-align: justify;">"Gidiyorsun Jeb. Eğer beni bir daha görmek istiyorsan, şimdi gidersin."</p>

  <p class="calibre9" style="text-align: justify;">"Bu bir tehdit mi?" dedi bağırarak. "Ne yapacaksın?" diyerek güldü. "Beni evden mi atacaksın? Durduracak mısın?"</p>

  <p class="calibre9" style="text-align: justify;">"Evet," dedi.</p>

  <p class="calibre9" style="text-align: justify;">Elinden tutarak onu kendine çekti. "Bana nasıl baktığını görüyorum," diye fısıldadı. "Görmediğimi sanıyorsun; ama görüyorum. Senin de bunu istediğini biliyorum Tanya."</p>

  <p class="calibre9" style="text-align: justify;">"Kes şunu!" diye bağırdı kendini ondan kurtarmaya çalışarak. İçini bir hüzün kapladı. Kendi haline üzülüyordu.</p>

  <p class="calibre9" style="text-align: justify;">Jeb gülmeye başladı ve onu kendine daha çok çekti. Tatyana kolunu çimdikledi. "Kendini kontrol et."</p>

  <p class="calibre9" style="text-align: justify;">"Ahhh!" dedi bağırarak. "Sert mi olsun istiyorsun? İstediğin bu mu?" Onu zorla koltuğa yatırdı.</p>

  <p class="calibre9" style="text-align: justify;">"Anlamıyor musun?" dedi güçlükle nefes alarak. "Bunu hiç istemiyorum. Korkunç bir hata yaptım."</p>

  <p class="calibre9" style="text-align: justify;">"Bunu düşünmek için artık çok geç tatlım. Peşini bırakmam."</p>

  <p class="calibre9" style="text-align: justify;">Altında kapana sıkışmış bir haldeydi. Yorgundu ve ne yapacağını bilmiyordu. Aleksandr tarafından sevildiğini düşündü. Böyle bir hayatı olmayacaktı. Jeb'i öpüyormuş gibi yaparak ısırdı ve dudaklarından bir parça et kopardı. Jeb çığlık koparınca hemen onu itip ayağa kalktı. Jeb de hemen ayağa kalktı ve kaçmasına fırsat vermeden ona vurdu. Tatyana sendeleyerek koltuğa düştü ve gözünün önünde beyaz bir ışık gördü. Bilincini kaybetmemek için büyük bir çaba harcıyordu; çünkü yatak odasından bir ses geldiğini duymuştu. Anthony pijamalarıyla duvara yaslanmış bir halde duruyor ve Jeb'e bakarak titriyordu. "Anneme zarar verme," dedi alçak bir ses tonuyla.</p>

  <p class="calibre9" style="text-align: justify;">Tatyana emekleye emekleye yanına gitti.</p>

  <p class="calibre9" style="text-align: justify;">Jeb, ağzındaki kanı silerek küfretti.</p>

  <p class="calibre9" style="text-align: justify;">Tatyana, Anthony'yi odaya sokarak, "Burada kal ve ne olursa olsun dışarı çıkma. Beni duyuyor musun?" diye fısıldadı. Hemen dolabı açtı ve köşede duran sırt çantasına uzandı.</p>

  <p class="calibre9" style="text-align: justify;">Anthony cevap vermedi. Dudağı titriyordu.</p>

  <p class="calibre9" style="text-align: justify;">"Beni duyuyor musun? Hiçbir şekilde çıkmak yok."</p>

  <p class="calibre9" style="text-align: justify;">Başını salladı.</p>

  <p class="calibre9" style="text-align: justify;">Tatyana odadan çıkarak kapıyı kapattı.</p>

  <p class="calibre9" style="text-align: justify;">Tatyana, Jeb'e onu ilk kez görüyormuş gibi baktı. Onun Aleksandr gibi olacağını nasıl düşünebilmiş ti? Aleksandr’ın bir parçasının yerini doldurabileceğini düşünmüştü. En çok özlediği yanını doldurarak kendini daha iyi hissedeceğini ve rahatlayacağını düşünüyordu. Ama şimdi nasıl bir durumun içine girdiğini anlıyordu.</p>

  <p class="calibre9" style="text-align: justify;">Tatyana derin bir nefes alarak Alman yapımı P-38 marka silahı, şaşkınlık içinde ona bakan Jeb'e çevirdi.</p>

  <p class="calibre9" style="text-align: justify;">"Evimden çık!"</p>

  <p class="calibre9" style="text-align: justify;">Şaşkınlık içinde silaha baktı ve gülmeye başladı. "O küçük oyuncağı nereden buldun?"</p>

  <p class="calibre9" style="text-align: justify;">"Kocam ve çocuğumun babası, bunu bana yamyamlardan korunmam için verdi," dedi. "Kocam Kızıl Ordu’da binbaşıydı ve nasıl silah kullanılacağını biliyordu. Bana da öğretti. Şimdi çık evimden."</p>

  <p class="calibre9" style="text-align: justify;">Silahı iki eliyle tutuyordu ve bacakları açıktı.</p>

  <p class="calibre9" style="text-align: justify;">"İçi dolu mu?" diye sordu küçümseyici bir tavırla.</p>

  <p class="calibre9" style="text-align: justify;">Tatyana duraksadı. Tetiği çekti ve silahı Jeb'in yüzünün sol tarafına doğru çevirdi. Derin bir nefes alarak ateş etti. Jeb sendeleyerek geri çekildi ve sonra yere düştü. Kurşun duvarı delip geçerek dışarı çıkmıştı. Çok fazla ses yapmıştı; ama Anthony odasından çıkmamıştı. Alt kattan belli belirsiz bir ses, gürültüyü kesmesini söylüyordu.</p>

  <p class="calibre9" style="text-align: justify;">Tatyana, Jeb’in yanına geldi ve silahla yüzüne vurdu. "Evet. Dolu," dedi. "Şimdi cehenneme kadar yolun var."</p>

  <p class="calibre9" style="text-align: justify;">"Sen deli misin?" dedi Jeb ellerini havaya kaldırarak.</p>

  <p class="calibre9" style="text-align: justify;">Geri çekildi ve silahı ona doğrulttu. "Çık dışarı!"</p>

  <p class="calibre9" style="text-align: justify;">Jeb gittikten sonra Tatyana kapıyı sıkıca kilitledi. Yüzünü ve ellerini yıkadıktan sonra, odanın bir köşesine sinmiş olan oğlunun yanına gitti. Tatyana onu tekrar yatağına yatırarak üstünü örttü ve bir süre yanında oturdu. Ancak hiçbir şey söyleyemiyordu. Battaniyenin üzerinden onu okşadı ve odadan çıktı.</p>

  <p class="calibre9" style="text-align: justify;">Yangın merdivenine çıktı ve soğukta oturdu. Altı kat aşağıda, kilisenin önünden geçen ambulansı gördü.</p>

  <p class="calibre9" style="text-align: justify;">Bu benim için, diye düşündü Tatyana. Bunu hissediyorum. Bu hayata daha fazla devam edemeyeceğim.</p>

  <p class="calibre9" style="text-align: justify;">Kızağın üstüne yatacağım ve beni karlar arasından beşinci bölgedeki evime kadar götürecek. Ancak oraya gittiğimizde, yanağımda elini hissetmeyeceğim.</p>

  <p class="calibre9" style="text-align: justify;">Kucağında duran ve içinde hâlâ yedi kurşun olan silahına bakarak düşündü. Bu sadece bir saniyesini alacaktı. Bir saniye bile sürmeyecekti ve her şey bitecekti. Kolaylıkla.</p>

  <p class="calibre9" style="text-align: justify;">Gözlerini kapadı. Bir daha uyanmamak ne kadar huzur verici olurdu. Gözlerini açıp, onu karın üstünde hayal etmek zorunda kalmayacaktı.</p>

  <p class="calibre9" style="text-align: justify;">Boğulmamak ne güzeldi.</p>

  <p class="calibre9" style="text-align: justify;">Sevmemek</p>

  <p class="calibre9" style="text-align: justify;">Acı çekmemek, istememek, üzülmemek. Üzüntü içime işlemiş gibi. Bir zamanlar onu okşadığım gibi üzüntüyü okşuyorum. Yaşıyormuş gibi yapmak yerine onun yanında olabilirim. Üç yıldır bu haldeyim ve dördüncü umutsuzluk çemberinin içine gireceğim. Elimde hiçbir şey kalmadı. Beni yalnız bırakın. Bırakın da üzüntümü boğayım.</p>

  <p class="calibre9" style="text-align: justify;">Güçlü olduğumu düşünüyorduk. Bunların hepsinin üstesinden gelebileceğimi sanıyorduk.</p>

  <p class="calibre9" style="text-align: justify;">Ama yanılmışız.</p>

  <p class="calibre9" style="text-align: justify;">Seninle yaşamayı beceremiyorum.</p>

  <p class="calibre9" style="text-align: justify;">Oysa bunu yapabilmeyi çok isterdim.</p>

  <p class="calibre9" style="text-align: justify;">İkimiz için yaşamak zorunda kalmamak ne kadar rahat olurdu. Elindeki silaha baktı.</p>

  <p class="calibre9" style="text-align: justify;">Tatyana o anda oğlunun sesini duydu. "Anne?"</p>

  <p class="calibre9" style="text-align: justify;">Pamuklu pijamalarıyla açık pencerenin yanında duruyordu ve silah tuttuğunu gördüğü için dudağı titremeye başlamıştı.</p>

  <p class="calibre9" style="text-align: justify;">"Anthony," dedi. "Odana geri dön."</p>

  <p class="calibre9" style="text-align: justify;">"Hayır. Senin yatırmanı istiyorum."</p>

  <p class="calibre9" style="text-align: justify;">"Yatağına git. Ben de geleceğim."</p>

  <p class="calibre9" style="text-align: justify;">"Hayır. Şimdi, benimle gel.” Ağlıyordu.</p>

  <p class="calibre9" style="text-align: justify;">Silahı metal yangın merdivenin üzerine bıraktı ve içeri girdi.</p>

  <p class="calibre9" style="text-align: justify;">Onu yatırıp üstünü örterek, "Vikki birazdan gelecek," dedi.</p>

  <p class="calibre9" style="text-align: justify;">"Hayır," dedi Anthony. "Vikki'yi istemiyorum. Ben seni istiyorum. Yanıma uzan."</p>

  <p class="calibre9" style="text-align: justify;">"Anthony..."</p>

  <p class="calibre9" style="text-align: justify;">"Anne, yanıma yat."</p>

  <p class="calibre9" style="text-align: justify;">Tatyana kıyafetleriyle Anthony'nin yanına uzandı ve ona sarıldı. "Burada kal," dedi Anthony." Benimle uyu anne."</p>

  <p class="calibre9" style="text-align: justify;">Konuşmadan yattılar. Dakikalar geçti. "Oğlum, bu günden itibaren her şey yoluna girecek," dedi. "Sana söz veriyorum. Bu baba sözü; anne sözü değil. Her şey düzelecek."</p>

  <p class="calibre9" style="text-align: justify;">Anthony alçak bir ses tonuyla, "Babam gerçekten Kızıl Ordu'da binbaşı mıydı?" dedi.</p>

  <p class="calibre9" style="text-align: justify;">"Evet."</p>

  <p class="calibre9" style="text-align: justify;">Duraksadı.</p>

  <p class="calibre9" style="text-align: justify;">"Hiç ıskalamamış olmalı."</p>

  <p class="calibre9" style="text-align: justify;">"Şişşşt Anthony."</p>

  <p class="calibre9" style="text-align: justify;">Tatyana ertesi günü düşündü.</p>

  <p class="calibre9" style="text-align: justify;">Korkular içinde yaşamaya devam edecekti. Daha da kötüsü ölümle, onunla tekrar baş başa kalacaktı. Cesur ol Tatyana. Cesaretli davran bebeğim. Benim için ayağa kalk ve hayata devam et. Oğluna iyi bakarsan, ben de sana iyi bakacağım.</p>

  <p class="calibre9" style="text-align: justify;">Koruyucu meleği Aleksandr, en tatlı meleği Aleksandr, o bu acıları çekerken tepesinde uçuyordu ve ona fısıldıyordu: <i class="calibre2">Tanya, ablana buzların üstünde ölürken, yürüyemeyerek karların içinde yığılırken ne dediğini hatırlıyor musun? 'Haydi Daşa, ayağa kalk. Aleksandr seni kurtarmaya çalışıyor. Ona hayatının bir anlamı olduğunu göster. Kalk ve kamyona kadar yürü Daşa.'</i></p>

  <p class="calibre9" style="text-align: justify;">Tatyana, Anthony uyuyana kadar yanında yattı. Çok geç olmuştu ve Vikki hâlâ gelmemişti. En sonunda yataktan kalktı ve silahını sırt çantasına geri koymaya gitti. Çantanın içinde başka bir şeye bakmadı; ama boynundaki evlilik yüzüklerini çıkararak öptü; onları da çantanın içine, şapkasının, <i class="calibre2">Bronz Atlı</i> kitabının, resminin, Yuri Stepanov'u kurtarması karşılığında aldığı madalyanın ve Dr. Sayers'i buzların üstünden kurtardığı için aldığı <i class="calibre2">Sovyetler Birliği Kahramanlık Madalyası</i>nın yanına koydu. Yüzükler, madalyalar, resimler, kitap, para ve şapka. İki evlilik fotoğrafları.</p>

  <p class="calibre9" style="text-align: justify;">Hepsi çantanın içindeydi. Aleksandr ve Tatyana da.</p>
</body>
</html>
