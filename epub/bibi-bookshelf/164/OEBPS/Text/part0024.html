<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="b_sayfa_y_resim" style="text-align: justify;">ON YEDİNCİ BÖLÜM</p>

  <p class="tarih" style="text-align: justify;">New York'ta Noel, 1943</p>

  <p class="calibre9" style="text-align: justify;">TATYANA VE ANTHONY, NOEL kutlaması için Vikki, büyükannesi ve büyükbabası tarafından evlerine davet edildi.</p>

  <p class="calibre9" style="text-align: justify;">Eve gittiğinde Edward'ı da orada buldu.</p>

  <p class="calibre9" style="text-align: justify;">Vikki'ye mutfakta, "Onu neden davet ettin?" diye fısıldadı.</p>

  <p class="calibre9" style="text-align: justify;">"Noel'i kutlamak onun da hakkı Tanya."</p>

  <p class="calibre9" style="text-align: justify;">Tatyana koltukta Edward'ın yanına oturdu ve içkisini yudumladı. Kucağındaki altı aylık Anthony'de bu içecekten istiyordu. Edward, Tatyana'ya dört gün önce evden kovulduğunu söyledi. Görünüşe bakılırsa karısı bu kadar yoğun çalışmasından ve ona çok az zaman ayırmasından bıkmıştı.</p>

  <p class="calibre9" style="text-align: justify;">"Bırak tahmin edeyim," dedi Tatyana. "Onunla çok az vakit geçirdiğin için seni evden attı."</p>

  <p class="calibre9" style="text-align: justify;">"Doğru."</p>

  <p class="calibre9" style="text-align: justify;">Tatyana, "Ama bu durumda onunla daha az vakit geçirmeyecek misin?" diye sordu sessizce.</p>

  <p class="calibre9" style="text-align: justify;">Edward güldü. "Benden pek fazla hoşlandığını sanmıyorum Tanya," dedi.</p>

  <p class="calibre9" style="text-align: justify;">"Bu şanssızlık!" dedi.</p>

  <p class="calibre9" style="text-align: justify;">Vikki, onlara ballı bisküvi getirdiğinde Tatyana yüzündeki memnuniyet ifadesini fark etti ve bütün bu sorunların ondan kaynaklandığını düşündü.</p>

  <p class="calibre9" style="text-align: justify;">Misafir odasında hafif bir Noel müziği; zencefil, elmalı turta ve sarımsak soslu spagetti kokusu vardı. Evin içindeki koyu renklere gözü alışmıştı. Vikki'nin üzerinde, kahverengi saçları ve kahverengi gözleriyle uyum sağlayan kahverengi, kadife bir elbise vardı. Isabella ve Travis sanki savaş yokmuş gibi herkesi iyice doyuruyordu. Konuşmalar da şarap kadar yumuşaktı.</p>

  <p class="calibre9" style="text-align: justify;">Daha sonra, neşeli Noel kutlamaları evi doldururken, Tatyana yatak odasında oğlunu emzirdi. Oda sessiz, ılık ve karanlıktı. Gözlerini kapadı ve biraz kestirdi.</p>

  <p class="calibre9" style="text-align: justify;">Mumlara, kutlama yemeğine, dualara, uykuya, Vikki'ye ve Ellis'te olmasına rağmen, Tatyana bu Noel gecesinde huzurlu değildi. Oğlunu emzirirken gözünden yaşlar süzülüyor fakat o silme gereği bile duymadı. Sütünde, kalbinde ve ruhunda tek bir kelime yankılanıyordu: <i class="calibre2">Aleksandr.</i></p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Noel’i Ellis’de geçirmek çok sıkıcıydı ama burada olmak da onu rahatlatıyordu. Çünkü yaralıların ona ihtiyacı vardı. Oradayken oğlunun dışında ona ihtiyaç duyan insanlarla birlikteydi. Beyaz çarşaflı yataklarda yatan askerlere yemek yediriyor ve onlara, ne yatak ne de teselli bulan diğer askerleri düşünmelerini fısıldıyordu. "Teselli bulamıyorlar; çünkü yanlarında sen yoksun Hemşire Tanya," dedi Paul Schmidt adındaki Alman, yaralı bir pilot. Kuzey Kanalı üzerinde uçuyor ve Kuzey Denizine yiyecekle silah taşıyan tankerleri bombalıyordu. Suya düşmüştü. Amerika'ya giderken iki bacağını kesmişlerdi ve artık evine gönderilecek kadar iyileşmişti. Tatyana'ya, evine gitmek istemediğini söyledi. "Eğer bacaklarım olsaydı, Amerika beni savaşa gönderirdi, öyle değil mi? Diğerlerine yaptıkları gibi."</p>

  <p class="calibre9" style="text-align: justify;">"Seni yine gönderebilirler. Oturup inek sağarsın."</p>

  <p class="calibre9" style="text-align: justify;">"Ne isterdim biliyor musun?" dedi gülümseyerek. "Amerikalı bir kızın benimle evlenmesini ve gitmeme izin vermemesini."</p>

  <p class="calibre9" style="text-align: justify;">Tatyana gülümseyerek karşılık verdi. "Bunu diğer hemşirelerden birine sorabilirsin," dedi. "Ben Amerikalı değilim."</p>

  <p class="calibre9" style="text-align: justify;">"Umurumda değil," dedi. Gözlerindeki ışık sönmemişti.</p>

  <p class="calibre9" style="text-align: justify;">"Evde seni bekleyen karının yeniden evlenmenden hoşlanacağını mı düşünüyorsun?"</p>

  <p class="calibre9" style="text-align: justify;">"Ona söylemek zorunda değiliz," dedi sırıtarak.</p>

  <p class="calibre9" style="text-align: justify;">Tatyana ona biraz kendinden bahsetti. Tatyana İtalyan ve Alman askerlerle, Amerika'ya gelmeden önceki hayatından rahatlıkla konuşabiliyordu. Bu Vikki ya da Edward ile konuşmak kadar zor değildi. Arkadaşlarının, Leningrad karlarında ve Lazarevo sularında yaşadığı günleri öğrenmesini istemiyordu. Ancak bu evsiz ve yabancı adamlar onu çok iyi anlayabiliyordu.</p>

  <p class="calibre9" style="text-align: justify;">"Artık Doğu sınırında olmadığım için mutluyum," dedi Paul Schmidt.</p>

  <p class="calibre9" style="text-align: justify;">Ben mutlu değilim, demek istedi Tatyana. Çünkü doğu sınırındayken hayatının bir anlamı vardı. "Doğu sınırında yaralanmadın," dedi en sonunda. Başını öne eğerek ona yemeğini yedirmeye devam etti ve beyaz porselen tabağa değen metal çatala baktı. Tavuk çorbasının kokusuna, kolunun altındaki kolalanmış beyaz çarşafa, yün battaniyeye ve soğuk odaya konsantre oldu. Doğu sınırını gözünün önüne getirmemeye çalışıyordu. <i class="calibre2">Kocasına yemek yedirmek... Kaşığı dudaklarına götürmek... Yanındaki sandalyede uyumak... Yatağının etrafında gidip gelmek...</i></p>

  <p class="calibre9" style="text-align: justify;">Hayır. HAYIR.</p>

  <p class="calibre9" style="text-align: justify;">"Sovyetlerin bize ne yaptığı konusunda hiçbir fikrin yok," dedi.</p>

  <p class="calibre9" style="text-align: justify;">"Var Paul," dedi Tatyana. "Geçen yıl Leningrad'da hemşireydim. Kısa zaman önce Almanların Sovyet askerlerine neler yaptığını gördüm."</p>

  <p class="calibre9" style="text-align: justify;">Çorbasını yutarken başını salladı ve çorbanın birazı ağzından çenesine aktı. Tatyana bunu sildi ve ağzına bir kaşık çorba daha verdi.</p>

  <p class="calibre9" style="text-align: justify;">"Sovyetler Birliği bu savaşı kazanacak," dedi ses tonunu alçaltarak. "Neden biliyor musun?"</p>

  <p class="calibre9" style="text-align: justify;">"Neden?"</p>

  <p class="calibre9" style="text-align: justify;">"Çünkü askerleri önemsemiyor."</p>

  <p class="calibre9" style="text-align: justify;">İkisi de sustu.</p>

  <p class="calibre9" style="text-align: justify;">"Hitler sizin kıymetinizi biliyor mu?" diye sordu Tatyana.</p>

  <p class="calibre9" style="text-align: justify;">"Stalin'den daha fazla. Hitler bizi tekrar cepheye gönderebilmek için iyileştirmeye çalışıyor; ama Stalin buna hiç zahmet etmiyor. Adamlarının ölmesine izin veriyor ve sonra on üç yaşındaki çocukları cepheye gönderiyor. Sonra onlar da ölüyorlar."</p>

  <p class="calibre9" style="text-align: justify;">"Yakında gönderecek kimse kalmayacak," dedi Tatyana.</p>

  <p class="calibre9" style="text-align: justify;">"Bu olmadan önce Stalin savaşı kazanacak."</p>

  <p class="calibre9" style="text-align: justify;">Tatyana, başka bir yaralıyla ilgilenmesi için çağırıldı; ama sonra Noel bisküvisi ve sütlü çayla Paul'ün yanına geri döndü.</p>

  <p class="calibre9" style="text-align: justify;">"Bu arada benim hakkımda yanılıyorsun," dedi Paul. "Rusya'da yaralandım. Ukrayna üzerinde. Bombardıman görevindeyken uçağım düştü. Düştüğümde, midem adeta yerinden çıktı." Bir an duraksadı. "Yani lafın gelişi."</p>

  <p class="calibre9" style="text-align: justify;">"Anlıyorum," dedi Tatyana.</p>

  <p class="calibre9" style="text-align: justify;">"İyileştikten sonra beni daha tehlikesiz olan Kuzey Kanalına gönderdiler. Komik, öyle değil mi? Yüzbaşım, orada daha güvende olacağımı düşündü. Oysa Ukrayna'ya, Sovyet halkının kucağına düştüğümde, beni öldürmediler. Bana acıdılar. Bilmiyorum, belki de bunun sebebi olayın geçen yıl Noel'de gerçekleşmiş olmasıdır."</p>

  <p class="calibre9" style="text-align: justify;">"Sana Noel olduğu için acıdıklarını sanmıyorum," dedi Tatyana. "Sovyetler Birliği Noel'i kutlamaz."</p>

  <p class="calibre9" style="text-align: justify;">Bakışlarını ona dikti. "Burada olma sebebin bu mu? Noel tatili senin için bir şey ifade etmiyor mu?"</p>

  <p class="calibre9" style="text-align: justify;">Başını salladı. Güç almak için istavroz çıkarmak istedi; ama yapmadı. İçinden ağlamak geldi; ama engelledi. Güçlü, dayanıklı, kaya gibi ve Aleksandr gibi olmak istiyordu. Ancak bunu yapamıyordu. "Buradayım; çünkü bu evlerinden uzak olan yaralıları mutlu ediyor." Bir an bocaladı. "Buradayım; çünkü sizin için iyi bir şeyler yaparsam, size biraz huzur verirsem, başka bir yerlerde olan birisinin de huzurlu olacağını umut ediyorum..." Gözünden bir yaş damladı.</p>

  <p class="calibre9" style="text-align: justify;">Paul şaşkınlık içinde ona baktı. "Hayatın bu şekilde yürüdüğünü mü düşünüyorsun?"</p>

  <p class="calibre9" style="text-align: justify;">"Nasıl yürüdüğünü bilmiyorum," dedi Tatyana.</p>

  <p class="calibre9" style="text-align: justify;">"Doğu sınırında mı?"</p>

  <p class="calibre9" style="text-align: justify;">"Nerede olduğunu bilmiyorum," dedi. Odasındaki sırt çantasında duran ölüm belgesinden bahsedecek gücü bulamamıştı.</p>

  <p class="calibre9" style="text-align: justify;">"Doğu sınırında olmadığına şükretmelisin. Orada olsa hayatta bir hafta kalmayı bile başaramazdı."</p>

  <p class="calibre9" style="text-align: justify;">"Öyle mi?" Yüzü güçsüz ruhunu yansıtmış olacak ki, Paul elini okşayarak, "Bu konuda endişelenme Hemşire Tanya. Her nerede olursa olsun, ne umut ediyordur biliyor musun?"</p>

  <p class="calibre9" style="text-align: justify;">"Ne?" diye fısıldadı.</p>

  <p class="calibre9" style="text-align: justify;">"Senin güvende olmanı," dedi Paul.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">New York'ta Noel.</p>

  <p class="calibre9" style="text-align: justify;"><br class="calibre6" /></p>

  <p class="calibre9" style="text-align: justify;">Savaş devam ediyordu ve New York’ta Noel zamanıydı. Tatyana geçen yıl Noel'i Greçeski Hastanesinde, Dr. Sayers ve Sovyet hemşirelerle birlikte geçirmişti. Votka içmişler ve durumları yeterince iyi olan hastalara da ikram etmişlerdi. O sırada Tatyana'nın aklında olan tek düşünce Aleksandr'ı görmek için sınıra gitmekti. Beş gün içinde yola çıkacaklardı. Aleksandr bunu henüz bilmiyordu; ama o bir şekilde kocasıyla birlikte Sovyetler Birliğinden çıkacaktı. Leningrad'da ışık yoktu. Her yer yıkılmıştı. Noel'de, Almanlar Pulkovo'dan bomba atıyorlardı. Alman uçakları Noel gecesi şehri bombalıyordu. Tatyana dört gün içinde Dr. Sayers'in Kızıl Haç kamyonuyla Leningrad'dan ayrılmış olacaktı. Kendi kendine burayı tekrar görüp görmeyeceğini sormuştu.</p>

  <p class="calibre9" style="text-align: justify;">Şimdi ise oraya bir daha asla dönemeyecek gibi görünüyordu.</p>

  <p class="calibre9" style="text-align: justify;">Bunun yerine Noel'i New York'ta geçiriyordu. Yeşil ve kırmızı ışıklarla çevrili Küçük İtalya'yı, beyaz ışıklarıyla göz alan 57. Cadde'yi, kırmızı ve yeşil kuleleri olan Devlet Binasını ve Rockefeller merkezindeki Noel ağacını gördü. Noel olduğu için binalardaki ışıkların bir saatliğine yakılmasına izin verildi ve sonra hepsi söndü.</p>

  <p class="calibre9" style="text-align: justify;">Soğukta ve karda Anthony'nin bebek arabasını iterek yürüdü. Etrafında büyük bir gürültü vardı ve insanlar ellerinde alışveriş torbalarıyla koşuşturuyordu. Tatyana’nın elinde hiç torba yoktu. Hediye almıyordu. Karlı, heyecan dolu ve savaşın içinde olan New York sokaklarında dolaşıyor; Aleksandr'ın Boston'da buna benzer on Noel geçirdiğini düşünüyordu. Noel kutlamalarının yapıldığı on Aralık ayı, kolların altında paketler, sürekli çalan çanlar, ışıklarla süslü ağaçlar ve bir kafeteryada, üzerinde "HER ŞEYİN AMACI İSA" yazan büyük tabela.</p>

  <p class="calibre9" style="text-align: justify;">Bütün bunların içinde yaşamış; annesiyle babası ona hediyeler vermiş ve Noel gecesi, Noel baba ziyaretine gelmişti. Tatyana bir oyuncakçı dükkânına girdi ve Anthony'ye Noel hediyesi olarak tren aldı. Henüz bununla oynamak için çok küçüktü; ama bunun da zamanı gelecekti.</p>

  <p class="calibre9" style="text-align: justify;">Tatyana 58. Cadde'deki Bergdoff mağazasının vitrininde güzel bir Noel battaniyesi gördü. Üşüdüğü ve Aleksandr'ı düşündüğü için, mağazaya girip battaniyenin fiyatını sordu. Battaniyeler yüzde yüz kaşmirdi ve yüz dolardı. Tezgâhtar ona bunları söyledikten sonra konuşmaları bitmiş gibi arkasına döndü. Sonra battaniyenin Tatyana'da kaldığını hatırladı ve dönüp aldıktan sonra tekrar işine baktı.</p>

  <p class="calibre9" style="text-align: justify;">"Onu alıyorum," dedi Tatyana parasını çıkararak. "Üç tane alacağım. Hangi renkleri var?"</p>

  <p class="calibre9" style="text-align: justify;">O gece Ellis'te, Tatyana ve oğlu, tek kişilik yataklarında, üzerlerinde iki kaşmir battaniye ile yattı. Üçüncü battaniyeyi Anthony'nin babası için saklıyordu.</p>

  <p class="calibre9" style="text-align: justify;">New York'ta Noel.</p>

  <p class="calibre9" style="text-align: justify;">Havyar, peynir, süt, çikolata, herkes için biraz et, oğullarına kalan son oyuncaklardan almak için birbiriyle yarışan kadınlar ve Noel için savaştan evlerine gelen erkekler...</p>

  <p class="calibre9" style="text-align: justify;">Vikki'nin kocası gelmemişti; çünkü boşanmışlardı.</p>

  <p class="calibre9" style="text-align: justify;">Tatyana'nın da kocası yoktu; çünkü onu kaybetmişti.</p>

  <p class="calibre9" style="text-align: justify;">Ama diğer adamlar gelmişti.</p>

  <p class="calibre9" style="text-align: justify;">Ağaçlar beyaz ışıklarla süslenmişti. Ellis'de bile hemşireler, İtalyan ve Alman askerler için Noel ağacı hazırlamıştı. Tatyana dışında hiç kimse, çift maaşa ve bir haftalık tatile rağmen Noel gecesinde çalışmayı istememişti.</p>

  <p class="calibre9" style="text-align: justify;">New York'ta Noel.</p>

  <p class="calibre9" style="text-align: justify;">Anthony'nin bebek arabasını iterek Vikki'nin evine giderlerken, Küçük İtalya’daki Mulberry Caddesinden geçti ve hastane radyosunda duyduğu "Uzun patika" adlı şarkıyı mırıldandı.</p>

  <p class="girintili_siir"></p>

  <div style="text-align: justify;">
    <i class="calibre2" style="text-indent: 1.5em; font-size: 1em; line-height: 1.2;">"O uzun patika</i>
  </div>

  <div style="text-align: justify;">
    <i class="calibre2">Rüyalarımın bahçesine çıkıyor,</i>
  </div>

  <div style="text-align: justify;">
    <i class="calibre2" style="text-indent: 1.5em; font-size: 1em; line-height: 1.2;">Orada baykuşlar ötüyor</i>
  </div>

  <div style="text-align: justify;">
    <i class="calibre2" style="text-indent: 1.5em; font-size: 1em; line-height: 1.2;">Beyaz ay parlıyor.</i>
  </div>

  <div style="text-align: justify;">
    <i class="calibre2" style="text-indent: 1.5em; font-size: 1em; line-height: 1.2;">Rüyalarım gerçek olana kadar</i>
  </div>

  <div style="text-align: justify;">
    <i class="calibre2" style="text-indent: 1.5em; font-size: 1em; line-height: 1.2;">Gecelerce bekliyorum</i>
  </div>

  <div style="text-align: justify;">
    <i class="calibre2" style="text-indent: 1.5em; font-size: 1em; line-height: 1.2;">O uzun patikada seninle yürüyeceğim giinü bekliyorum.”</i>
  </div>
</body>
</html>
