<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="b_sayfa_y_resim" style="text-align: justify;">OTUZ SEKİZİNCİ BÖLÜM</p>

  <p class="tarih" style="text-align: justify;">Nuremberg Duruşmaları, Şubat 1946</p>

  <p class="calibre9" style="text-align: justify;">"HAYDİ DIŞARIYA ÇIKALIM," DEDİ Vikki hırçın bir tavırla. "Bunu neden dinliyorsun? Sinemaya veya bir kafeteryaya gidelim. Ya da yürüyüş yapalım." Mutfak masasına vurdu. "Bundan çok yoruldum. Aylardır bunu dinliyoruz. Televizyon almayacağız. Bunu bil."</p>

  <p class="calibre9" style="text-align: justify;">Tatyana, Nuremberg duruşmalarını dinlediğinden kulağı hep radyodaydı.</p>

  <p class="calibre9" style="text-align: justify;">"Bir şey yapacağım için dinlemiyorum," dedi Tatyana radyonun sesini açarak. "İlginç olduğu için dinliyorum."</p>

  <p class="calibre9" style="text-align: justify;">"Ben ilgileniyor muyum? Savaş bitti. Onların hepsi suçlu ve asılacaklar. Bu kadarı yeter. Aylardır devam ediyor. Bütün generaller mahkûm edildi. Hepsi birer dalkavuk. Buna daha fazla dayanamayacağım."</p>

  <p class="calibre9" style="text-align: justify;">"Yürüyüşe gidebilir misin?" dedi Tatyana yüzüne bakmadan. "Şimdi çık ve iki saat dönme."</p>

  <p class="calibre9" style="text-align: justify;">Vikki yanındaki sandalyeye oturdu. "Hayır, hayır. Dinlemek istiyorum."</p>

  <p class="calibre9" style="text-align: justify;">"Benim Leningrad'ımdan bahsediyorlar," dedi Tatyana. "Dinle."</p>

  <p class="haber" style="text-align: justify;">Faşistlerin planları arasında, Sovyetler Birliğinin önemli şehirlerini yerle bir etmek büyük bir yer kaplıyordu. Çünkü Moskova'nın ve Leningrad'ın zarar görmesi daha da fazla önem taşıyordu.</p>

  <p class="haber" style="text-align: justify;">İlk askeri başarılarının etkisiyle kendinden geçen Hitler yanlıları Sovyet halkı için en büyük kültür ve endüstri merkezi olan merkezleri yerle bir etmek için insanlık dışı planlar üretti. Sırf bu amaçla özel komandolar yetiştirdiler. Hatta aldıkları kararı önceden belirttiler.</p>

  <p class="haber" style="text-align: justify;">Hitler yanlılarının kullandıkları 'yerle bir etmek' ve 'dünyadan kazımak' terimlerini söylemekte yarar var. Bunlar sadece tehdit değil; büyük bir suç unsuru.</p>

  <p class="haber" style="text-align: justify;">Size şimdi Hitler yanlılarının girişimlerini su yüzüne çıkaracak iki belge sunacağım.</p>

  <p class="haber" style="text-align: justify;">İlk belge, 22 Eylül 1941'de deniz kuvvetleri tarafından verilen gizli bir emirle ilgili. Belgenin başlığı "Petersburg Şehrinin Geleceği." Emirde şu yazılıydı: "Fuehrer Petersburg şehrini dünyadan kazımaya karar verdi"; şehri kuşatmayı, karadan ve havadan bombalamayı planlıyorlardı. Emirde, şartlı teslim olma isteğinin Almanlar tarafından geri çevrileceği de yazılıydı.</p>

  <p class="haber" style="text-align: justify;">İkinci belge ise Silahlı Kuvvetler Kumandanının 7 Ekim 1941'de çıkardığı ve davalı Jodl'un imzaladığı gizli bir emir. Bu mektuptan birkaç alıntı aktaracağım:</p>

  <p class="haber" style="text-align: justify;">"...Fuehrer, Leningrad ve daha sonra da Moskova'nın şartlı teslim olma teklifini kabul etmeyeceklerini bir kez daha vurguladı..."</p>

  <p class="haber" style="text-align: justify;">Şimdi de bu sayfadaki son paragrafı okuyacağım:</p>

  <p class="haber" style="text-align: justify;">"...Ayrıca, hiçbir Alman askeri bu şehirlere girmeyecek. Şehirden kaçmak isteyenleri bombardımanla durdurmalıyız. Rus şehirlerini ele geçirmek için askerlerimizin hayatını tehlikeye atamayız. Önce buraları Ruslardan temizlemeliyiz."</p>

  <p class="haber" style="text-align: justify;">Hitler yanlıları Leningrad'ı yerle bir etmek için haince planlar yapmaya başladı.</p>

  <p class="haber" style="text-align: justify;">Size bunları okuyacağım:</p>

  <p class="haber" style="text-align: justify;">"Alman faşistlerin Leningrad'ı istila etmesinin sonucunda, toplam 5.192.427 metre küp hacminde olan 8.961 bina tamamen; 14.308.288 metre küp hacminde olan 5.869 bina ise kısmen harap edildi. Toplam 25.492.780 metre küp hacminde olan 20.627 ev tamamen; toplam hacmi 10.081.035 metre küp olan 8.788 bina kısmen yıkıldı. Kültürel değeri olan, toplam 844.162 metre küp 295 bina; toplam hacmi 4.798.644 metre küp olan 1.629 bina ise kısmen yerle bir oldu. Dini tarikatlara verilen 6 bina tamamen, 66 bina ise kısmen yıkıldı. Hitler yanlıları 718.000.000 ruble değerinde olan birçok binaya zarar verdi. Bu arada 1.043.000.000 değerindeki endüstriyel ve tarımsal araç gereçlere de zarar verildi."</p>

  <p class="haber" style="text-align: justify;">Bu doküman Hitlerin bir plan doğrultusunda, gece gündüz, caddeleri, evleri, tiyatroları, müzeleri, hastaneleri, okulları, askeri hastaneleri, enstitüleri, sokaktaki araçları ve en değerli sanat eserlerini bombaladığını gösteriyor. Leningrad'ın binalarına, rıhtımlarına, bahçelerine ve parklarına binlerce bomba atıldı. Leningrad'ın bombalanması için, normalin çok üstünde cephanelik stoklamışlardı. Bütün amaç Leningrad'ı yerle bir etmek ve nüfusu azaltmak.</p>

  <p class="calibre9" style="text-align: justify;">Vikki, Tatyana'ya, "Orada yaşarken bunlan biliyor muydun?" diye sordu.</p>

  <p class="calibre9" style="text-align: justify;">"Bilmiyordum," dedi Tatyana. "Bunların içinde yaşıyordum."</p>

  <p class="haber" style="text-align: justify;">GENERAL RAGINSKY: Sayın Başkan, raporumdaki delilleri tamamlamak için, şahit Josif Abgaroviç Orbeli ile konuşmadan önce izninizi istiyorum.</p>

  <p class="calibre9" style="text-align: justify;">Tatyana elindeki çay fincanını yere düşürdü ve fincan kırıldı. Dizlerinin üzerine çökerek parçaları toplamaya başladı. Büyük bir üzüntüyle bir anda ağlamaya başlaması, Vikki'nin olduğu yerden fırlayıp şaşkın bir halde, "Senin neyin var?" diye sormasına neden oldu.</p>

  <p class="calibre9" style="text-align: justify;">Tatyana eliyle onu susturdu ve radyoyu dinlemeye devam etti.</p>

  <p class="haber" style="text-align: justify;">Orbeli, Leningrad'daki kültürel ve sanatsal eserlerin zarar gördüğüne tanıklık edecek.</p>

  <p class="haber" style="text-align: justify;">S. Adınız ne?</p>

  <p class="haber" style="text-align: justify;">C. Josif Abgaroviç Orbeli.</p>

  <p class="haber" style="text-align: justify;">S. Müzede hangi pozisyonda olduğunuzu söyler inisiniz?</p>

  <p class="haber" style="text-align: justify;">C. Hermitage müzesinin müdürüydüm.</p>

  <p class="calibre9" style="text-align: justify;">Tatyana acı içinde homurdandı.</p>

  <p class="calibre9" style="text-align: justify;">"Ne oldu?" dedi Vikki endişe içinde.</p>

  <p class="calibre9" style="text-align: justify;">"Şişşt."</p>

  <p class="haber" style="text-align: justify;">S. Alman kuşatma sırasında Leningrad'da mıydın?</p>

  <p class="haber" style="text-align: justify;">C. Evet.</p>

  <p class="haber" style="text-align: justify;">S. Leningrad'daki kültürel ve sanatsal eserlerin nasıl zarar gördüğünü biliyor musun?</p>

  <p class="haber" style="text-align: justify;">C. Evet.</p>

  <p class="haber" style="text-align: justify;">S. Bize bildiklerinizi kendi kelimelerinizle anlatır mısınız?</p>

  <p class="haber" style="text-align: justify;">C. Düşmanların, Hermitage müzesini yıkmak için yaptıkları bütün hazırlıklara şahit oldum. Bu binalar, aylar boyunca, sistematik bir şekilde bombalandı. Hermitage'ı havadan attıkları iki ve karadan attıkları otuz bombayla vurdular. Karadan atılan bombalar binaya ve etrafına önemli zararlar verdi. Havadan atılan bombalar ise su tesisatını mahvetti.</p>

  <p class="haber" style="text-align: justify;">S. Bu binalar Leningrad'ın hangi bölgesinde -güneyde mi, kuzeyde mi, güneybatıda mı yoksa güneydoğuda mı?</p>

  <p class="haber" style="text-align: justify;">C. Kış Sarayı ve Hermitage Leningrad'ın merkezinde. Neva kıyısındaydı.</p>

  <p class="haber" style="text-align: justify;">S. Hermitage'ın ve Kış Sarayının yakınında fabrika, özellikle de silah fabrikası, olup olmadığını söyleyebilir misiniz?</p>

  <p class="haber" style="text-align: justify;">C. Bildiğim kadarıyla, Hermitage etrafında silah yapan fabrika yok. Genel personelin olduğu binayı kastediyorsanız, burası Palace Meydanı'nın diğer tarafında bulunuyordu ve Kış Sarayı kadar bombalanmıyordu. Bu bina bildiğim kadarıyla sadece iki kez bombalandı.</p>

  <p class="haber" style="text-align: justify;">S. Bahsettiğiniz binaların yakınında topçu takımları olup olmadığını biliyor musunuz?</p>

  <p class="haber" style="text-align: justify;">C. Kış Sarayının etrafındaki alanda tek bir topçu birliği bile yoktu. Müzede değerli eserler bulunduğundan, bina etrafında yeri titretecek bir birlik olması hep engellendi.</p>

  <p class="haber" style="text-align: justify;">S. Kuşatma sırasında silah fabrikaları üretime devam etti mi?</p>

  <p class="haber" style="text-align: justify;">C. Sorunuzu anlayamadım. Leningrad'daki bütün fabrikaları mı soruyorsunuz?</p>

  <p class="haber" style="text-align: justify;">S. Leningrad'daki silah fabrikaları kuşatma sırasında üretime devam etti mi?</p>

  <p class="haber" style="text-align: justify;">C. Hermitage ve Kış Sarayı çevresinde askeriyeyle ilgili hiçbir bina yoktu. Kuşatma sırasında oraya hiçbir fabrika kurulmadı. Ancak Leningrad genelinde silah üretimi devam etti ve bunlar büyük başarıyla kullanıldı.</p>

  <p class="haber" style="text-align: justify;">S. Kış Sarayı, Neva nehrinin yakınındaydı. Peki Neva nehrinin karşısına geçen, Kış Sarayına en yakın köprü neredeydi?</p>

  <p class="haber" style="text-align: justify;">C. En yakın köprü saraya yaklaşık elli metre uzaklıktaydı. Ancak bu köprü sadece bir kez bombalandı. Bunun sebebi Kış Sarayını fazlasıyla bombalamaları olmalı. Köprüyü bombalamayı hedefleyip, bunlardan sadece birinin köprüye, diğerlerinin ise Kış Sarayına düştüğünü söyleyemem.</p>

  <p class="haber" style="text-align: justify;">S. Bunlar gördükleriniz sonucunda yaptığınız yorumlar. Attıkları topun cinsinden, asıl hedefin köprü mü; yoksa Kış Sarayı mı olduğunu söyleyebilir misiniz?</p>

  <p class="haber" style="text-align: justify;">C. Topçulukla hiç ilgilenmedim; ama eğer Alman topçular köprüyü hedef alsaydı; orayı bir kez vururken, saraya otuz top atmazdı. Bu şekilde düşününce en deneyimli topçular kadar emin konuşabilirim. (Mahkemede bir kargaşa oldu.)</p>

  <p class="haber" style="text-align: justify;">S. Son bir soru. Kuşatma boyunca hep Leningrad'da mıydınız?</p>

  <p class="haber" style="text-align: justify;">C. Savaşın ilk gününden 31 Mart 1942'ye kadar Leningrad'daydım. Almanlar Leningrad'dan çıkarıldıktan sonra oraya tekrar döndüm.</p>

  <p class="haber" style="text-align: justify;">GENERAL RAGINSKY: Başka sorumuz yok.</p>

  <p class="haber" style="text-align: justify;">BAŞKAN: Şahit gidebilir. (Şahit çıkar.)</p>

  <p class="calibre9" style="text-align: justify;">Tatyana oturduğu yerden başını kaldırarak Vikki'ye baktı ve güçlükle kalkıp masaya oturarak başı önünde, gözlerini kapadı. Vikki'nin elleri sırtındaydı.</p>

  <p class="calibre9" style="text-align: justify;">"İyiyim," dedi alçak bir ses tonuyla. "Bir dakikaya ihtiyacım var."</p>

  <p class="calibre9" style="text-align: justify;">Aleksandr, en sonunda.</p>

  <p class="calibre9" style="text-align: justify;">Orbeli sokakta duruyor, sandıklarına veda ediyordu.</p>

  <p class="calibre9" style="text-align: justify;">Tatyana yüz ifadesinden çok etkilenmişti. Onu asla unutmamıştı.</p>

  <p class="calibre9" style="text-align: justify;"><i class="calibre2">Sandıklara, ilk aşkını kaybediyormuş gibi büyük bir üzüntü içinde bakıyordu.</i></p>

  <p class="calibre9" style="text-align: justify;"><i class="calibre2">"O adam kim?" diye sordu Tatyana.</i></p>

  <p class="calibre9" style="text-align: justify;"><i class="calibre2">"Hermitage müzesinin müdürü."</i></p>

  <p class="calibre9" style="text-align: justify;"><i class="calibre2">"Neden o sandıklara öyle bakıyor?"</i></p>

  <p class="calibre9" style="text-align: justify;"><i class="calibre2">"Onlar hayattaki tek tutkusu, O eserleri bir daha görüp göremeyeceğini bilmiyor."</i></p>

  <p class="calibre9" style="text-align: justify;"><i class="calibre2">Tatyana adama baktı. "Biraz daha iyimser olmalı, öyle değil mi?"</i></p>

  <p class="calibre9" style="text-align: justify;"><i class="calibre2">"Evet Tanya. Biraz daha iyimser olmalı. Savaş bittikten soma eserlerini yine görecek."</i></p>

  <p class="calibre9" style="text-align: justify;"><i class="calibre2">"Haline bakılırsa, savaş bitince, onları ne pahasına olursa olsun alacak," dedi.</i></p>

  <p class="calibre9" style="text-align: justify;">Tatişya -Orbeli'yi unutma.</p>

  <p class="calibre9" style="text-align: justify;">Tatyana, Morozovo hastanesinde yanından ayrılırken Aleksandr'ın gözlerinde Orbeli vardı. Aceleyle odadan çıkarken Orbeli'nin hikâyesini sonra dinleyeceğini söylemişti. Son bir kez arkasını dönüp ona baktığında gözlerinde Josif Abgaroviç Orbeli'yi görmüştü. Bu ifadeye o zaman bir anlam verememişti; ama şimdi çok iyi anlıyordu.</p>

  <p class="calibre9" style="text-align: justify;">Her gün yatağının yanında duruyorum ve seni selamlıyorum. <i class="calibre2">Görüşürüz binbaşı. İyi uykular.</i> Sen de, <i class="calibre2">Görüşürüz Tanya,</i> diyorsun.</p>

  <p class="calibre9" style="text-align: justify;">Uzaklaşıyorum. Bana sesleniyorsun. Arkamı dönüp gözlerine bakıyorum.</p>

  <p class="calibre9" style="text-align: justify;">Derin, cesur ve sakin bir ses tonuyla, <i class="calibre2">Tatişya -Orbeli'yi unutma,</i> diyorsun.</p>

  <p class="calibre9" style="text-align: justify;">Bir an kaşlarımı çatıyorum. Ne demek istediğini anlamıyorum; çünkü çok işim var ve Dr. Sayers beni çağırıyor. Sana, <i class="calibre2">Şura, sevgilim şimdi gitmem lazım. Bana bunu yarın anlat. Daha fazla konuşamazsın, bütün enerjini kullandın,</i> diyorum. Hiçbir şey söylemeden başımı sallıyorsun. Yatakların arasından hızla geçerek kapıda duruyorum ve son bir kez dönüp sana bakıyorum.</p>

  <p class="calibre9" style="text-align: justify;">Hep orada olacağım.</p>

  <p class="calibre9" style="text-align: justify;">Orbeli.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Tatyana bir şubat gecesi soğuk yangın merdiveninde, Aleksandr'ın kaşmir battaniyesine sarınarak oturdu. Aşağıda Manhattan'ın ışıkları yanarken, okyanus havasını içine çekti.</p>

  <p class="calibre9" style="text-align: justify;"><i class="calibre2">Bensiz yaşamanın bir yolunu bulacaksın. İkimiz için yaşamanın yolunu bulacaksın, demişti Aleksandr bir seferinde.</i></p>

  <p class="calibre9" style="text-align: justify;">Uzun süredir korktuğu şeyin ne olduğunu şimdi görüyordu: Aleksandr ona hayatını vermişti ve bu senin için, demişti. Kendimi kurtaramam; ama seni kurtarabilirim. Gidip yaşaman gereken hayata adım atmalısın. Güçlü ve mutlu olmalı; çocuğumuzu sevmelisin. Daha sonra da yeniden âşık olmayı, yeniden gülmeyi, beni unutmayı, başka bir erkeğin elini tutmayı ve başka bir erkeğin dudaklarından öpmeyi öğrenmelisin. Yeniden evlenmelisin. Daha fazla çocuğun olmalı. Hayatını yaşamalısın -benim için, kendin için. Bunu birlikte yaşayacağımız şekilde yapmalısın. Hepsi bir kelimede gizli: Orbeli.</p>

  <p class="calibre9" style="text-align: justify;">Savaş zamanında her şey daha netti: doğru, yanlış, kolaylıkla tanımlanan, kolaylıkla kirlenen. Tehlike, günahların bağışlanması, mahrumiyet. <i class="calibre2">Coşku, acı, tutku.</i></p>

  <p class="calibre9" style="text-align: justify;">Onu net bir şekilde, hatta huzurlu görüyorum.</p>

  <p class="calibre9" style="text-align: justify;">Ama onun için yaşamam gereken uzun bir hayat var.</p>

  <p class="calibre9" style="text-align: justify;">Gelenekler ve kutlamalar. Noel, Şükran günü, Paskalya bayramı, İşçi bayramı ve doğum günleri. Kutlamalar, yemek, güneş ışığı, sıcak. Sabahtan geceye kadar hayatımı hayatla dolduruyorum.</p>

  <p class="calibre9" style="text-align: justify;">Benim için istediği şeylerle.</p>

  <p class="calibre9" style="text-align: justify;">Bedenim, uzun pencereleri, büyük çatıları olan; ağaçlarla çevrili, etrafı kışın hercai menekşelerle, baharda ise lalelerle dolan bu binanın altına gömüldü. Kalbimin de etrafı çevrildi ve iyileşti. Bazen elimi göğsümde, kalbimin üstünde gezdirirken, sinirler vücudumda ve beynimde bir ürpertiye sebep oluyor. Bu ürperti nefes alıp vermekten de uzun. Uzun bir nefes haykırıyor:</p>

  <p class="calibre9" style="text-align: justify;"><i class="calibre2">Aleksandr.</i></p>

  <p class="calibre9" style="text-align: justify;">Seni o köpeklerin eline bıraktığım ve öldüğüne bu kadar çabuk inandığım için beni affet. Seni yavaş yavaş sevdim; ama çabuk terk ettim.</p>

  <p class="calibre9" style="text-align: justify;">O nerede? O muhteşem atlı, altın yüzüğüm, zincirim, siyah çantam ve en parlak günüm nerede?</p>

  <p class="calibre9" style="text-align: justify;">Tatyana bu limanda oturarak hayatının başlamasını ve bitmesini istemişti; ama hayatı ne bitmiş, ne de başlamıştı.</p>

  <p class="calibre9" style="text-align: justify;">İşin doğrusu, hiçbir yerdeydi.</p>

  <p class="calibre9" style="text-align: justify;">Bu süreç ne kadar sürmüştü? Bundan kurtulacağı zaman gelecek miydi? Ne zaman sadece hayatını düşünecekti?</p>

  <p class="calibre9" style="text-align: justify;">Aleksandr'ın <i class="calibre2">Sovyetler Birliği Kahramanlık Madalyasını</i> bulmadan önce her şey yolunda mıydı? Hayır.</p>

  <p class="calibre9" style="text-align: justify;">Aleksandr'ın <i class="calibre2">Sovyetler Birliği Kahramanlık Madalyasını</i> bulduktan sonra her şey yoluna girdi mi? Hayır.</p>

  <p class="calibre9" style="text-align: justify;">Paul Markey'den sonra, hayır.</p>

  <p class="calibre9" style="text-align: justify;">Orbeli'den sonra da olmayacaktı.</p>

  <p class="calibre9" style="text-align: justify;">Ruhu savaştaydı.</p>

  <p class="calibre9" style="text-align: justify;">Ondan tek bir kelime istemişti. O da söylemişti.</p>

  <p class="calibre9" style="text-align: justify;"><i class="calibre2">Seni huzurda olacağın bir yere göndermeye çalışıyorum. Umudunu yitirme, demişti.</i></p>

  <p class="calibre9" style="text-align: justify;">Ama şimdi ne yapacaktı? Bir şey yapılmalıydı; ama ne?</p>

  <p class="calibre9" style="text-align: justify;">Ne yaparsa yapsın, nereye giderse gitsin, bu, oğlunu geride bırakacağı anlamına geliyordu. Bu aptalca bir hareket değil miydi? Çılgınlık değil miydi? Delilik değil miydi?</p>

  <p class="calibre9" style="text-align: justify;">Gitmek ve oğlunu arkada bırakmak. Aleksandr, onu bulmak için oğlunu burada bırakıp dünyayı gezdiğini öğrense ne derdi?</p>

  <p class="calibre9" style="text-align: justify;">Tatyana hiç kıpırdamadan oturdu. Havayı, suyu ve gökyüzünü kokladı. Gökyüzünde dolunayı bulmaya çalıştı; ama yapamadı. Saat geçti ve ay, bulutların arkasına saklanmıştı.</p>

  <p class="calibre9" style="text-align: justify;">Bebeğinin annesine ihtiyacı vardı.</p>

  <p class="calibre9" style="text-align: justify;">Annesine olan ihtiyacı, Aleksandr'ın Tatyana'ya olan gereksiniminden daha mı fazlaydı?</p>

  <p class="calibre9" style="text-align: justify;">Babasıyla oğlu arasında bir seçim mi yapmalıydı?</p>

  <p class="calibre9" style="text-align: justify;">Biri için diğerini mi terk edecekti?</p>

  <p class="calibre9" style="text-align: justify;">Geri dönmeme olasılığını göz önünde tutmalıydı. Oğlu için hazırladığı hayat bu muydu?</p>

  <p class="calibre9" style="text-align: justify;">Bütün yapması gereken olduğu yerde kalmak ve bu hayata devam etmekti.</p>

  <p class="calibre9" style="text-align: justify;">Ama burada Tatyana'dan eser yoktu. Tatyana, Aleksandr'ın yanında kalmıştı. Onunla her gece birlikte yattığı Ladoga nehrinde, ellerini boynuna doluyordu. Ladoga nehrinin buzları üzerinde kanlar içinde yatarken, ona sarılıyordu. Onu o zaman bırakabilirdi, onu Tanrı'ya teslim edebilirdi: Tanrı onu çağırıyordu.</p>

  <p class="calibre9" style="text-align: justify;">Ama bırakmadı.</p>

  <p class="calibre9" style="text-align: justify;">Bunu yapmadığı için şimdi Amerika'daydı ve hayatının sonuna kadar bu yangın merdiveninde oturacaktı. O dakikada, verdiği kararın bütün hayatını değiştireceğini anladı.</p>

  <p class="calibre9" style="text-align: justify;">Bir yol düz ve canlıydı.</p>

  <p class="calibre9" style="text-align: justify;">Diğeri ise karanlıktı ve şüphelerle doluydu.</p>

  <p class="calibre9" style="text-align: justify;">Kalırsa iyiliği kabul edecekti.</p>

  <p class="calibre9" style="text-align: justify;">Giderse bilinmeyeni kucaklayacaktı.</p>

  <p class="calibre9" style="text-align: justify;">Kalırsa, kendi hayatı için onu feda edecekti.</p>

  <p class="calibre9" style="text-align: justify;">Giderse, ölümüne yaklaşacaktı.</p>

  <p class="calibre9" style="text-align: justify;">Onsuz bir hayatı kabullenebilir miydi? Şimdi olmasa bile, elli yıl sonra onsuz bir hayatı hayal edebilir miydi? Yetmiş yaşında onsuz olduğunu, Edward ile evlendiğini, ondan çocukları olduğunu ve uzun bir masada onunla oturduğunu hayal edebilir miydi?</p>

  <p class="calibre9" style="text-align: justify;">Bronz Atlı, onu mezarına kadar takip edecekti. Bunu hissetti. Sonsuza kadar, gece gündüz, üzüntüsünün, zayıflığının, karanlığın, ışığın ve Amerika'nın içinde onu takip edecekti. Bin yüz gün ve gece yaptığı gibi. Bu daha ne kadar sürecekti?</p>

  <p class="calibre9" style="text-align: justify;">Bronz Atlı daha ne kadar peşinden gelecekti?</p>

  <p class="calibre9" style="text-align: justify;">Orbeli, Aleksandr'ın karanlık geceden ona seslendiğinin bir kanıtı değil miydi?</p>

  <p class="calibre9" style="text-align: justify;">Onun yaşadığına ve onu bulmaya çalışmadığına emin olsa, ona sırtını kolaylıkla dönebilirdi.</p>

  <p class="calibre9" style="text-align: justify;">Belki de o karanlık geceye açılan pencereyi kapamalı ve onu daha fazla dinlememeliydi. Kendini, sırtını dönse bile Aleksandr'ın onu affedeceğine inandırabilirdi</p>

  <p class="calibre9" style="text-align: justify;"><i class="calibre2">Kendine üç soru sorarsan, kim olduğunu anlarsın Tatyana.</i></p>

  <p class="calibre9" style="text-align: justify;"><i class="calibre2">Ne umut ediyorsun?</i></p>

  <p class="calibre9" style="text-align: justify;"><i class="calibre2">Neye inanıyorsun?</i></p>

  <p class="calibre9" style="text-align: justify;"><i class="calibre2">En önemlisi, neyi seviyorsun?</i></p>

  <p class="calibre9" style="text-align: justify;">İçeriye girdi, pencereyi kapattı ve oğlunun yanına yattı.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">"Vikki, seninle konuşmam gerekiyor," dedi Tatyana ertesi sabah. Mutfakta ayakta, işe gitmeden önce alelacele çörek yiyip kahve içiyorlardı.</p>

  <p class="calibre9" style="text-align: justify;">"Bu geceye kadar bekleyebilir misin? Zaten geç kaldık. Anthony'yi oyun bahçesine götürmemiz gerekiyor."</p>

  <p class="calibre9" style="text-align: justify;">Tatyana, Vikki'nin elini tuttu. Vikki'nin ağzının etrafı çörek kırıntılarıyla doluydu. Bir deri bir kemik haliyle ve siyah saçlarıyla ağzı dolu bir şekilde tezgâhın önünde dururken çok sevimli görünüyordu. Bitkin bir yüz ifadesiyle Tatyana'ya baktı. Tatyana ona sarıldı. "Seni çok seviyorum," dedi. "Şimdi otur. Seninle konuşmam lazım."</p>

  <p class="calibre9" style="text-align: justify;">Vikki oturdu.</p>

  <p class="calibre9" style="text-align: justify;">"Vikki, bildiğin gibi, Ellis'te çalışıyorum, gönüllü olarak Kızıl Haç'a gidiyorum ve New York'a gelen her mülteci gemisine koşuyorum. Her ay Washington'daki Sam Gulotta'yı arıyorum ve Esther ile sürekli bağlantı halindeyim. Bütün bunların tek bir sebebi var."</p>

  <p class="calibre9" style="text-align: justify;">"Bu sebep nedir?" dedi Vikki ağzındaki lokmayı çiğneyerek.</p>

  <p class="calibre9" style="text-align: justify;">"Aleksandr'ı bulmak."</p>

  <p class="calibre9" style="text-align: justify;">"Yaa."</p>

  <p class="calibre9" style="text-align: justify;">"Ama hiçbir şey bulamadım."</p>

  <p class="calibre9" style="text-align: justify;">Vikki, Tatyana'nın elini okşadı.</p>

  <p class="calibre9" style="text-align: justify;">"Daha fazla şey yapma zamanım geldi."</p>

  <p class="calibre9" style="text-align: justify;">Vikki gülümsedi. "Iowa'ya gitmekten de mi fazlası?"</p>

  <p class="calibre9" style="text-align: justify;">"Şimdi senin yardımına ihtiyacım var."</p>

  <p class="calibre9" style="text-align: justify;">"Yoo, hayır." Vikki gözlerini yuvarladı. "Yine nereye gidiyoruz?"</p>

  <p class="calibre9" style="text-align: justify;">"Benimle gelmen dışında bir şey istememeyi dilerdim," dedi Tatyana. "Ama daha fazlasına ihtiyacım var."</p>

  <p class="calibre9" style="text-align: justify;">"Ne gibi şeyler? Nereye gidiyorsun?"</p>

  <p class="calibre9" style="text-align: justify;">"Aleksandr'ı bulmaya gidiyorum."</p>

  <p class="calibre9" style="text-align: justify;">Vikki'nin ağzından bir parça çörek düştü. "Aleksandr'ı nerede arayacaksın?" dedi şaşkın halde.</p>

  <p class="calibre9" style="text-align: justify;">"Almanya'dan başlayacağım. Sonra Polonya'ya, ardından da Sovyetler Birliği'ne gideceğim."</p>

  <p class="calibre9" style="text-align: justify;">"Nereye gideceksin?"</p>

  <p class="calibre9" style="text-align: justify;">"Dinle..."</p>

  <p class="calibre9" style="text-align: justify;">Vikki kollarını masanın üstüne koydu. Birkaç kez alnını masaya vurdu ve başını sağa sola salladı.</p>

  <p class="calibre9" style="text-align: justify;">"Vikki, kes şunu!"</p>

  <p class="calibre9" style="text-align: justify;">"Bu şimdiye kadar en iyi olanı. Bunun ötesine geçebileceğini sanmıyorum. Massachusetts iyiydi. Iowa daha iyiydi. Arizona ise en iyisiydi. Ama artık bu doruğa ulaştı."</p>

  <p class="calibre9" style="text-align: justify;">"Sen sözünü bitirene kadar bekleyeceğim."</p>

  <p class="calibre9" style="text-align: justify;">"Sen neden bahsediyorsun?" dedi Vikki en sonunda ağzındaki lokmayı yutup masaya yumruğuyla vurarak. "Şaka yaptığını biliyorum. Almanya'ya giden falan yok."</p>

  <p class="calibre9" style="text-align: justify;">"Uluslararası Kızıl Haç gidiyor. Ben de onlarla gideceğim."'</p>

  <p class="calibre9" style="text-align: justify;">"Kızıl Haç gitmiyor!"</p>

  <p class="calibre9" style="text-align: justify;">"Gidiyor. Ben de gideceğim."</p>

  <p class="calibre9" style="text-align: justify;">"Gidemezsin! Kızıl Haç ile işgal altında olan topraklara gidersen, Anthony ve ben seninle gelemeyiz."</p>

  <p class="calibre9" style="text-align: justify;">"Biliyorum. Senin ve Anthony'nin benimle gelmeni istemiyorum. Burada kalıp güvende olması taraftarıyım."</p>

  <p class="calibre9" style="text-align: justify;">Vikki'nin ağzı açık kaldı. Bu kez boştu.</p>

  <p class="calibre9" style="text-align: justify;">"Burada seninle kalmasını istiyorum." Vikki'nin elini tuttu. "Seninle birlikte," diye tekrarladı. "Oğlum seni seviyor. Sen de onu seviyorsun. Ona kendi çocuğun gibi bakacağına eminim. Ben ve babası için ona sahip çıkacağından şüphem yok."</p>

  <p class="calibre9" style="text-align: justify;">"Tanya," diye fısıldadı Vikki. "Sen delisin. Gidemezsin."</p>

  <p class="calibre9" style="text-align: justify;">Tatyana, Vikki'nin elini sıktı. "Vikki dinle beni. Onun öldüğünü düşündüğümde, ben de öldüm. Paul Markey ve Josef Orbeli sayesinde yeniden hayata döndüm. Kocamın bana ihtiyacı var. Beni çağırıyor. Benim yardımıma ihtiyaç duyduğuna inan. Paul Markey, onu geçen yıl nisan ayında, Saxony, Almanya'da, gördü. Oysa ben buraya binlerce kilometre uzaktaki Leningrad, Ladoga nehrinde öldüğünü sanıyordum. Edward 1944 yılında gitmemem için benimle konuştu; çünkü elimde hiçbir kanıt yoktu. Haklıydı. Bu kez elimde kanıt var ve gidiyorum. Tek ihtiyacım olan, çocuğuma bakman. Büyükannen ve büyükbaban sana yardımcı olacaktır." Tatyana duraksadı. "Ne olursa olsun."</p>

  <p class="calibre9" style="text-align: justify;">Vikki çaresizlik içinde başını salladı.</p>

  <p class="calibre9" style="text-align: justify;">"Kocam Sovyetler Birliği'nde iken burada rahat bir hayat yaşamaya devam edemem. Bunun ne kadar imkânsız olduğunu anlıyorsun, değil mi?"</p>

  <p class="calibre9" style="text-align: justify;">Vikki başını sallamaya devam etti.</p>

  <p class="calibre9" style="text-align: justify;">Bana ihtiyacı var Vikki. Ona yardım etmezsem benden nasıl bir eş olur? Ellis'deki yabancılara bile yardım ediyorum. Hangi kadın kocasına yardım etmez?"</p>

  <p class="calibre9" style="text-align: justify;">"Deli bir kadın mı?" diye fısıldadı Vikki.</p>

  <p class="calibre9" style="text-align: justify;">"Kalpsiz bir kadın," dedi Tatyana.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Aynı gün trene binerek Washington'a gitti.</p>

  <p class="calibre9" style="text-align: justify;">Sam Gulotta ofisindeki üç kişiye çıkmalarını işaret etti ve kapıyı kapattı.</p>

  <p class="calibre9" style="text-align: justify;">"Sam nasılsın? Senin yardımına ihtiyacım var," dedi Tatyana.</p>

  <p class="calibre9" style="text-align: justify;">"Tatyana, bunu duymaktan yoruldum. Anlamadığımı mı sanıyorsun? Bilmediğimi mi düşünüyorsun? Sence yıllardır neden sana yardım ediyorum? Carol'ımı geri getirmenin bir yolu olsa, bunu yapmaz mıydım sanıyorsun? Onu geri getirebilmek için her şeyi feda ederdim. Bu yüzden senin için elimden geleni yaptım. Ama sana daha fazla yardım edemem."</p>

  <p class="calibre9" style="text-align: justify;">"Edebilirsin," dedi sakin bir tavırla. "Bana Aleksandr için bir pasaport almanı istiyorum."</p>

  <p class="calibre9" style="text-align: justify;">"Onun için nasıl bir pasaport alabilirim?" diye bağırdı Sam. "Neye dayanarak?"</p>

  <p class="calibre9" style="text-align: justify;">"O Amerikalı buraya geri dönmek için pasaporta ihtiyacı var."</p>

  <p class="calibre9" style="text-align: justify;">"Nereden dönmek için? Bunu sana kaç kez söylemem gerekiyor?"</p>

  <p class="calibre9" style="text-align: justify;">"Bir kez daha söylemene gerek yok. Devlet Bakanlığı, Amerikan vatandaşlığından çıkmadığını söylüyor."</p>

  <p class="calibre9" style="text-align: justify;">"Böyle bir şey söylemediler."</p>

  <p class="calibre9" style="text-align: justify;">"Söylediler. Federal kanun çift vatandaşlığı olanlar için şöyle diyor." Cebinden bir kâğıt çıkardı ve okumaya başladı. "Kanuna göre Amerikan vatandaşı başka bir vatandaşlığa geçmek için gönüllü olarak başvurmalı." 'Gönüllü' kelimesini vurguladı ve Sam anlamamıştır diye tekrarladı. "Gönüllü olarak."</p>

  <p class="calibre9" style="text-align: justify;">Sonra yüzünde tatminkâr bir ifadeyle bekledi.</p>

  <p class="calibre9" style="text-align: justify;">"Neden bana kanarya yemiş kedi gibi bakıyorsun?"</p>

  <p class="calibre9" style="text-align: justify;">"Üçüncü kez söylüyorum -gönüllü."</p>

  <p class="calibre9" style="text-align: justify;">"İlk söylediğinde duydum zaten."</p>

  <p class="calibre9" style="text-align: justify;">"Biraz daha okuyayım," dedi kâğıdı eline alarak. "Yabancı vatandaşlığa özgür iradeyle başvurulmalı ve Amerikan vatandaşlığından çıkmak için bir girişimde bulunulmalı."</p>

  <p class="calibre9" style="text-align: justify;">Sam gözlerini ovuşturdu. "Kanun böyle söylüyor olabilir. Senin anlatmak istediğin ne?"</p>

  <p class="calibre9" style="text-align: justify;">"Sovyetler Birliğinde on altı yaşındaki erkeklerin askere gitmesi zorunlu!" Tatyana anlamamış olabilir diye tekrarladı. "Zorunlu."</p>

  <p class="calibre9" style="text-align: justify;">"Tanrı aşkına, ilkokulda mıyız? Bir kez söylediğinde anlıyorum."</p>

  <p class="calibre9" style="text-align: justify;">"Gönüllü. Zorunlu. Bu iki kelimenin zıt anlamda olduğunu görüyor musun?"</p>

  <p class="calibre9" style="text-align: justify;">"İngilizce kelimeleri bana açıklamana sevindim Tanya."</p>

  <p class="calibre9" style="text-align: justify;">"Söylemek istediğim bu. Amerikan vatandaşlığından kendi isteğiyle vazgeçmedi. On altı yaşında Kızıl Ordu'ya zorla kaydedildi."</p>

  <p class="calibre9" style="text-align: justify;">"On sekiz yaşında subay olmak için bir kursa katıldığını söylemiştin. Bu bana istekli gibi geliyor."</p>

  <p class="calibre9" style="text-align: justify;">"Evet ama on altı, on sekizden önce geliyor. On altı yaşında zorla orduya sokuldu ve artık Amerika'nın vatandaşı olmadığına inandırıldı." Duraksadı. "Ona yardım etmene ihtiyacım var."</p>

  <p class="calibre9" style="text-align: justify;">Sam gözlerini kırpmadan Tatyana'ya baktı. En sonunda, "Nerede olduğu konusunda benim bilmediğim bir şeyler mi biliyorsun?"</p>

  <p class="calibre9" style="text-align: justify;">"Hiçbir şey bilmiyorum. Bana bu konuda yardım etmeni istiyorum. Ama her şekilde pasaporta ihtiyacı olacağına eminim."</p>

  <p class="calibre9" style="text-align: justify;">"Pasaport mu? Tanya! O Sovyetler Birliğinin elinde. Bunu anlıyor musun? Şimdi onu bulmanın her zamankinden daha zor olduğunu neden kabullenmiyorsun? Sovyetler milyonlarca askerini Almanlara teslim etti?"</p>

  <p class="calibre9" style="text-align: justify;">Tatyana hiçbir şey söylemedi. Alt dudağı titriyordu.</p>

  <p class="calibre9" style="text-align: justify;">"Ayrıca fotoğraf olmadan pasaport çıkartamam. Siyah-beyaz, vesikalık fotoğraf. Sanırım elinde böyle bir fotoğraf var, değil mi?"</p>

  <p class="calibre9" style="text-align: justify;">"Hayır yok."</p>

  <p class="calibre9" style="text-align: justify;">"O halde sana yardım edemem."</p>

  <p class="calibre9" style="text-align: justify;">Tatyana ayağa kalktı. "O bir Amerikan vatandaşı ve demir parmaklıklar arkasında. Sana ihtiyacı var."</p>

  <p class="calibre9" style="text-align: justify;">Sam de ayağa kalktı. "Sovyetler bize vatandaşlarımız hakkında bilgi vermiyor. On yıldır peşinde oldukları bir adam hakkında bilgi vereceklerini nasıl düşünürsün?"</p>

  <p class="calibre9" style="text-align: justify;">"Öyle ya da böyle. Her neyse şimdi gidiyorum. Sana ihtiyacım olduğunda telefon açarım," dedi Tatyana.</p>

  <p class="calibre9" style="text-align: justify;">"Bundan şüphem yok."</p>
</body>
</html>
