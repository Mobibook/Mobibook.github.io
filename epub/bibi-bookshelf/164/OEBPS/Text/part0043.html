<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="b_sayfa_y_resim" style="text-align: justify;">OTUZ DÖRDÜNCÜ BÖLÜM</p>

  <p class="tarih" style="text-align: justify;">Jeb, Kasım 1945</p>

  <p class="calibre9" style="text-align: justify;">TATYANA, EDWARD İLE YEMEĞE çıkmayı kabul etti. Anthony'ye Vikki, bakacaktı. Tatyana mavi bir etek ve bej renginde pamuklu bir kazak giymişti. Vikki çok ısrar etse de, saçlarını salık bırakmadı ve örerek topladı. Makyaj da yapmadı. Sonra paltosunu giyerek koltuğa oturdu ve kucağına Anthony'yi alıp birlikte resimli kitaba bakarak beklemeye başladı.</p>

  <p class="calibre9" style="text-align: justify;">"Neden endişeleniyorsun?" dedi Vikki etraflarında dolanıp yerde yığılmış gazeteleri toplayarak. "Onunla sürekli öğle yemeği yiyor ve muhabbet ediyorsun. Sadece yediğiniz yemek biraz farklı olacak."</p>

  <p class="calibre9" style="text-align: justify;">"Bir de saat farklı olacak."</p>

  <p class="calibre9" style="text-align: justify;">"Evet."</p>

  <p class="calibre9" style="text-align: justify;">Tatyana başka bir şey söylemedi ve Anthony'nin kitabıyla ilgileniyor gibi yapıyordu.</p>

  <p class="calibre9" style="text-align: justify;">Edward takım elbiseyle gelmişti. Vikki, çok yakışıklı göründüğünü söyledi. Tatyana da iyi göründüğünde hemfikirdi. Edward oldukça uzun boylu ve zayıftı. Takım elbiseyi iyi taşıyordu. Ciddi ve samimi bakışları vardı. Tatyana onun yanında kendini bazen huzurlu; bazen de son derece huzursuz hissediyordu.</p>

  <p class="calibre9" style="text-align: justify;">Edward onu 44. Cadde'deki Sardi'ye götürdü. Genç kadın karides ve biftek yedi. Ardından da çikolatalı kekin yanında kahve içti.</p>

  <p class="calibre9" style="text-align: justify;">İlk baştaki garip sessizlikten sonra, bütün yemek boyunca Edward'a sorular sordu ve onu dinledi. Ona ilaçlar, ameliyatlar, yaralılar, ölenler, hastalar ve önceden çalıştığı hastaneler hakkında sorular sordu. Ayrıca neden doktorluk mesleğini seçtiğini ve doktorluğun onun için hâlâ bir şey ifade edip etmediğini öğrenmek istedi. Amerika'da gördüğü şehirlerden en çok hangisini sevdiğini de merak etmişti. Doğrudan gözlerinin içine baktı ve doğru zamanlarda güldü. Çikolatalı kekle hesabı beklerlerken, Tatyana başını biraz yana eğdi ve karşı masada adeta o anki halinin yansımasını gördü. Onların masası daha genişti ve Edward ile ondan daha yaşlıydılar. Aynca onlarla birlikte oturan yetişkin bir de kızları vardı.</p>

  <p class="calibre9" style="text-align: justify;">Garsona saati sordu. "22.00 mi? Çok geç olmuş. Anthony'nin yanına dönmeliyim. Gerçekten çok güzel bir akşam geçirdim. Teşekkürler."</p>

  <p class="calibre9" style="text-align: justify;">Biraz şaşkın görünen Edward onu taksiyle evine bıraktı.</p>

  <p class="calibre9" style="text-align: justify;">Tatyana yol boyunca camdan dışarı baktı. 23. Cadde'den geçerlerken, "Sürekli kendimden bahsederek seni sıktım," dedi Edward.</p>

  <p class="calibre9" style="text-align: justify;">"Önemli değil," dedi Tatyana. "Harikaydın. Biliyorsun, dinlemek hoşuma gider."</p>

  <p class="calibre9" style="text-align: justify;">"Belki bir dahaki sefere senden konuşuruz."</p>

  <p class="calibre9" style="text-align: justify;">"Benim hayatım çok sıkıcı," dedi Tatyana. "Konuşulacak bir yanı yok."</p>

  <p class="calibre9" style="text-align: justify;">"İki yıldır buradasın. Amerika'nın nesini seviyorsun?"</p>

  <p class="calibre9" style="text-align: justify;">"İnsanlarını," dedi düşünmeden.</p>

  <p class="calibre9" style="text-align: justify;">Edward gülmeye başladı. "Ama Tanya, bütün tanıdıkların göçmenler."</p>

  <p class="calibre9" style="text-align: justify;">Başını salladı. "Gerçek Amerikalılar onlar. Hepsinin New York'ta olmak için geçerli bir sebebi var. New York harika bir şehir."</p>

  <p class="calibre9" style="text-align: justify;">"Başka neyini seviyorsun? Burada en çok sevdiğin şey ne?"</p>

  <p class="calibre9" style="text-align: justify;">"Lezzetli jambonlar," dedi. "Sanırım rahatı da seviyorum. Amerikalıların ürettiği her şey hayatı kolaylaştırıyor. Battaniyeler kaşındırmıyor. Hemen köşebaşında süt bulabiliyorum. Ekmek de. Ayakkabılar ayağıma uygun. Sandalyeler yumuşak. Burada olmak güzel." 14. Cadde'den geçerlerken camdan dışarı baktı. "Hayal ettiklerimden çok fazlası," diye ekledi alçak bir ses tonuyla.</p>

  <p class="calibre9" style="text-align: justify;">Taksi evinin önünde durdu. "Şey..." dedi.</p>

  <p class="calibre9" style="text-align: justify;">"Tanya," dedi duygu dolu bir ses tonuyla ve ona uzandı.</p>

  <p class="calibre9" style="text-align: justify;">Edward'a doğru eğilip yanağından aceleyle öperken, "Bu güzel akşam için teşekkür," deyip taksiden indi.</p>

  <p class="calibre9" style="text-align: justify;">"Pazartesi görüşürüz," diye bağırdı arkasından; ama Tatyana binanın kapısından girmişti bile.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;"><i class="calibre2">Tanya, Tanya.</i></p>

  <p class="calibre9" style="text-align: justify;"><i class="calibre2">Bana seslendiğini duydum.</i></p>

  <p class="calibre9" style="text-align: justify;"><i class="calibre2">Dönünce orada olduğunu gördüm. Hâlâ yaşıyor ve adımı söylüyordu.</i></p>

  <p class="calibre9" style="text-align: justify;"><i class="calibre2">Tanya, Tanya.</i></p>

  <p class="calibre9" style="text-align: justify;"><i class="calibre2">Üzerinde üniforması ve omzunda tüfeği vardı. Nefes nefese bir halde bana doğru koşuyordu.</i></p>

  <p class="calibre9" style="text-align: justify;"><i class="calibre2">Hâlâ çok gençti.</i></p>

  <p class="calibre9" style="text-align: justify;"><i class="calibre2">Onu nasıl bu kadar net duyuyordum?</i></p>

  <p class="calibre9" style="text-align: justify;"><i class="calibre2">Neden sesi beynimin içinde yankılanıyordu?</i></p>

  <p class="calibre9" style="text-align: justify;"><i class="calibre2">Göğsümde, kollarımda, parmaklarımda, zor çarpan kalbimde ve nefesimde neden yankılanıyordu?</i></p>

  <p class="calibre9" style="text-align: justify;"><i class="calibre2">Neden beni duymuyordu?</i></p>

  <p class="calibre9" style="text-align: justify;"><i class="calibre2">Geceleri sesler duyuyordu.</i></p>

  <p class="calibre9" style="text-align: justify;"><i class="calibre2">Ama gün içinde, kalabalık ortasında...</i></p>

  <p class="calibre9" style="text-align: justify;"><i class="calibre2">Yavaşça yürüdüğümde ve kıpırdamadan oturduğumda bana seslendiğini duyuyordum.</i></p>

  <p class="calibre9" style="text-align: justify;"><i class="calibre2">Tanya, Tanya.</i></p>

  <p class="calibre9" style="text-align: justify;"><i class="calibre2">Bunu neden duyuyordum?</i></p>

  <p class="calibre9" style="text-align: justify;"><i class="calibre2">Bana geceleri rüzgârın sesini dinlememi söylememiş miydi?</i></p>

  <p class="calibre9" style="text-align: justify;"><i class="calibre2">Bana fısıldayacağını söylemişti.</i></p>

  <p class="calibre9" style="text-align: justify;"><i class="calibre2">Peki o zaman neden bağırıyordu?</i></p>

  <p class="calibre9" style="text-align: justify;"><i class="calibre2">Buradayım Şura! Seslenmeyi bırak. Bir yere gitmiyorum.</i></p>

  <p class="calibre9" style="text-align: justify;"><i class="calibre2">Tanya, Tanya.</i></p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Soğuk, güneşli bir cumartesi öğleden sonrası, Tatyana, Vikki ve Anthony, her zamanki gibi 2. Cadde'deki pazarda dolaşıyordu. Vikki boş boş konuşuyor, Tatyana ise bir yandan onu dinliyor, bir yandan da Anthony'yi omzundan tutuyordu. Bebek arabasını bugün kendisi itmek istemişti. Yayaların üstüne üstüne sürüyordu. Vikki bütün alışveriş torbalarını tek başına taşıdı ve bu arada, bunun haksızlık olduğunu söyleyip yakınmayı da ihmal etmedi.</p>

  <p class="calibre9" style="text-align: justify;">"Neden Edward ile bir kez daha çıkmak istemiyorsun?"</p>

  <p class="calibre9" style="text-align: justify;">"İstemiyorum demedim. Sadece düşünmek için biraz zamana ihtiyacım olduğunu söyledim. Birlikte öğle yemeği yemeye devam edeceğiz."</p>

  <p class="calibre9" style="text-align: justify;">"O öğle yemeği ama. Akşam yemeği değil. Onu başından attığını anlayacak."</p>

  <p class="calibre9" style="text-align: justify;">"Başımdan atmıyorum. Sadece... Yavaş ilerlemek istiyorum."</p>

  <p class="calibre9" style="text-align: justify;">Vikki başka konuya atlamıştı bile. "Tanya, bu akşamki yemek için jambon ve ekmek istediğini biliyorum; ama ben belki de et dışında farklı bir şey yapabileceğini düşünüyordum. Spagetti ve köfteye ne dersin?"</p>

  <p class="calibre9" style="text-align: justify;">"Spagetti neden yapılıyor?"</p>

  <p class="calibre9" style="text-align: justify;">"Nasıl bilebilirim? Zeytin gibi onlar da Portekiz'de yetişiyor. Büyükannem bunları özel dükkânlardan alıyor."</p>

  <p class="calibre9" style="text-align: justify;">"Hayır. Spagetti undan olur."</p>

  <p class="calibre9" style="text-align: justify;">"Öyle mi?"</p>

  <p class="calibre9" style="text-align: justify;">"Köfte de etten."</p>

  <p class="calibre9" style="text-align: justify;">"Öyle mi?"</p>

  <p class="calibre9" style="text-align: justify;">Tatyana cevap vermedi. Birkaç metre önünde bir adam silueti gördü. Anthony'nin elini sıkıca tutarak kalabalığın arasından onu görmeye çalıştı. 2. Cadde kalabalık olduğundan, başını kaldırdı, üç adım sağa geçti ve sonra hızlı yürümeye çalıştı.</p>

  <p class="calibre9" style="text-align: justify;">"Öyle mi?"</p>

  <p class="calibre9" style="text-align: justify;">"Haydi biraz daha hızlı. Kusura bakmayın," dedi önündeki insanlara. "Afedersiniz. Lütfen."</p>

  <p class="calibre9" style="text-align: justify;">"Bu acelen ne? Tanya! Soruma cevap vermedin."</p>

  <p class="calibre9" style="text-align: justify;">"Soru mu?"</p>

  <p class="calibre9" style="text-align: justify;">"Öyle mi, diye sormuştum."</p>

  <p class="calibre9" style="text-align: justify;">"Spagetti ve köfte de, hamur ve et. Kusura bakmayın," dedi Tatyana önündeki insanları ve Anthony'nin kolundan daha hızlı çekti. Küçük bacakları onu zor taşıyordu. "Haydi oğlum, sallanmayalım." Ne Anthony'ye, ne Vikki'ye ne de itip kaktığı insanlara bakıyordu. Hiç kimse sinirli bir Rus kadının ayaklarına basmasından hoşnut değildi -özellikle de Rusların yaşadığı bu bölgede. Tatyana kendisine Rusça kaba kelimeler söylendiğini duydu. "Acele et Vikki!"</p>

  <p class="calibre9" style="text-align: justify;">Anthony'yi kucağına aldı; bebek arabasını Vikki'nin zaten dolu olan eline tutuşturarak, "Koşmam gerekiyor," dedi. Sonra yol boyunca koştu ve önündeki iki adama yetişmeye çalıştı. Arkalarından seslenmek dışında hiçbir şey yapamıyordu. Nefes nefese bir halde, kalbi yerinden fırlayacak gibi çarparken onlara yetişti ve konuşmadan önce -çünkü konuşacak halde değildi- boş olan eliyle adamın kolundan tuttu. "Aleksandr?" demeye çalıştı; ama ağzından tek kelime çıkmadı.</p>

  <p class="calibre9" style="text-align: justify;">Adam çok uzun boylu ve geniş omuzluydu. Elini uzun süre omzunda tutunca, adam arkasına dönerek ona baktı ve gülümsedi. Tatyana kıpkırmızı oldu ve elini çekerek bakışlarını başka tarafa çevirdi. Ancak artık çok geçti.</p>

  <p class="calibre9" style="text-align: justify;">"Evet, tatlım?" dedi adam. "Senin için ne yapabilirim?"</p>

  <p class="calibre9" style="text-align: justify;">Tatyana geri çekildi. Bir anda İngilizceyi unutarak, Rusça bir şeyler söylemeye başladı. Sonra yine yarım yamalak İngilizcesine geri döndü. "Özür dilerim. Seni birine benzettim..."</p>

  <p class="calibre9" style="text-align: justify;">"İstediğin kişi olabilirim. Kim olmamı istersin tatlım?"</p>

  <p class="calibre9" style="text-align: justify;">Vikki elinde bebek arabası ve poşetlerle en sonunda yanına ulaşabildi. Yüzü kıpkırmızıydı. "Tanya! Sen ne yaptığını?.." İki adamı görünce sözünü yarım kesti ve gülümsedi.</p>

  <p class="calibre9" style="text-align: justify;">Uzun boylu adam kendini Jeb, arkadaşı ise Vincent olarak tanıttı.</p>

  <p class="calibre9" style="text-align: justify;">Jeb, siyah saçlıydı; ama yüzü bambaşka birine aitti. Bu Jeb'in yüzüydü. Tatyana'nın kocasının yüzü değil. Yine de bir cumartesi öğleden sonrası ona yakın durmak, dostça gülümseyen gözlerine bakmak, Tatyana'nın içinde bir istek uyandırdı.</p>

  <p class="calibre9" style="text-align: justify;">Birkaç dakika sonra giderlerken Vikki, "Tanya, bu dengesizlik ne? Yıllardır bütün erkekleri görmezden geliyorsun ve sonra bir adamı takip etmek için önüne çıkan herkesi itip kakıyorsun. Senin neyin var?"</p>

  <p class="calibre9" style="text-align: justify;">Ertesi gün Jeb aradı.</p>

  <p class="calibre9" style="text-align: justify;">"Sen deli misin?" dedi Vikki. "Ona telefon numaramızı mı verdin? Kim olduğunu bile bilmiyorsun?"</p>

  <p class="calibre9" style="text-align: justify;">"Kim olduğunu biliyorum," dedi Tatyana. "Japon bir terzi."</p>

  <p class="calibre9" style="text-align: justify;">"Anlayamıyorum. Onu hiç tanımıyorsun. İki yıldan beri Edward ile çıkman için sana yalvarıyorum..."</p>

  <p class="calibre9" style="text-align: justify;">"Vikki, Edward ile birlikte olmak istemiyorum. O bana çok fazla."</p>

  <p class="calibre9" style="text-align: justify;">"Edward böyle düşünmüyor. Jeb ile mi birlikte olmak istiyorsun?"</p>

  <p class="calibre9" style="text-align: justify;">"Bilmiyorum."</p>

  <p class="calibre9" style="text-align: justify;">"Ben onu sana yakıştıramadım," dedi Vikki sert bir şekilde. "Sana bakış tarzını beğenmedim. Seni isteyen o kadar adam varken, benim sevmediğim birini seçtiğine inanamıyorum."</p>

  <p class="calibre9" style="text-align: justify;">"Zamanla seversin."</p>

  <p class="calibre9" style="text-align: justify;">Ama Jeb kendini sevdiremedi. Tatyana, Jeb ile tek başına yemeğe çıkmaktan utandığı için, onu eve davet etti.</p>

  <p class="calibre9" style="text-align: justify;">"Ona ne yapacaksın? Yumurta ve jambon mu? Jambon, salata ve domatesli ekmek mi? Yoksa ıvır zıvırla dolu, jambonlu lahana mı?"</p>

  <p class="calibre9" style="text-align: justify;">"Ivır zıvırla dolu lahana iyi fikir. Lahana ve ekmek."</p>

  <p class="calibre9" style="text-align: justify;">Jeb onlarla birlikte yemek yedi. Vikki bir an olsun onları yalnız bırakıp odasına gitmedi. Anthony de bütün akşam ayakaltındaydı. En sonunda Jeb gitti.</p>

  <p class="calibre9" style="text-align: justify;">"Seni ilk gördüğünde sana bakış tarzını sevmedim. Ondan şimdi daha çok nefret ediyorum," dedi Vikki. "Onu kibirli bulmuyor musun?"</p>

  <p class="calibre9" style="text-align: justify;">"Ne?"</p>

  <p class="calibre9" style="text-align: justify;">"Sen ne zaman konuşmaya başlasan, sözünü kesiyor. Bunu fark etmedin mi? Bunu yapmacık bir şekilde gülümseyerek yapıyor. Oğlunu görmezden geldiğini de fark etmedin mi?"</p>

  <p class="calibre9" style="text-align: justify;">"Onu nasıl görmezden gelebilirdi? Teşekkür ederim, Anthony bütün gece masanın altındaydı!"</p>

  <p class="calibre9" style="text-align: justify;">"Anthony'nin Jeb'den daha iyi birini hak ettiğini düşünmüyor musun?"</p>

  <p class="calibre9" style="text-align: justify;">"İstiyorum," dedi Tatyana. "Ama daha iyi olan adam burada değil. Ne yapabilirim?"</p>

  <p class="calibre9" style="text-align: justify;">"Edward, Jeb'den daha iyi biri," dedi Vikki.</p>

  <p class="calibre9" style="text-align: justify;">"Peki o zaman sen neden Edward ile çıkmıyorsun? Şu anda boşta."</p>

  <p class="calibre9" style="text-align: justify;">"Bunu denemedim mi sanıyorsun?" dedi Vikki. "Benimle ilgilenmiyor."</p>

  <p class="calibre9" style="text-align: justify;">Vikki, Jeb konusunda haklıydı. Sahiplenici ve kibirliydi. Ama Tatyana kendine engel olamadı -büyük kollarıyla ona sarılmasını istiyordu.</p>

  <p class="calibre9" style="text-align: justify;">Tatyana, Aleksandr'ı düşündü; onu hayal etti ve sadece gerçek bir mazoşistin yapabileceği bir cehennem yarattı. Avını bütün bütün yutan bir deve gibiydi. Başını koparıyor ve onu yiyordu. Gözleri kapalıydı. Hayatın kapılarını ve ölümü yutuyordu. Neyse ki hâlâ hayattaydı.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Noel'den birkaç hafta önce, Tatyana, Anthony'yi almak için Isabella'ya gittiğinde, Isabella onu karşısına oturttu ve bir fincan kahve vererek, "Tanya, neyin var?" dedi.</p>

  <p class="calibre9" style="text-align: justify;">"Hiçbir şeyim yok."</p>

  <p class="calibre9" style="text-align: justify;">Isabella onu inceledi.</p>

  <p class="calibre9" style="text-align: justify;">Tatyana ellerine baktı. "Daha iyi bir kaderim olmasını isterdim."</p>

  <p class="calibre9" style="text-align: justify;">"Ne konuda?"</p>

  <p class="calibre9" style="text-align: justify;">"Hayat konusunda. Ne yapmam gerektiği konusunda." Onu unutmak istemiyorum, demek istedi.</p>

  <p class="calibre9" style="text-align: justify;">"Tatlım, elbette yapman gerekeni yapacaksın," dedi Isabella. "Diğer kadınlar kocaları öldüğünde nasıl davranıyorsa, sen de öyle davran."</p>

  <p class="calibre9" style="text-align: justify;">"Ama ya ölmediyse?" diye fısıldadı Tatyana. "Kaderimi çizmek için kanıta ihtiyacım var."</p>

  <p class="calibre9" style="text-align: justify;">"Ama tatlım elinde kanıt olursa, buna kader denmez. Öyle değil mi?" dedi Isabella.</p>

  <p class="calibre9" style="text-align: justify;">Tatyana bir şey söylemedi.</p>

  <p class="calibre9" style="text-align: justify;">"Dişini sık ve hayata devam et," dedi Isabella. "Şimdiye kadar yaptığın gibi."</p>

  <p class="calibre9" style="text-align: justify;">"Sevgili Isabella," dedi Tatyana. "Senin de bildiğin gibi sabırlılık konusunda bir numarayım. Ama bu, beni her geçen gün ondan uzaklaştırıyor. Bundan nefret ediyorum."</p>

  <p class="calibre9" style="text-align: justify;">"Ama bu zamanlarda -her tarafın kapkaranlık olduğu anlarda- kadere her zamankinden daha çok ihtiyacın olur." Isabella, düşünceler içinde Tatyana'ya baktı. "Tatlım, şimdi her şeyin daha iyi olması gerekmiyor mu? New York'a ilk geldiğinde çok üzgündün. Şimdi daha iyisin değil mi?"</p>

  <p class="calibre9" style="text-align: justify;">"Evet Isabella," dedi Tatyana. Dış dünyasında öyleydi. Ama içinde o lanet olası madalya ve Orbeli vardı.</p>

  <p class="calibre9" style="text-align: justify;">"Ölüm sertifikasından daha iyi bir kanıt elde etsen, daha mı iyi olurdun?"</p>

  <p class="calibre9" style="text-align: justify;">Tatyana cevap vermedi. Ne söyleyebilirdi?</p>

  <p class="calibre9" style="text-align: justify;">"Onun ölmüş ve huzura kavuşmuş olması için dua et tatlım. Böylece daha fazla işkence çekmez. Acı duymaz, özgür olur ve yukarıdan seni izler."</p>

  <p class="calibre9" style="text-align: justify;">"Isabella," dedi Tatyana. "Bana onun öldüğünü söyleme. Bunu bilerek -bir kurşunla yanına gidebileceğimi bilerek- yaşamak benim için daha zor."</p>

  <p class="calibre9" style="text-align: justify;">"Ölüp oğlunu öksüz bırakırsan ne olacak?" dedi Isabella.</p>

  <p class="calibre9" style="text-align: justify;">"Neden olmasın?" dedi Tatyana. "O öldü ve oğlunu öksüz bıraktı."</p>

  <p class="calibre9" style="text-align: justify;">"O zaman senin için daha kolay olacaksa, onun yaşadığına inan."</p>

  <p class="calibre9" style="text-align: justify;">"Eğer hâlâ yaşıyorsa, hayatıma nasıl devam edebilirim?" Tatyana sanki bir yeri acımış gibi bir çığlık attı ve Isabella sapsarı olup sandalyesini ondan uzaklaştırdı.</p>

  <p class="calibre9" style="text-align: justify;">"Ahh Tanya," diye fısıldadı Isabella. "Sana nasıl yardım edebilirim?"</p>

  <p class="calibre9" style="text-align: justify;">Tatyana ayağa kalktı. "Bana yardım edemezsin." Anthony'ye seslendi ve yerden çantasını aldı. "Her şeyi bu kadar net görebilmek güzel olmalı. Neden olmasın ki? Hâlâ Travis ile birliktesin. Kaderin güzel -kanıtı buradaki yaşamın."</p>

  <p class="calibre9" style="text-align: justify;">"Senin de kaderin güzel. Bak o var," dedi Anthony'yi göstererek. O sırada Anthony annesine sarılmış, "Anne, akşam yemeğinde dondurma yemek istiyorum," diyordu.</p>

  <p class="calibre9" style="text-align: justify;">"Pekâlâ oğlum," dedi Tatyana.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">"Anne, Timothy'nin, Ricky'nin ve Sean'in neden babaları var?"</p>

  <p class="calibre9" style="text-align: justify;">"Tatlım asıl sormak istediğin ne?" Battery Park'ın yanındaki okula gidiyorlardı. Bu Anthony'nin ana okulundaki ikinci haftasıydı. Tatyana, Anthony'yi yaşıtlarıyla tanıştırmaya çalışıyordu. Hep büyüklerin arasında zaman geçirdiğini düşünüyordu. Isabella ile de çok fazla birlikte oluyordu. Kaşlarını büyükler gibi çatıyordu ve bu Tatyana'nın hoşuna gitmiyordu. İki buçuk yaşında bir çocuk için çok akıcı konuşuyor; çok fazla düşünüyor ve hayatı çok ciddiye alıyordu. Tatyana çocuklarla oynamanın ona iyi geleceğini düşündü.</p>

  <p class="calibre9" style="text-align: justify;">Şimdi de bu çıkmıştı.</p>

  <p class="calibre9" style="text-align: justify;">"Neden benim babam yok?"</p>

  <p class="calibre9" style="text-align: justify;">"Bebeğim, senin baban var. Sadece burada değil. Mickey'nin, Bobby'nin ve Phil'in babaları gibi. Onların da babaları burada değil ve onlara anneleri bakıyor. Sen şanslısın. Yanında annen, Vikki ve Isabella var."</p>

  <p class="calibre9" style="text-align: justify;">"Anne, babam ne zaman geri gelecek? Ricky'nin babası geri döndü. Onu sabahları okula götürüyor."</p>

  <p class="calibre9" style="text-align: justify;">Tatyana uzaklara baktı.</p>

  <p class="calibre9" style="text-align: justify;">"Belki Ricky Noel'de babasının dönmesini dilemiştir. Ben de aynı şeyi dileyebilirim."</p>

  <p class="calibre9" style="text-align: justify;">"Olabilir," diye fısıldadı Tatyana.</p>

  <p class="calibre9" style="text-align: justify;">Anthony, annesinin onu okul kapısında öpmesine ve onunla içeri girmesine izin vermedi. Omuzlarını dikleştirip kaşlarını çatarak, elinde beslenme çantasıyla, kapıdan tek başına girdi.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Üzüntü, dört aşamalı bir olguydu. İlk önce şok oldu. Sonra inkâr etti. Bu, bu sabaha kadar sürdü. Bugün bir sonraki aşamaya, öfkeye geçti. Kabullenme ne zaman gerçekleşecekti?</p>

  <p class="calibre9" style="text-align: justify;">Ona çok kızgındı. Bu hayatı o olmadan yaşamak istemediğini çok iyi biliyordu. Savaş sonrasında bile radyoları ve televizyonları olan Amerika'da daha mutlu olacağını mı düşünmüştü?</p>

  <p class="calibre9" style="text-align: justify;">Peki Anthony ne olacaktı? O bir oyuncak değildi; gerçekti. Öyle ya da böyle dünyaya gelmişti. Aleksandr'a ne olmuştu?</p>

  <p class="calibre9" style="text-align: justify;">Limandaki suya baktı. Atlayıp, okyanusun soğuk suyunda son kalan balık gibi yüzmesi ne kadar zamanını alırdı? Yavaş yavaş yüzüp dururdu ve belki de okyanusun diğer kıyısında, hayat kollarını açmış bir halde onu karşılardı. "Tanya, niye bu kadar geç kaldın? Hep seni bekledim," derdi.</p>

  <p class="calibre9" style="text-align: justify;">Geminin parmaklıklarının yanından biraz geri çekildi. Okyanusun diğer tarafından ona bakıyordu ve başını sallayarak, "Tanya, Anthony'ye bak, o harika bir çocuk. Ona dokunabildiğin için ne kadar şanslısın? Bunu yapabilmeyi ne kadar çok isterdim. Nerede olursam olayım, bil ki hep bunları düşünüyorum. Oğluma dokunabilmeyi çok isterdim," diyordu.</p>

  <p class="calibre9" style="text-align: justify;">Anthony'nin annesine ihtiyacı vardı. Ne Amerika'da, ne de Sovyetler Birliği'nde öksüz bir çocuk olamazdı. Annesi onu terk edemezdi. Yapış yapış elleri, çikolataya bulanmış ağzı ve siyah saçları olan bu sevimli çocuğu bırakamazdı. Tatyana, onun siyah saçlarına dokunurken düşüncelere daldı.</p>

  <p class="calibre9" style="text-align: justify;"><i class="calibre2">"Şura, izin ver saçlarını ben yıkayayım," dedi yerde oturup kulübeden dışarı bakarak.</i></p>

  <p class="calibre9" style="text-align: justify;"><i class="calibre2">"Tanya, saçlarım temiz. Daha bu sabah yıkadık."</i></p>

  <p class="calibre9" style="text-align: justify;"><i class="calibre2">"Haydi lütfen. Yüzmeye gidelim. Saçlarını yıkayayım"</i></p>

  <p class="calibre9" style="text-align: justify;"><i class="calibre2">"Pekâlâ. Ama eğer..."</i></p>

  <p class="calibre9" style="text-align: justify;"><i class="calibre2">"İstediğini yapabilirsin. Yeter ki gel."</i></p>

  <p class="calibre9" style="text-align: justify;">Oğluna her baktığında onu hatırlıyordu.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">O gece üstüne palto giymeden yangın merdiveninde oturdu ve soğuk okyanus havasını içine çekti. Çok güzel kokuyordu.</p>

  <p class="calibre9" style="text-align: justify;">"Aleksandr," diye fısıldadı Tatyana. "Orada mısın? Beni duyabiliyor musun? Beni görebiliyor musun?" Ellerini gökyüzüne kaldırdı. "Nasıl gidiyorum? Daha iyiyim, değil mi?" Kendi kendine başını salladı. Daha iyiydi.</p>

  <p class="calibre9" style="text-align: justify;">Dünyanın kalbi her sabah New York'ta atıyordu. Artık geceleri ışıklar sönmüyordu ve bütün binalar ışıl ışıldı. İnsanların olmadığı, metroların çalışmadığı, erkeklerin telefon ve elektrik direklerinin üstünde oturduğu caddelerden eser kalmamıştı. Yapım işleri sabahın 7.00'sinde başlıyordu. Mağazalar müşterilerle, kafeteryalar insanlarla, akşam yemekleri jambonlarla ve kitapçılar kitaplarla doluydu. Barlardan ve kulüplerden müzik sesleri geliyordu. Üniformalı, doktor ve hemşire kıyafetleri giyen âşıklar ağaçların altında oturuyordu. Her hafta sonu gittikleri Central Park'ta da çimlerin üstü ailelerle doluydu. Gölde gün içinde yüzlerce bot oluyordu.</p>

  <p class="calibre9" style="text-align: justify;">Sonra gece geliyordu.</p>

  <p class="calibre9" style="text-align: justify;">Okyanusta, kolunu Tarın'ya uzatan Özgürlük heykeli ve yangın merdiveninde Tatyana vardı. Sabahın 3.00'üne kadar burada oturuyor; okyanusun karşısındaki o adamın nefesini duymaya çalışıyordu.</p>

  <p class="calibre9" style="text-align: justify;"><i class="calibre2">Ateşin koru sönüyordu. Aleksandr en sonunda işini bitirmişti ve uykuya dalmıştı. Tatyana'nın üstünden inmedi. Çok yorulmuştu ve birkaç dakika onu öpüp kokladıktan sonra uykuya dalmıştı. Tatyana onu üstünden kaldırmaya hiç yeltenmedi bile. Çok ağırdı. Üstünde, burnunun dibindeydi. Onu koklayabiliyor; ıslak saçlarını ve yanaklarını öpebiliyordu. Kollarını okşuyordu. Kaslı kollarını çok fazla okşamak ona ayıp geliyordu. "Şura," diye fısıldadı. "Beni duyabiliyor musun asker?"</i></p>

  <p class="calibre9" style="text-align: justify;"><i class="calibre2">Onu kendine çekip nefesini dinlerken; ılık yatağında, dışarıda yağan yağmurun sesini dinledi. Huzur dolu nefesini dinledi. Uyurken de mutluydu. Kâbuslar görmüyordu. İşkence çekmiyordu. Çok huzurlu ve tatminkâr bir şekilde nefes alıyordu.</i></p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Neden hayattaki bütün umutlarını bir anda kaybetmişti? Su yüzüne çıkan çok şey vardı. Ama içinde bazı şeyler yerine oturuyor gibiydi.</p>

  <p class="calibre9" style="text-align: justify;">Gözlerini kapatıp hayatın hayalini kurabiliyordu...</p>

  <p class="calibre9" style="text-align: justify;">Onsuz bir hayatın hayalini.</p>

  <p class="calibre9" style="text-align: justify;">Onu unuttuğunu hayal ediyordu.</p>

  <p class="calibre9" style="text-align: justify;">Savaş bitmişti.</p>

  <p class="calibre9" style="text-align: justify;">Rusya bitmişti.</p>

  <p class="calibre9" style="text-align: justify;">Leningrad bitmişti.</p>

  <p class="calibre9" style="text-align: justify;">Tatyana ve Aleksandr da bitmişti.</p>

  <p class="calibre9" style="text-align: justify;">Artık duygularını söndürecek kelimeleri vardı. İngilizce kelimeler, yeni ismi ve Amerika'daki heyecan verici hayat bir battaniye gibi üstünü örtüyordu. Yepyeni bir ülkede yeni bir kimliği vardı. Tanrı, onu unutması için elinden geldiğince yardımcı oluyordu. "Tanrı sana bunu verdim," diyordu. "Sana özgürlüğü, güneşi, sıcağı ve huzuru verdim. Yazları Sheep Meadow ve Coney adasında tatil yapma fırsatı verdim. Ömür boyu arkadaşın olacak Vikki'yi, oğlun Anthony'yi ve belki seversin diye, Edward'ı verdim. Edward'dan başka birinin seni sevmesini istersin diye gençlik ve güzellik verdim. Sana New York'u, mevsimleri ve Noel'i verdim! Beysbolu, dansı, kaldırımlı caddeleri, buzdolaplarını, bir araba ve Arizona'da bir arazi verdim. Hepsini sana verdim. Tek istediğim, onu unutman ve bunları kabul etmen."</p>

  <p class="calibre9" style="text-align: justify;">Tatyana başını öne eğerek bunları kabul etti.</p>

  <p class="calibre9" style="text-align: justify;">Hafta çalışmakla, gözlerinin içine baktığından onlar için nasıl bir anlam taşıdığını gördüğü insanlarla, duygularını açıkça belli eden Edward ve çekilmez Vikki ile gelip geçiyordu. Tatyana, Vikki'nin bakışlarından, ona ne kadar önem verdiğini anlıyordu. Resim galerilerine ve New York'taki hemşirelik kurslarına gidiyorlardı. Tatyana güzel kıyafetler ve topuklu ayakkabılar giyip Ricardo'nun yerine gidiyordu. Orada bir haftanın daha geçtiğini ve Aleksandr'dan biraz daha uzaklaştığını hissediyordu.</p>

  <p class="calibre9" style="text-align: justify;">Toz bulutu geçiyor gibiydi. Kısa süre sonra, çocukluğu gibi ilk aşkı da hayattaki çakıl taşlarının arasında kalacaktı ve üzerinde yaban otları büyüyecekti.</p>

  <p class="calibre9" style="text-align: justify;">Ancak Tatyana her sabah Ellis'e giderken feribota biniyor ve feribot suları delip geçerken Aleksandr'ın duygu dolu gözlerini görüyordu. Unuttuğu ve hayata sarılmayı istediği her gün, Aleksandr'ın gözleri, onun için ne anlama geldiğini gösteriyordu.</p>

  <p class="calibre9" style="text-align: justify;">Amerika, New York, Arizona, savaşın bitmesi, yeniden yapılanma, çiçekler, dans, yüksek topuklar, boyalı dudaklar -hayatı bunlardan ibaretti.</p>

  <p class="calibre9" style="text-align: justify;">Onun gözündeki değerini kaybetmemek için ne yapmalıydı? Sovyetler Birliği'nde, beşinci bölgede, iki oda içinde yaşayarak, Sovyet pasaportuna sahip olmalı ve çocuğunu yazları yazlığa mı götürmeliydi? Şapkasıyla kulaklarını kapatıp orada mı yaşamalıydı?</p>

  <p class="calibre9" style="text-align: justify;">Unuttukça vicdan azabı artıyordu. Aleksandr'ın, "Ben senin için hayatımı feda ederken, sen beni bu kadar çabuk nasıl unutursun?" dediğini duyuyordu.</p>

  <p class="calibre9" style="text-align: justify;">Çabuk mu?</p>

  <p class="calibre9" style="text-align: justify;">Bazen kendine bile kızıyordu.</p>

  <p class="calibre9" style="text-align: justify;">Bataklığa saplanıyordu.</p>

  <p class="calibre9" style="text-align: justify;">Jeb ile yatabilmek için onu unutmak istiyordu. Sonra üçüncü ve dördüncü bir adamla yatmak için. Aleksandr öldü; ha ha ha.</p>

  <p class="calibre9" style="text-align: justify;">Aylar, aylar, aylar.</p>

  <p class="calibre9" style="text-align: justify;">Aleksandr, Aleksandr, Aleksandr.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;"><i class="calibre2">Tanya, Tanya...</i></p>

  <p class="calibre9" style="text-align: justify;">Bu sensin biliyorum, beni geri çağıran acımasız Atlı sensin...</p>

  <p class="calibre9" style="text-align: justify;">Lazarevo...</p>

  <p class="calibre9" style="text-align: justify;">Büyük bir sevinç içinde yaşadık ve o günleri terk ederken sanki bununla ömrümüz boyunca yetinmemiz gerektiğini biliyorduk.</p>

  <p class="calibre9" style="text-align: justify;">Dağınık yatağımızı, gaz lambamızı hatırlıyor musun? Sana kaynattığım suyu, hiç yapamadığımız patatesler için yaptığın tezgâhı görüyor musun? Senin için sardığım sigaraları, senin için yıkadığım kıyafetleri, sana dokunan ellerimi, dudaklarımı, göğsüne dayayıp nefesini dinlediğim kulağımı, bütün bunları hatırlıyor musun?</p>

  <p class="calibre9" style="text-align: justify;">Tanrı seni yaşatıyor Aleksandr.</p>

  <p class="calibre9" style="text-align: justify;">Eğer yukarıdan beni izleyen bir meleksen, buraya gelme. Beni Batıl inanç dağlarında takip etme. Etrafımın karanlık ve soğuk olduğu buralara gelme. Çölde yaşıyor; ilkbaharda rüzgârları ve yabani bitkileri izliyorum.</p>

  <p class="calibre9" style="text-align: justify;">Buraya gelme.</p>

  <p class="calibre9" style="text-align: justify;">Bunun yerine uçarak gideceğim yere gel. Okyanusların, denizlerin ve nehirlerin üzerinden uçarken elimi tut. Beni çam ağaçları arasından yere indir. Güneş, Ural dağlarının arkasında kaybolurken Kama nehrine ayaklarımızı sokalım. Benimle nehre gir. Birlikte akıntıya karşı yüzelim. Akıntı yüzünden Hazar Denizine kadar sürüklenmemden kork. Sana <i class="calibre2">daha hızlı yüz</i> diye bağırayım. Gözlerin benim üzerimde, daha hızlı yüz. Parlayan yüzün bana dönük bir halde, tam önümde yüz. Benimle orada bir sabah daha yaşamak, bir ateş daha yakmak, bir sigara daha içmek, bir kez daha yüzmek ve bir daha gülümsemek için gel. Sonsuzlukta bir kez daha Lazarevo'yu yaşayalım Aleksandr'ım.</p>
</body>
</html>
