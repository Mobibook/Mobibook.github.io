<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="b_sayfa_y_resim" style="text-align: justify;">ON ÜÇÜNCÜ BÖLÜM</p>

  <p class="tarih" style="text-align: justify;">Sabatellas'da Yemek, 1943</p>

  <p class="calibre9" style="text-align: justify;">TATYANA, EKİM SONUNDA BİR pazar günü nihayet Vikkilere yemeğe gitmeyi kabul etti. Sabatellas ailesi Küçük İtalya'da, Mulberry Ve Grand'ın köşesinde oturuyordu.</p>

  <p class="calibre9" style="text-align: justify;">Kapıdan girerlerken Tatyana bir çığlık duydu. "Gelso-MEE-nah!" Siyah saçlı, bronz tenli, iriyarı ve kısa boylu bir kadın mutfaktan çıkıyordu. "Üç saat önce burada olacağını söylemiştin."</p>

  <p class="calibre9" style="text-align: justify;">"Özür dilerim büyükanne. Tanya'nın işi bitmedi. O hastanede neler yaptığını bile bilmiyorum. Tanya büyükannem Isabella ile tanış. Bu da Tanya'nın küçük oğlu Anthony."</p>

  <p class="calibre9" style="text-align: justify;">Büyükanne Tatyana'ya sarıldı; Anthony'yi ise unlu elleriyle sevdi ve sırtüstü tezgâhın üstüne yatırdı. Tatyana hemen oğlunun imdadına yetişmezse, Isabella'nın ondan yemek yapacağından korktu.</p>

  <p class="calibre9" style="text-align: justify;">Tatyana mutfakta şarap içerlerken Vikki'ye, "Gelsomina ne?" diye sordu.</p>

  <p class="calibre9" style="text-align: justify;">"Sorma. Yasemin anlamına geliyor. Ölen annemle ilgili bir şey."</p>

  <p class="calibre9" style="text-align: justify;">"Annen ölmedi!" diye bağırdı Isabelle bebeği okşayarak. "O Kaliforniya'da."</p>

  <p class="calibre9" style="text-align: justify;">"Kaliforniya'da," dedi Vikki. "Bu İtalyanca, acı dönemi anlamına geliyor."</p>

  <p class="calibre9" style="text-align: justify;">"Kes şunu! Annenin ne kadar hasta olduğunu biliyorsun."</p>

  <p class="calibre9" style="text-align: justify;">"Annen hasta mı?" diye fısıldadı Tatyana.</p>

  <p class="calibre9" style="text-align: justify;">"Evet," diye fısıldadı Vikki. "Akıl hastası."</p>

  <p class="calibre9" style="text-align: justify;">"Kes şunu!" dedi Isabella ve sonra Anthony'ye dönerek gülümsedi.</p>

  <p class="calibre9" style="text-align: justify;">"Onlara, bebeğin babasını sormamalarını söyledim," diye fısıldadı Vikki yüksek sesle. "İyi mi?"</p>

  <p class="calibre9" style="text-align: justify;">"İyi Vikki," dedi Tatyana fısıldayarak.</p>

  <p class="calibre9" style="text-align: justify;">Tatyana geniş, büyük pencereleri ve uzun kitaplıkları, büyük mobilyaları olan evi sevmişti; ama renklerden rahatsız olmuştu: evin halıları, duvarları ve kadife perdeleri içtiği şarabın kırmızısındandı.</p>

  <p class="calibre9" style="text-align: justify;">Koyu ahşap döşeli odada Isabella'nın zayıf ve ufak tefek kocası Travis ile tanıştı.</p>

  <p class="calibre9" style="text-align: justify;">Isabella yemekte bir eliyle Anthony'yi tutup diğer eliyle Tatyana'ya lazanya servisi yaparken, "Travis ile tanıştığımda," dedi. "Vikki Tan- lazanya servisi yaparken, "Travis ile tanıştığımda," dedi. "Vikki Tanya'ya ekmekten ve salatadan uzat. Orada öylece oturup durma. Şarap koy. Nerede kalmıştım? Travis ile tanıştığımda..."</p>

  <p class="calibre9" style="text-align: justify;">"Bunu anlatmıştın," dedi Travis Tatyana’ya bakıp özür dilercesine kel kafasını kaşıyarak.</p>

  <p class="calibre9" style="text-align: justify;"><i class="calibre2">"Prego,</i> sözümü kesme. Seninle tanıştığımda, Sophia teyzemle evlenmek üzereydin."</p>

  <p class="calibre9" style="text-align: justify;">"Bunu bana söyleme! Zaten biliyorum. Ona anlat!"</p>

  <p class="calibre9" style="text-align: justify;">Biraz daha ekmek yiyerek ağzının dolu olmasını sağlayabilirdi. Böylece o yerken, onlar konuşurdu ve zaman geçerdi.</p>

  <p class="calibre9" style="text-align: justify;">"Annemin küçük kız kardeşi," dedi Isabella. "Travis ile İtalya'daki küçük bir kasabada tanıştık. Florence yakınında. Florence’ı biliyor musun?"</p>

  <p class="calibre9" style="text-align: justify;">"Evet," dedi Tatyana. "Kocamın annesi İtalyandı."</p>

  <p class="calibre9" style="text-align: justify;">"Annem Travis'i karşılamam için beni tren istasyonuna gönderdi. Çünkü asla yolu tek başına bulamazdı. Dağlar arasındaki bir vadide yaşadık. Oysa beni onu karşılayıp teyzem Sophia'nın yanına getirmem için göndermişlerdi."</p>

  <p class="calibre9" style="text-align: justify;">Vikki, "Büyükanne, senin sayende büyükbabam yolunu hiç bulamamış," dedi.</p>

  <p class="calibre9" style="text-align: justify;">"Sus yavrum. Eve dönmek için on kilometre yürümemiz gerekiyordu. İki kilometre yürüdükten sonra onsuz yapamayacağımı anladım. Biraz şarap içmek için bir tavernada durduk. Hiç içki içmiyordum. Daha on altı yaşındaydım. Ama Travis bana kendi içkisinden ikram etti. Aynı kadehten içtik..." Servis yapmayı bırakıp gülümsedi ve lazanyasını yiyip ilgilenmiyormuş gibi görünen Travis'e baktı.</p>

  <p class="calibre9" style="text-align: justify;">"Ne yapacağımızı bilemedik," diye devam etti Isabella. "Teyzem ve Travis yirmi yedi yaşındaydı. Evleneceklerdi. Florance yakınında, dağdaki tavernada ne yapacağımızı bilemeden oturduk. Ne yaptığımızı biliyor musun?" Isabella, Travis'i dürttü ve elindeki çatalın düşmesine sebep oldu. "Eve dönmedik. Roma’ya gitmeye ve aileye oradan mektup göndermeye karar verdik. Daha sonra Roma yerine Naples’e giden bir trene bindik ve oradan da gemiyle Ellis Adasına geçtik. Buraya 1902’de geldiğimizde birbirimizden başka hiçbir şeyimiz yoktu."</p>

  <p class="calibre9" style="text-align: justify;">Tatyana yemeyi bıraktı ve Isabella ile Travis'e baktı. "Teyzen sizi affetti mi?"</p>

  <p class="calibre9" style="text-align: justify;">"Hiç kimse affetmedi," dedi Isabella.</p>

  <p class="calibre9" style="text-align: justify;">Travis ağzı dolu bir şekilde, "Annesi ona bugüne kadar tek satır yazmadı," dedi.</p>

  <p class="calibre9" style="text-align: justify;">"O öldü Travis. Bana mektup yazması oldukça zor."</p>

  <p class="calibre9" style="text-align: justify;">"<i class="calibre2">Aleksandr, kardeşimi ne zamandan beri seviyorsun?" diye sordu ölüm döşeğindeki Daşa.</i></p>

  <p class="calibre9" style="text-align: justify;"><i class="calibre2">"Hiçbir zaman. Onu hiçbir zaman sevmedim," dedi Aleksandr. "Ben seni seviyorum."</i></p>

  <p class="calibre9" style="text-align: justify;"><i class="calibre2">"Yazın cepheye gittiğinde, Lazarevo'ya döneceğini ve evleneceğimizi söylemiştin," dedi Daşa öksürerek.</i></p>

  <p class="calibre9" style="text-align: justify;"><i class="calibre2">"Evet. Lazarevo'ya döneceğim ve evleneceğiz," dedi Aleksandr, Tatyana'nın ablası Daşa'ya.</i></p>

  <p class="calibre9" style="text-align: justify;">Tatyana başını öne eğdi ve kasılan parmaklarını ovdu.</p>

  <p class="calibre9" style="text-align: justify;">"Amerika’da iki kızımız var," diye devam etti Isabella. "Travis bir erkek çocuğu istedi; ama Tanrı buna izin vermedi." Derin bir iç geçirdi. "Erkek çocuk yapmaya çalıştık. Üç kez düşük yaptım." Isabella, Anthony’ye o kadar uzun bir süre baktı ki, Tatyana çocuğunu alıp sahiplenme gereği hissetti.</p>

  <p class="calibre9" style="text-align: justify;">"1923'te büyük kızımız Annabella, Gelsomina’yı doğurdu..."</p>

  <p class="calibre9" style="text-align: justify;">"Ve adımı Viktoria koydu," dedi Vikki.</p>

  <p class="calibre9" style="text-align: justify;">"O nereden bilecek?” dedi Isabella düşünmeden. "Viktoria nasıl bir İtalyan ismi? Gelsomina senin gibi güzel bir kıza daha çok yakışıyor. Küçük kızımız Francesca ise Connecticut'ta yaşıyor. Ayda bir buraya geliyor. İyi bir adamla evlendi; ama henüz bir çocuğu yok."</p>

  <p class="calibre9" style="text-align: justify;">"Büyükanne, Francesca teyzem otuz yedi yaşında. Otuz yedi yaşında birinin çocuğu olmaz," dedi Vikki.</p>

  <p class="calibre9" style="text-align: justify;">"Oğlumuzun olmasını çok istiyorduk," dedi Isabella.</p>

  <p class="calibre9" style="text-align: justify;">"Hayır," dedi Travis. "Eğer gerçekten isteseydik bir oğlumuz olurdu. Şimdi bebeği annesine ver ve yemeğini ye."</p>

  <p class="calibre9" style="text-align: justify;">"Tanya, sen çalışırken ona kim bakıyor?" dedi Isabella, Anthony’yi istemeyerek annesine verirken.</p>

  <p class="calibre9" style="text-align: justify;">"Onu yanımda götürüyorum. Uyumadığı zamanlarda askerler onunla ilgileniyor."</p>

  <p class="calibre9" style="text-align: justify;">"Bu iyi bir şey değil," dedi Isabella. "Eğer istersen ona ben bakabilirim."</p>

  <p class="calibre9" style="text-align: justify;">"Teşekkürler," dedi Tatyana. "Ama..</p>

  <p class="calibre9" style="text-align: justify;">"Onu Ellis’e gelip alabilirim. Sonra da geri getiririm."</p>

  <p class="calibre9" style="text-align: justify;">"Isabella!" diye bağırdı Travis.</p>

  <p class="calibre9" style="text-align: justify;">Tatyana, Isabella’ya gülümsedi. "Bunu düşüneyim, olur mu?" dedi. "Ayrıca siz ikiniz birbirinize sahip olduğunuz için çok şanslısınız. Bu harika bir hikâye."</p>

  <p class="calibre9" style="text-align: justify;">"Sen de bir oğlun olduğu için çok şanslısın, dedi Isabella.</p>

  <p class="calibre9" style="text-align: justify;">"Evet," dedi Tatyana.</p>

  <p class="calibre9" style="text-align: justify;">"Ailen nerede?"</p>

  <p class="calibre9" style="text-align: justify;">Tatyana ilk başta hiçbir şey söylemedi. "Almanlar iki yıl önce Leningrad’ı kuşattı," dedi. "Hiç yiyecek yoktu." Sessiz kaldı.</p>

  <p class="tarih" style="text-align: justify;">Tatyana ve Pasha'nın Doğum Günü, 23 Haziran 1940</p>

  <p class="calibre9" style="text-align: justify;"><i class="calibre2">Onlar 16 yaşına giriyorlardı ve Metanov ailesi bunu Luga'daki yazlıklarında kutluyordu. Bir masa ödünç alıp bahçeye koymuşlardı; çünkü evin içinde on yedi kişinin -Metanov ailesinden yedi kişi, halası, onun kocası ve yeğeni, Tatyana'nın büyükannesi ve Iglenko ailesinden 6 kişi- oturabileceği kadar çok yer yoktu. Babası Leningrad'dan havyar, patates ve soğanlı ringa balığı almıştı. Annesi ise değişik bir Rus salatası yapmıştı. Kuzen Marina mantarlı turta, Daşa elmalı turta ve Tatyana'nın babaannesi krema hazırlamıştı. Anneannesi ona bir resim çizmiş; büyükbabası ise Tatyana'nın çok sevdiğini bildiğinden, şehirden çikolata almıştı. Tatyana'nın üzerinde kırmızı güllü beyaz elbisesi vardı. Bu sahip olduğu tek güzel elbiseydi. Babası bunu iki yıl önce Polonya'dan almıştı. En sevdiği kıyafetti.</i></p>

  <p class="calibre9" style="text-align: justify;"><i class="calibre2">Tatyana dışında herkes bardakları ellerinde tutamayacak duruma gelene kadar votka içti. Sonu gelmeyen politik cümleler kurdular ve çatlayana kadar yediler. Babası gitar çalıp Rusça halk türküleri söyledi. Herkes sözlerini bilmemesine ve ritmi tutturamamasına rağmen ona eşlik etti.</i></p>

  <p class="girintili_siir"></p>

  <div style="text-align: justify;">
    <span style="text-indent: 1.5em; font-size: 1em; line-height: 1.2;">"Benim için ne kadar değerlisin</span>
  </div>

  <div style="text-align: justify;">
    <span style="text-indent: 1.5em; font-size: 1em; line-height: 1.2;">Bir bilsen</span>
  </div>

  <div style="text-align: justify;">
    <span style="text-indent: 1.5em; font-size: 1em; line-height: 1.2;">Bu Moskova geceleri..."</span>
  </div>

  <p class="calibre9" style="text-align: justify;"><i class="calibre2">"Tanya on sekiz yaşına girdiğinde," dedi babası. "Sen ve Paşa için Astoria Oteli'nin balo salonunu tutacağım. O zaman gerçek bir kutlama yapacağız."</i></p>

  <p class="calibre9" style="text-align: justify;"><i class="calibre2">Beş yıl önce on sekiz yaşına giren Daşa, "Benim için böyle bir parti yapmadın baba,” dedi.</i></p>

  <p class="calibre9" style="text-align: justify;"><i class="calibre2">"1935'te çok zor bir dönem geçiriyorduk," dedi babası. "Çok az paramız vardı. Ama şimdi her şey çok güzel ve iki yıl içinde daha da güzel olacak. Astoria’da senin şerefine de kadeh kaldıracağım, tamam mı Daşa?"</i></p>

  <p class="calibre9" style="text-align: justify;"><i class="calibre2">Tanya böyle bir gün yaşayabilmek için hemen ertesi gün on sekiz yaşına girmek istiyordu. Ilık bir hava vardı ve bahçede solan leylakların, çiçek açan bitkilerin kokusu vardı. Cırcırböcekleri ve sivrisinekler havada uçuşuyordu. Erkek kardeşiyle kız kardeşi çimlerde üzerine atladılar ve onu bağırana kadar gıdıkladılar. Tatyana elbisesi kirlenecek diye korkmuştu. Bu sırada büyükler kadehlerini kaldırıyor ve babası eline tekrar gitarı alıyordu. Tatyana böğürtlenlerin ve ısırgan otlarının arasında Aleksandr Vertinski'nin Leningrad için yazdığı ağıtı dinliyordu.</i></p>

  <p class="girintili_siir"></p>

  <div style="text-align: justify;">
    <span style="text-indent: 1.5em; font-size: 1em; line-height: 1.2;">"Gelişigüzel konuşmalar</span>
  </div>

  <div style="text-align: justify;">
    <span style="text-indent: 1.5em; font-size: 1em; line-height: 1.2;">Tatlı ve gereksiz kelimeler</span>
  </div>

  <div style="text-align: justify;">
    <span style="text-indent: 1.5em; font-size: 1em; line-height: 1.2;">Yaz bahçesi, Fontanka ve Neva</span>
  </div>

  <div style="text-align: justify;">
    <span style="text-indent: 1.5em; font-size: 1em; line-height: 1.2;">Neden kelimeler bu kadar hızlı uçuşuyor?</span>
  </div>

  <div style="text-align: justify;">
    <span style="text-indent: 1.5em; font-size: 1em; line-height: 1.2;">Yabancı şehirlerin gürültüsü duyuluyor</span>
  </div>

  <div style="text-align: justify;">
    <span style="text-indent: 1.5em; font-size: 1em; line-height: 1.2;">Yabancı ülkelerin suları buranın kıyılarına vuruyor."</span>
  </div>
</body>
</html>
