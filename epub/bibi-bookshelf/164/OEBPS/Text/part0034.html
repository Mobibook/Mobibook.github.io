<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="b_sayfa_y_resim" style="text-align: justify;">YİRMİ BEŞİNCİ BÖLÜM</p>

  <p class="tarih" style="text-align: justify;">Kutsal Haç dağlarında, Ekim 1944</p>

  <p class="calibre9" style="text-align: justify;">KUTSAL HAÇ KÖPRÜSÜNDEN YÜZ kilometre uzaklaşan ve ormana ulaşan Aleksandr ile adamları burada konaklıyor ve bu soğuk sonbahar öğleden sonrasında üç saattir ateşin başında oturuyordu.</p>

  <p class="calibre9" style="text-align: justify;">Ormanda uyuyor, çarpışmaya ara verdiklerinde çadırlarını kuruyor ve yerde yatıyorlardı. Ateş yakıyorlardı; gerçi ormanda yiyecek bir şeyler bulmak zordu. Tavşanlar taburdaki askerlerin sesini duyup kaçıyordu. Nehirde akıntı olmadığından çok fazla balık da bulamıyorlardı. Biraz akıntı olduğu zamanlarda ise ancak yıkanma şansı buluyorlardı. Çilek mevsimi geçmişti ve mantar yemekten hepsinin midesi bozulmuştu. Çiğ mantarlar, Aleksandr'ın adamlarının midesine dokunduğundan, Aleksandr bunu yasakladı. Telefon bağlantısı kesilmişti ve ordunun gönderdikleri takviye kuvvetleri yetmiyordu. Aleksandr kendine domuz yağından çorba hazırlamak zorunda kalıyordu. Temizlik, askerlerin umurunda değildi ve bitlenmemek için bir çaba harcamıyorlardı. Oysa bitle tifüs arasındaki bağlantıyı çok iyi biliyorlardı. Adamlar domuz yemek ve çorba içmek istiyordu. Yüzlerinde ve vücutlarındaki barut, çamur, kan lekeleri haftalarca kalıyordu. Ayakları hiç kurumadığından sürekli yara bere içindeydi.</p>

  <p class="calibre9" style="text-align: justify;">Ormanda tek başına yaşayan bir taburdular ve dağlarda diğer tarafa ulaşmak için ilerliyorlardı. Ancak Almanlar, Sinyavino ve Pulkovo'da yaptıkları gibi dağların tepelerinde duruyordu. Aleksandr'ın yüzlerce adamını öldürmek için sadece birkaç adama sahip olmaları yeterliydi.</p>

  <p class="calibre9" style="text-align: justify;">Aslında güç de olsa bir ilerleme kaydetmişlerdi. Dağda, bir anda Almanlar tarafından durduruldular fakat takviye güçlerine rağmen Nazi savunmasını aşmayı başaramadılar. Sekiz gün sonra takviye kuvvet de gönderilmemeye başladı. Sabahtan akşama kadar süren patlamalar arasında Almanların sesleri duyuluyordu. Aleksandr Almanların savunmadan çok kuşatma üzerinde yoğunlaştıklarından şüphelenmeye başlamıştı. Yine gece oldu ve Aleksandr'ın adamları ormanda bir metre bile ilerleyemedi.</p>

  <p class="calibre9" style="text-align: justify;">Aleksandr ya buradan çıkmanın bir yolunu bulacaktı; ya da bu orman ona mezar olacaktı. Verenkov ölmüştü bile. Zavallı, düşmanı görememiş ve boşa ateş etmiş; ama düşmanı onu ıskalamamıştı. Kaderi Verenkov'u bu ormanlara getirmiş ve hayatını burada sonlandırmıştı. Aleksandr ve Ospenski, üzerine atılan el bombasının açtığı çukura onu gömdüler ve başına bir sopa dikerek kaskını üstüne taktılar.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">"Bu da neyin nesi?" dedi Aleksandr ateşler bir anda kesilince. "Birinin Rusça konuştuğuna yemin edebilirim. Ben halüsinasyon mu görüyorum Ospenski. Dinle."</p>

  <p class="calibre9" style="text-align: justify;">"Maschinengewehr 43'ün kâğıt yırtılmasına benzeyen sesini duyuyorum." Bu, Almanların makineli tüfeğiydi.</p>

  <p class="calibre9" style="text-align: justify;">"Evet o da var; ama dinle. Hazırlık yapıyorlar; ama biri Rusça emirler veriyor. Bunun Rusça olduğuna eminim."</p>

  <p class="calibre9" style="text-align: justify;">Ospenski sevecen bir şekilde Aleksandr'a baktı. "Rusya'yı mı özlediniz Yüzbaşı?"</p>

  <p class="calibre9" style="text-align: justify;">"Canın cehenneme!" dedi Aleksandr. "Sana bunun Rusça olduğunu söylüyorum!"</p>

  <p class="calibre9" style="text-align: justify;">"Rus askerleri vurduğumuzu mu söylüyorsunuz?"</p>

  <p class="calibre9" style="text-align: justify;">"Bilmiyorum. Bu tuhaf değil mi? Buraya nasıl gelmiş olabilirler?"</p>

  <p class="calibre9" style="text-align: justify;">"Şey, efendim Vlasoviteleri duydunuz mu hiç?"</p>

  <p class="calibre9" style="text-align: justify;">"Vlasovite mi?"</p>

  <p class="calibre9" style="text-align: justify;">"Taraf değiştiren Sovyetler."</p>

  <p class="calibre9" style="text-align: justify;">"Evet duydum," diye bağırdı Aleksandr. Adamlarını korumaya çalışırken, Ospenski ile böyle bir konuşma yapmak istemiyordu. Ospenski hiçbir konunun acil olduğunu düşünmezdi. Bir ağacın arkasında oturmuş makineli tüfeğini dolduruyor ve atılacak topları düzenliyordu. Kanarya Adalarındaymış gibi rahattı.</p>

  <p class="calibre9" style="text-align: justify;">Aleksandr elbette Vlasoviteleri duymuştu. Rus General Andrey Vlasov'ın kumandası altında olan Vlasoviteler, Almanlar tarafında tutuklanan ve onların tarafına geçirilen Rus askerlerdi. Kızıl Ordu'daki kardeşlerini öldürerek sözde Rusya'nın bağımsızlığı için mücadele ediyorlardı. Stalin karşıtı bir özgürlük harekâtı izleyen ve Hitler'den destek almayan Vlasov, uzun süre Almanya hapishanesinde kalmıştı; ama birçok Rus, Almanların köprülerinde onun adına savaşmaya devam etmişti.</p>

  <p class="calibre9" style="text-align: justify;">"Bunlar Vlasoviteler olamaz," dedi Ospenski.</p>

  <p class="calibre9" style="text-align: justify;">"General Vlasov burada değil; ama adamları Almanların yanında savaşmaya devam ediyor. Yüz binden fazla adamı var. Bunlardan bazıları da bu ormanlarda."</p>

  <p class="calibre9" style="text-align: justify;">Ateş bir süreliğine kesildi ve Rusça <i class="calibre2">"Zarcjai! Zarcjai!"</i> diye bağırdıklarını duydular.</p>

  <p class="calibre9" style="text-align: justify;">Aleksandr, Ospenski'ye baktı ve kaşlarını kaldırarak, "Haklı çıkmaktan nefret ediyorum," dedi.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">"Şimdi ne yapacağız? Elimizde yeterince cephanelik yok."</p>

  <p class="calibre9" style="text-align: justify;">"Bu, doğru değil," dedi Aleksandr neşe içinde. "Dört şarjörüm ve yarım bir birliğim var. Takviye kuvvetler de kısa süre sonra burada olacak." Bu yalandı. Telefon hattının yine kesildiğinden şüpheleniyordu ve şimdi buna bir sorun daha eklenmişti -hatlar kopmuştu.</p>

  <p class="calibre9" style="text-align: justify;">"Ormanda en az otuz kişiler."</p>

  <p class="calibre9" style="text-align: justify;">"O zaman hiçbirini ıskalamayacağız."</p>

  <p class="calibre9" style="text-align: justify;">"Takviye kuvvetler hakkında yalan söylüyorsunuz. Takviye kuvvetler zaten gönderildi. Konev iki hafta önce silahlı ve cephanelikli üç yüz asker gönderdi. Hepsi öldüler."</p>

  <p class="calibre9" style="text-align: justify;">"Gevezeliği kes Teğmen. Adamlarına, ateş açmaya hazırlanmalarını söyle."</p>

  <p class="calibre9" style="text-align: justify;">On dakika sonra Aleksandr'ın birliğinden geriye bir şey kalmadı. Adamlarının açtığı ateş susturuldu.</p>

  <p class="calibre9" style="text-align: justify;">"Alman sınırı buradan ne kadar uzaklıkta?" diye sordu Ospenski.</p>

  <p class="calibre9" style="text-align: justify;">"Yüz bin Alman askeri ötede Teğmen."</p>

  <p class="calibre9" style="text-align: justify;">Ospenski derin bir iç geçirdi. "Şimdi ne olacak?"</p>

  <p class="calibre9" style="text-align: justify;">"Bıçağını çıkar. Kısa süre sonra ormanda birbirimize gireceğiz."</p>

  <p class="calibre9" style="text-align: justify;">"Saçmalıyorsunuz!" Ospenski kimse duymasın diye alçak bir sesle konuşuyordu.</p>

  <p class="calibre9" style="text-align: justify;">"Başka bir önerin var mı?"</p>

  <p class="calibre9" style="text-align: justify;">"Başka önerilerim olsa, teğmen olmazdım. Yüzbaşı olur ve size emir verirdim." Ospenski duraksadı. "Birinden emir aldığınız oldu mu hiç efendim?"</p>

  <p class="calibre9" style="text-align: justify;">Aleksandr güldü. "Teğmen bilmem farkında mısın; ama benim de üslerim var."</p>

  <p class="calibre9" style="text-align: justify;">"Peki şimdi neredeler? Size geri çekilmenizi emretmeleri gerekiyor."</p>

  <p class="calibre9" style="text-align: justify;">"Geri çekilemeyiz. Bunu biliyorsun. Arkamızda bunu engellemeye çalışan yirmi NKGB askeri var. Bizi vururlar."</p>

  <p class="calibre9" style="text-align: justify;">Aleksandr sessiz kalıp düşüncelere daldı.</p>

  <p class="calibre9" style="text-align: justify;">İki adam yerde yan yana oturarak ağaçlara yaslandılar. Ospenski, "Geri çekilirsek NKGB'nin bizi vuracağını mı söylediniz?"</p>

  <p class="calibre9" style="text-align: justify;">"Anında." Aleksandr, Ospenski'ye bakmıyordu.</p>

  <p class="calibre9" style="text-align: justify;">"Bizi vuracaklarını söylediniz öyle mi?"</p>

  <p class="calibre9" style="text-align: justify;">Aleksandr, Ospenski'ye baktı. "Ne tahmin ediyordun Teğmen?" dedi alçak bir ses tonuyla.</p>

  <p class="calibre9" style="text-align: justify;">"Hiçbir şey efendim. Bizi vuracak silahlara sahip olduklarını anlatmaya çalışıyorsunuz değil mi?"</p>

  <p class="calibre9" style="text-align: justify;">Aleksandr birkaç dakika sessiz kaldı ve sonra, "Bana Çavuş Yermenko'yu getir," dedi.</p>

  <p class="calibre9" style="text-align: justify;">Ospenski, birkaç dakika sonra, kolundan kanlar akan Yermenko ile geldi.</p>

  <p class="calibre9" style="text-align: justify;">"Çavuş, cephanelikler ne durumda?"</p>

  <p class="calibre9" style="text-align: justify;">"Üç tane sekizlik topumuz, üç tane el bombamız ve birkaç havan topumuz var."</p>

  <p class="calibre9" style="text-align: justify;">"Çok iyi. Sana durumu anlatayım. Cephaneliğimiz az ve ormanda en az on Alman var."</p>

  <p class="calibre9" style="text-align: justify;">"Ben daha fazla olduklarını düşünüyorum efendim. Ayrıca silahlılar."</p>

  <p class="calibre9" style="text-align: justify;">"Çavuş, iyi bir nişancı mısın? Cephaneleriniz sizi o kadar adama karşı koruyabilir mi?"</p>

  <p class="calibre9" style="text-align: justify;">"Hayır, efendim yetmez. İyi bir tüfeğim yok."</p>

  <p class="calibre9" style="text-align: justify;">"Bir fikriniz var mı?"</p>

  <p class="calibre9" style="text-align: justify;">"Bana mı soruyorsunuz efendim?"</p>

  <p class="calibre9" style="text-align: justify;">"Sana soruyorum Çavuş."</p>

  <p class="calibre9" style="text-align: justify;">Yermenko duraksadı ve düşünürken şapkasını düzeltti. Pür dikkat bir şekilde ayakta duruyordu ve kolu kanamaya devam ediyordu. Aleksandr, Ospenski'den ilkyardım çantasını getirmesini istedi. Yermenko hâlâ düşünüyordu. Aleksandr ona çömelmesini ve çavuşun yarasına bakmasını işaret etti. Hafif bir sıyrıktı; ama sürekli kanıyordu. Aleksandr yaranın üzerine bir bez parçası bağladı ve Yermenko'nun yanında otururken, "Bana ne düşündüğünü söyle Çavuş," dedi.</p>

  <p class="calibre9" style="text-align: justify;">Yermenko, ses tonunu alçaltarak, "Belki, gerideki taburdan cephanelik isteyebiliriz efendim." Ormanı gösterdi.</p>

  <p class="calibre9" style="text-align: justify;">"Haklısın. Ama ya bunu kabul etmezlerse ne olacak?"</p>

  <p class="calibre9" style="text-align: justify;">"Onlara bunu, hayır diyemeyecekleri bir şekilde sormalıyız."</p>

  <p class="calibre9" style="text-align: justify;">Aleksandr, Yermenko'nun sırtını sıvazladı.</p>

  <p class="calibre9" style="text-align: justify;">Yermenko ses tonunu iyece alçaltarak, "Onlarca otomatik, en az üç tane makineli tüfeklerinin ve toplarının olduğunu biliyorum. El bombaları, suları ve yiyecekleri de var."</p>

  <p class="calibre9" style="text-align: justify;">Aleksandr ve Ospenski birbirine baktı. "Haklısın," dedi Aleksandr, Yermenko'nun kolundaki bezi iyice sıkıp bağlayarak. "Ama cephaneliklerini bizimle paylaşacaklarından emin değilim. Bu görevi üstlenir misin?"</p>

  <p class="calibre9" style="text-align: justify;">"Evet efendim. Ama onların dikkatini dağıtacak bir adama ihtiyacım var."</p>

  <p class="calibre9" style="text-align: justify;">Aleksandr ayağa kalktı. "Bunu ben yaparım."</p>

  <p class="calibre9" style="text-align: justify;">"Efendim!" diye bağırdı Ospenski. "Olmaz. Beni gönderin."</p>

  <p class="calibre9" style="text-align: justify;">"Bizimle gelebilirsin. Ama ne olursa olsun, onlara sakın bir ciğerinin olduğunu söyleme Teğmen." Aleksandr, Yermenko'ya yaptığı tahta sopayı uzattı. Sopanın oyulan baş kısmında mermiler vardı. Sopanın diğer ucunda ise, Aleksandr'ın ağaç kabuğundan yaptığı sap bir ipe bağlanmıştı. Böylece sallaması daha kolay oluyordu. Yermenko sopayı aldı, Ospenski'ye Tokarev silahı için mermi verdi, tüfeklerini doldurdular ve Aleksandr şarjörünü hazırladı. Üçü, ormanın içinde sessiz bir şekilde NKGB kampına doğru yürümeye başladı. Aleksandr yirmi adamın ateşin etrafında oturup sohbet ettiğini ve gülüştüğünü görebiliyordu.</p>

  <p class="calibre9" style="text-align: justify;">"Ospenski," dedi. "Sen burada bekle. Onlarla ilk önce ben konuşacağım. Yardımlarını isteyeceğim. İkiniz burada kalın. Yanınıza döndüğümde, eğer tüfeğim omzumda olursa, bu olumlu bir cevap aldığımızı gösterir. Eğer tüfek elimde olursa, bu olumsuz cevap verdiklerinin işareti olur. Anladınız mı?"</p>

  <p class="calibre9" style="text-align: justify;">"Çok iyi anladık," dedi Yennenko. Yüzünü buruşturan Ospenski hiçbir şey söylemedi. Ospenski, Aleksandr'ı koruma görevini çok ciddiye alıyordu.</p>

  <p class="calibre9" style="text-align: justify;">"Teğmen! Anladın mı?"</p>

  <p class="calibre9" style="text-align: justify;">İç geçirdi. "Evet efendim."</p>

  <p class="calibre9" style="text-align: justify;">Aleksandr, Ospenski ile Yermenko'yu on adım geride, çalıların arkasında bırakarak adamların yanına gitti. Adamlar başlarını kaldırarak ona baktı.</p>

  <p class="calibre9" style="text-align: justify;">"Beyler," dedi yanlarına yaklaşarak. "Yardımınıza ihtiyacımız var. Cephaneliğimiz kalmadı ve takviye kuvvetler buraya ulaşamadı. Telefon hatları kesildiğinden onlara haber de gönderemiyorum. İki taburdan geriye sadece yirmi adamım kaldı ve takviye kuvvet yok. Fişeklerinize ve mermilerinize ihtiyacımız var. Yaralılarımız olduğundan ilkyardım çantalarınıza ve suyunuza da gereksinim duyuyoruz. Kumandanı aramak için telefonunuzu da kullanmak istiyoruz."</p>

  <p class="calibre9" style="text-align: justify;">Adamlar hiçbir şey söylemeden yüzüne baktılar ve sonra gülmeye başladılar. "Bizi yanınızda istememiştiniz, öyle değil mi?"</p>

  <p class="calibre9" style="text-align: justify;">"Sadece ormana gitmenizi söylemiştim."</p>

  <p class="calibre9" style="text-align: justify;">"Size verilen emirleri yerine getirmediğiniz açıkça ortada Yüzbaşı," dedi Teğmen Sennev oturduğu yerden.</p>

  <p class="calibre9" style="text-align: justify;">"Emirleri yerine getirdim teğmen," dedi Aleksandr. "Adamlarımın kanı bunun kanıtı. Ama şimdi silahlarınıza ihtiyacım var."</p>

  <p class="calibre9" style="text-align: justify;">"Canın cehenneme!" dedi Sennev.</p>

  <p class="calibre9" style="text-align: justify;">"Kardeşlerinize silah yardımı yapmanızı istiyorum. Hâlâ aynı tarafta savaşıyoruz, öyle değil mi?"</p>

  <p class="calibre9" style="text-align: justify;">"Canın cehenneme dedim!"</p>

  <p class="calibre9" style="text-align: justify;">Aleksandr derin bir iç geçirdi. Yavaşça adamlara arkasını döndü ve tüfeğini eline aldı. Tam o sırada Yermenko'nun fırlattığı sopanın havada uçtuğunu ve Sennev'in kafasına indiğini gördü. Yermenko konuşulanları duyacak kadar yakına gelmiş ve sopayı zamanında fırlatmıştı.</p>

  <p class="calibre9" style="text-align: justify;">Aleksandr arkasına döndü ve tüfeğini onlara çevirerek bir el ateş etti. Otomatik ateşi kullanmadı ve Sennev için mermilerini boşu boşuna harcamadı. Aleksandr beş el, Yermenko ise altı el ateş edince iş bitti. NKGB askerleri tüfeklerini kaldırmaya bile fırsat bulamadı.</p>

  <p class="calibre9" style="text-align: justify;">Aleksandr, cesetleri üst üste koyarken, Ospenski ve Yermenko silahları ve erzakları aldı. Oradan yeterince uzaklaştıktan sonra -yirmi adım- Aleksandr el bombasını cesetlerin üstüne fırlattı. Bomba patladı. Üç adam birkaç dakika durup yükselen alevleri izledi.</p>

  <p class="calibre9" style="text-align: justify;">"Belki askerler bir uğurlama isterler," dedi Ospenski onları selamlayarak. "Elveda ve canınız cehenneme!"</p>

  <p class="calibre9" style="text-align: justify;">Yermenko gülmeye başladı.</p>

  <p class="calibre9" style="text-align: justify;">Bulundukları yere geri döndüklerinde Aleksandr çavuşun omzuna vurdu. "İyi iş başardın!" dedi ona bir sigara uzatarak.</p>

  <p class="calibre9" style="text-align: justify;">"Teşekkürler efendim," dedi Yermenko ve boğazındaki gıcığı temizledi. "Gidip düşman kumandanını bulmak için izin istiyorum. Kumandanlarını ele geçirirsek, savunma yapamayacaklarını düşünüyorum."</p>

  <p class="calibre9" style="text-align: justify;">"Böyle mi düşünüyorsun?"</p>

  <p class="calibre9" style="text-align: justify;">"Evet. Birbirlerinden çok kopuklar. Sınırda ve gelişigüzel açtıkları ateşte hiçbir amaçları yok. Eğitimli bir ordu gibi davranmıyorlar. Yandaş güç gibi savaşıyorlar."</p>

  <p class="calibre9" style="text-align: justify;">"Ormandayız çavuş," dedi Aleksandr. "Hendek kazmalarını beklemiyorsun, öyle değil mi?"</p>

  <p class="calibre9" style="text-align: justify;">"Mantıklı davranmalarını bekliyorum. Ama bunu göremiyorum. Çok fazla silahları var ve bize gelişigüzel ateş açıyorlar. Ormanı, cephanelikleri hiç bitmeyecekmiş gibi savunuyorlar."</p>

  <p class="calibre9" style="text-align: justify;">"Bana kumandam getirirsen, bunda ne değişiklik olacak?"</p>

  <p class="calibre9" style="text-align: justify;">"Kumandanları olmazsa geri çekilirler."</p>

  <p class="calibre9" style="text-align: justify;">"Onlar geri çekilir; ama biz ormanda kalmaya devam ederiz."</p>

  <p class="calibre9" style="text-align: justify;">"Güneye doğru ilerleyebiliriz. Güney Ukrayna sınırına gitmeye hazırız."</p>

  <p class="calibre9" style="text-align: justify;">"Güney Ukrayna cephesi bizi gördüğüne çok sevinir. Çavuş, ben bu ormanı aşmayı emrediyorum."</p>

  <p class="calibre9" style="text-align: justify;">"Bunu yapacağız; ama yandan. İki haftadır buradayız. Neredeyse her şeyimizi kaybettik. Adamlarınızın yerini dolduramıyor ve Almanları buradan çıkaramıyoruz. Efendim, size kumandanlarını getirmeme izin verin. Geri çekileceklerini göreceksiniz. Almanlar kumandansız hiçbir şey yapamaz. Yan taraftan ilerleriz."</p>

  <p class="calibre9" style="text-align: justify;">Ospenski, Aleksandr'ı dirseğiyle dürttü. "Neden ona Rus olduklarını söylemiyorsun Yüzbaşı?" diye fısıldadı.</p>

  <p class="calibre9" style="text-align: justify;">"Bunun Yermenko için bir şey değiştireceğini mi düşünüyorsun?" diye fısıldadı Aleksandr.</p>

  <p class="calibre9" style="text-align: justify;">Aleksandr yeni telefon hattından, onların dört kilometre güneyinde olan 28. Taburun Yüzbaşısı Gronin ile bağlantıya geçti. Gronin'e NKGB den bahsetmedi; ama acilen takviye güce ihtiyaç duyduklarını söyledi. Sonra, Almanların Aleksandr ile Gronin'in arasında bir yerde bulunduğu ve Gronin'in Aleksandr'a asker göndermek için Almanları aşması gerektiği ortaya çıktı. Gronin yorgun olmasına rağmen sesini iyice yükselterek bağırdı. "Benimle dalga mı geçiyorsun? Sen kim olduğunu sanıyorsun? Eğer domuzlar uçmaya başlarsa, sana takviye güç gönderirim. Elindeki askerlerle savaş." Telefonu yüzüne kapattı.</p>

  <p class="calibre9" style="text-align: justify;">Aleksandr ahizeyi yavaşça yerine koyarken Ospenski ile Yermenko'nun ona baktığını fark etti. "Ne dedi Yüzbaşı?" diye sordu Ospenski.</p>

  <p class="calibre9" style="text-align: justify;">"Takviye kuvvetlerin birkaç gün içinde burada olacağını ve o zamana kadar sabretmemizi söyledi." Aleksandr matarasındaki sudan bir yudum alarak homurdandı -NKGB'nin suyu bile daha lezzetliydi. "Pekâlâ Yermenko. Bana kumandanlarını getir. Ama yanına bir adam daha al."</p>

  <p class="calibre9" style="text-align: justify;">"Efendim..."</p>

  <p class="calibre9" style="text-align: justify;">"Hayır. Yanına birini daha alacaksın. Sessiz, iyi, sadık ve güvenebileceğin birini."</p>

  <p class="calibre9" style="text-align: justify;">"Onu almak isterim efendim,” dedi Yermenko, Ospenski'yi göstererek.</p>

  <p class="calibre9" style="text-align: justify;">"Sen aklını mı kaçırdın? Ben teğmenim..."</p>

  <p class="calibre9" style="text-align: justify;">"Teğmen!" diye bağırdı Aleksandr. Sigara yakıp bir Ospenski bir de Yermenko'ya baktı. Sırıtarak, "Çavuş, teğmeni yanında götüremezsin. O benim. Yanına başka birini al," dedi. Bir an duraksadı. "Daha iyi birini al. Smirnoff olabilir."</p>

  <p class="calibre9" style="text-align: justify;">"Bana güvendiğiniz için teşekkürler efendim," dedi Ospenski.</p>

  <p class="calibre9" style="text-align: justify;">"Rica ederim Teğmen."</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Bir saat sonra Smirnoff tek başına geri döndü. "Çavuş Yermenko nerede?"</p>

  <p class="calibre9" style="text-align: justify;">"Başaramadı," dedi Smirnoff.</p>

  <p class="calibre9" style="text-align: justify;">Aleksandr bir süre sessiz kaldıktan sonra, "Sana bunu sormadım çavuş. Nerede olduğunu sordum."</p>

  <p class="calibre9" style="text-align: justify;">"Size söyledim. Öldü efendim."</p>

  <p class="calibre9" style="text-align: justify;">"Sana nerede olduğunu sordum. Cevap alana kadar da sormaya devam edeceğim. Şu anda nerede?"</p>

  <p class="calibre9" style="text-align: justify;">Smirnoff, şaşkın ve bitkin bir halde Aleksandr'a baktı. "Anlamadım,.."</p>

  <p class="calibre9" style="text-align: justify;">"Ölen çavuş nerede?"</p>

  <p class="calibre9" style="text-align: justify;">"Öldüğü yerde efendim. Bir mayına bastı."</p>

  <p class="calibre9" style="text-align: justify;">Aleksandr doğruldu. "Seni koruyan arkadaşını düşman topraklarında mı bıraktın?"</p>

  <p class="calibre9" style="text-align: justify;">"Evet efendim," diye kekeledi Smirnoff. "Oradan kaçıp buraya dönmem gerekiyordu."</p>

  <p class="calibre9" style="text-align: justify;">"Çavuş, üstündeki üniformayı hak etmiyorsun. Ülkeni koruman için sana verilen silahı hak etmiyorsun. Yere yığılan askeri düşman toprağında bırakmak..."</p>

  <p class="calibre9" style="text-align: justify;">"Ölmüştü efendim," dedi Smirnoff gergin bir şekilde.</p>

  <p class="calibre9" style="text-align: justify;">"Yakında sen de öleceksin!" diye bağırdı Aleksandr. "Senin cesedini Sovyet tarafına kim taşıyacak? Arkadaşın öldü. Seni o taşıyamaz." Elinin tersini Smirnoff'a doğru sallayarak, "Gözümün önünden kaybol,” dedi. Sonra topuklarının üzerinde dönen çavuşa, "Gitmeden önce söyle bakalım, işimize yarayacak bir şey buldun mu? Yoksa düşman toprağına sadece, bir askeri ölümüne terk etmek için mi girdin?" dedi.</p>

  <p class="calibre9" style="text-align: justify;">"Hayır efendim." Smirnoff, Aleksandr'ın yüzüne bakmadı.</p>

  <p class="calibre9" style="text-align: justify;">"Neye hayır?"</p>

  <p class="calibre9" style="text-align: justify;">"Efendim, kumandanın Alman değil, Rus olduğunu gördüm. Ancak aralarında birkaç Alman da var. Almanca konuştuklarını duydum. Kumandan kesinlikle Rustu. Askerlere Almanca emirler veriyordu; ama yüzbaşı ile Rusça konuşuyordu. Yaklaşık elli adamı kalmış."</p>

  <p class="calibre9" style="text-align: justify;">"Elli!"</p>

  <p class="calibre9" style="text-align: justify;">"Onun her hareketini kontrol ediyorlar," diyerek duraksadı Smirnoff. "Bunu biliyorum; çünkü onun yanına çok fazla yaklaştık. O sırada da çadırın etrafının mayın döşeli olduğunu gördük Ama şimdi nereye gidileceğini biliyorum. Yermenko'nun cesedini bulacağım. Oradaki mayınlar zaten patladı. Kumandanın çadırına el bombası atabileceğimi düşündüm. Kumandan parçalara ayrılır ve adamları teslim olur."</p>

  <p class="calibre9" style="text-align: justify;">Aleksandr duraksadı. "Kumandanın Rus olduğuna emin misin?" "Kesinlikle."</p>

  <p class="calibre9" style="text-align: justify;">Smirnoff gitti. Yarım saat geçti ve geri dönmedi. Aleksandr, bir buçuk saat geçtikten sonra Smirnoff tan umudunu kesti. Ağaçlar yüzünden ileriyi görmesi imkânsızdı. Aptal herif büyük ihtimalle onları alarma geçirmekten başka bir şey yapamamıştı. Şimdi orada ölü bir halde yatıyor ve Aleksandr'ın gidip onu almasını bekliyordu.</p>

  <p class="calibre9" style="text-align: justify;">"Ben gidiyorum Teğmen," dedi Aleksandr. "Eğer bana bir şey olursa, birliğimizin kumandanlığını sen yapacaksın."</p>

  <p class="calibre9" style="text-align: justify;">"Efendim, gidemezsiniz."</p>

  <p class="calibre9" style="text-align: justify;">"Gideceğim ve ya ben, ya da kumandanlan ölene kadar dönmeyeceğim. Lanet olası Smirnoff! Zavallı Yermenko'yu orada bıraktı" Aleksandr küfürler yağdırıyordu. "En azından gitmişken ikisini de bulurum. Nereye basacağımı biliyorum. Keşke tankım olsaydı. Tankım olsa, bu hale düşmezdim."</p>

  <p class="calibre9" style="text-align: justify;">"Tankınız vardı. Eğer nehirden yardım almadan geçmeseydiniz, hâlâ olacaktı."</p>

  <p class="calibre9" style="text-align: justify;">"Kapa çeneni!" dedi Aleksandr makineli tüfeğini, silahını ve beş el bombasını alıp, kaskını düzelterek.</p>

  <p class="calibre9" style="text-align: justify;">"Ben de sizinle geliyorum efendim," dedi Ospenski ayağa kalkarak.</p>

  <p class="calibre9" style="text-align: justify;">"Oldu," dedi Aleksandr. "Gel de hırıltılarını duysunlar. Ben gidiyorum. Burada kal ve kendine bir ciğer yap. Bir saat içinde döneceğim."</p>

  <p class="calibre9" style="text-align: justify;">"Geri dönün, Yüzbaşı."</p>

  <p class="calibre9" style="text-align: justify;">Aleksandr karanlıkta, bir Sibirya kaplam kadar sessiz bir şekilde Almanların kampına doğru ilerledi. Küçük el fenerini çalılıkların arasına tutuyor ve ceset arıyordu. Silahının tetiğini çekmişti ve diğer elinde de bıçağı vardı.</p>

  <p class="calibre9" style="text-align: justify;">Mayına basmış olan Smirnoff'u buldu. Bir metre ileride de Yermenko yatıyordu. Onların başında istavroz çıkardı.</p>

  <p class="calibre9" style="text-align: justify;">Feneri ileri tuttuğunda, beş metre ötedeki kumandan çadırını gördü. Yerdeki mayınlar gözüne çarptı. Bunları gizleme gereği bile duymamışlardı. Keşke adamları da bu mayınlara basmasaydı.</p>

  <p class="calibre9" style="text-align: justify;">Çadırın önünde bir ışık ve gölge gördü. Bir adamın boğazındaki gıcığı temizleyerek, "Yüzbaşı, uyudunuz mu efendim?" dediğini duydu.</p>

  <p class="calibre9" style="text-align: justify;">Aleksandr, bir adamın ilk önce Almanca, sonra da Rusça bir şeyler söylediğini işitti. Yüzbaşı askere, Rusça, ona içecek bir şey getirmesini ve çadırın etrafından ayrılmamasını söyledi. "Mayınlar iki tanesini öldürdü; ama gerisi de gelecek Borov. İyi saklanıyorum; ama işimizi şansa bırakamayız."</p>

  <p class="calibre9" style="text-align: justify;">Aleksandr, bunun ona çok yardımcı olduğunu düşündü. Bıçağını dişlerinin arasına alarak el bombasını çıkardı. Gizli ve hızlı bir şekilde hareket etmesi gerektiğini biliyordu. Çadırı ıskalamamalıydı.</p>

  <p class="calibre9" style="text-align: justify;">Asker çadırdan çıktı ve fermuarını kapatmadan önce yüzbaşıyı selamladı. Aleksandr el bombasının fitilini ateşlemek üzereyken, askerin, "Hemen döneceğim Yüzbaşı Metanov," dediğini duydu.</p>

  <p class="calibre9" style="text-align: justify;">Gürültülü bir şekilde yere düştü. El bombasını elinden düşürdü ve asker ortadan kayboldu.</p>

  <p class="calibre9" style="text-align: justify;">Az önce <i class="calibre2">Metanov</i> mu demişti?</p>

  <p class="calibre9" style="text-align: justify;">Acı çeken beyni onunla oyun oynuyordu. Titreyen ellerle el bombasını yerden aldı; ama fırlatamadı.</p>

  <p class="calibre9" style="text-align: justify;">Onlara çok yakındı. Kumandanı ve yardımcısını kolaylıkla öldürebilirdi. Şimdi ne yapacaktı?</p>

  <p class="calibre9" style="text-align: justify;">Eğer bu ismin söylendiğini hayal ettiyse, bu onun için daha da kötüydü. Metanov ismini duyduğunu düşünürse, üç adım atarak kumandanın çadırına yaklaşmaya çalışacaktı.</p>

  <p class="calibre9" style="text-align: justify;">Aleksandr üç adım atarak çadırın yanına yaklaştı. Yüzbaşının, yattığı yerin bu kadar yakınına mayın döşetmeyeceğini düşünmüş ve haklı çıkmıştı. Elini uzatarak çadıra dokundu. Çadırın içinde küçük bir lamba yanıyordu. Aleksandr kâğıt hışırtısı duydu. Kendi nefes alıp verişini bile duyamaz haldeydi. Bunun sebebi sessiz nefes alması değil; nefesinin kesilmiş olmasıydı.</p>

  <p class="calibre9" style="text-align: justify;">Yavaşça çadırın kazıklara bağlı olan iplerini çözmeye başladı. Silahını çıkardı; ama çok ses yapacağı için tetiği çekemedi. Bıçağını alıp üçe kadar saydı ve çadırın üstüne atladı. Kumandanı, çadırın içinde köşeye sıkıştırmıştı. Adam hiçbir yere kıpırdayamadı. Aleksandr adamın üstündeydi ve silahını başına dayamıştı. "Kıpırdama!" dedi Aleksandr Rusça. Adamın ellerini, dizlerinin altına koyarak yerde el yordamıyla yüzbaşının silahını aradı. Silahıyla bıçağını, yatağının altında buldu. Kıpırdandığını hissediyordu. Aleksandr, "Beni anlıyor musun; yoksa Almanca konuşmam mı gerekiyor?" Kıpırdamadan duran adama güvenmiyordu. Sert bir şekilde vurdu. Sonra çadırı bir kenara çekti ve fenerini adamın yüzüne tuttu. Genç, siyah saçlı ve tıraşlıydı. Gözünden çenesine kadar inen derin bir yarası; başında ve boynunda kan; yeni yeni iyileşen yaraları vardı. Zayıftı ve yüzü solgundu. Rus mu; Alman mı karar veremedi. Yüzünden anlaşılmıyordu.</p>

  <p class="calibre9" style="text-align: justify;">Aleksandr kumandanı çadırdan çıkardı ve asker su getirmeden önce, onu kendi kampına götürdü.</p>

  <p class="calibre9" style="text-align: justify;">Ospenski, Aleksandr'ın elinde düşman kumandanını görünce neredeyse bayılacaktı. Öne atıldı; ama bir şey söyleme fırsatı bulamadan Aleksandr eliyle onu susturdu. "Konuşmayı kes. Bana urgan getir."</p>

  <p class="calibre9" style="text-align: justify;">Aleksandr ve Ospenski, adamı çadırın arkasındaki ağaca bağladılar.</p>

  <p class="calibre9" style="text-align: justify;">Aleksandr gecenin geri kalan kısmında yakaladığı askerin karşısında oturdu. En sonunda adamın gözlerinin açıldığını ve öfkeli bir şekilde ona baktığını görmüştü. Aleksandr yanına yaklaşarak ağzındaki bandı çıkardı.</p>

  <p class="calibre9" style="text-align: justify;">"Seni adi herif!" adamın ağzından çıkan ilk Rusça cümleydi. "Tek yapman gereken beni vurmaktı. Beni adamlarına bırakabilirdin."</p>

  <p class="calibre9" style="text-align: justify;">Aleksandr hâlâ bir şey söylemiyordu.</p>

  <p class="calibre9" style="text-align: justify;">"Neden yüzüme bakıp duruyorsun," dedi kumandan yüksek bir sesle. "Nasıl ölmek isteyeceğimi mi anlamaya çalışıyorsun? Yavaş bir ölüm iyi mi? Acı çektire çektire de öldürebilirsin. Umurumda değil."</p>

  <p class="calibre9" style="text-align: justify;">Aleksandr ağzını açtı. Konuşmaya başlamadan önce adamın ağzına kahve termosunu tuttu ve biraz içirdi. "Adın ne?" diye sordu.</p>

  <p class="calibre9" style="text-align: justify;">"Kolonçak,” dedi adam.</p>

  <p class="calibre9" style="text-align: justify;">"Gerçek ismin ne?"</p>

  <p class="calibre9" style="text-align: justify;">"Bu gerçek ismim."</p>

  <p class="calibre9" style="text-align: justify;">"Tam adın ne?"</p>

  <p class="calibre9" style="text-align: justify;">"Andrey Kolonçak."</p>

  <p class="calibre9" style="text-align: justify;">Aleksandr tüfeğini eline aldı. "Eğer gerçek ismin buysa, seni öldürmek zorunda kalacağım. Böylece adamların seni kahraman ya da şehit olarak kabul etmez."</p>

  <p class="calibre9" style="text-align: justify;">Adam gülmeye başladı. "Ne sanıyorsun? Ölümden korktuğumu mu? Beni vur. Buna hazırım."</p>

  <p class="calibre9" style="text-align: justify;">"Arkanda bıraktığın adamlar da ölüme hazırlar mı?"</p>

  <p class="calibre9" style="text-align: justify;">"Kesinlikle. Hepimiz hazırız.” Adam sırtını dikleştirerek meşe ağacına yaslandı ve gözlerini Aleksandr'a dikti.</p>

  <p class="calibre9" style="text-align: justify;">"Bana kim olduğunu söyle."</p>

  <p class="calibre9" style="text-align: justify;">"Sen kendini ne zannediyorsun? Kardeşim misin? Sana hiçbir şey söylemeyeceğim. Beni hemen öldürsen iyi olur; çünkü bir dakika sonra çığlık atacağım ve adamlarım yardımıma koşacak. Onlar ölümüne savaşacak; ama bu sırada sen de geriye kalan hastalıklı adamlarını kaybedeceksin. Ağzımdan tek kelime alamazsın."</p>

  <p class="calibre9" style="text-align: justify;">"Kampımın arka tarafındasın. Adamlarından bir buçuk kilometre uzaktasın. İstediğin kadar bağır. Bir kadın gibi çığlık at. Seni kimse duymaz. Adın ne?"</p>

  <p class="calibre9" style="text-align: justify;">"Andrey Kolonçak olduğunu söyledim."</p>

  <p class="calibre9" style="text-align: justify;">"Soyadının, Rus iç savaşında Beyaz ordunun başında bulunan, kadın yandaşı Kolontay ile bir bağlantısı var mı?"</p>

  <p class="calibre9" style="text-align: justify;">"Bu doğru."</p>

  <p class="calibre9" style="text-align: justify;">"Peki o zaman yardımcın sana neden Yüzbaşı Metanov diyor?"</p>

  <p class="calibre9" style="text-align: justify;">Adam gözlerini kırpıştırdı. Bir an için gözlerini Aleksandr'dan kaçırdı. Ama bu, Aleksandr için yeterli olmuştu. Adamın yüzüne bakmadan "Yüzbaşı Pavel Metanov musun?"</p>

  <p class="calibre9" style="text-align: justify;">Adamdan çıt çıkmadı. Aleksandr da sessizdi. Aleksandr tüfeğine, ellerine, yerdeki otlara, botlarına ve taşlara bakarak derin bir nefes aldı. Bu acı veren bir nefesti. "Paşa Metanov musun?"</p>

  <p class="calibre9" style="text-align: justify;">Ona, Çin'de İngilizce konuşan birini görmüş gibi şaşkınlık içinde bakan adama çevirdi gözlerini. Binlerce kilometre uzağa gidip tanıdık bir yüz görmüş gibiydi. Siyah beyaz fotoğrafı çekilen bir çocuk gibiydi.</p>

  <p class="calibre9" style="text-align: justify;">"Anlamıyorum," dedi. "Sen kimsin?"</p>

  <p class="calibre9" style="text-align: justify;">"Ben," dedi Aleksandr ve sesi çatlayınca devam edemedi. Sağır gökyüzüne bağırır gibiydi.</p>

  <p class="calibre9" style="text-align: justify;">Ama gökyüzü sağır değildi.</p>

  <p class="calibre9" style="text-align: justify;">Aleksandr ağaca bağlı olan adama üzüntü ve şaşkınlık içinde baktı.</p>

  <p class="calibre9" style="text-align: justify;">"Ben Aleksandr Belov,” dedi en sonunda. "1942'de Tatyana Metanova adında bir kızla evlendim..." Bu ismi söylemek Aleksandr'ın içini ne kadar çok acıtıyorsa, ağaca bağlı olan adam da bunu duyduğunda o kadar acı çekiyordu. Titreyen başını öne eğdi. "Hayır! Sus! Bu, doğru olamaz! Tüfeğini al ve beni vur!"</p>

  <p class="calibre9" style="text-align: justify;">Aleksandr tüfeğini bıraktı ve onun yanına yaklaştı. "Paşa, Tanrım, aklından neler geçiyordu? Sen ne yapıyorsun?"</p>

  <p class="calibre9" style="text-align: justify;">"Beni boş ver," dedi Paşa Metanova. "Tanya ile evli misin? O zaman sağlığı iyi, değil mi?"</p>

  <p class="calibre9" style="text-align: justify;">"O gitti," dedi Aleksandr.</p>

  <p class="calibre9" style="text-align: justify;">"Öldü mü?" dedi nefesini tutarak.</p>

  <p class="calibre9" style="text-align: justify;">"Sanmıyorum." Aleksandr sesini alçalttı. "Sovyetler Birliğinden kaçtı."</p>

  <p class="calibre9" style="text-align: justify;">"Anlamıyorum. Nereye gitti?"</p>

  <p class="calibre9" style="text-align: justify;">"Paşa..."</p>

  <p class="calibre9" style="text-align: justify;">"Zamanımız var. Hiçbir şeyimiz yok; ama zamanımız var. Anlat bana."</p>

  <p class="calibre9" style="text-align: justify;">"Finlandiya üzerinden kaçtı," diye fısıldadı Aleksandr. "Bunu başardı mı; güvende mi bilmiyorum. Hiçbir şeyden haberim yok. Beni tutuklayıp ceza taburunda görevlendirdiler."</p>

  <p class="calibre9" style="text-align: justify;">"Peki... Ailem ne oldu?" dedi Paşa tereddüt ederek.</p>

  <p class="calibre9" style="text-align: justify;">Aleksandr başını salladı.</p>

  <p class="calibre9" style="text-align: justify;">"Hayatta olan var mı?"</p>

  <p class="calibre9" style="text-align: justify;">"Hayır," dedi Aleksandr.</p>

  <p class="calibre9" style="text-align: justify;">"Annem ne oldu?"</p>

  <p class="calibre9" style="text-align: justify;">"Leningrad hepsini aldı."</p>

  <p class="calibre9" style="text-align: justify;">Paşa birkaç dakika hiçbir şey söylemedi ve sonra ağlamaya başladı.</p>

  <p class="calibre9" style="text-align: justify;">Aleksandr başını göğsüne değecek kadar eğdi.</p>

  <p class="calibre9" style="text-align: justify;">Bir türlü kendine gelemeyen Paşa, "Neden? Beni öldürebilirdin ve bunlardan haberim olmazdı. Huzur içinde ölebilirdim. Sovyetler Birliğinden gittikleri ve güvende olduklarını sanıyordum. Molotov'da olduklarını düşünüyordum. Yaşadıklarına inandığımdan huzurluydum. Neden canımı bağışladın? Buna ihtiyacım olmadığını göremiyor musun? Yaşamayı hak ettiğimi düşünsem, düşmanlarımızın tarafına geçer miydim? Gelip beni kurtarmanı sana kim söyledi?"</p>

  <p class="calibre9" style="text-align: justify;">"Hiç kimse," dedi Aleksandr. "El bombasını çadırına fırlatmaya hazırlanıyordum. Ölecektin ve adamların yarın sabah ortadan kaldırılacaktı. Ancak birinin sana gerçek isminle seslendiğini duydum. Bunu neden duymam gerekiyordu? Bunu kendine sor." Duraksadı. "İplerini çözebilir miyim?"</p>

  <p class="calibre9" style="text-align: justify;">"Evet," dedi Paşa. "Böylece kalbini ellerimle sökebilirim."</p>

  <p class="calibre9" style="text-align: justify;">"Keşke bir kalbim olsaydı," dedi Aleksandr ayağa kalkıp Paşanın ağzını bantlayarak.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Sabah beraberinde öfkeyi de getirdi. Aleksandr bağlı olan ve ağzı bantla yapıştırılan Paşanın somurtmasına anlam veremiyordu. Bu konuda düşünmek için boş zamanının olmasını isterdi. Başlarında yeterince sorun yokmuş gibi bir de yağmur yağıyordu. Kutsal Haç dağlarına ölmek için gelmişlerdi ve şimdi ıslanmaktan can vereceklerdi.</p>

  <p class="calibre9" style="text-align: justify;">Aleksandr, Paşaya yemek verdi; ama kabul etmedi. Sigara teklifini de geri çevirdi.</p>

  <p class="calibre9" style="text-align: justify;">"Kurşuna ne dersin?"</p>

  <p class="calibre9" style="text-align: justify;">Paşa, Aleksandr'ın yüzüne bile bakmıyordu.</p>

  <p class="calibre9" style="text-align: justify;">Düşmanlar bu sabah sessizdi. Aleksandr buna şaşırmamıştı. Paşa'nın da şaşırmadığına emindi. Birliklerinin kumandanı gitmişti.</p>

  <p class="calibre9" style="text-align: justify;">Aleksandr, Paşa'nın ağzındaki bandı çıkararak, "Senin neyin var?" diye sordu.</p>

  <p class="calibre9" style="text-align: justify;">"Neden bana ailemden bahsettin?"</p>

  <p class="calibre9" style="text-align: justify;">"Sen sordun."</p>

  <p class="calibre9" style="text-align: justify;">"Yalan söyleyebilirdin. Hepsinin iyi olduğunu söyleyebilirdin."</p>

  <p class="calibre9" style="text-align: justify;">"Bunu yapmamı mı isterdin?"</p>

  <p class="calibre9" style="text-align: justify;">"Evet. Binlerce kez evet. Yağmurun altında huzur içinde ölebilmek için bunu isterdim."</p>

  <p class="calibre9" style="text-align: justify;">Aleksandr, Paşa'nın yüzündeki yağmur damlacıklarını sildi.</p>

  <p class="calibre9" style="text-align: justify;">Sonra adamlarını topladı ve hepsi ağaçların kenarında yerini aldı. Sabahki sisten sonra ateş açmışlardı ve karşılık gelmemişti. Ormanda, savaşın sesi vardı. Bir metre, bir kilometre ilerideki yapraklar, çalılıklar ve çamur ateş seslerini yakınlaştırıyordu. Alanlar, mayınlar ve tanklar, bu durumdan çok daha iyiydi.</p>

  <p class="calibre9" style="text-align: justify;">Sadece on dokuz adamı kalmıştı. On dokuz adam ve ölmeyi isteyen bir rehine.</p>

  <p class="calibre9" style="text-align: justify;">Ateşi kestiler ve ağaçların altında oturdular. Aleksandr hiç konuşmadan Paşa'nın yanında duruyordu. Gronin ile bir kez daha telefonda konuşmaya çalışmıştı; ama telefon kesilip duruyordu ve onu tam olarak duyamıyordu. Adamlarının cephaneliği bitmek üzereydi.</p>

  <p class="calibre9" style="text-align: justify;">Ospenski yanına geldi ve ormanda ilerleyebilmek için kumandanı öldürmeleri gerektiğini fısıldadı. Aleksandr bekleyeceklerini söyledi.</p>

  <p class="calibre9" style="text-align: justify;">Bu sırada yağmur hâlâ devam ediyordu.</p>

  <p class="calibre9" style="text-align: justify;">Saatler sonra Paşa başını oynattı ve Aleksandr'a, ağzındaki bandı çıkarmasını işaret etti.</p>

  <p class="calibre9" style="text-align: justify;">"Belki şimdi bir sigara içebilirim," dedi Paşa.</p>

  <p class="calibre9" style="text-align: justify;">Aleksandr ona bir sigara uzattı.</p>

  <p class="calibre9" style="text-align: justify;">Paşa sigarasından büyük bir nefes çektikten sonra, "Onunla nasıl tanıştın?" diye sordu.</p>

  <p class="calibre9" style="text-align: justify;">"Bizi kader bir araya getirdi," dedi Aleksandr. "Savaşın ilk gününde sokakta devriye geziyordum ve o dondurma yiyordu."</p>

  <p class="calibre9" style="text-align: justify;">"Tam ona yakışır bir hareket," dedi Paşa. "Her şeye başını sallar ve sonra bildiğini okur. Ona söylenenler oldukça netti: zaman kaybetme ve yiyecek alıp gel." Aleksandr'a baktı. "O gün onu ve ailemi gördüğüm son gündü."</p>

  <p class="calibre9" style="text-align: justify;">"Biliyorum." Aleksandr kalbinde bir acı hissetti. "Karımın kardeşi Paşa Metanova, seninle ne yapacağım?"</p>

  <p class="calibre9" style="text-align: justify;">Paşa omuz silkti. "Bu senin sorunun. Sana adamlarımdan bahsedeyim. Elli kişiler ve ormanda konaklıyorlar. Beş teğmen ve beş çavuş. Bensiz ne yapabileceklerini düşünüyorsun? Asla teslim olmazlar. Dağların batı kısmını koruyan Wehrmacht birliklerinin yanına ulaşana kadar kaçacaklardır. Orada sizi bekleyen ne kadar tabur olduğunu biliyor musun? Beş yüz kişi. On dokuz adamının buna ne kadar dayanabileceğini düşünüyorsun? Ceza taburlarının nasıl çalıştığını biliyorum. Eğer diğer taburların cephaneliğe ihtiyacı varsa, size asla cephanelik vermezler. Ne yapacaksın?"</p>

  <p class="calibre9" style="text-align: justify;">"Teğmenim, seni öldürmemiz gerektiğini düşünüyor."</p>

  <p class="calibre9" style="text-align: justify;">"Haklı. General Vlasov'un ordusundan geriye kalan son askerlerin kumandanıyım. Ben ölürsem, onlardan geriye kimse kalmaz."</p>

  <p class="calibre9" style="text-align: justify;">"Nereden biliyorsun?" dedi Aleksandr. "Vlasovitelerin Romanya'ya girdiklerini ve oradaki kadınlara tecavüz ettiklerini duydum."</p>

  <p class="calibre9" style="text-align: justify;">"Bunun benimle ne ilgisi var? Ben Polonya'dayım."</p>

  <p class="calibre9" style="text-align: justify;">Aleksandr ellerini bacaklarına koyarak yenilgiye uğramış bir halde oturdu. "Sana ne oldu? Ailen bunu bilmek isterdi."</p>

  <p class="calibre9" style="text-align: justify;">"Bana artık ailemden bahsetme," dedi Paşa.</p>

  <p class="calibre9" style="text-align: justify;">"Annen ve baban sen ortadan kaybolduktan sonra mahvoldu."</p>

  <p class="calibre9" style="text-align: justify;">"Annem her zaman duygusal bir kadındı," dedi Paşa ve ağlamaya başladı. "Bilmemelerinin daha iyi olacağını düşündüm. En kötüsünü düşünmeleri, öldüğümü sanmaları daha iyiydi."</p>

  <p class="calibre9" style="text-align: justify;">Aleksandr bunun daha iyi olup olmadığından emin değildi. "Tanya, seni aramak için Dohotino'daki kampa gitti."</p>

  <p class="calibre9" style="text-align: justify;">"O bir deli!" dedi ağlamaklı bir şekilde.</p>

  <p class="calibre9" style="text-align: justify;">Aleksandr biraz daha yanına yaklaştı. "Kamp terk edilmiş olduğundan, Almanya tarafından işgal edilmeden birkaç gün önce Luga'ya gitti. Seni bulmak için Novgorod'a gitmeyi düşünüyordu. Dohotino kampındakilerin oraya gönderildiğini duymuştu."</p>

  <p class="calibre9" style="text-align: justify;">"Gönderildik..." Paşa başını salladı ve üzüntü içinde güldü. "Tanrı Tanya'yı mucizevi bir şekilde koruyor. Novgorod'a gitmiş olsaydı, kesin ölürdü. Novgorod'un yakınından bile geçmedim. Oraya yaklaştığım en yakın nokta, Almanların, güneyinden geçen treni patlattıkları İlmen gölü."</p>

  <p class="calibre9" style="text-align: justify;">"İlmen gölü mü?"</p>

  <p class="calibre9" style="text-align: justify;">İkisi de birbirinin yüzüne bakamadı. "Sana bu gölden bahsetti mi?"</p>

  <p class="calibre9" style="text-align: justify;">"Bana her şeyi anlattı," dedi Aleksandr.</p>

  <p class="calibre9" style="text-align: justify;">Paşa gülümsedi. "Çocukluğumuzu o gölde geçirdik. O, İlmen gölünün kraliçesiydi. Demek beni aramaya geldi, öyle mi? O benim kız kardeşimdi. Beni bulabilecek biri varsa, o da Tanya'ydı."</p>

  <p class="calibre9" style="text-align: justify;">"Evet. Ama seni ben buldum."</p>

  <p class="calibre9" style="text-align: justify;">"Evet. Allah'ın cezası Polonya'da! Novgorod'da değildim. Naziler treni havaya uçurdular ve cesetleri üst üste yığarak yaktılar. Ellerinden tek kurtulan ben ve arkadaşım Volodya oldu. Kendi ordularımızı bulmaya çalıştık; ama o sırada bütün bölge Almanların elindeydi. Volodya haftalar önce kampta bacağını kırmıştı. Çok fazla uzaklaşamadık. Birkaç saat içinde tutuklandık. Volodya Almanların hiçbir işine yaramazdı. Bu yüzden onu öldürdüler." Başını salladı. "Annesi bunu öğrenmediği için mutluyum. Annesini tanıyor muydun? Nina İglenko."</p>

  <p class="calibre9" style="text-align: justify;">"Tanıyordum. Geri kalan iki oğlu için Tanya'dan yiyecek koparmaya çalışıyordu."</p>

  <p class="calibre9" style="text-align: justify;">"Onlara ne oldu?"</p>

  <p class="calibre9" style="text-align: justify;">"Leningrad hepsini aldı." Aleksandr başını biraz daha öne eğdi. Başı birazdan üstünde oturduğu çamurun içine girecekti.</p>

  <p class="calibre9" style="text-align: justify;">Aleksandr, Paşa ile Vlosoviteler hakkında konuşmak istedi; ama doğru kelimeleri bulamadı. Bir milyon askerin kendi ordularını bırakıp düşmanın ordusuna katılarak kendi vatandaşlarına karşı savaşmasını nasıl açıklayacaktı? Ajanlığı ya da vatan hainliğini anlayabilirdi. Ama bir milyon asker bunu nasıl yapardı?</p>

  <p class="calibre9" style="text-align: justify;">Aleksandr'ın tek söyleyebildiği, "Paşa, bunu yaparken ne düşünüyordun?" oldu.</p>

  <p class="calibre9" style="text-align: justify;">"Ne mi düşünüyordum? Hangi konuda? Ukrayna'da olanları, Stalin'in kendi adamlarını oradaki Almanlara verdiğini duymadın mı?"</p>

  <p class="calibre9" style="text-align: justify;">"Hepsini duydum," dedi Aleksandr bitkin halde. "1937'den beri Kızıl Ordu için çalışıyorum. Her şeyi duydum. Her konuda bilgim var. Her karardan, her kanundan, her emirden."</p>

  <p class="calibre9" style="text-align: justify;">"Büyük kumandanımızın Anavatanımıza ihanetten hapishaneye atıldığını duymadın mı?"</p>

  <p class="calibre9" style="text-align: justify;">"Elbette duydum. Ailesine ekmek bile vermediler."</p>

  <p class="calibre9" style="text-align: justify;">"Doğru. Ama şunu da bil: Stalin'in öz oğlu Naziler tarafından tutuklandı."</p>

  <p class="calibre9" style="text-align: justify;">"Evet."</p>

  <p class="calibre9" style="text-align: justify;">"Stalin bunu öğrenince ve ortadaki çelişkiyi görünce ne yaptı biliyor musun?"</p>

  <p class="calibre9" style="text-align: justify;">"Oğlunu reddetti," dedi Aleksandr kaskını kulaklarına kadar çekerek.</p>

  <p class="calibre9" style="text-align: justify;">"Bu doğru. Almanlardan, onun, Berlin yakınındaki Sachsenhausen kampına gönderildiğini ve orada infaz edildiğini duymuştum."</p>

  <p class="calibre9" style="text-align: justify;">"Evet."</p>

  <p class="calibre9" style="text-align: justify;">"Kendi oğlunu öldürttü! Ben nasıl kurtulabilirdim ki?"</p>

  <p class="calibre9" style="text-align: justify;">"Bu hepimiz için geçerli," dedi Aleksandr. "Ancak Stalin bizim kim olduğumuzu bilmiyor. Bu bize yardımcı olabilir. Bizi kurtarabilir."</p>

  <p class="calibre9" style="text-align: justify;">"Benim kim olduğumu biliyor."</p>

  <p class="calibre9" style="text-align: justify;">Aleksandr, Stalin'in, onunda kim olduğunu bilmesinden korktu. Ordusunda yabancı bir ajan. Gözlerini Paşa'nın yüzüne çevirdi. "Ordu düşmanın tarafına geçip, kendi vatandaşlarına karşı savaşanları vatan haini olarak kabul ediyor. Seni yakaladıklarında ne yapacaklarını düşünüyorsun Paşa?"</p>

  <p class="calibre9" style="text-align: justify;">Paşa ellerini sallamak isteyip iple mücadele etti ve başını sağa sola salladı. "Onlara bir tutuklu olarak dönsem yapacakları şeyi," dedi en sonunda. "Orada oturup beni yargılayıp durma. Beni tanımıyorsun. Yaşadıklarımı bilmiyorsun."</p>

  <p class="calibre9" style="text-align: justify;">"Anlat bana." Aleksandr iyice yanına yaklaştı. Aynı ağacın yanında oturuyorlardı ve sessiz savaş alanına sırtları dönüktü.</p>

  <p class="calibre9" style="text-align: justify;">"Almanlar beni 1941 kışında Minsk kampına gönderdi. Kampta altmış bin kişiydik. Bize yeterince yemek veremiyorlardı. Zaten bunu istemiyorlardı da. Bize yiyecek veremiyor ve tıbbi yardım sağlayamıyorlardı. Kendi liderlerimiz Kızıl Ordu'nun bize yardım göndermesini engelliyordu. Evden yiyecek, mektup ya da battaniye almamıza da izin yoktu. Hitler, Stalin'den Almanların tutukladığı mahkûmlar için yardım istediğinde, Stalin söylediklerinden bir şey anlamadığını belirtmiş; Sovyet askerleri Almanlara teslim olmayacağından Sovyet mahkûmlarının da olamayacağını öne sürmüştü. Ayrıca Almanlara karşılıksız hiçbir yardımda bulunmayacağını söylemişti. Hitler de bunun kendisi için sorun olmadığını bildirdi. Kampta altmış bin kişiydik ve kış sonunda bu sayı on bir bine düşmüştü. Oldukça fazla sayıda mahkûm hayatta kalmayı başarmış, öyle değil mi?"</p>

  <p class="calibre9" style="text-align: justify;">Aleksandr konuşmadan başını salladı.</p>

  <p class="calibre9" style="text-align: justify;">"İlkbaharda kamptan kaçtım ve nehir kenarından ilerleyerek Ukrayna'ya gittim. Orada yine Almanlar tarafından tutuklandım ve bu kez POW kampına gönderildim. Ama burası işçi kampıydı. Mahkûmları çalıştırmanın yasa dışı olduğunu düşündüm; ama Sovyet askerleri ve mülteciler için hiçbir şey yasa dışı değildi. Bu yüzden işçi kampı Ukraynalı Yahudilerle doluydu. Sayılarının her gün azaldığını görüyordum. Onların partizan hareketlerine katılmak için kaçtıklarını sanmıyorum. Bundan, Yahudi olmayanlarımızın 1942'de mezar kazmasını isteyip binlerce cesedi buraya gömdüklerinde iyice emin oldum. Orada güvende olmadığımı biliyordum. Almanlar, Ruslara karşı bir yakınlık duymuyordu. Yahudilerden nefret ediyorlardı; ama Ruslar için hissettikleri de bundan çok farklı değildi. Kızıl Ordu da bu düşmanlıklarını arttırıyordu. Bizi öldürmekle kalmıyor; vücudumuzu paramparça edip ateşte yakmak istiyorlardı. Bunlar canıma tak etti ve 1942 yazında kaçtım. Yunanistan'a gitmeye çalışırken Rusya Özgürlük Ordusunun kumandanı Andrey Vlasov için savaşan bir grup adam tarafından yakalandım. Kaderimi biliyordum. Onlara katıldım."</p>

  <p class="calibre9" style="text-align: justify;">"Ahh Paşa!" Aleksandr ayağa kalktı.</p>

  <p class="calibre9" style="text-align: justify;">"Sence kız kardeşim Hitler'in mi; yoksa Stalin'in mi elinde ölmemi isterdi? Bana hayatta kalma sözü veren Vlasov ile gittim. Stalin ve Hitler öleceğimi söylüyordu. Hitler, köpeklere, Sovyet askerlerinden daha iyi davranıyordu."</p>

  <p class="calibre9" style="text-align: justify;">"Hitler köpekleri sever. Onları çocuklara tercih eder."</p>

  <p class="calibre9" style="text-align: justify;">"Hitler ve Stalin bana aynı şeyi teklif ettiler. Sadece General Vlasov beni canlı istedi. Ben de kendimi ona teslim ettim."</p>

  <p class="calibre9" style="text-align: justify;">Aleksandr makineli tüfeğine mermi koyarak, "Peki şu Vlasov, ona ihtiyacın olduğu zamanda nerede? Faşist, komünist ve Amerikalılara değil; Nazilere yardım ettiğini düşünüyordu. Oysa hepsinin ortak bir yanı var. Hepsi vatan hainlerini aşağılıyor." Aleksandr botunun içinden bıçağını çıkardı ve Paşa'ya doğru eğilince, onu ürküttü. Aleksandr şaşkınlık içinde ona bakarak omuz silkti ve Paşa'nın ellerini bağlayan ipleri kesti. "Andrey Vlasov Almanlar tarafından esir alındı, hapishaneye atıldı ve sonra Sovyetler Birliğine geri verildi. Bu savaşa yıllardır hiçbir katkısı olmayan Vlasov için savaşıyorsun. Zafer günleri bitti artık."</p>

  <p class="calibre9" style="text-align: justify;">Paşa ayağa kalktı ve uzun süredir aynı pozisyonda durmanın verdiği acıyla inildedikten sonra, "Benim zafer günlerim de bitti," dedi.</p>

  <p class="calibre9" style="text-align: justify;">Birbirlerine baktılar. Paşa, Aleksandr'a, Tatyana'nın babası Georgi Vasiliyeviç Metanov'u hatırlatıyordu. Paşa ona bakarak, "İyi bir ikiliyiz. Ben Vlasov'un adamlarından geri kalanlara kumandanlık ediyorum. Bunların soyu tükenmek üzere. Taburum en ön safta; çünkü Almanlar kendi halkımız tarafından öldürülmemizi istiyor. Sen de beni öldürmek için gönderildin. Savaşamayan, ateş edemeyen ve silahları olmayan mahkûmlardan oluşan bir taburu kumanda ediyorsun." Gülümsedi. "Kız kardeşimi cennette gördüğünde ona ne diyeceksin? Kardeşini savaşta vurduğunu mu?"</p>

  <p class="calibre9" style="text-align: justify;">"Paşa Metanov," dedi Aleksandr gelmesini işaret ederek. "Bu dünyaya neden geldiğimi bilemem; ama seni öldürmek için olmadığı kesin. Şimdi gel. Bu anlamsız duruma bir son vermeliyiz. Adamlarına tüfeklerini bırakmalarını söyleyeceksin."</p>

  <p class="calibre9" style="text-align: justify;">"Sana söylediğimi duymadın mı? Adamlarım asla NKGB'ye teslim olmaz. Ayrıca ilerlersen başına nelerin geleceğinden haberin var mı?"</p>

  <p class="calibre9" style="text-align: justify;">"Evet. Almanlar yenilgiye uğratılacak. Belki bu lanet olası dağlarda, bizim tarafımızdan değil; ama herhangi bir yerde. İkinci cepheyi duydun mu? Patton'u duydun mu? Berlin yakınındaki Oder nehrinde Amerikalılarla birleşeceğiz. Başımıza gelecek olan bu. Eğer Hitler'in kalbi varsa teslim olur ve Almanya'yı ikinci bir yenilgiden kurtarır. Böylece milyonlarca insanın hayatını da bağışlamış olur."</p>

  <p class="calibre9" style="text-align: justify;">"Hitler, şartsız teslim olacak bir adama benziyor mu? Birinin ya da milyonlarca kişinin ölüp ölmemesi umurunda mı? Eğer dibe batarsa, bütün dünyayı beraberinde götürür."</p>

  <p class="calibre9" style="text-align: justify;">"Zaten bunu yapıyor," dedi Aleksandr. Ospenski'ye ıslık çalacağı sırada, Paşa elini Aleksandr'ın omzuna koyarak bunu önledi.</p>

  <p class="calibre9" style="text-align: justify;">"Bekle," dedi Paşa. "Bunu biraz düşünelim, olur mu?"</p>

  <p class="calibre9" style="text-align: justify;">Kütüğün üzerine oturarak birer sigara yaktılar. "Aleksandr," dedi Paşa. "Beni öldürmemekle büyüklük yaptın."</p>

  <p class="calibre9" style="text-align: justify;">"Öyle yaptım, değil mi?" Aleksandr sigarasını içti. "Öyle ya da böyle, hemen bir çözüm bulmalıyız. Yoksa ikimizin de kumanda edecek tek adamımız kalmayacak."</p>

  <p class="calibre9" style="text-align: justify;">Paşa sustu. "O zaman ormanda sadece sen ve ben mi kalacağız?" diye sordu sonra.</p>

  <p class="calibre9" style="text-align: justify;">Aleksandr yüzüne baktı. Ne söylüyordu?</p>

  <p class="calibre9" style="text-align: justify;">Paşa eğilerek "Eğer adamlarıma, onları NKGB'ye teslim etmeyeceğine dair garanti verirsen, teslim olmalarını sağlayabilirim."</p>

  <p class="calibre9" style="text-align: justify;">"Onları ne yapmamı öneriyorsun?"</p>

  <p class="calibre9" style="text-align: justify;">"Bizi birliğine al. Silahlarımız, bombalarımız ve havan toplarımız var."</p>

  <p class="calibre9" style="text-align: justify;">"Silahlarınızı her şekilde alırdım Paşa. Esir alınanlar silahlarını teslim eder. Peki ama senin adamların ne yapacak? Karşı tarafta savaşacaklar mı?"</p>

  <p class="calibre9" style="text-align: justify;">"Onlara ne söylersem onu yaparlar."</p>

  <p class="calibre9" style="text-align: justify;">"Bunu nasıl yapabilirler?"</p>

  <p class="calibre9" style="text-align: justify;">"Ne öneriyorsun? Onları dağıtmayı mı?"</p>

  <p class="calibre9" style="text-align: justify;">"Dağıtmak mı? Buna ne dendiğini biliyor musun? Yüzüstü bırakmak."</p>

  <p class="calibre9" style="text-align: justify;">Paşa bir süre sessiz kaldı. "Aleksandr hiçbir umut yok. O dağda beş yüz bin asker var."</p>

  <p class="calibre9" style="text-align: justify;">Evet; ama on üç milyon asker onları öldürmeye geliyor."</p>

  <p class="calibre9" style="text-align: justify;">"Evet ama senle ben ne olacağız?"</p>

  <p class="calibre9" style="text-align: justify;">Birliğinin silahlarına ihtiyacım var."</p>

  <p class="calibre9" style="text-align: justify;">"Silahlarımı aldın diyelim. Elinde sadece on dokuz adam var. Ne yapmayı düşünüyorsun?"</p>

  <p class="calibre9" style="text-align: justify;">Aleksandr fısıltıyla konuşmaya başladı. "Benim ne düşündüğüm konusunda endişelenme. Sadece..."</p>

  <p class="calibre9" style="text-align: justify;">"Sadece ne?"</p>

  <p class="calibre9" style="text-align: justify;">"Paşa, Almanya'ya girmem gerekiyor. Bunu yapana kadar hayatta kalmalıyım."</p>

  <p class="calibre9" style="text-align: justify;">"Neden?"</p>

  <p class="calibre9" style="text-align: justify;"><i class="calibre2">Çünkü Amerikalılar Berlin'e geliyor. Çünkü Amerikalılar Almanya'yı, esir kamplarını ve beni özgürlüğe kavuşturacak,</i> diye düşündü ama hiçbir şey söylemedi.</p>

  <p class="calibre9" style="text-align: justify;">"Sen aklını yitirmişsin," dedi Paşa.</p>

  <p class="calibre9" style="text-align: justify;">"Evet."</p>

  <p class="calibre9" style="text-align: justify;">Paşa, Aleksandr'a uzun bir süre baktı. Islak ormanda, yanında üzgün bir halde ayakta duruyordu ve parmaklarının arasındaki sigara küle dönüşüyordu. "Aleksandr, Almanları tanımıyor musun? Onlar hakkında hiçbir şey bilmiyor musun?"</p>

  <p class="calibre9" style="text-align: justify;">"Her şeyi biliyorum; ama hâlâ umudum var. Şimdi her zamankinden daha umutluyum." Paşa'ya baktı. "Seni neden buldum sanıyorsun?"</p>

  <p class="calibre9" style="text-align: justify;">"Ölen bir adama işkence çektirmek için mi?"</p>

  <p class="calibre9" style="text-align: justify;">"Hayır Paşa. Sana da yardım edeceğim. Sadece buradan çıkmamız gerekiyor. Sen ve ben. İlk yardım çantan var mı?"</p>

  <p class="calibre9" style="text-align: justify;">"Evet. Bir sürü bandaj, ağrı kesici, morfin ve hatta biraz penisilin."</p>

  <p class="calibre9" style="text-align: justify;">"Güzel. Bunlara ihtiyacımız olacak. Yiyecek var mı?"</p>

  <p class="calibre9" style="text-align: justify;">"Her çeşit konservemiz mevcut. Süt, yumurta, sardalye, jambon ve ekmek var."</p>

  <p class="calibre9" style="text-align: justify;">"Konserve ekmek mi?" Aleksandr gülmemek için kendini zor tuttu.</p>

  <p class="calibre9" style="text-align: justify;">"Siz neyle besleniyorsunuz?"</p>

  <p class="calibre9" style="text-align: justify;">"Adamlarımın etiyle,” dedi Aleksandr. "Adamlarının çoğu Rus mu?"</p>

  <p class="calibre9" style="text-align: justify;">"Evet çoğu. On tane de Alman var. Onları ne yapmamızı öneriyorsun? Büyük ihtimalle senin tarafına geçip kendi ordularına karşı savaşmayacaklardır."</p>

  <p class="calibre9" style="text-align: justify;">"Elbette. Bu hayal bile edilemez, öyle değil mi?"</p>

  <p class="calibre9" style="text-align: justify;">Paşa arkasına döndü.</p>

  <p class="calibre9" style="text-align: justify;">"Onları tutuklarız."</p>

  <p class="calibre9" style="text-align: justify;">"Ceza taburlarının böyle bir hakka sahip olmadığını sanıyordum."</p>

  <p class="calibre9" style="text-align: justify;">"Burada kendi kanunlarımı uyguluyorum," dedi Aleksandr. "Bana hiç kimse destek olmuyor. Bize yardım edecek misin, etmeyecek misin?"</p>

  <p class="calibre9" style="text-align: justify;">Paşa sigarasından son bir nefes aldı ve sigarasını ayağıyla ezdikten sonra yüzündeki yağmur damlalarını sildi. Aleksandr bunun gereksiz bir hareket olduğunu düşündü. "Sana yardım edeceğim; ama Teğmenin bunu onaylamayacak. Beni öldürmek istiyor."</p>

  <p class="calibre9" style="text-align: justify;">"Bırak da onu ben düşüneyim," dedi Aleksandr.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Ospenski'yi ikna etmek kolay olmadı.</p>

  <p class="calibre9" style="text-align: justify;">Aleksandr, Paşa'nın birliğini aralarına katacaklarını söylediğinde, Ospenski, "Sen delirdin mi?" dedi.</p>

  <p class="calibre9" style="text-align: justify;">"Daha iyi bir fikrin var mı?"</p>

  <p class="calibre9" style="text-align: justify;">"Gronin'in takviye kuvvet gönderdiğini söylememiş miydin?"</p>

  <p class="calibre9" style="text-align: justify;">"Yalan attım. Adamlarımı buraya çağır lütfen."</p>

  <p class="calibre9" style="text-align: justify;">"Bence kumandanı öldürelim ve silahlarla adamlarımız gelene kadar ormanda bekleyelim."</p>

  <p class="calibre9" style="text-align: justify;">"Kumandanı öldürmeyeceğim ve hiçbir şeyi beklemeyeceğim. Onlar gelmeyecek."</p>

  <p class="calibre9" style="text-align: justify;">"Yüzbaşı, belirlenen kurallara uymuyorsunuz. Almanları mahkûm olarak yanımıza alamayız. Kumandanlarını vurmamız gerekiyor."</p>

  <p class="calibre9" style="text-align: justify;">"Teğmen bana adamlarımı getir ve bu saçmalığa bir son ver."</p>

  <p class="calibre9" style="text-align: justify;">"Yüzbaşı!.."</p>

  <p class="calibre9" style="text-align: justify;">"Teğmen! Hemen şimdi!"</p>

  <p class="calibre9" style="text-align: justify;">Ospenski şüphe içinde Aleksandr'ın yanında duran, elleri çözülmüş olan Paşa'ya baktı. Ospenski ve Paşa bir süre bakıştılar. "Yüzbaşı, onu çözdünüz mü?" dedi Ospenski alçak bir ses tonuyla.</p>

  <p class="calibre9" style="text-align: justify;">"Neden düşünmen gerekenleri düşünüp, gerisini bana bırakmıyorsun? Git çabuk!"</p>

  <p class="calibre9" style="text-align: justify;">Aleksandr, Ospenski ve Telikov'un emrinde on dört er ve iki çavuş vardı. Paşa'nın taburuyla birlikte, Alman tutuklular dışında, sayıları altmıştan fazla olacaktı. Paşa'ya yanına gelmesini işaret etti.</p>

  <p class="calibre9" style="text-align: justify;">"Adamlarımın, onlara seslendiğim zaman ben olduğumu anlamaları gerekiyor," dedi Paşa.</p>

  <p class="calibre9" style="text-align: justify;">"Pekâlâ," dedi Aleksandr. "Ben yanında dururum, sen de bağırırsın. Böylece senin olduğunu anlarlar."</p>

  <p class="calibre9" style="text-align: justify;">Ospenski, Aleksandr'ın önünü kesti. "Size saygım sonsuz efendim. Ancak ateş hattına gidemezsiniz."</p>

  <p class="calibre9" style="text-align: justify;">"Gideceğim Teğmen," dedi Aleksandr, onu makineli tüfeğiyle kenara çekerek.</p>

  <p class="calibre9" style="text-align: justify;">"Yüzbaşı," dedi Ospenski. "Efendim hiç satranç oynadınız mı? Satrançta, karşı tarafın vezirini almak için kendi vezirinizi feda etmeniz gerektiğini biliyor musunuz? Adamları hem onu hem de sizi vuracak."</p>

  <p class="calibre9" style="text-align: justify;">Aleksandr başını salladı. "Ben vezir değilim Ospenski. Beni öldürmek yerine daha iyi işler başarmaları gerekiyor."</p>

  <p class="calibre9" style="text-align: justify;">"Sizi öldürüp oyunu kazanacaklar. O herifi tek başına gönderin. Kurşunlara hedef olabilir. Bu umurumda değil. Ama size bir şey olursa, kumandanımız kalmaz."</p>

  <p class="calibre9" style="text-align: justify;">"Yanılıyorsun Teğmen. Sen varsın. Şu anda ormanda ilerleme emri altındayız." Ses tonunu alçalttı. "En sonunda bunun nedenini anladım. Bunun sebebi Vlasoviteler. Stalin Sovyet pisliklerinin -bizim- diğer Sovyet pisliklerini -onları- öldürmesini istiyorlar." Paşa biraz ileride duruyordu. Aleksandr bunları duymasını istemiyordu. Ospenski yi kolundan çekerek ileri götürdü. "Sadece bir talimat var -ilerlemek- ve sadece bir sorumluluğumuz var -adamlarımızı kurtarmak. Adamlarımızı kurtarmak uğruna Metanov'un hayatını bağışlamaz mıydın?"</p>

  <p class="calibre9" style="text-align: justify;">"Hayır!" dedi Ospenski. "O vatan hainini kendi ellerimle öldürürdüm."</p>

  <p class="calibre9" style="text-align: justify;">"Nikolay," dedi Aleksandr alçak bir sesle. "Ona dokunacak olursan, ölürsün. Sadece içinde bulunduğum durumu anla ve içindeki coşkuya yenilip kazara bir şey yapma. Gözüm üzerinde. Ona bir şey olursa, seni suçlarım."</p>

  <p class="calibre9" style="text-align: justify;">"Efendim..."</p>

  <p class="calibre9" style="text-align: justify;">"Anlıyor musun?"</p>

  <p class="calibre9" style="text-align: justify;">"Hayır!"</p>

  <p class="calibre9" style="text-align: justify;">"O adam karımın kardeşi," dedi Aleksandr.</p>

  <p class="calibre9" style="text-align: justify;">Ospenski'nin yüz ifadesi değişti. Aleksandr ne hissettiğini saptayamıyordu. Sanki Ospenski böyle bir şeyi bekliyor gibiydi. Bakışları farklıydı. Sonra Ospenski, "Bunu bilmiyordum," dedi.</p>

  <p class="calibre9" style="text-align: justify;">"Nereden bilecektin ki?"</p>

  <p class="calibre9" style="text-align: justify;">Aleksandr ve Paşa görevlerine başladılar. Öğleden sonraydı. Ormanda yaprakların sesinden başka bir şey duyulmuyordu. Rahatsız edici ve anlam verilemeyen bir sessizlik. Yanan bir dal kırılarak yere düştü ama kasım yağmuruyla ıslanıp çabucak söndü. Paşa Metanov, Aleksandr'dan on metre ileride durdu ve bağırdı. "Ben Kumandan Kolonçak'ım. Beni duyabiliyor musunuz? Bana hemen Teğmen Borov'u çağırın."</p>

  <p class="calibre9" style="text-align: justify;">Ormandan ses gelmedi. "Ateş etmeyin ve bana Borov'u getirin," diye bağırdı.</p>

  <p class="calibre9" style="text-align: justify;">Bir mermi atıldı ve son anda Paşa'yı ıskaladı. Aleksandr gözlerini kapayıp bu yaptıklarının çılgınlık olduğunu düşündü. Onu, ateşin ortasında tek başına bırakmayacaktı. Paşayı yanına çağırdı ve bir daha sesleneceği zaman bir çavuşunun Metanov'un önünde siper olarak onu korumasını istedi. Diğer taraftan başka mermi gelmedi. Kısa bir süre sonra birinin, "Kumandan Kolonçak," diye bağırdığını duydu.</p>

  <p class="calibre9" style="text-align: justify;">"Benim Borov," dedi Paşa.</p>

  <p class="calibre9" style="text-align: justify;">"Parola ne?"</p>

  <p class="calibre9" style="text-align: justify;">Paşa, Aleksandr'a baktı. "Sana bunu sorsalar bilebilir miydin?"</p>

  <p class="calibre9" style="text-align: justify;">"Hayır."</p>

  <p class="calibre9" style="text-align: justify;">"Tahmin eder miydin?"</p>

  <p class="calibre9" style="text-align: justify;">"Oyun oynama. Burada adamlarının hayatı söz konusu."</p>

  <p class="calibre9" style="text-align: justify;">"Hayır, senin adamlarının hayatı söz konusu."</p>

  <p class="calibre9" style="text-align: justify;">"Ona parolayı söyle Paşa."</p>

  <p class="calibre9" style="text-align: justify;">"İlmen gölü kraliçesi,” diye bağırdı Paşa beyaz bir mendil sallayarak.</p>

  <p class="calibre9" style="text-align: justify;">Aleksandr acı içinde bir süre sessiz kaldıktan sonra, "Kız kardeşin, savaşın ortasında isminin geçtiğini duysa, eminim çok sevinirdi," dedi.</p>

  <p class="calibre9" style="text-align: justify;">Borov, otuz metre ilerideki ağaçların arasından onlara doğru gelmeye başladı. İki düşman taburu ayıran tek şey bu ağaçlardı. Bir saat içinde hep beraber savaşmaya başlayacaklardı. Aleksandr ormanda, dağlarda, çamurda, çalılar arasında, gölgeler arasında ve kırılan dallar altında çok bulunmuştu. Başını öne eğdi. Savaşın en azından şimdilik biteceğini bildiğinden mutluydu. Paşa'nın, kendisine inanamayan Borov ile konuştuğunu duydu. "Teslim olmamak için izninizi istiyoruz efendim."</p>

  <p class="calibre9" style="text-align: justify;">"Bu isteğiniz reddedildi," dedi Paşa. "Çıkış yolu görüyor musunuz?"</p>

  <p class="calibre9" style="text-align: justify;">"Onurlu bir şekilde ölmek," dedi Borov.</p>

  <p class="calibre9" style="text-align: justify;">Aleksandr bir adım ileri attı. "Adamlarına silahlarını bırakmalarını ve öne çıkmalarını söyle."</p>

  <p class="calibre9" style="text-align: justify;">"Yüzbaşı!" diye araya girdi Paşa. "Bununla ben ilgileneceğim." Borov'a döndü. "Almanlar da hapishaneye atılacak."</p>

  <p class="calibre9" style="text-align: justify;">Borov güldü. "Onlan teslim mi edeceğiz? Buna sevinecekler."</p>

  <p class="calibre9" style="text-align: justify;">"Buna zorunlular."</p>

  <p class="calibre9" style="text-align: justify;">"Geri kalanımız ne olacak?"</p>

  <p class="calibre9" style="text-align: justify;">"Kızıl Ordu için savaşacağız."</p>

  <p class="calibre9" style="text-align: justify;">Borov söylenenlere inanamayarak bir adım geri çekildi. "Yüzbaşı, neler oluyor? Bu imkânsız."</p>

  <p class="calibre9" style="text-align: justify;">"Olan şu Borov, ben tutuklandım. Bu yüzden seçme şansınız yok. Benim hayatta kalmam için bunu yapmalısınız."</p>

  <p class="calibre9" style="text-align: justify;">Borov gerçekten de başka seçeneği yokmuş gibi başını öne eğdi.</p>

  <p class="calibre9" style="text-align: justify;">Kısa bir süre sonra Paşa, "Borov bana her zaman sadık olacaktır. Senin için Ospenski ne kadar önemliyse, benim için de o öyle," dedi Paşa.</p>

  <p class="calibre9" style="text-align: justify;">"Ospenski benim için önemli değil," dedi Aleksandr.</p>

  <p class="calibre9" style="text-align: justify;">"Dalga geçiyorsun." Paşa duraksadı. Adamları önlerinde, Almanların ise ellerini bağlamış bir şekilde Sovyet kampına geri dönerlerken "Aleksandr, ona güveniyor musun?” diye sordu.</p>

  <p class="calibre9" style="text-align: justify;">"Kime?"</p>

  <p class="calibre9" style="text-align: justify;">"Ospenski'ye."</p>

  <p class="calibre9" style="text-align: justify;">"Herkese güvendiğim kadar."</p>

  <p class="calibre9" style="text-align: justify;">"Bunun anlamı ne?"</p>

  <p class="calibre9" style="text-align: justify;">"Sen bundan ne anlıyorsun?"</p>

  <p class="calibre9" style="text-align: justify;">Paşa öksürdü. "Ona özel konularda güveniyor musun?"</p>

  <p class="calibre9" style="text-align: justify;">"Özel konularda hiç kimseye güvenmem," dedi Aleksandr karşıya bakarak.</p>

  <p class="calibre9" style="text-align: justify;">"Bu iyi," dedi Paşa. "Onun güvenilir biri olduğundan pek emin değilim."</p>

  <p class="calibre9" style="text-align: justify;">"Bana yıllardır sadık ve güvenilebilecek biri; ama ben yine de güvenmiyorum."</p>

  <p class="calibre9" style="text-align: justify;">"Bu iyi," dedi Paşa.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Aleksandr birçok konuda haklı çıktı. Ne sovyet takviye kuvvetleri ne de yardım geldi. Bu yüzden Paşa'ya ve Rus askerlerine Kızıl Ordu üniforması veremediler. Kırk ikiden fazla adamını kaybetmiş olmasına rağmen onları kanlı üniformalarıyla gömmüştü. Şimdi ise üzerlerinde Alman üniforması olan ve Alman tarzında tıraş edilmiş kırk iki adamı vardı. Aleksandr onlara Ruslar gibi tıraş olmayı emretmişti; ama üstlerinde hâlâ Alman üniformaları vardı.</p>

  <p class="calibre9" style="text-align: justify;">Paşa da birçok konuda haklı çıktı. Alman takviye güçleri Rus taburuna bakmak için dağın eteklerine inmişti ve Paşa'nın adamlarını bulmak yerine Aleksandr'ın taburuyla karşılaşmıştı. Görünürde hiçbir Vlasovite yoktu. Silahları ve el bombaları Aleksandr'ınkilerden fazla olmasına rağmen Aleksandr'ın avantajı vardı. Askeri kariyerinde ilk kez dağların tepesindeydi. Alman Topçu birliği zor, piyade birliği ise kolay bir şekilde yenilgiye uğratılmıştı. Adamları dağdan indiğinde, kayıpları sadece beş askerdi. Aleksandr bundan sonra hep dağın tepesinde savaşacağını söyledi.</p>

  <p class="calibre9" style="text-align: justify;">Paşa, Almanların Aleksandr'ı durdurmak için bir seferliğine bir avuç asker gönderdiklerini; ancak bir dahaki sefere binlerce asker göndereceklerini söyledi.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Paşa haklı çıkmaya devam etti.</p>

  <p class="calibre9" style="text-align: justify;">Kutsal Haç dağlarının diğer tarafında daha fazla orman ve savaş vardı. Daha fazla topa, makineli tüfeğe ve el bombasına sahiptiler. Orada daha az yağmur yağıyor ve daha fazla ateş açılıyordu.</p>

  <p class="calibre9" style="text-align: justify;">Aleksandr'ın taburundan beş kişi daha eksildi. Ertesi gün daha fazla Alman geldi ve tabur üç mangaya düştü. Bandajları ve ağrı kesicileri yoktu. Adamları savunmaya geçecek ve siper hazırlayacak zaman bulamıyorlardı. Ağaçların arkasına saklanıyorlardı; ama top ateşleri ve el bombaları ağaçları, bir bir yıkıyordu. Adamları da öyle. Kopan bacaklarını dikecek bir şeyleri yoktu.</p>

  <p class="calibre9" style="text-align: justify;">Dört gün sonra geriye iki manga, yirmi adam kaldı. Aleksandr, Paşa, Ospenski, Borov ve on altı asker.</p>

  <p class="calibre9" style="text-align: justify;">Aleksandr'ın adamlarından biri ormanda bir böcek tarafından ısırıldı ve ertesi gün öldü. Geriye kaldı on dokuz kişi. Paşa'yla karşılaşmadan önceki sayılarına düşmüşlerdi. Ama ellerinde sekiz mahkumları vardı.</p>

  <p class="calibre9" style="text-align: justify;">Alman ordusu ilerlemiyordu; ama geri de çekilmiyordu. Sessiz de kalmıyorlardı. Tek amaçları Aleksandr'ın taburunu ortadan kaldırmak gibiydi.</p>

  <p class="calibre9" style="text-align: justify;">Aleksandr beşinci günü de atlatmayı başardı; ancak hiç el bombası kalmamıştı ve tüfeklerindeki mermi yok denecek kadar azdı. Borov öldürülmüştü. Paşa onu ıslak yapraklar altındaki çamura gömerken ağladı.</p>

  <p class="calibre9" style="text-align: justify;">Sonra Çavuş Telikov öldü. Ospenski, onu gömerlerken ağladı.</p>

  <p class="calibre9" style="text-align: justify;">Bandaj ve yiyecek kalmamıştı. Yağmur sularını toplayarak mataralarına doldurdular. Morfin ve ilaçlar bitmişti. Aleksandr adamlarının bandajını artık kendi yapıyordu.</p>

  <p class="calibre9" style="text-align: justify;">"Şimdi ne olacak?" diye sordu Paşa.</p>

  <p class="calibre9" style="text-align: justify;">"Benim gücüm kalmadı," dedi Aleksandr.</p>

  <p class="calibre9" style="text-align: justify;">Tek seçenek geri çekilmekti.</p>

  <p class="calibre9" style="text-align: justify;">Aleksandr geri dönmeye hazır olan Ospenski'ye, "Geri çekilemeyiz," dedi.</p>

  <p class="calibre9" style="text-align: justify;">"Evet Teğmen," dedi Paşa. "Geri çekilmenin cezasının ölüm olduğunu biliyorsun."</p>

  <p class="calibre9" style="text-align: justify;">"Canın cehenneme!" dedi Ospenski. "Seni ölümle cezalandırmak isterdim."</p>

  <p class="calibre9" style="text-align: justify;">Aleksandr ve Paşa birbirine baktı. "Almanları ölüm için neden seçtiğimi merak ediyordun."</p>

  <p class="calibre9" style="text-align: justify;">"Hayır," dedi Ospenski. "Sen Almanları kendi adamların olarak kabullendin, lanet herif!"</p>

  <p class="calibre9" style="text-align: justify;">"Kendi halkımızın savaşa nasıl baktığını gör!" diye bağırdı Paşa. "Seni burada bırakıp hiçbir şekilde destek olmadılar ve ölüme terk ettiler. Sana hakaret ettiler ve Rusya'ya karşı cinayet işlediler! Başka bir yerde böyle bir şeyin olduğunu duydun mu hiç? Hangi orduda böyle bir şey oluyor? Söyle bana. Bir de bana yaptıklarımın nedenini soruyorsun,”</p>

  <p class="calibre9" style="text-align: justify;">Aleksandr, Olaya çok kişisel bakıyorsun Paşa. Sence bizim ölmemiz kimin umurunda?" diye sordu.</p>

  <p class="calibre9" style="text-align: justify;">Hiç konuşmadan birbirlerine baktılar ve Aleksandr konuşmasını bitirip kırılan bir ağaca yaslanarak oturdu ve bıçağıyla bir dalı oymaya başladı. Başka bir ağacın dibinde oturan Ospenski, Aleksandr'a bu gereksiz işleri bırakması için seslendi. Aleksandr ise bu sopayla balık tutacağını ve karnını doyuracağını, Ospenski'nin ise açlıktan ölmesine izin vereceğini söyledi. Paşa, Borov'un onlar için balık tuttuğundan, onun en iyi arkadaşı olduğundan ve yıllarca sağ kolu olduğundan bahsetti üzgün bir şekilde. Ospenski ise Vistula nehrine lanetler okumaya başlamıştı. Aleksandr ikisinin de çenesini kapatmasını söyledi. Akşam oldu.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;"><i class="calibre2">Aleksandr ve Tatyana saklambaç oynuyordu. Aleksandr sessiz bir halde ormanda duruyor ve onu bekliyordu. Böcek ve arı sesleri dışında hiçbir şey duymuyordu. Tatyana'dan çıt yoktu. Yavaşça ilerlemeye başladı. "Ahh Tanya," dedi ona. "Neredesin minik Tanya? Neredesin? Benden iyi saklansan iyi olacak; çünkü içimden bir ses seni bulmam gerektiğini söylüyor." Onu güldürmeyi umut ediyordu. Konuşmayı keserek dinledi. Hiç ses yoktu. Bazen, yakınında olduğunda, ona verdiği silahın tetiğini çektiğini duyuyordu. Ama bugün hiç ses yoktu.</i></p>

  <p class="calibre9" style="text-align: justify;"><i class="calibre2">"Oh Tanya!" Ormanda yürüyor ve her birkaç saniyede bir arkasına bakıyordu. Bu oyun bir keresinde, Tatyana arkasından yaklaşıp silahı böbreklerine dayadığında bitmişti. "Tatya, sana çok önemli bir şey söylemeyi unuttum. Beni dinliyor musun? "</i></p>

  <p class="calibre9" style="text-align: justify;"><i class="calibre2">Dinledi; ama hiç ses gelmedi. Gülümsedi.</i></p>

  <p class="calibre9" style="text-align: justify;"><i class="calibre2">Başına yosun geldi. Yine aynı şeyi yapıyordu. Hemen yukarıya baktı. Orada değildi. Etrafına bakındı. Onu göremedi. Böyle zamanlarda Aleksandr'ın kamuflaj atletini giyiyor ve adeta görünmez oluyordu. Aleksandr gülmeye başladı." Tatişya, bana yosun fırlatmaktan vazgeç; çünkü seni bulursam..." Bir ses duyup başını kaldırdı. Yukarıdan kafasına bir kova su dökülüyordu. Sırılsıklam oldu. Kova ağacın bir dalından sarkıyordu ve Tatyana görünürde değildi. Kovanın ipi alçaldı ve Aleksandr'ın sağındaki kütüğün arkasına indi. "Pekâlâ, bu kadar yeter. Bekle bakalım Tanya," dedi ıslak tişörtünü çıkararak. "Başın büyük belada!" Kütüğe yaklaştı ve aniden bir ses duydu. Sonra da saçları ve yüzü beyaz bir toza bulandı. Bu undu ve ıslak saçlarına yapışmıştı. Aleksandr buna inanamadı. Onu ormanda tuzağa düşürmeyi; üzerine önce su sonra da un dökmeyi ne zamandan beri planlıyordu? Ne kadar zor bir iş başarmış olmasına şaşırarak, "Bu kadarı yeter Tanya! Eğer önceden başının belada olduğunu düşünüyorsan, sana şimdi nasıl bir..." dedi. Kütüğe doğru yürüdü ve arkasında bir nefes sesi duyunca, dönmeden onu yakaladı. Aslında onu değil; silahı yakalamıştı. Tatyana çığlık atarak silahı bıraktı ve ormanda koşmaya başladı. Aleksandr onu takip etti. Ormanın nehrin bu tarafındaki kısmı çok büyük ağaçlarla kaplıydı -Molotov'dan Lazarevo'ya uzanan çam ağaçlarına ya da kulübelerinin etrafındaki ağaçlara benzemiyordu. Çok fazla uzamış otlar ve yosunlar vardı. Ağaçların sarkan dalları ve kesilmiş olan kütükler Aleksandr'ı yavaşlattı. Tatyana'ya ise hiçbir şey engel olmuyordu. Kütüklerin üstünden atlıyor; dalların altından eğilerek geçiyordu. Yerden yosun ve yaprak alıp Aleksandr'a fırlatmayı bile başarıyordu.</i></p>

  <p class="calibre9" style="text-align: justify;"><i class="calibre2">Aleksandr'ın canına tak etti. "Arkana bak!" diye bağırdı amaç onu yandan yakalamaktı. Yoluna çıkan otları umursamadan üç kütüğün üzerinden atladı ve Tatyana'nın önüne çıktı. Sonra da silahını ona doğrulttu. Islaktı ve her tarafında unlar vardı. Tatyana çığlık atarak arkasını dönüp koşmaya başladı. Ancak buna fırsat bulamadan, Aleksandr üstüne atlayıp onu yere yatırdı. "Nereye gittiğini sanıyorsun?" dedi kaçmaya çalışan Tatyana'yı yere yatırarak. "Ne yaptığını düşünüyorsun akıllı kız? Şimdi nereye gideceksin?" Unlu yüzünü Tatyana'nın temizyanaklanna sürdü.</i></p>

  <p class="calibre9" style="text-align: justify;"><i class="calibre2">"Kes şunu!" diye bağırdı. "Beni kirleteceksin!"</i></p>

  <p class="calibre9" style="text-align: justify;"><i class="calibre2">"Seni kirletmekten daha fazlasını yapacağım."</i></p>

  <p class="calibre9" style="text-align: justify;"><i class="calibre2">Tatyana, Aleksandr'ın altından çıkabilmek için büyük bir mücadele verdi ve onu gıdıklamaya çalıştı. Aleksandr ellerini tutup başının üstüne koydu. "Başının nasıl bir belada olduğunu tahmin bile edemezsin, un fırlatan Nazi. Ne düşünüyordun? Bunu ne zamandan beri planlıyordun?"</i></p>

  <p class="calibre9" style="text-align: justify;"><i class="calibre2">"Beş saniyeden beri," dedi gülerek. "Çok safsın!" Hâlâ elinden kurtulmaya çalışıyordu.</i></p>

  <p class="calibre9" style="text-align: justify;"><i class="calibre2">Ellerini başının üstünde tuttu ve bileklerini kavradı. Sonra da kamuflaj tişörtünü yukarıya çekerek, midesini ve göğüslerini ortaya çıkardı. "Benimle savaşmayı bırakacak mısın?" dedi. "Pes ediyor musun?"</i></p>

  <p class="calibre9" style="text-align: justify;"><i class="calibre2">"Asla!” diye bağırdı. "Ayaklarının dibinde ölmek bile..."</i></p>

  <p class="calibre9" style="text-align: justify;"><i class="calibre2">Aleksandr kirli sakallarını karnına sürterek onu gıdıkladı. "Kes şunu!" dedi Tatyana. "Bana işkence etmekten vazgeç. Beni öpücük hapishanesine koy."</i></p>

  <p class="calibre9" style="text-align: justify;"><i class="calibre2">"Öpücük hapishanesi senin gibiler için çok fazla. Daha katı bir cezayı hak ediyorsun. Pes ediyor musun?" dedi.</i></p>

  <p class="calibre9" style="text-align: justify;"><i class="calibre2">"Asla!"</i></p>

  <p class="calibre9" style="text-align: justify;"><i class="calibre2">Karının, ağzı ve kirli sakallarıyla bir kez daha gıdıkladı. Aleksandr, dikkatli olması gerektiğini biliyordu. Bir keresinde onu çok fazla gıdıklamış ve bayılmasına sebep olmuştu. Şimdi ise kontrolsüz bir şekilde gülüyor ve bacaklarını havada sallıyordu. Bacaklarımı onunkilerin üstüne koydu; ellerini başının üstünde tutmaya devam etti ve dilini vücudunda gezdirmeye başladı. "Pes ediyor musun?" diye sordu bir kez daha.</i></p>

  <p class="calibre9" style="text-align: justify;"><i class="calibre2">"Asla!" diye bağırdı. Aleksandr kendini biraz kaldırarak, Tatyana'nın meme ucunu ağzına aldı. Bağırma tonu değişene kadar da durmadı.</i></p>

  <p class="calibre9" style="text-align: justify;"><i class="calibre2">Biran duraksadı. "Sana tekrar soracağını. Pes ediyor musun?"</i></p>

  <p class="calibre9" style="text-align: justify;"><i class="calibre2">İnleyerek Hayır," dedi. Duraksadı. "Beni öldürsen daha iyi olacak asker... Tekrar sessiz kaldı. "Bütün silahlarını kullan."</i></p>

  <p class="calibre9" style="text-align: justify;"><i class="calibre2">Aleksandr ellerini başının üstünde tutarak, onunla yosunlar arasında sevişti. Tatyana pes edene kadar da durmadı. Nefes nefese kalana kadar devam etti. "Şimdi ne diyorsun mahkûm?"</i></p>

  <p class="calibre9" style="text-align: justify;"><i class="calibre2">Tatyana, "Lütfen efendim, biraz daha istiyorum," diye mırıldandı.</i></p>

  <p class="calibre9" style="text-align: justify;"><i class="calibre2">Gülmeyi kestikten sonra ona daha fazlasını verdi.</i></p>

  <p class="calibre9" style="text-align: justify;"><i class="calibre2">"Pes ediyor musun?"</i></p>

  <p class="calibre9" style="text-align: justify;"><i class="calibre2">Sesi zor duyuluyordu. "Lütfen efendim, biraz daha istiyonım..."</i></p>

  <p class="calibre9" style="text-align: justify;"><i class="calibre2">Biraz daha verdi.</i></p>

  <p class="calibre9" style="text-align: justify;"><i class="calibre2">"Ellerimi bırak," diye fısıldadı Tatyana."Sana dokunmak istiyorum."</i></p>

  <p class="calibre9" style="text-align: justify;"><i class="calibre2">"Pes ediyor musun?"</i></p>

  <p class="calibre9" style="text-align: justify;"><i class="calibre2">"Evet ediyorum."</i></p>

  <p class="calibre9" style="text-align: justify;"><i class="calibre2">Ellerini bıraktı ve Tatyana ona dokundu.</i></p>

  <p class="calibre9" style="text-align: justify;"><i class="calibre2">Tatyana'nın da yüzü, göğüsleri ve karnı un içinde kalmıştı. Un, yosun ve Aleksandr...</i></p>

  <p class="calibre9" style="text-align: justify;"><i class="calibre2">"Haydi kalk," diye fısıldadı.</i></p>

  <p class="calibre9" style="text-align: justify;"><i class="calibre2">"Kalkamam," dedi Tatyana. "Kıpırdayamıyorum."</i></p>

  <p class="calibre9" style="text-align: justify;"><i class="calibre2">Onu Kama nehrine kadar kucağında taşıdı ve orada, birlikte balıkların arasında yıkandılar.</i></p>

  <p class="calibre9" style="text-align: justify;"><i class="calibre2">"Seni öldürmenin kaç yolu var?" dedi Aleksandr onu kendine çekip öperek.</i></p>

  <p class="calibre9" style="text-align: justify;"><i class="calibre2">"Sadece bir," dedi Tatyana yüzünü ıslak boynuna sürterek.</i></p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Polonya'nın soğuk ormanlarında, Aleksandr, Paşa, Ospenski ve geriye tek kalan çavuşları Demko, çalılıkların arasına saklandı. Kuşatılmışlardı; cephanelikleri kalmamış; kapkara olmuşlardı; kana bulanmışlar ve ıslaktılar.</p>

  <p class="calibre9" style="text-align: justify;">Aleksandr ve Paşa oturmuş parlak bir fikir bulmayı ya da ölümü bekliyordu.</p>

  <p class="calibre9" style="text-align: justify;">Almanlar gaz dökerek önlerindeki ormanları yaktı. Sağları ve solları alevler içindeydi.</p>

  <p class="calibre9" style="text-align: justify;">"Aleksandr..."</p>

  <p class="calibre9" style="text-align: justify;">"Paşa, biliyorum." Sırtlarına ağaca yaslamışlardı. Aralarında birkaç metre vardı. Alevler Aleksandr'ın yüzünü ısıtıyordu.</p>

  <p class="calibre9" style="text-align: justify;">"Kapana sıkıştık."</p>

  <p class="calibre9" style="text-align: justify;">"Evet"</p>

  <p class="calibre9" style="text-align: justify;">"Hiç mermimiz kalmadı."</p>

  <p class="calibre9" style="text-align: justify;">"Evet." Aleksandr bir tahta parçasını oyuyordu.</p>

  <p class="calibre9" style="text-align: justify;">"Her şey bitti, öyle değil mi? Kaçış yolu yok."</p>

  <p class="calibre9" style="text-align: justify;">"Öyle sanıyorsun; ama var. Sadece bunu düşünemiyoruz."</p>

  <p class="calibre9" style="text-align: justify;">"Düşündüğümüzde ölmüş olacağız,” dedi Paşa.</p>

  <p class="calibre9" style="text-align: justify;">"O halde biraz daha hızlı düşünsek iyi olur." Paşa'ya baktı. Tatyana'nın kardeşini bu ormandan çıkarmanın bir yolunu bulmalıydı. Onu, Tatyana için kurtarmalıydı; ama bu karanlığın içinde zaman ilerledikçe, onu kurtaramayacağını düşünmeye başlıyordu.</p>

  <p class="calibre9" style="text-align: justify;">"Teslim olamayız."</p>

  <p class="calibre9" style="text-align: justify;">"Öyle mi?"</p>

  <p class="calibre9" style="text-align: justify;">"Evet. Almanların bize nasıl davranacağını düşünüyorsun? Yüzlerce adamlarını öldürdük. Bize iyi davranacaklarını mı sanıyorsun?"</p>

  <p class="calibre9" style="text-align: justify;">"Bu bir savaş. Bizi anlayacaklardır. Ayrıca daha alçak sesle konuş Paşa." Aleksandr, Ospenski'nin onları duymasını istemiyordu. Ospenski ise her şeyi duyuyordu.</p>

  <p class="calibre9" style="text-align: justify;">Paşa sesini alçalttı. "Geri dönemeyeceğimi çok iyi biliyorsun."</p>

  <p class="calibre9" style="text-align: justify;">"Biliyorum."</p>

  <p class="calibre9" style="text-align: justify;">Sessiz kaldılar ve Aleksandr -ellerini ısıtmak için- dalı oymaya devam etti. Paşa, makineli tüfeğini temizledi ve aniden bir kahkaha kopardı.</p>

  <p class="calibre9" style="text-align: justify;">"Ne düşünüyorsun Paşa?"</p>

  <p class="calibre9" style="text-align: justify;">"Hiçbir şey. Burada ölmenin ne kadar ironik olduğunu."</p>

  <p class="calibre9" style="text-align: justify;">"Neden ironik."</p>

  <p class="calibre9" style="text-align: justify;">"Babam buraya uzun zaman önce gelmişti. Barış zamanında. Polonya'ya iş için gelmişti! Bundan çok etkilenmiştik. Hepimize değişik hediyeler getirmişti. Bana aldığı kravatı rengi solana kadar taktım. Daşa, Polonya çikolatalarından daha lezzetli bir şey olamayacağını düşünmüştü ve kolu kırık olan Tanya, babamın ona verdiği elbiseyi giymişti."</p>

  <p class="calibre9" style="text-align: justify;">Aleksandr dalı oymayı bıraktı. "Ne elbisesi?"</p>

  <p class="calibre9" style="text-align: justify;">"Bilmiyorum. Beyaz bir elbise. O elbiseyi giymek için çok zayıf ve küçüktü. Ayrıca kolu da alçıdaydı. Ama yine de giydi."</p>

  <p class="calibre9" style="text-align: justify;">"Elbisenin..." Aleksandr'ın boğazına bir şey düğümlendi. "Elbisenin üstünde çiçekler var mıydı?"</p>

  <p class="calibre9" style="text-align: justify;">"Evet. Kırmızı güller vardı."</p>

  <p class="calibre9" style="text-align: justify;">Aleksandr derin bir iç geçirdi. "Baban elbiseyi nereden almış?"</p>

  <p class="calibre9" style="text-align: justify;">"Sanırım Swietokryzst kasabasındaki pazardan. Tanya o elbiseyi kutsal kabul eder ve her pazar giyerdi."</p>

  <p class="calibre9" style="text-align: justify;">Aleksandr gözlerini kapadı ve hareket etmeden durdu.</p>

  <p class="calibre9" style="text-align: justify;">Bir süre sonra Paşa'nın sesiyle irkildi. "Sence kız kardeşim böyle bir durumda ne yapardı?"</p>

  <p class="calibre9" style="text-align: justify;">Aleksandr gözlerini kırpıştırdı ve Tatyana'nın o elbiseyle bankta oturup dondurma yiyen; Mars bölgesinde o elbiseyle yalın ayak dolaşan, yine aynı elbiseyle Molotov kilisesinin merdivenlerinden karısı olarak inen halini aklından silmeye çalıştı.</p>

  <p class="calibre9" style="text-align: justify;">"Geri döner miydi?" diye sordu Paşa.</p>

  <p class="calibre9" style="text-align: justify;">"Hayır. Dönmezdi." Kalbi sıkıştı. Bunu Aleksandr ondan ne kadar isterse istesin, bir şey değişmezdi.</p>

  <p class="calibre9" style="text-align: justify;">Aleksandr makineli tüfeğini alarak Paşanın yanına gitti ve Ospenski oturduğu ağacın altından kalkıp yanlarına gelmeden, "Paşa! Senin hamile kız kardeşin Rusya'dan tek başına kaçtı. Silahları vardı; ama bunları asla kullanmazdı. Hiç kimseyi öldürmeden, bir el ateş etmeden, karnında bebeğiyle ve tek başına bataklıklar içinde ilerleyerek Helsinki'ye gitti. Finlandiya'ya ulaştıysa, daha da uzağa gittiğine eminim. Kadere inanmalıyım. Seni buldum. Buraya boşu boşuna gelmediğimi biliyordum. Şu anda dört, eğer Almanları sayarsak da sekiz adamımız var. Onlar bizim rehinelerimiz. Bıçaklarımız, süngümüz ve kibritimiz var. Silah yapabiliriz ve Tanya'nın aksine, onları kullanabiliriz. Burada oturup her şey bitmiş gibi davranmayı bırakalım. Tatyana'dan daha güçlüyüz ve bunu gösterelim. Kolay olmayacak; ama denemeliyiz. Öyle değil mi?"</p>

  <p class="calibre9" style="text-align: justify;">Yüzü ve saçları çamur içinde olan Paşa kıpırdamadan durdu. Aleksandr istavroz çıkardı. "Alevler içindeki bu ormandan diğer tarafa geçmeliyiz Paşa. Tek yapmamız gereken Almanlara yaklaşmak."</p>

  <p class="calibre9" style="text-align: justify;">"Bu delilik; ama kabul ediyorum."</p>

  <p class="calibre9" style="text-align: justify;"><br class="calibre6" /></p>

  <p class="calibre9" style="text-align: justify;">Mahkûmları ve Ospenski'yi ikna etmek zor oldu.</p>

  <p class="calibre9" style="text-align: justify;">"Endişelendiğin ne?" diye sordu Aleksandr. "Nefes alma kapasiten bizimkinin yarısı. Dumanlar arasından kurtulmak senin lehine olacak."</p>

  <p class="calibre9" style="text-align: justify;">"Dumanı solumayacağım; ama yanıp kül olacağım," dedi Ospenski.</p>

  <p class="calibre9" style="text-align: justify;">En sonunda herkes harekete geçmeyi kabul etti. Aleksandr onlara başlarını korumalarını söyledi.</p>

  <p class="calibre9" style="text-align: justify;">Paşa boş makineli tüfeğini omzuna atarak, "Hazır mısın?" dedi.</p>

  <p class="calibre9" style="text-align: justify;">"Hazırım," dedi. "Çok dikkatli ol Paşa. Ağzını kapa."</p>

  <p class="calibre9" style="text-align: justify;">"Bir yandan koşup bir yandan ağzımı kapayamam. Bana bir şey olmaz. Unutma ki, Almanlar, içinde olduğum treni yakmıştı. Önceden de ateş içinde bulundum. Haydi gidelim. Kaskın içinde nefes alabilirim. Sadece beni susuz bırakmayacağına söz ver."</p>

  <p class="calibre9" style="text-align: justify;">"Bırakmayacağım," dedi Aleksandr boş tüfeğini omzuna atıp ağzını ıslak bir havluyla kapatarak.</p>

  <p class="calibre9" style="text-align: justify;">Ateşin içine daldılar.</p>

  <p class="calibre9" style="text-align: justify;">Aleksandr, yanan ormanın içinde koşarlarken, ağzına bağladığı ıslak havluyla nefes alıp veriyordu. Ospenski elinden geldiği kadar nefesini tuttu ve ıslanan yağmurluğunun içinde nefes alıp vermeye çalıştı. Paşa ise doğrudan dumanların içine dalmıştı. Aleksandr onun cesur ve aptal olduğunu düşünüyordu. Bir şekilde alevlerin arasından geçmeyi başardılar. Islak kıyafetleri burada işe yaramış ve tutuşmamıştı. Bütün adamların başı kazılı olduğundan, saçlarının da alev alması gibi bir olasılık yoktu. Mahkûmlardan biri şanssızdı: üzerine yanan bir dal düşmüştü ve bilincini kaybetmesine neden olmuştu. Diğer Almanlardan biri onu sırtüstü yere yatırdı ve yoluna devam etti.</p>

  <p class="calibre9" style="text-align: justify;">Ateş arkalarında kaldığında Aleksandr, Paşa'ya baktı ve onun cesur değil, aptal olduğunu gördü. Yüzü sapsarıydı. Yavaşladı ve sonra durdu. Hâlâ ateşin ortasında sayılırlardı.</p>

  <p class="calibre9" style="text-align: justify;">Aleksandr koşmayı bıraktı. "Sorun ne?" derken ağzındaki havluyu çekti ve hemen öksürmeye başladı.</p>

  <p class="calibre9" style="text-align: justify;">"Bilmiyorum," dedi Paşa boğazını tutarak.</p>

  <p class="calibre9" style="text-align: justify;">"Ağzını aç."</p>

  <p class="calibre9" style="text-align: justify;">Paşa ağzını açtı; ama bunun bir yararı olmadı. Bir ağaç gibi aniden yere yığıldı. Boğazına yemek kaçmış gibi bir ses çıkarıyordu ve nefes alamıyor gibiydi.</p>

  <p class="calibre9" style="text-align: justify;">Aleksandr ağzındaki ıslak havluyu Paşa'nın ağzına ve burnuna koydu. Bunun bir faydası olmadığı gibi, Aleksandr da öksürmeye başladı. Alevler, diğer taraftaki düşman ateşinden daha kötüydü. Ospenski kolunun üstüne dayanmıştı. Kalan Almanlar ilerlemişti ve geriye kalan son er Demko, onları makineli tüfeğiyle kontrol altında tutuyordu. Önlerinde onlarca metrelik bir yol vardı; ama Aleksandr, Paşa'yı bırakamıyor ve çalılıklar arasında ilerleyemiyordu. Ne ileri gidebiliyor; ne de dönebiliyordu.</p>

  <p class="calibre9" style="text-align: justify;">Bir şey yapılmalıydı. Paşa nefes almaya çalışıyor; ama beceremiyordu. Aleksandr, Paşa'yı sırtına aldı; ıslak havluyla tekrar kendi ağzını kapadı ve koşmaya başladı. Ospenski de onunla koşuyordu.</p>

  <p class="calibre9" style="text-align: justify;">Aleksandr, Paşa'yı taşıyarak ne kadar zaman kaybetmişti? Otuz saniye mi? Bir dakika mı? Bunu söylemek zordu. Paşa'nın nefes alma mücadelesine göre değerlendirildiğinde, çok uzun bir zaman geçmişti. Kısa bir süre sonra her şey için çok geç olacaktı. Dumanlar azalmaya başlayınca Ospenski'yi çağırdı.</p>

  <p class="calibre9" style="text-align: justify;">"Doktor nerede?" diye sordu Aleksandr.</p>

  <p class="calibre9" style="text-align: justify;">"Doktor öldü. Hatırlamıyor musunuz? Kaskını aldık."</p>

  <p class="calibre9" style="text-align: justify;">Aleksandr net hatırlayamıyordu.</p>

  <p class="calibre9" style="text-align: justify;">"Asistanı yok muydu?"</p>

  <p class="calibre9" style="text-align: justify;">"Asistan yedi gün önce öldü."</p>

  <p class="calibre9" style="text-align: justify;">Aleksandr sırtındaki Paşa'yı dikkatli bir şekilde indirdi ve yere oturarak onu kollarının arasına aldı. Ospenski onlara baktı. "Neyi var?"</p>

  <p class="calibre9" style="text-align: justify;">Bilmiyorum. Vurulmadı. Hiçbir şey yutmadı." Aleksandr her ihtimale karşı Paşanın boynunu vücudu gibi düz bir hale getirdi ve elini ağzına sokarak bir şey olup olmadığını kontrol etti. Sonra yemek borusuna uzandı ve bir tıkanıklık olduğunu fark etti. Boğazında hamur gibi bir şey vardı. Aleksandr hemen dizlerinin üstüne çöktü ve Paşa'nın boğazına nefes verdi. Hiçbir şey olmadı. Nefes vermeye devam etti. Yine bir şey değişmedi. Yemek borusu hâlâ tıkalıydı. Aleksandr korkmaya başladı. "Neler oluyor?" diye mırıldandı. "Onun neyi var?"</p>

  <p class="calibre9" style="text-align: justify;">"Bunu daha önce görmüştüm," dedi Ospenski. "Sinyavino'da bazı askerler duman zehirlenmesinden ölmüştü. Boğazları dumanla tamamen tıkanıyordu. Yutkundukları zaman ise ölüyorlardı." Ağzına ıslak bir havlu kapattı. "Onun işi bitti," dedi Ospenski. "Nefes alamıyor. Onun için yapabileceğiniz bir şey yok."</p>

  <p class="calibre9" style="text-align: justify;">Aleksandr, Ospenski'nin ses tonunda bir memnuniyet olduğuna yemin edebilirdi. Ona cevap verecek zamanı yoktu. Paşayı yere yatırdı ve ıslak havluyu başının altına yerleştirerek başını hafifçe arkaya eğip boğazını görmeye çalıştı. Sırt çantasını karıştırarak kalemini buldu. Kalem neyse ki kırılmıştı ve mürekkebi akmamıştı. Sovyetlerin iyi imalatına şükretti. Kalemi parçalayarak delik kısmı bir kenara ayırdı ve bıçağını çıkardı.</p>

  <p class="calibre9" style="text-align: justify;">"Ne yapacaksınız Yüzbaşı?" diye sordu Ospenski, Aleksandr'ın elindeki bıçağı göstererek. "Boğazını mı keseceksiniz?"</p>

  <p class="calibre9" style="text-align: justify;">"Evet," dedi Aleksandr. "Şimdi çeneni kapat ve benimle konuşmayı kes."</p>

  <p class="calibre9" style="text-align: justify;">Ospenski diz çöktü. "Çok patavatsız oldum."</p>

  <p class="calibre9" style="text-align: justify;">"Boğazına ışık tut ve kıpırdatma. Senin işin bu. Bu plastik tüpü ve ipi de tut. Sana söylediğim zaman tüpü bana ver. Anladın mı?"</p>

  <p class="calibre9" style="text-align: justify;">Hazırlandılar. Aleksandr derin bir nefes aldı. Zamanı olmadığını biliyordu. Parmaklarına baktı. Titremiyordu.</p>

  <p class="calibre9" style="text-align: justify;">Paşanın boğazındaki âdemelmasını buldu ve biraz daha aşağıya inerek yemek borusuna ulaştı. Dikkatli davranırsa, hafif bir yarık açarak tüpü Paşanın boğazına sokabilir ve nefes almasını sağlayabilirdi. Ama bu çok küçük bir kesik olmalıydı. Şimdiye kadar hiç böyle bir şey yapmamıştı. Elleri, Tanya gibi ince işler yapmaya müsait değildi. "Başlıyoruz," dedi nefesini tutup bıçağını Paşanın boğazına götürerek. Ospenski'nin, fener tutan eli titriyordu. "Teğmen, Tanrı aşkına elini titretme."</p>

  <p class="calibre9" style="text-align: justify;">Ospenski bunun için çaba sarf etti. "Bunu daha önce yaptınız mı Yüzbaşı?"</p>

  <p class="calibre9" style="text-align: justify;">"Hayır. Ama yapan birini gördüm."</p>

  <p class="calibre9" style="text-align: justify;">"Başarıyla mı sonuçlandı?"</p>

  <p class="calibre9" style="text-align: justify;">"Pek sayılmaz," dedi Aleksandr. Bunu iki doktorun yaptığını görmüştü. İki askerde kurtarılamamıştı. Birisinin boğazı çok derin kesilmiş ve yemek borusu zarar görmüştü. Diğeri ise nefes alabilmişti; ama gözlerini açamamıştı.</p>

  <p class="calibre9" style="text-align: justify;">Aleksandr yavaşça Paşa'nın boğazında iki santimetrelik bir yarık açtı. Bıçağa dayanıklıydı. Sonra kan akmaya başladı ve ne kadar kestiğini görmesi zorlaştı. Bisturiye ihtiyacı vardı; ama elinde olan tek şey, tıraş olduğu ve adam öldürdüğü bıçaktı. Biraz daha derin kesti ve bıçağı dişlerinin arasına alarak deriyi parmaklarıyla araladı. Kıkırdak ortaya çıkmıştı. Ademelmasının altındaki zarı kesti ve Paşa'nın boğazından, içeriye nefes girdiğine dair bir ses geldi. Aleksandr deriyi elleriyle tutmaya devam etti ve ciğerlerine yeterince hava gitmesini sağladı. Bu, nefes almak için burnu ve ağzı kullanmaya benzemiyordu; ama işe yarayacaktı.</p>

  <p class="calibre9" style="text-align: justify;">"Kalemi ver Teğmen."</p>

  <p class="calibre9" style="text-align: justify;">Ospenski kalemi uzattı.</p>

  <p class="calibre9" style="text-align: justify;">Aleksandr kısa, plastik tüpü deliğe yerleştirdi ve nefes borusunun arkasına gitmemesine özen gösterdi.</p>

  <p class="calibre9" style="text-align: justify;">Aleksandr da derin bir nefes aldı. "Başardık Paşa," dedi. "Ospenski, ipi ver." İpin bir ucunu tüpe, diğer ucunu ise Paşa'nın boynuna bağladı. Böylece tüp sabit duracaktı.</p>

  <p class="calibre9" style="text-align: justify;">"Duman ne zaman çıkıyor?" diye sordu Aleksandr.</p>

  <p class="calibre9" style="text-align: justify;">"Ben nereden bileyim?" dedi Ospenski. "Benim gördüğüm kadarıyla, boğazlarına duman kaçan adamların çoğu duman çıkmadan önce öldü. Bu yüzden bilmiyorum."</p>

  <p class="calibre9" style="text-align: justify;">Paşa, Aleksandr'ın kollarında yatıyordu ve pis plastik tüple nefes alıyordu. Aleksandr nefes almak için mücadele veren Paşa'nın çamur kaplı yüzüne bakıyor; savaşın sonunda ölümü bekler hale geldiklerini ve Paşa'nın Sovyet yapımı bir kalem sayesinde nefes alabildiğini düşünüyordu.</p>

  <p class="calibre9" style="text-align: justify;">Bir zamanlar Grinkov, Marazov, Verenkov, gözlüklerini kaybeden Telikov, Yermenko ve Daşa hayattaydı. Aleksandr bile ölümle karşı karşıya gelmiş; kendini Ladoga gölündeki buzların üstünde kanlar içinde yatar halde bulmuştu. Buzlar üstünde, kaskı bir kenara fırlamış halde ve vücudundan kanlar akarken öylece beklemişti.</p>

  <p class="calibre9" style="text-align: justify;">Ama Aleksandr, nefes almak kadar kısa bir süre içinde sevilmişti. Derin bir nefes süresinde sahiplenilmişti.</p>

  <p class="calibre9" style="text-align: justify;">"Paşa beni duyabiliyor musun?" diye sordu Aleksandr. "Duyabiliyorsan gözlerini kırp."</p>

  <p class="calibre9" style="text-align: justify;">Paşa gözlerini kırptı.</p>

  <p class="calibre9" style="text-align: justify;">Aleksandr susarak derin derin nefes aldı ve aklına bir şiir, <i class="calibre2">Soğuk Gecede yere Yığılan Adamın Fantezisi</i>, geldi:</p>

  <p class="girintili_siir"></p>

  <div style="text-align: justify;">
    <span style="text-indent: 1.5em; font-size: 1em; line-height: 1.2;">Bir keresinde boş boş dolanırken,</span>
  </div>

  <div style="text-align: justify;">
    <span style="text-indent: 1.5em; font-size: 1em; line-height: 1.2;">Bir kaldırımın altın taşlarında mutluluğu buldum.</span>
  </div>

  <div style="text-align: justify;">
    <span style="text-indent: 1.5em; font-size: 1em; line-height: 1.2;">Şimdi görüyorum ki,</span>
  </div>

  <div style="text-align: justify;">
    <span style="text-indent: 1.5em; font-size: 1em; line-height: 1.2;">O sıcaklık şiirmiş.</span>
  </div>

  <div style="text-align: justify;">
    <span style="text-indent: 1.5em; font-size: 1em; line-height: 1.2;">Tanrım, gökyüzünün eski,</span>
  </div>

  <div style="text-align: justify;">
    <span style="text-indent: 1.5em; font-size: 1em; line-height: 1.2;">Yıdız yiyen battaniyesini küçült,</span>
  </div>

  <div style="text-align: justify;">
    <span style="text-indent: 1.5em; font-size: 1em; line-height: 1.2;">Böylelikle onu sırtıma alıp huzurla yatayım.</span>
  </div>
</body>
</html>
