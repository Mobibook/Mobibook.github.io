<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="b_sayfa_y_resim" style="text-align: justify;">YİRMİ BİRİNCİ BÖLÜM</p>

  <p class="tarih" style="text-align: justify;">Sam Gulotta, Washington, Haziran 1944</p>

  <p class="calibre9" style="text-align: justify;">TATYANA, ALEKSANDR’IN MADALYASINI BULDUĞUNDAN beri bir an olsun yanından ayırmıyordu. Bir gün, izin isteyip Anthony'yi de yanına aldı ve Pennsylvania istasyonuna giderek Washington'a bilet aldı. Pennsylvania Caddesindeki Amerika Adalet Bakanlığına gidecekti. Dört saat boyunca Göçmen ofisiyle Ulusal Merkez bürosu arasında mekik dokuduktan sonra, bir görevli ona yanlış binada olduğunu, C Cadde-si’ndeki Devlet Bakanlığı binasına gitmesi gerektiğini söyledi. Anthony ile birlikte küçük bir kafeteryaya girdiler ve ellerindeki yemek fişleriyle çorba içip sandviç yediler. Savaşta olan bir ülkede bu kadar lezzetli etlerin hâlâ olması onu şaşırtıyordu.</p>

  <p class="calibre9" style="text-align: justify;">Devlet Bakanlığında Avrupa İşleri, Nüfus ve Göçmen büroları arasında gidip geldi. Sonra danışmayı buldu ve bebeğiyle birlikte yorgun düştüğünden, Amerika'dan ayrılma konusunda ona yardım edecek birini bulana kadar buradan ayrılmayacağını söyledi.</p>

  <p class="calibre9" style="text-align: justify;">O sırada Sam Gulotta ile tanıştı.</p>

  <p class="calibre9" style="text-align: justify;">Sam, otuzlu yaşlarında, atletik vücutlu ve kıvırcık, kahverengi saçları olan bir adamdı. Tatyana onun danışma görevlisinden çok beden eğitimi öğretmenliği için uygun olduğunu düşündü. Bunda yanılmamıştı -Sam ona, öğleden sonraları ve yaz kamplarında oğlunun Beysbol Küçükler Takımı’nda koçluk yaptığını söyledi. Sam kâğıtlarla dolu tahta masanın üzerinden ona doğru eğilerek, "Bu yaygara niye?" diye sordu.</p>

  <p class="calibre9" style="text-align: justify;">Tatyana derin bir nefes aldı ve Anthony'ye sıkıca sarıldı. "Burada mı anlatayım?"</p>

  <p class="calibre9" style="text-align: justify;">"Başka nerede anlatacaksın? Akşam yemeğinde mi? Evet, burada," dedi gülümseyerek. Kaba değildi; ama günlerden perşembeydi ve saat 17.00 olmuştu.</p>

  <p class="calibre9" style="text-align: justify;">"Bay Gulotta, Sovyetler Birliği'ndeyken, çocukken Moskova'ya gelen bir adamla tanışıp evlendim. Hâlâ Amerikan vatandaşı olduğunu düşünüyorum.”</p>

  <p class="calibre9" style="text-align: justify;">"Öyle mi?" dedi Gulotta. "Amerika'da ne işiniz var? Ayrıca adınız ne?"</p>

  <p class="calibre9" style="text-align: justify;">"Adım Jane Barrington," dedi Tatyana ikamet iznini çıkarıp ona göstererek. "Amerika’da sınırsız kalma hakkım var. Yakında Amerikan vatandaşı olacağım. Ama kocam... Nasıl anlatsam?" Derin bir nefes aldı ve Aleksandr’dan başlayıp Kızıl Ordu'nun ölüm belgesinden Dr. Sayers’in onu Sovyetler Birliğinden kaçırışına kadar her şeyi anlattı.</p>

  <p class="calibre9" style="text-align: justify;">Gulotta sessiz bir şekilde dinledi. "Bana gereğinden fazla şey anlattınız Jane Barrington," dedi.</p>

  <p class="calibre9" style="text-align: justify;">"Biliyorum. Yardımınıza ihtiyacım var. Kocama ne olduğunu öğrenmek istiyorum," dedi.</p>

  <p class="calibre9" style="text-align: justify;">"Ona ne olduğunu biliyorsunuz. Ölüm belgesini size vermişler."</p>

  <p class="calibre9" style="text-align: justify;">Sovyetler Birliği Kahramanlık Madalyasını nasıl açıklayacaktı? Gulotta onu anlamayacaktı. Kim anlayabilirdi? Orbeli'yi nasıl anlatabilirdi?</p>

  <p class="calibre9" style="text-align: justify;">"Belki de ölmemiştir."</p>

  <p class="calibre9" style="text-align: justify;">"Bayan Barrington, bu konuda benden daha fazla bilgiye sahipsiniz."</p>

  <p class="calibre9" style="text-align: justify;">Bir Amerikalıya ceza taburunu nasıl açıklardı? Denedi.</p>

  <p class="calibre9" style="text-align: justify;">"Bayan Barrington, sözünüzü kestiğim için kusura bakmayın," dedi Gulotta araya girerek. "Ne ceza taburu? Ne rütbeli subayı? Elinizde ölüm belgesi var. Kocanız her kimse, tutuklanmadı. Boğuldu. Bu benim yetkim dışında."</p>

  <p class="calibre9" style="text-align: justify;">"Bay Gulotta, boğulmamış olabileceğini düşünüyorum. Belki de o ölüm belgesi sahteydi. Şu anda ceza taburlarından birinde olabilir."</p>

  <p class="calibre9" style="text-align: justify;">"Neden bu şekilde düşünüyorsunuz?"</p>

  <p class="calibre9" style="text-align: justify;">Bunu tam olarak anlatamamıştı. "Duyulmadık durumlara bağlı olarak..."</p>

  <p class="calibre9" style="text-align: justify;">"Duyulmadık mı?" Gulotta kendini tutamayarak güldü.</p>

  <p class="calibre9" style="text-align: justify;">"Ben..."</p>

  <p class="calibre9" style="text-align: justify;">"Beklenmedik mi demek istediniz?"</p>

  <p class="calibre9" style="text-align: justify;">"Evet." Tatyana kıpkırmızı oldu. "İngilizcem... hâlâ öğrenmeye çalışıyorum."</p>

  <p class="calibre9" style="text-align: justify;">"Çok başarılısınız. Lütfen devam edin."</p>

  <p class="calibre9" style="text-align: justify;">Masanın diğer tarafında, floresan ışığının altında orta yaşlı, şişman bir kadın Tatyana'yı süzüyordu. "Bay Glutta," dedi Tatyana. "Benim için doğru insan olduğunuza emin misiniz? Belki başkasıyla konuşsam daha iyi olur."</p>

  <p class="calibre9" style="text-align: justify;">"Doğru insan olup olmadığımı bilmiyorum," dedi. "Çünkü buraya neden geldiğinizi hâlâ anlayamadım. Yanlış insan olabilirim. Ama patronum mesaisini bitirdi bile. Şimdi bana ne istediğinizi söyleyin."</p>

  <p class="calibre9" style="text-align: justify;">"Kocama ne olduğunu bulmanızı istiyorum."</p>

  <p class="calibre9" style="text-align: justify;">"Hepsi bu mu?" diye sordu alaycı bir tavırla.</p>

  <p class="calibre9" style="text-align: justify;">"Evet," dedi ciddi bir şekilde.</p>

  <p class="calibre9" style="text-align: justify;">"Ne yapabileceğime bir bakayım. Gelecek hafta sizin için yeterince erken mi?"</p>

  <p class="calibre9" style="text-align: justify;">Şimdi anladı. "Bay Gulotta..."</p>

  <p class="calibre9" style="text-align: justify;">Ellerini çırptı. "Beni dinleyin. Aradığınız doğru kişi olduğumu sanmıyorum. Bu binada, hatta bu ülkede size yardım edebilecek birinin olduğunu da sanmıyorum. Bana kocanızın ismini bir kez daha söyleyin."</p>

  <p class="calibre9" style="text-align: justify;">"Alexander Barrington."</p>

  <p class="calibre9" style="text-align: justify;">"Hiç duymadım."</p>

  <p class="calibre9" style="text-align: justify;">"1930’da burada mı çalışıyordunuz? Ailesiyle o zaman göç etmiş."</p>

  <p class="calibre9" style="text-align: justify;">"Hayır. O yıllarda üniversitedeydim. Ama sorun bu değil."</p>

  <p class="calibre9" style="text-align: justify;">"Size söyledim..."</p>

  <p class="calibre9" style="text-align: justify;">"Evet, beklenmedik durumlar."</p>

  <p class="calibre9" style="text-align: justify;">Tatyana arkasına döndü ve tam gitmek üzereyken adamın elini omzunda hissetti. Masasından kalkmış yanına gelmişti. "Gitmeyin. Paydos saati. Neden beni görmeye daha erken bir saatte gelmiyorsunuz?"</p>

  <p class="calibre9" style="text-align: justify;">"Bay Gulotta, New York'tan gelmek için 5.00 trenine bindim. Sadece perşembe ve cuma günlerim boş. Bu saate kadar Devlet ve Adalet Bakanlığı arasında mekik dokudum. Benimle konuşan ilk kişi sizsiniz. Buradan sonra Beyaz Saray'a gidecektim."</p>

  <p class="calibre9" style="text-align: justify;">"Sanırım Cumhurbaşkanımız meşgul. Normandiya'dan bir davet alımış. Orada savaş olduğunu duydum."</p>

  <p class="calibre9" style="text-align: justify;">"Evet," dedi Tatyana. "O savaşta hemşireydim. Bu savaşta da hemşirelik yapıyorum. Sovyetler Birliği size yardımcı olabilir mi? Şu anda onlarla müttefikiz. Sadece biraz bilgi isteyeceksiniz." Bebek arabasının sapını iyice sıktı.</p>

  <p class="calibre9" style="text-align: justify;">Sam Gulotta gözlerini ona dikti.</p>

  <p class="calibre9" style="text-align: justify;">Tatyana pes edebilirdi; ama Sam'in bakışları iyi niyetliydi. Dinleyen, gören ve hisseden gözleri vardı.</p>

  <p class="calibre9" style="text-align: justify;">"Dosyasına bakın," diye devam etti. "Elinizde, Sovyetler Birliği'ne göç eden kişilerin dosyaları mutlaka vardır. Bunlar kaç kişi olabilir? Dosyasına bakın. Belki orada bir şey vardır. Göreceksiniz -Amerika'dan ayrıldığında küçük bir çocuktu."</p>

  <p class="calibre9" style="text-align: justify;">Sam, kahkahayla homurdanma arasında tuhaf bir ses çıkardı. "Pekâlâ diyelim dosyasına baktım ve Amerika'dan ayrıldığında küçük bir çocuk olduğunu gördüm. Sonra ne olacak? Bunları zaten biliyorsunuz."</p>

  <p class="calibre9" style="text-align: justify;">"Belki başka bir şeyler vardır. Sovyetler Birliği ile Amerika iletişim halinde, öyle değil mi? Ona ne olduğunu bulabilirsiniz."</p>

  <p class="calibre9" style="text-align: justify;">"Ölüm belgesinden daha güvenilir bir belgeyi nasıl bulabilirim?" diye mırıldandı Gulotta ve sonra sesini biraz daha yükseltti. "Pekâlâ. Diyelim mucize eseri buldum ve kocanın hayatta olduğunu öğrendim. Sonra ne olacak?"</p>

  <p class="calibre9" style="text-align: justify;">"Bırakın da bunu o zaman düşüneyim," dedi Tatyana.</p>

  <p class="calibre9" style="text-align: justify;">Sam derin bir iç geçirdi. "Yarın sabah gelin. Saat 10.00’da. Dosyasını bulmaya çalışacağım. Ailesinin hangi yılda göç ettiğini söylemiştiniz?"</p>

  <p class="calibre9" style="text-align: justify;">"Aralık 1930," dedi Tatyana en sonunda gülümseyerek.</p>

  <p class="calibre9" style="text-align: justify;">Anthony ile birlikte, Devlet Bakanlığının yakınındaki küçük bir otelde kaldı. Otelde oda bulmak onu mutlu etmişti. Geri çevirmemiş ve evraklarını sormamışlardı. Üç dolar vermiş ve banyolu güzel bir oda tutmuştu. Bu kadar basitti. Hiç kimse Rus aksanından şüphelenip kimliğini istememişti.</p>

  <p class="calibre9" style="text-align: justify;">Ertesi sabah saat 9.00'da danışmaya geldi ve banka oturup kucağındaki oğlunun parmaklarıyla oynayarak resimli bir kitaba göz gezdirdi. Gulotta 9.45'te içeri girdi ve onunla ofisine gelmesini istedi. "Oturun Bayan Barrington," dedi. Önündeki kalın dosyaya bakarak bir dakika boyunca hiçbir şey söylemeden durdu. Sonra derin bir iç geçirdi. "Alexander Barrington ile aranızda nasıl bir ilişki olduğunu söylemiştiniz?"</p>

  <p class="calibre9" style="text-align: justify;">"Karısıyım," dedi Tatyana alçak bir ses tonuyla.</p>

  <p class="calibre9" style="text-align: justify;">"Adınız Jane Barrington mı?"</p>

  <p class="calibre9" style="text-align: justify;">"Evet."</p>

  <p class="calibre9" style="text-align: justify;">"Jane Barrington, Alexander’ın annesinin adı."</p>

  <p class="calibre9" style="text-align: justify;">"Biliyorum. Zaten bu yüzden bu ismi aldım. Ben Alexander'ın annesi değilim," dedi Tatyana. Gulotta onu şüpheli gözlerle inceliyordu. "Sovyetler Birliğinden çıkabilmek için onun adını aldım." Gulotta’nın neden endişeli olduğunu anlamaya çalışıyordu. "Endişelendiğiniz şey ne? Komünist olduğumu mu düşünüyorsunuz?"</p>

  <p class="calibre9" style="text-align: justify;">"Gerçek adınız ne?"</p>

  <p class="calibre9" style="text-align: justify;">"Tatyana."</p>

  <p class="calibre9" style="text-align: justify;">"Soyadınız ne? Sovyet isminiz neydi?"</p>

  <p class="calibre9" style="text-align: justify;">"Tatyana Metanova."</p>

  <p class="calibre9" style="text-align: justify;">Sam ona uzun uzun baktı. Bu Tatyana’ya saatlerce sürmüş gibi geldi. Adam ellerini dosyadan hiç ayırmıyordu. "Sana Tatyana diyebilir miyim?" derken bile.</p>

  <p class="calibre9" style="text-align: justify;">"Elbette."</p>

  <p class="calibre9" style="text-align: justify;">"Sovyetler Birliği’nden Kızıl Haç hemşiresi olarak çıktığını mı söylemiştin?"</p>

  <p class="calibre9" style="text-align: justify;">"Evet."</p>

  <p class="calibre9" style="text-align: justify;">"Çok şanslıymışsın," dedi Gulotta.</p>

  <p class="calibre9" style="text-align: justify;">"Evet." Ellerine baktı.</p>

  <p class="calibre9" style="text-align: justify;">"Artık Sovyetler Birliği'nde Kızıl Haç yok. Yasaklanmış. Birkaç ay önce Amerika Devleti, Kızıl Haçtan Sovyet hastanelerine ve kamplarına yardımcı olmalarını istemiş; Dışişleri bakanı Molotov ise bunu kabul etmemiş. Sovyetler Birliği’nden çıkabilmiş olman şaşırtıcı." Şaşkınlık içinde ona baktı. Tatyana gözlerini tekrar yere çevirdi.</p>

  <p class="calibre9" style="text-align: justify;">"Tatyana, sana Alexander Barrington ve ailesinden bahsedeyim. 1930 yılında ailesiyle birlikte Amerika'dan ayrılmış. Harold ve Jane Barrington bütün uyarılarımıza rağmen istekli olarak Sovyetler Birliğine iltica etmiş. Harold Barrington, bütün kışkırtıcı hareketlerine rağmen Amerikan vatandaşlığından çıkartılmamış ya da devletimiz onunla ailesini iltica etmeye zorlamamış. Harold Barrington'ın kaç kez tutuklandığını biliyor musun? Otuz iki. Kayıtlarımıza göre, oğlu da onunla birlikte üç kez tutuklanmış. Ailesi hapishanede olduğu için o da iki kez yaz tatilini akrabalarının yanına gitmek yerine hapishanede geçirmiş..."</p>

  <p class="calibre9" style="text-align: justify;">"Ne akrabası?" diye sözünü kesti Tatyana.</p>

  <p class="calibre9" style="text-align: justify;">"Harold’ın, Ester Barrington adında bir kız kardeşi var."</p>

  <p class="calibre9" style="text-align: justify;">Aleksandr, babasının kız kardeşinden sadece bir kez bahsetmişti. Gulotta'nın yavaş yavaş konuşması Tatyana'yı rahatsız ediyordu. Kötü haberleri saklamak için kelimelerini ölçüp biçiyor gibiydi.</p>

  <p class="calibre9" style="text-align: justify;">"Bana bütün bunların ne anlama geldiğini söyleyebilir misin?" dedi Tatyana. "Bana ne demek istiyorsun?"</p>

  <p class="calibre9" style="text-align: justify;">"Bırak da sözümü bitireyim. Oğulları Amerikan vatandaşlığından çıkmamış; ama annesiyle babası çıkmış ve 1933'te pasaportlarını teslim etmişler. Sonra 1936'da Alexander'ın annesi Amerikan konsolosluğuna giderek oğlunun Amerika'ya kabul edilmesini istemiş."</p>

  <p class="calibre9" style="text-align: justify;">"Biliyorum. Bu seyahat, hayatına mal oldu."</p>

  <p class="calibre9" style="text-align: justify;">"Aslında evet," dedi Gulotta. "Ancak o noktada Alexander'ı yargılama yetkimiz bitmiş. Hapishaneye giderken kaçtığında, artık bir Sovyet vatandaşıymış."</p>

  <p class="calibre9" style="text-align: justify;">"Evet."</p>

  <p class="calibre9" style="text-align: justify;">"1936'da Sovyet yetkililer bize gelerek Alexander Barrington'ı bulmak için yardım istemiş. Kaçak olduğunu, artık Amerika’ya girme hakkının bulunmadığını ve onu bulursak Sovyetler Birliğine geri göndermekle yükümlü olduğumuzu söylemişler." Gulotta duraksadı. "Alexander Barrington artık Sovyet ve adaletten kaçan bir suçlu olduğundan, onun yerini öğrenir öğrenmez Sovyetler Birliğine bildirmemiz istenmiş."</p>

  <p class="calibre9" style="text-align: justify;">Tatyana ayağa kalktı.</p>

  <p class="calibre9" style="text-align: justify;">"Alexander onlara ait," dedi Gulotta. "Bize değil. Sana yardımcı olamayız."</p>

  <p class="calibre9" style="text-align: justify;">"Zamanını ayırdığın için teşekkürler," dedi Tatyana titreyen bir sesle ve ellerim Anthony’nin bebek arabasına dayadı. "Seni rahatsız ettiğim için özür dilerim."</p>

  <p class="calibre9" style="text-align: justify;">Gulotta ayağa kalktı. "Sovyetler Birliğiyle ilişkilerimiz sağlamlaştı; çünkü aynı safta savaşıyoruz. Ancak iki ülke de birbirine güvenmiyor. Savaş bitince ne olacak?"</p>

  <p class="calibre9" style="text-align: justify;">"Bilmiyorum," dedi Tatyana. "Ne olacak?"</p>

  <p class="calibre9" style="text-align: justify;">"Bekle," dedi Gulotta masasının önüne geçip, kapıyı açmadan önce Tatyana'nın yanında durarak.</p>

  <p class="calibre9" style="text-align: justify;">"Artık gideyim," dedi Tatyana. "Treni kaçırmamam lazım."</p>

  <p class="calibre9" style="text-align: justify;">"Bekle," diye tekrarladı. "Bir dakika otur."</p>

  <p class="calibre9" style="text-align: justify;">"Artık oturmak istemiyorum."</p>

  <p class="calibre9" style="text-align: justify;">"Beni dinle," dedi Gulotta oturmasını işaret ederek Sandalyeye oturması iyi olmuştu. "Bir şey daha var..." Yanındaki sandalyeye oturdu. Anthony bacağından tutunca Gulotta gülümsedi. "Tekrar evlendin mi?"</p>

  <p class="calibre9" style="text-align: justify;">"Elbette hayır," dedi.</p>

  <p class="calibre9" style="text-align: justify;">Gulotta çocuğa baktı.</p>

  <p class="calibre9" style="text-align: justify;">"Bu onun çocuğu," dedi Tatyana.</p>

  <p class="calibre9" style="text-align: justify;">Gulotta bir süre konuşmadı. "Alexander Barrington'dan hiç kimseye bahsetme. Adalet Bakanlığına, New York ve Boston’daki göçmen bürolarına gitme. Akrabalarını arama."</p>

  <p class="calibre9" style="text-align: justify;">"Neden?"</p>

  <p class="calibre9" style="text-align: justify;">"Bunu ne bugün, ne yarın ne de bir yıl sonra yap. Onlara güvenme. Cehenneme giden yol iyi niyetli girişimlerden geçer. Onun hakkında soruşturma açmalarını istemezsin sanırım. Sovyetler Birliğini arayarak Alexander Barrington hakkında bilgi istersem, buna bir anlam veremezler. Aleksandr Belov'un nerede olduğunu sorarsam da, eğer hâlâ hayattaysa, Sovyet yetkilileri üzerine salarlar."</p>

  <p class="calibre9" style="text-align: justify;">"Bunu çok iyi anlıyorum," dedi Tatyana gözlerini Gulotta'dan ayırıp oğluna bakarak.</p>

  <p class="calibre9" style="text-align: justify;">"Burada ikamet etme hakkına sahip olduğunu mu söylemiştin?"</p>

  <p class="calibre9" style="text-align: justify;">Başını salladı.</p>

  <p class="calibre9" style="text-align: justify;">"Mümkün olduğunca çabuk Amerikan vatandaşlığına geç. Oğlun Amerikan vatandaşı mı; yoksa?"</p>

  <p class="calibre9" style="text-align: justify;">"Amerikan vatandaşı."</p>

  <p class="calibre9" style="text-align: justify;">"Bu iyi." Boğazındaki gıcığı temizledi. "Bir şey daha var..</p>

  <p class="calibre9" style="text-align: justify;">Tatyana hiçbir şey söylemedi.</p>

  <p class="calibre9" style="text-align: justify;">"Geçen yıl, Mart 1943'e ait dosyalara göre, Sovyet yetkililer, vatandaşlarından biri olan, casusluk, firar, vatana ihanetten aranan ve Batıya kaçtığından şüphenilen Tatyana Metanova için Devlet Bakanlığı ile bağlantıya geçmiş. Telgraf göndererek Tatyana Metanova'nın Amerika’ya sığınıp sığınmadığını ve Alexander Barrington olduğundan şüphelendikleri Aleksandr Belov hakkında araştırma yapıp yapmadığını sormuşlar. Görünüşe bakılırsa Tatyana Metanova Sovyet vatandaşlığını iptal ettirmemiş. Geçen yıl bizimle bağlantıya geçmediğini söylemişiz.</p>

  <p class="calibre9" style="text-align: justify;">Onu bulursak kendileriyle bağlantıya geçmemizi ve burada ikamet etmesine izin vermememizi istemişler."</p>

  <p class="calibre9" style="text-align: justify;">Tatyana ve Sam uzun bir süre konuşmadan durdular. Sam en sonunda, "Tatyana Metanova, Alexander Barrington hakkında araştırma yaptı mı?" diye sordu.</p>

  <p class="calibre9" style="text-align: justify;">Tatyana, "Hayır," diye cevap verdi.</p>

  <p class="calibre9" style="text-align: justify;">Sam başını salladı. "Bence de. Benim dosyaya koyacağım bir şey yok."</p>

  <p class="calibre9" style="text-align: justify;">"Evet," dedi Tatyana. Sam’in sırtını okşadığını hissetti.</p>

  <p class="calibre9" style="text-align: justify;">"Eğer bana adresini verirsen, bir şey duyduğumda sana yazarım. Ama anlıyorsun..."</p>

  <p class="calibre9" style="text-align: justify;">"Her şeyi anlıyorum," diye fısıldadı Tatyana.</p>

  <p class="calibre9" style="text-align: justify;">"Belki bu lanet olası savaş biter ve Sovyetler Birliği'nde olanlar son bulur. Eğer ortalık durulursa, biraz araştırma yapabiliriz. Savaş bitince her şey daha iyi olabilir."</p>

  <p class="calibre9" style="text-align: justify;">"Hangi savaştan sonra?" diye sordu Tatyana gözlerini yerden kaldırmadan. "Belki sana ben yazarım. Böylece adresimi kaydetmek zorunda kalmazsın. Beni her zaman Ellis adası hastanesinde bulabilirsin. Şu anda başka bir adresim yok. Bir evim..." Sözü yarım kaldı. Dişlerini sıkmaktan elini Sam Gulotta'ya uzatamamıştı bile. İstedi; ama yapamadı.</p>

  <p class="calibre9" style="text-align: justify;">"Elimde olsa sana yardım ederdim. Ben senin düşmanın değilim," dedi alçak bir ses tonuyla.</p>

  <p class="calibre9" style="text-align: justify;">"Evet," dedi Tatyana yanından geçip ofisinden çıkarken. "Ama görünüşe bakılırsa, ben senin düşmanınım."</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Tatyana tatile ihtiyacı olduğunu söyleyerek işten iki hafta izin aldı. Vikki’yi de onunla gelmesi için ikna etmeye çalıştı; ama iki stajyer doktoru ve kör bir müzisyeni aynı anda idare eden Vikki bunu yapamadı.</p>

  <p class="calibre9" style="text-align: justify;">"Nereye gidiyorsun?"</p>

  <p class="calibre9" style="text-align: justify;">"Anthony, Büyük Kanyonu görmek istiyor."</p>

  <p class="calibre9" style="text-align: justify;">"Anthony, annesinin kendine bir ev ve yeni bir koca bulmasını istiyor bence. Bunun sırası önemli değil."</p>

  <p class="calibre9" style="text-align: justify;">"Hayır. Sadece Büyük Kanyon'u görmek istiyor."</p>

  <p class="calibre9" style="text-align: justify;">"Bana, sana ev bakacağımızı söylemiştin."</p>

  <p class="calibre9" style="text-align: justify;">"Bizimle gel. Belki döndüğümüzde ev bakarız."</p>

  <p class="calibre9" style="text-align: justify;">"Sen büyük bir yalancısın."</p>

  <p class="calibre9" style="text-align: justify;">Tatyana gülmeye başladı. "Vikki, benim Ellis'te rahatım yerinde."</p>

  <p class="calibre9" style="text-align: justify;">"Bütün sorun da bu zaten. Ellis'de rahat değilsin. Yapayalnızsın, bir odanın içinde çocuğunla yaşıyorsun ve ortak bir banyo kullanıyorsun. Tanrı aşkına, Amerika'dasın. Kendine bir ev tut. Biz Amerikalılar böyle yapıyoruz."</p>

  <p class="calibre9" style="text-align: justify;">"Senin evin yok."</p>

  <p class="calibre9" style="text-align: justify;">"İsa ve Meryem aşkına! Evim var."</p>

  <p class="calibre9" style="text-align: justify;">"Benim de var."</p>

  <p class="calibre9" style="text-align: justify;">"Kendine ait bir evin olsun istemiyorsun; çünkü bu şekilde yaşayarak kimseyle ilişki kurma fırsatın olmuyor."</p>

  <p class="calibre9" style="text-align: justify;">"Biriyle birlikte olmamak için kendimi dizginlememe gerek yok."</p>

  <p class="calibre9" style="text-align: justify;">"Ne zaman gençliğini yaşamaya başlayacaksın? Şu anda yaşıyor bile olsa, sana sadık kaldığını mı düşünüyorsun? Seni beklemediğine eminim. Şu anda bile birini becerdiğine eminim."</p>

  <p class="calibre9" style="text-align: justify;">"Vikki hiçbir şey bilmezken, nasıl bu kadar emin konuşabiliyorsun?"</p>

  <p class="calibre9" style="text-align: justify;">"Çünkü erkekleri tanıyorum. Hepsi aynı. Bana, onun farklı olduğunu söyleme sakın. O bir asker. Onlar müzisyenlerden de beter."</p>

  <p class="calibre9" style="text-align: justify;">"Müzisyenler mi?"</p>

  <p class="calibre9" style="text-align: justify;">"Boş ver."</p>

  <p class="calibre9" style="text-align: justify;">"Seninle bunları konuşmaya devam etmeyeceğim. Hastalarım var. Kızıl Haç'a gitmem lazım. Kızıl Haç'a, yarı zamanlı olarak işe alındığımdan bahsetmiş miydim? Hemşireye ihtiyaçları var. Belki sen de iş başvurusu yapmalısın. Dediklerimi unutma. Seni aklının ucundan bile geçirmiyor. Senin de yapman gereken bu."</p>
</body>
</html>
