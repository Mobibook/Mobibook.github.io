<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="b_sayfa_y_resim" style="text-align: justify;">OTUZ BEŞİNCİ BÖLÜM</p>

  <p class="tarih" style="text-align: justify;">Oranienburg, Almanya, 1945</p>

  <p class="calibre9" style="text-align: justify;">ALEKSANDR, TREN EN SONUNDA durduğunda ve aşağıya indirildiklerinde, hangi ayda olduklarını bilmiyordu. Uzun süre önce onu Ospenki'den ayırmışlar; çok uyuyup az konuşan, ufak tefek, sarışın teğmen Maksim Misnoy ile zincirlemişlerdi. Çenesi kırılan Ospenki, başka bir vagona geçirilmişti.</p>

  <p class="calibre9" style="text-align: justify;">Maksim Misnoy, tren yolculuğu süresince, Aleksandr'a hayatından biraz bahsetmişti. Almanlar 1941'de Rusya'yı işgal ettiklerinde, gönüllü olarak cepheye gitmişti. 1942 yılına girdiklerinde, Misnoy'a hâlâ bir silah vermemişlerdi. Almanlar tarafından dört kez tutuklanmış ve üç kez firar etmişti. Büchenwald'dan Amerikalılar tarafından kurtarılmıştı; ama sadık bir Kızıl Ordu askeri olduğundan, Berlin savaşında Ruslara katılmak için Elbe'ye gitmişti. Kahramanlığının karşılığı olarak bir madalya almıştı. Daha sonra Berlin de tekrar tutuklanmış ve vatana ihanet suçundan on beş yıl hapis cezasına çarptırılmıştı. Buna sinirlenmemişti bile.</p>

  <p class="calibre9" style="text-align: justify;">Trenden indirildikten sonra iki kilometre boyunca yürütüldüler. Ormanın içindeki bir yoldan ve uzun ağaçların arasından geçerek beyaz bir binanın önünde durdular. Binanın üstünde bir saat vardı ve altında iki gardiyan nöbet tutuyordu.</p>

  <p class="calibre9" style="text-align: justify;">"Burası Büchenwald mı?" diye sordu Aleksandr, Misnoy'a.</p>

  <p class="calibre9" style="text-align: justify;">"Hayır."</p>

  <p class="calibre9" style="text-align: justify;">"Auschwitz mi?"</p>

  <p class="calibre9" style="text-align: justify;">"Hayır, hayır."</p>

  <p class="calibre9" style="text-align: justify;">Kapının üstünde altın harflerle <i class="calibre2">"Arbeit Macht Frei,"</i> yazılıydı.</p>

  <p class="calibre9" style="text-align: justify;">"Sizce bunun anlamı ne?" dedi arkalarından bir adam.</p>

  <p class="calibre9" style="text-align: justify;">"Buraya girerken bütün umutlarınızı unutun," dedi Aleksandr.</p>

  <p class="calibre9" style="text-align: justify;">"Hayır," dedi Misnoy. "Bunun anlamı, "Çalışmak sizi özgürlüğünüze kavuşturacak."</p>

  <p class="calibre9" style="text-align: justify;">"Benim dediğimle aynı şey."</p>

  <p class="calibre9" style="text-align: justify;">Misnoy gülmeye başladı. "Burası birinci sınıf bir kamp olmalı. Siyasi mahkûmlar için. Büyük ihtimalle Sachsenhausen. Büchenwald'da böyle bir şey yazmaz. Bu daha ciddi, daha uzun süreli mahkûmlar için."</p>

  <p class="calibre9" style="text-align: justify;">"Senin gibi mi?"</p>

  <p class="calibre9" style="text-align: justify;">"Evet," dedi gülerek. "Büchenwald'da <i class="calibre2">Jedem das Seine.</i> Herkes kendinden sorumlu, yazar."</p>

  <p class="calibre9" style="text-align: justify;">"Almanların çok parlak fikirleri var," dedi Aleksandr.</p>

  <p class="calibre9" style="text-align: justify;">Brestov adında, şişman ve tükürmeden konuşamayan yeni kamp kumandanları, buranın Sachsenhausen olduğunu söyledi. Sachsenhausen Büchenwald ile aynı zamanda yapılmıştı ve tam zamanlı, ağır işçi kampıydı. Hemen yakındaki tuğla fabrikasında çalışan homoseksüeller ve Yahudiler de bu kampta öldürülüyordu. Sovyetler için de aynı şey geçerli gibiydi; çünkü bu kapıdan giren bütün Sovyet subaylar onlarla birlikte gömülmüştü. Sovyetler buraya 7. numaralı özel kamp diyordu ve bu da, buraya benzer en az altı kampın daha olduğunu gösteriyordu.</p>

  <p class="calibre9" style="text-align: justify;">Aleksandr, kampta ilerlerken, ne kantinden kışlaya gelen, ne de bahçede çalışan mahkûmların Rus'a benzediğini fark etti. Uzun boyluydular ve üçkâğıtçı bir görünüşleri vardı.</p>

  <p class="calibre9" style="text-align: justify;">Aleksandr haklı çıktı. Kampın çoğunluğu Almanlardan oluşuyordu. Sovyetler özel bir yere, büyük ihtimalle kamp duvarlarının arkasına yerleştiriliyordu. Sachsenhausen üçgen şeklinde inşa edilmişti ve oldukça büyüktü; ancak Naziler savaş sırasında, kamptaki kırk kışla içinde müttefiklere yer olmadığına karar vermiş ve ek olarak yirmi kışla daha yaptırmıştı. Bu yeni kışlalar, kampın dışında sağda, kapıya en uzak köşedeydi. Naziler buraya II. sınıf diyordu ve müttefikler burada kalıyordu.</p>

  <p class="calibre9" style="text-align: justify;">Şimdi 7 numaralı özel kamp iki bölgeye ayrılmıştı -birinci bölgede, Sovyetler, Almanya'da ilerlerken tutuklanan Alman siviller ve askerler vardı. İkinci bölgede ise Batılı müttefikler tarafından serbest bırakılan; ancak yeniden yakalanıp Sovyet askeri mahkemelerince Sovyetler Birliğine ihanet suçundan yargılananlar vardı. Sovyetler de ikinci bölgedeydi.</p>

  <p class="calibre9" style="text-align: justify;">Sovyetler, her ne kadar Alman subaylarla aynı bölgede olsa da, kendilerine ait yedi kışlaları vardı. Ayrı zamanlarda yemek yiyor ve yoklamaya çağırıyorlardı. Ancak Aleksandr'ın kampın asıl standartlarına ne zaman ulaşacağını, mahkûmların ne zaman birbirine karıştırılıp, onlara Sovyetler Birliğinin düşmanı gibi ne zaman muamele edileceğini merak ediyordu.</p>

  <p class="calibre9" style="text-align: justify;">Kampa girdiklerinde Aleksandr ve adamlarına emredilen ilk şey, kışlalarının hemen yanındaki meydanın çevresini çitle çevirmek oldu. Burası, 7 numaralı kampta ölenleri gömecekleri bir mezar olacaktı. Aleksandr bunun ileriyi gören NKGB yetkilileri tarafından düşünüldüğünü tahmin etti. Almanların ölen mahkûmları nereye gömdüklerini merak etti -en başta da Stalin'in oğlunu.</p>

  <p class="calibre9" style="text-align: justify;">Kampın içinde yürürlerken, Aleksandr'ın grubuna, bahçedeki ana duvarın yanına yapılan kışla verildi. Buranın hemen yanında infaz yeri ve ölülerin yakıldığı yer vardı. Sovyet gardiyan, Almanların, savaştaki Sovyet mahkumları bu duvarın dibine dizdiklerini, onlar tahta metreyle boylarını ölçerken, duvardaki bir delikten enselerini nişan alıp öldürdüklerini söyledi. "Hiçbir müttefik askerin bu deliği görmediğine eminim," dedi gardiyan.</p>

  <p class="calibre9" style="text-align: justify;">Aleksandr şaşkın bir halde başını salladı. "Sen nereden biliyorsun peki?"</p>

  <p class="calibre9" style="text-align: justify;">Gardiyan Aleksandr'a tüfeğiyle vurdu ve onu bir gün kamp hapishanesine attı.</p>

  <p class="calibre9" style="text-align: justify;">Aleksandr, bahçede çalışmaya başladı. Burası Sovyetlerin çalıştığı, çitlerle çevrili büyük bir alandı. Çevredeki Oranienburg ormanlarından topladıkları odunları burada kesiyorlardı. Aleksandr bir süre sonra ormana gidip ağaç kesmek için gönüllü oldu. Her sabah 7.15'te, yoklamadan hemen sonra, konvoyla ormana götürülüyor ve 17.45'e kadar geri dönmüyordu. Durmadan çalışıyor ve bunun karşılığında daha iyi besleniyordu. Ayrıca açık havaya çıkma şansı oluyordu ve kendi düşünceleriyle baş başa kalıyordu. Eylül sonunda havalar soğumaya başlayana kadar, bu görevi sevdi. Ekim olduğunda ise nefret etmeye başladı. Sıcak bir odada oturup, lehim yapmak, çekiç çakmak, bardak ya da kilit yapmak isterdi. Bir fabrika odasına tıkılmak ona göre bir şey değildi; ama sıcak bir yer arıyordu. Dışarıda botlarının içine su giriyordu. Verdikleri eldivenlerin ise parmak kısımları delikti. Ama en azından vücudunu hareket ettirebiliyordu. Yirmi mahkûmun başında duran on gardiyan hava şartlarına uygun giyinmişti. Mahkûmların donan ayaklarına bakarak kendilerini tatmin ettiklerini düşündü Aleksandr.</p>

  <p class="calibre9" style="text-align: justify;">Hava soğuyunca, mezarlık dolmaya başladı. Bu kez Aleksandr'a mezar kazma işi verildi. Almanlar, Sovyetlerin yönettiği kampta hayatta kalabilmek için büyük mücadele veriyordu. Altı yıl boyunca kötü bir savaşa katlanmışlardı; ama 7 numaralı özel kampta sıkışıp kalınca, bir deri bir kemiğe dönmeye ve ölmeye başlamışlardı. Kampa gelenlerin sayısı her geçen gün artıyordu. Yeterince yer olmadığı ise açıkça ortadaydı. Kışlalar gittikçe kalabalıklaşmaya başladı. Ranzalar birbirine gitgide daha çok yaklaştırıldı.</p>

  <p class="calibre9" style="text-align: justify;">Önceden Sachsenhausen olarak bilinen 7 numaralı Özel kamp, Berlin askeri yönetimi tarafından idare edilmiyordu. Devlet kamp idaresi USSR ya da GULAG'ın kontrolündeydi.</p>

  <p class="calibre9" style="text-align: justify;">Sovyet Gulag tarafından yönetilen bu kampta olmak, Aleksandr'a ve diğer beş bin Sovyet'e, ölümcül bir hastalığa yakalanmış hissi veriyordu. Çoğu, ağır işçi kamplarında bulunmuştu; ama hiçbirinin hareketine sınır getirilmemişti. Alman kamplarında en kötü kış günlerinde bile kendilerini ölü gibi hissetmemişlerdi. O zaman askerdiler. Her zaman için zafer kazanma, kaçma ve özgür kalma umutları vardı. Ancak şimdi zaferin ve özgürlüğün tek anlamı Sovyetlere teslim olmaktı. Sovyetlerin işgali altında olan Almanya'daki Sachsenhausen kampından kaçış yoktu. Bu hapishane, bu günler ve bu mahkûmiyet, umutların, kaderin, her şeyin sonu gibiydi.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Yavaş yavaş anıların verdiği acı azalmaya başladı.</p>

  <p class="calibre9" style="text-align: justify;">Savaşta onu her şeyiyle hayal ediyordu -gülüşünü, şakalarını, yemek pişirişini. Catowice ve Colditz'de onu her şeyiyle hayal etmişti- bunu istemiyordu.</p>

  <p class="calibre9" style="text-align: justify;">Burada, Sachsenhausen'de de onu hayal etmek istiyordu; ama yapamıyordu.</p>

  <p class="calibre9" style="text-align: justify;">Burada, Tatyana'ya ait hayaller Gulog tarafından kirlenmişti.</p>

  <p class="calibre9" style="text-align: justify;"><i class="calibre2">Elleri onun üstündeydi. Ürperiyordu ve vücudunun kasıldığını hissediyordu. Aleksandr içine girerken bacaklarını tutuyordu. Tatyana inliyor ve çaresizce titriyordu. Güçlükle nefes alıyordu. "Ahh Şura," dediğinde Aleksandr büyük heyecan ve korku duyuyordu. Heyecan Tatyana'nın içindeydi. Korku ise, titreyen vücudunu tutan ellerinde. Tatyana'nın onu engellemek için çığlık kopardığını duyuyordu; ama durmuyordu. Tatyana'ya sahip olmak onun hakkıydı ve bunu her ihtiyacı olduğunda yapacaktı. Neye ihtiyacı olduğunu biliyordu -onu kendi kalbinden bile daha yakına çekmek, ellerinde eridiğini hissetmek. Onu savunmasız gördükçe, neye ihtiyacı olduğunu anlıyor ve erkekliğini daha fazla hissediyordu. Ama bazen ona sımsıkı sarılırken, tek istediği Lazarevo'nun Ay ışığını kaybetmemesi oluyordu. Ona bunu veremezdi- oysa en çok istediği şey buydu. Kendisinin de öyle. Ona sadece elinden geleni verebilirdi.</i></p>

  <p class="calibre9" style="text-align: justify;"><i class="calibre2">"Hoşuna gitti mi bebeğim?" diye fısıldadı.</i></p>

  <p class="calibre9" style="text-align: justify;"><i class="calibre2">"Ahh Şura," dedi. Gözlerini bile açamıyordu. Ellerini Aleksandr'ın boynuna dolamıştı.</i></p>

  <p class="calibre9" style="text-align: justify;"><i class="calibre2">"Daha bitmedi," dedi. "Tanrım, titriyorsun."</i></p>

  <p class="calibre9" style="text-align: justify;"><i class="calibre2">"Şura, yapamam... Yapamam -ahh, bu kadar..."</i></p>

  <p class="calibre9" style="text-align: justify;"><i class="calibre2">"Tamam tatlım."</i></p>

  <p class="calibre9" style="text-align: justify;"><i class="calibre2">Aleksandr gözlerini kapadı. Tatyana'nın çığlıklarını duyuyordu.</i></p>

  <p class="calibre9" style="text-align: justify;"><i class="calibre2">Durmadı.</i></p>

  <p class="calibre9" style="text-align: justify;"><i class="calibre2">Çığlıklar da devam ediyordu.</i></p>

  <p class="calibre9" style="text-align: justify;"><i class="calibre2">Şimdi erkeğim. Kutsal bakiremi ellerimin arasında titrettim. Tam bir erkek oldum.</i></p>

  <p class="calibre9" style="text-align: justify;"><i class="calibre2">Çığlıklar devam etti.</i></p>

  <p class="calibre9" style="text-align: justify;"><i class="calibre2">"Tanrım, seni seviyorum Tanya," diye fısıldadı, gözleri hâlâ kapalı halde.</i></p>

  <p class="calibre9" style="text-align: justify;"><i class="calibre2">Ağlamak istedi.</i></p>

  <p class="calibre9" style="text-align: justify;"><i class="calibre2">Vücudu altındaydı ve hafifçe sırtını okşuyordu.</i></p>

  <p class="calibre9" style="text-align: justify;"><i class="calibre2">"Boşaldın mı?" diye sordu.</i></p>

  <p class="calibre9" style="text-align: justify;"><i class="calibre2">"Hem de nasıl," dedi Tatyana.</i></p>

  <p class="calibre9" style="text-align: justify;"><i class="calibre2">Aleksandr daha başlamamıştı.</i></p>

  <p class="calibre9" style="text-align: justify;">Aleksandr'ın şu anda hayal edebildiği tek şey buydu. Hayallerinde ne kulübe, ne ay, ne de nehir vardı. Yatak, battaniye, çimler, ateş yoktu. Sevişme öncesinde ve sonrasında oynadıkları oyunları düşünemiyordu. Ne son, ne de başlangıç vardı. Sadece Tanya'yı altında hayal ediyordu. Ona sımsıkı sarıldığını düşünüyordu. Kolları her zaman boynuna, bacakları ise beline dolanıktı. Sesi de asla kesilmiyordu.</p>

  <p class="calibre9" style="text-align: justify;">Hiçbir erkeğin olmadığı Gulog'da kirlenmişti.</p>

  <p class="calibre9" style="text-align: justify;">Erkek değiliz. Erkek gibi yaşamıyor ve erkek gibi davranmıyoruz. Yemek bulmaya çıkmıyoruz -gardiyanlar bakmadığı zaman, benim dışımda- bizi seven kadınları korumuyoruz, çocuklarımıza sahip çıkmıyoruz ve Tanrı'nın bize verdiği organları kullanmıyoruz. -Ne beynimizi, ne gücümüzü ne de penisimizi.</p>

  <p class="calibre9" style="text-align: justify;">Savaş insanın kimliğini ortaya koyuyordu. Savaşta, her zaman için kim olduğunu biliyordun. Binbaşıydın. Yüzbaşıydın. Teğmendin. Askerdin. Tüfek taşıdın, tank kullandın, savaşta askerleri yönettin ve kurallara uydun. Üstlendiğin görevler ve roller vardı. Her zaman uyumuyordun ve içkisiz kalmıyordun. Acıkıyordun, sık sık vuruluyor; bombalanıyor ve haince saldırıya uğruyordun. Ama bunlar bile beklenen şeylerdi.</p>

  <p class="calibre9" style="text-align: justify;">Burada hiç kimseye faydamız yok. İnsanlığımızı ve erkekliğimizi her geçen gün yitiriyoruz. Savaştaki gibi mücadele bile etmiyoruz. O zaman hepimiz birer hayvandık; ama en azından erkek hayvanlardık. Hücuma geçiyorduk. Düşman sınırına dayanıyorduk. Savunmalarını aşıp geçiyorduk. Erkek gibi savaşıyorduk.</p>

  <p class="calibre9" style="text-align: justify;">Şimdi ise topluma hadım olarak gönderilmek için yeni bir şekle sokuluyoruz. Bize sadık kalmayan yanına, yaşamayacağımız şehirlere ve başa çıkamayacağımız bir hayata gönderileceğiz. Birbirimize, karımıza ve çocuklarımıza gösterecek erkekliğimiz yok.</p>

  <p class="calibre9" style="text-align: justify;">Bütün sahip olduğumuz, nefret ettiğimiz o geçmiş. O geçmişte erkektik. Erkek gibi davranıyor, erkek gibi çalışıyor ve erkek gibi kavga ediyorduk.</p>

  <p class="calibre9" style="text-align: justify;">Erkek gibi seviyorduk.</p>

  <p class="calibre9" style="text-align: justify;">Keşke...</p>

  <p class="calibre9" style="text-align: justify;">Bu şekilde sadece dokuz bin gün geçirdik.</p>

  <p class="calibre9" style="text-align: justify;">Sonra Hitler'den kurtardığımız topraklara geri teslim edildik.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Kısa süre sonra göğüsleri, yüzü ve ona seslenen sesi de hatıralardan silindi.</p>

  <p class="calibre9" style="text-align: justify;">Tek geriye kalan inildeyen vücudu üstündeki erkeksi etkisiydi.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Bir süre sonra bu bile silindi.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Kolunu kaldırdı ve ağacı incelemek için bir süre durduktan sonra baltayı indirdi. Aleksandr baltayı her vurduğunda, hayatından bir parça kesiyordu.</p>

  <p class="calibre9" style="text-align: justify;">Çok mu çabuk pes etmişti? Kader onun yolunu kaç kez Finlandiya'ya çevirmişti? Gençken, ona gösterilen yola sapmayıp, sonra da Tanrı'ya bahane bulmamış mıydı?</p>

  <p class="calibre9" style="text-align: justify;">Hep iki arada kalmıştı.</p>

  <p class="calibre9" style="text-align: justify;">Stepanov'un oğlu -o gün yapabileceği hiçbir şey yoktu.</p>

  <p class="calibre9" style="text-align: justify;">Peki ama kuşatma sırasında, Finlandiyalılara Kuzey Karelia'ya gittiği güne ne demeliydi? Beş NKVD askerinde sıradan tüfekler varken, onun elinde makineli tüfek vardı. Özgür kalabilirdi.</p>

  <p class="calibre9" style="text-align: justify;">Kendine kızarak baltayı bir kez daha indirdi.</p>

  <p class="calibre9" style="text-align: justify;">Aleksandr gitmiş olabilirdi. Tatyana ile birbirlerini unuturlardı. Tatyana savaşı yaşar; Leningrad'da kalır ve evlenirdi. Bir çocuğu olurdu. Farkı hiçbir zaman anlayamazdı; ama Aleksandr bunu çok iyi görüyordu. Şimdi ikisi de ayrı bir yerlerdeydi -ancak Tatyana, her neredeyse, topuklu ayakkabılar giyip ruj sürüyordu. Savaştan dönen askerler etrafında pervane oluyordu ve o da onlara, <i class="calibre2">Bir kocam vardı; ama öldü. Haydi benimle dansa gelin. Topuklu ayakkabılarıma ve mükemmel saçlarıma bakın. Benimle dansa gelin ve savaşı unutun. Ben yaşıyorum; o ise öldü. Bir zamanlar üzülüyordum. Savaş bittikten sonra nefes almaya başladım ve şimdi dans ediyorum,</i> diyordu.</p>

  <p class="calibre9" style="text-align: justify;">Baltasını salladı.</p>

  <p class="calibre9" style="text-align: justify;">Buzu ciğerlerime soludum ve ateşi dışarı verdim.</p>

  <p class="calibre9" style="text-align: justify;">Gitmedim; çünkü kendini beğenmiş aptalın tekiydim. Her zaman kaçma fırsatı bulabileceğimi düşündüm. Ölümsüz olduğumu sandım. Ölüm beni bulmayacaktı. Ondan daha güçlü ve akıllıydım. Sovyetler Birliğinden daha güçlü ve akıllıydım. Otuz metre derinliğindeki Volga nehrine atladım. Ülkenin yarısını silahsız yürüdüm. Kresty beni tutamadı. Vladivostok beni tutamadı. Tifüs olmadım.</p>

  <p class="calibre9" style="text-align: justify;">Tatyana beni tuttu.</p>

  <p class="calibre9" style="text-align: justify;">Beni buradan çıkardıklarında elli bir yaşında olacağım.</p>

  <p class="calibre9" style="text-align: justify;">Kendini çok yaşlı hissetti.</p>

  <p class="calibre9" style="text-align: justify;">Aleksandr uzun zamandır ormanlardaydı. Ormandaki bu sessizlik onu hep ürkütürdü. Etrafına bakındı. Bu neydi? Tanıdık bir ses gibiydi. Nefesini tuttu.</p>

  <p class="calibre9" style="text-align: justify;">Oradan geliyordu. Biraz ileride, bir kahkaha sesi yükseliyordu.</p>

  <p class="calibre9" style="text-align: justify;">Ses o kadar tanıdıktı ki, içine bir acı saplandı. <i class="calibre2">Tatyana diye fısıldadı.</i></p>

  <p class="calibre9" style="text-align: justify;"><i class="calibre2">Tatyana yanına geldi. Yüzü sapsarıydı. Üzerinde bir deniz elbisesi vardı ve saçları uzundu. Yanına yaklaştı ve kütüğün üstüne oturarak onu kesmesini engelledi. Aleksandr bir sigara yaktı ve konuşmadan onu izledi. Ona ne diyeceğini bilmiyordu.</i></p>

  <p class="calibre9" style="text-align: justify;"><i class="calibre2">"Aleksandr," dedi Tatyana. "Yaşıyorsun. Ama çok yaşlanmışsın. Sana ne oldu?"</i></p>

  <p class="calibre9" style="text-align: justify;"><i class="calibre2">"Nasıl görünüyorum," diye sordu.</i></p>

  <p class="calibre9" style="text-align: justify;"><i class="calibre2">"Elli yaşında gibi görünüyorsun</i>."</p>

  <p class="calibre9" style="text-align: justify;"><i class="calibre2">"Elli yaşındayım zaten."</i></p>

  <p class="calibre9" style="text-align: justify;"><i class="calibre2">Gülümsedi. "Sen elli yaşındasın; ama ben on yedimdeyim." Gülmeye başladı. "Hayat hiç adil değil."</i></p>

  <p class="calibre9" style="text-align: justify;"><i class="calibre2">"Lazarevo, Tanya, orayı hatırlıyor musun? 1942 yazımızı hatırlıyor musun?"</i></p>

  <p class="calibre9" style="text-align: justify;"><i class="calibre2">"Ne 1942'si? Ben 1941'de öldüm. Ben hep on yedi yaşında kalacağım. Daşa'yı hatırlıyor musun? Daşa! Gel! Bak kimi buldum."</i></p>

  <p class="calibre9" style="text-align: justify;"><i class="calibre2">"Tanya, öldüm diyerek neyi kastediyorsun? Sen ölmedin. Haline baksana. Dur, Daşa'yı çağırma."</i></p>

  <p class="calibre9" style="text-align: justify;"><i class="calibre2">"Daşa, gel! Elbette öldüm. Ablamın ve benim Leningrad'dan sağ çıkabildiğimizi nasıl düşünürsün? Başaramadık. Bir sabah, suyu taşımaya daha fazla dayanamadım. Birlikte yatağımıza yattık. Orada iyiydik. Hareket edemedik. Üstümüze battaniye örttüm. Ateş söndü. Ekmek bitti. Bir daha o yataktan kalkamadık."</i></p>

  <p class="calibre9" style="text-align: justify;"><i class="calibre2">"Dur bir dakika."</i></p>

  <p class="calibre9" style="text-align: justify;"><i class="calibre2">Tanya, beyaz dişleriyle, çilleriyle ve örgülü saçlarıyla ona gülümsedi.</i></p>

  <p class="calibre9" style="text-align: justify;"><i class="calibre2">"Tanya... Peki ya ben? Neden size yardım etmedim?"</i></p>

  <p class="calibre9" style="text-align: justify;"><i class="calibre2">"Ne konuda yardım edecektin?"</i></p>

  <p class="calibre9" style="text-align: justify;"><i class="calibre2">"Size ekmek getirmedim mi? Sizi Leningrad'dan neden uzaklaştırmadım?</i></p>

  <p class="calibre9" style="text-align: justify;"><i class="calibre2">"Ne demek istiyorsun? Seni eylülden sonra bir daha hiç görmedik. Nereye gittin? Daşa ile evleneceğini söyledin ve sonra ortadan kayboldun. Ondan kaçtığını düşündü."</i></p>

  <p class="calibre9" style="text-align: justify;"><i class="calibre2">"Ondan mı?" dedi Aleksandr acı içinde. "Peki ya sen?"</i></p>

  <p class="calibre9" style="text-align: justify;"><i class="calibre2">"Benimle ne ilgisi var?" diye sordu.</i></p>

  <p class="calibre9" style="text-align: justify;"><i class="calibre2">"St. Ishak'daki konuşmamızı unuttun mu? Luga'yı unuttun mu?"</i></p>

  <p class="calibre9" style="text-align: justify;"><i class="calibre2">"Ne St. İshak'ı? Ne Luga'sı? Daşa, neredesin? Kime rastladığıma inanamayacaksın!"</i></p>

  <p class="calibre9" style="text-align: justify;"><i class="calibre2">"Tanya," dedi. "Neden beni tanımıyormuş gibi davranıyorsun? Neden rol yapıyorsun? Kalbimi kırıyorsun. Lütfen kes. içimi rahatlatacak bir şey söyle."</i></p>

  <p class="calibre9" style="text-align: justify;"><i class="calibre2">Hoplayıp zıplamayı, örgülerini savurmayı bıraktı ve bir anda donakalarak, "Aleks, sen neden?.." dedi.</i></p>

  <p class="calibre9" style="text-align: justify;"><i class="calibre2">"Bana az önce ne dedin?"</i></p>

  <p class="calibre9" style="text-align: justify;">"<i class="calibre2">Aleks..."</i></p>

  <p class="calibre9" style="text-align: justify;"><i class="calibre2">"Bana hiç bu şekilde hitap etmemiştin."</i></p>

  <p class="calibre9" style="text-align: justify;"><i class="calibre2">"Ne demek istiyorsun? Sana hep bu şekilde seslenirdik."</i></p>

  <p class="calibre9" style="text-align: justify;"><i class="calibre2">Aleksandr çaresizlik içinde bu rüyadan uyanmaya çalışıyordu. Buna daha fazla katlanamazdı. Delirecekti. Ancak bunun için uyanık olmalıydı. Balta önünde duruyordu. Tatyana tek bacağının üstünde zıplıyordu. "Luga'yı unuttun mu Tanya?"</i></p>

  <p class="calibre9" style="text-align: justify;"><i class="calibre2">"Luga'da yazlığımız vardı. Savaştan sonra oraya gideceğimizi düşünüyorduk; ama bunu yapamadık."</i></p>

  <p class="calibre9" style="text-align: justify;"><i class="calibre2">"Beni nasıl tanıyorsun?" diye sordu. "Kim olduğumu nereden biliyorsun?"</i></p>

  <p class="calibre9" style="text-align: justify;"><i class="calibre2">"Ne demek istiyorsun?" dedi bir kahkaha atarak. "Sen ablamın sevgilisisin."</i></p>

  <p class="calibre9" style="text-align: justify;"><i class="calibre2">"Seninle nasıl tanıştık?"</i></p>

  <p class="calibre9" style="text-align: justify;"><i class="calibre2">"Bizi o tanıştırdı. Haftalarca senden bahsetti. En sonunda bize akşam yemeğine geldin."</i></p>

  <p class="calibre9" style="text-align: justify;"><i class="calibre2">"Ne zaman?"</i></p>

  <p class="calibre9" style="text-align: justify;"><i class="calibre2">"Bilmiyorum. Temmuzdu sanırım."</i></p>

  <p class="calibre9" style="text-align: justify;"><i class="calibre2">"22 Haziran sana ne hatırlatıyor? Benimle Haziranda tanıştın, öyle değil mi? Savaşın başladığı gün otobüs durağında karşılaşmıştık. Hatırlıyor musun?"</i></p>

  <p class="calibre9" style="text-align: justify;"><i class="calibre2">"22 Haziran mı? Elbette o gün tanışmadık</i>."</p>

  <p class="calibre9" style="text-align: justify;"><i class="calibre2">"Bankta oturarak dondurma yedin mi?"</i></p>

  <p class="calibre9" style="text-align: justify;">"<i class="calibre2">Evet..."</i></p>

  <p class="calibre9" style="text-align: justify;"><i class="calibre2">"Bir asker -ben- seni sokağın diğer tarafından gördü mü?"</i></p>

  <p class="calibre9" style="text-align: justify;"><i class="calibre2">"Ortada hiç asker yoktu," dedi inatçı bir şekilde. "Sokak boştu. Dondurmamı yedim ve Nevsky Prospekt'e giden otobüse bindim. Yelisey'e giderek biraz havyar aldım. Bu bize fazla dayanmadı. Kışı geçirmemize yardımcı olmadı."</i></p>

  <p class="calibre9" style="text-align: justify;"><i class="calibre2">"Ama ben neredeydim?" Ağlamaya başladı.</i></p>

  <p class="calibre9" style="text-align: justify;"><i class="calibre2">"Bilmiyorum," dedi hoplayıp zıplayarak. "Ben kimseyi görmedim."</i></p>

  <p class="calibre9" style="text-align: justify;"><i class="calibre2">Gözlerini yüzüne dikti. Hiçbir sevgi belirtisi yoktu. "Kuşatma sırasında ablana niçin yardım etmedim?" dedi güçlükle.</i></p>

  <p class="calibre9" style="text-align: justify;"><i class="calibre2">Sesini alçaltıp hcyecan dolu bir fısıltıyla, "Bunun doğru olup olmadığını bilmiyorum Aleksandr; ama Dimitri senin kaçtığını söyledi! Tek başına kaçıp Amerika'ya gitmişsin. Bu doğru olabilir mi? Hepimizi arkanda bırakıp kaçtın mı?" Gülmeye başladı. "Bu harika. Amerika! Vay canına. Daşa, buraya gel." Aleksandr'a döndü. "Daşa ve ben bu konuyu, kışın, aylarca konuştuk. Dün sabah yatağımızda yatarken bile 'Aleksandr şimdi sıcak bir yerde ve karnı tok olmalı. Amerika'da savaş zamanında ısıtma var mı? Beyaz ekmek bulabiliyorlar mı?' dedik."</i></p>

  <p class="calibre9" style="text-align: justify;"><i class="calibre2">Aleksandr ayağa kalkmadan önce uzun bir süre bekledi. Karda, dizlerinin üstüne düştü. "Tanya..." dedi çaresizlik içinde, başını kaldırarak. "Tatya..."</i></p>

  <p class="calibre9" style="text-align: justify;"><i class="calibre2">"Bana ne dedin?"</i></p>

  <p class="calibre9" style="text-align: justify;"><i class="calibre2">"Tatişya, karım, Tanya, çocuğumun annesi, Lazarevo'yu hatırlamıyor musun?"</i></p>

  <p class="calibre9" style="text-align: justify;"><i class="calibre2">"Nereyi?" dedi kaşlarını çatarak. "Aleksandr, çok tuhaf davranıyorsun. Neden bahsediyorsun? Ben senin karın değilim. Ben hiç kimseyle evli değilim." Biraz gülerek omuz silkti. "Çocuk mu? Benim hiç erkek arkadaşım olmadığını biliyorsun." Gözleri parladı. "Melek ablamı çağırmalıyım. Daşa buraya gel. Kimi bulduğuma bir bak. Bana şu senin Aleksandr'dan biraz daha bahset. Nasıl biriydi?" Arkasına bakmadan oradan uzaklaştı. Kahkahası gitgide soldu.</i></p>

  <p class="calibre9" style="text-align: justify;"><br class="calibre6" /></p>

  <p class="calibre9" style="text-align: justify;">Aleksandr elindeki baltayı attı, ayağa kalktı ve yürümeye başladı.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Onu ormanda yakaladılar ve geri götürdüler. Bunun karşılığında iki hafta hapishaneye atıldı. Aleksandr ayağındaki zincirlerin kilidini, botunun içinde taşıdığı bir toplu iğneyle açtı. Onu tekrar zincirlediler ve botlarını aldılar. Hücredeki betonun üstünde bulduğu bir kamışla kilidi yeniden açtı. Onu dövdüler ve yirmi dört saat boyunca ayaklarından aılı bir halde tuttular. Vücudunu yukarıya çekme çabası, bileklerini mahvetti.</p>

  <p class="calibre9" style="text-align: justify;">Bundan sonra hücredeki samanların üstüne yatırıldı. Kollarını başının üstünde zincirlediler. Günde üç kez biri gelerek ona ekmek yedirdi.</p>

  <p class="calibre9" style="text-align: justify;">Bir gün, Aleksandr başını çevirdi ve ekmekten yemedi. Verdikleri suyu aldı.</p>

  <p class="calibre9" style="text-align: justify;">Ertesi gün ekmeği yine kabul etmedi.</p>

  <p class="calibre9" style="text-align: justify;">Onlar da getirmemeye başladılar.</p>

  <p class="calibre9" style="text-align: justify;">Bir gece gözlerini açtığında üşüdüğünü ve susadığını hissetti. Pislik içindeydi ve her yeri ağrıyordu. Kımıldayamadı. Üstüne koyup ısınmak için biraz saman almaya çalıştı. Çabaları bir işe yaramadı. Başını sola çevirdi ve karanlık duvara baktı. Başını sağa çevirdi ve gözlerini açıp kapadı.</p>

  <p class="calibre9" style="text-align: justify;"><i class="calibre2">Harold Barrington, duvara yaslanmış bir halde, yerde oturuyordu. Üzerinde bol bir pantolon ve beyaz bir gömlek vardı. Saçları taralıydı. Aleksandr'dan daha genç görünüyordu. Uzun süre sessiz kaldı. Aleksandr gözlerini kırpmadı. Bunu yaparsa babasının yok olacağından korkuyordu.</i></p>

  <p class="calibre9" style="text-align: justify;"><i class="calibre2">"Baba?" diye fısıldadı.</i></p>

  <p class="calibre9" style="text-align: justify;"><i class="calibre2">"Alexander, sana neler oluyor?"</i></p>

  <p class="calibre9" style="text-align: justify;"><i class="calibre2">"Bilmiyorum. Benim için her şey bitti."</i></p>

  <p class="calibre9" style="text-align: justify;"><i class="calibre2">"Benimsediğimiz ülke sana sırtını döndü."</i></p>

  <p class="calibre9" style="text-align: justify;"><i class="calibre2">"Evet."</i></p>

  <p class="calibre9" style="text-align: justify;"><i class="calibre2">"Evlendin mi? "</i></p>

  <p class="calibre9" style="text-align: justify;"><i class="calibre2">"Evet."</i></p>

  <p class="calibre9" style="text-align: justify;"><i class="calibre2">"Karın nerede?</i> "</p>

  <p class="calibre9" style="text-align: justify;"><i class="calibre2">"Bilmiyorum." Aleksandr duraksadı. "Karımı yıllardır görmüyorum."</i></p>

  <p class="calibre9" style="text-align: justify;"><i class="calibre2">"Seni bekliyor mu?"</i></p>

  <p class="calibre9" style="text-align: justify;"><i class="calibre2">"Bunu artık atlattığını düşünüyorum. Kendi hayatını yaşıyordur."</i></p>

  <p class="calibre9" style="text-align: justify;"><i class="calibre2">"Ya sen? Kendi hayatını yaşayabiliyor musun?"</i></p>

  <p class="calibre9" style="text-align: justify;"><i class="calibre2">"Evet," dedi Aleksandr. "Ben de kendi hayatımı yaşıyorum. Kendim için hazırladığım hayatı."</i></p>

  <p class="calibre9" style="text-align: justify;"><i class="calibre2">Harold karanlığın içinde sessiz kaldı. "Hayır oğlum," dedi. "Benim, senin için hazırladığım hayatı yaşıyorsun."</i></p>

  <p class="calibre9" style="text-align: justify;"><i class="calibre2">Aleksandr gözlerini kırpmaktan korkuyordu.</i></p>

  <p class="calibre9" style="text-align: justify;"><i class="calibre2">"Buralardan gideceğini düşünmüştüm Alexander. Annen ve ben böyle düşündük."</i></p>

  <p class="calibre9" style="text-align: justify;"><i class="calibre2">"Biliyorum. Orada kısa süreliğine de olsa güzel zamanlar geçirdim."</i></p>

  <p class="calibre9" style="text-align: justify;"><i class="calibre2">"Senin için çok farklı bir hayat hayal ettim."</i></p>

  <p class="calibre9" style="text-align: justify;"><i class="calibre2">"Ben de."</i></p>

  <p class="calibre9" style="text-align: justify;"><i class="calibre2">Harold, Aleksandr'ın başında, ayakta durdu. "Oğlum nerede?" diye fısıldadı. "Oğlum nerede? Oğlumu geri istiyorum. Onu, bebekken olduğu gibi, kollarımda uyutmak istiyorum."</i></p>

  <p class="calibre9" style="text-align: justify;"><i class="calibre2">"Buradayım," dedi Aleksandr.</i></p>

  <p class="calibre9" style="text-align: justify;"><i class="calibre2">Sesi çatlayan Harold. "Biraz ekmek iste Alexander. Lütfen. Bu kadar gururlu olma," dedi</i></p>

  <p class="calibre9" style="text-align: justify;"><i class="calibre2">Aleksandr cevap vermedi.</i></p>

  <p class="calibre9" style="text-align: justify;"><i class="calibre2">Harold öne eğilerek fısıldadı: "Kalbini, sinirlerini ve kaslarını gereksinimlerini karşılamaya zorlarsan; içinde hiçbir istek olmasa da dayanırsın ve onlara 'Devam edin!' demeyi başarırsın."</i></p>

  <p class="calibre9" style="text-align: justify;"><i class="calibre2">Aleksandr gözlerini kırptı ve Harold ortadan kayboldu.</i></p>
</body>
</html>
