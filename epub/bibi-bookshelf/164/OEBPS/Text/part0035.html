<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="b_sayfa_y_resim" style="text-align: justify;">YİRMİ ALTINCI BÖLÜM</p>

  <p class="tarih" style="text-align: justify;">New York, Ekim 1944</p>

  <p class="calibre9" style="text-align: justify;">EDWARD LUDLOW, ELLİS ADASI Hastanesinin odasına girdi ve Tatyana'yı elinden çekerek koridora çıkardı. "Tatyana, gördüğüm doğru mu?"</p>

  <p class="calibre9" style="text-align: justify;">"Bilmem. Ne görüyorsun?"</p>

  <p class="calibre9" style="text-align: justify;">Sinirden sapsarı olmuştu.</p>

  <p class="calibre9" style="text-align: justify;">"Ne?"</p>

  <p class="calibre9" style="text-align: justify;">"Doğru mu? Kızıl Haç'ın Avrupa'ya gönderilecek hemşireler listesini gördüm ve burada Jane Barrington adı da vardı. Bana onun başka bir Jane Barrington olduğunu, bunun bir tesadüf olduğunu söyle."</p>

  <p class="calibre9" style="text-align: justify;">Tatyana sessiz kaldı.</p>

  <p class="calibre9" style="text-align: justify;">"Hayır. Lütfen. Hayır."</p>

  <p class="calibre9" style="text-align: justify;">"Edward..."</p>

  <p class="calibre9" style="text-align: justify;">Elinden tuttu. "Bu konuyu biriyle konuştun mu?"</p>

  <p class="calibre9" style="text-align: justify;">"Elbette hayır."</p>

  <p class="calibre9" style="text-align: justify;">"Ne düşünüyorsun? Amerikalılar Avrupa'da. Hitler iki cephede de köşeye sıkıştı. Savaş en sonunda bitiyor. Oraya gitmenin bir anlamı yok."</p>

  <p class="calibre9" style="text-align: justify;">"Kamplarda ilaca, yiyeceğe ve tıbbi bakıma ihtiyaç var."</p>

  <p class="calibre9" style="text-align: justify;">"Tatyana, onlarla ilgilenen hemşireler vardır."</p>

  <p class="calibre9" style="text-align: justify;">"Eğer onlarla ilgilenen hemşireler varsa, neden Kızıl Haç'tan gönüllüler istediler?"</p>

  <p class="calibre9" style="text-align: justify;">"Seni değil; başka gönüllüleri istediler."</p>

  <p class="calibre9" style="text-align: justify;">Cevap vermeyince Edward üsteledi. "Tanrım Tatyana," dedi şaşkın bir ses tonuyla. "Anthony ile ne yapmayı düşünüyorsun?"</p>

  <p class="calibre9" style="text-align: justify;">"Onu Massachusetts'deki büyük halasına bırakmak isterdim; ama o küçük bir çocuğun peşinden koşamaz." Tatyana, Edward'ın bakışlarını fark etti ve elini çekti. "Esther, Anthony'yi ona bırakabileceğimi; hizmetçisi Rosa'nın ona bu konuda yardıma olabileceğini söylüyor; ama ben bunun iyi bir fikir olduğunu düşünmüyorum."</p>

  <p class="calibre9" style="text-align: justify;">"Öyle mi?"</p>

  <p class="calibre9" style="text-align: justify;">Sesindeki alaycı tavra karşılık vermedi. Bunun yerine, "Onu Isabella ile bırakmayı düşündüm," dedi.</p>

  <p class="calibre9" style="text-align: justify;">"Isabella mı? Tam bir yabancı!"</p>

  <p class="calibre9" style="text-align: justify;">"Yabancı sayılmaz. Bana bunu teklif eden o."</p>

  <p class="calibre9" style="text-align: justify;">Tanya o benim bildiğimi bilmiyor. Senin bildiklerinden bile habersiz. Ama ben senin bilmediklerinin bile farkındayım. Bana doğruyu söyle, kocanı aramak için mi gidiyorsun?"</p>

  <p class="calibre9" style="text-align: justify;">Tatyana cevap vermedi.</p>

  <p class="calibre9" style="text-align: justify;">"Ahh Tatyana!" dedi Edward başını sallayarak. "Bana onun öldüğünü söyledin."</p>

  <p class="calibre9" style="text-align: justify;">"Edward, endişelendiğin şey ne?"</p>

  <p class="calibre9" style="text-align: justify;">Kaşlarını silip şaşkınlık ve öfke içinde bir adım geri çekildi. "Tanya," dedi titreyen bir sesle. "Bu sonbaharda Almanya'daki işçi kamplarının kontrolü Heinrich Himmler'e verildi. İlk yasakladığı şey buradaki Amerikalıların mektup ve paket alması oldu. Kampların IRC tarafından denetlenmesini de durdurdu. Himmler bize Sovyetler dışında bütün müttefiklerine eşit davranacağına dair güvence verdi. Şu anda Kızıl Haç'ın Almanya'daki işçi kamplarında tıbbi müdahale yapmasına izin yok. Savaşı kaybetmek üzere olduklarını biliyorlar ve mahkûmların ne olacağını umursamıyorlar. Geçen yıl bu umurlarındaydı; ama bu yıl değil. Kızıl Haç’a yasak geleceğine eminim. Ayrıca kaç tane mahkûm kampı olduğunu düşünüyorsun, iki mi? Yüzlerce! Bunun dışında İtalyan, Fransız, İngiliz ve Amerikalıların da olduğu onlarca kamp var. Bu sence kaç mahkûm eder? Tahminen yüz bin kadar."</p>

  <p class="calibre9" style="text-align: justify;">"Himmler fikrini değiştirecek. 1943'ten önce de aynı şeyi yaptılar ve mahkûmlarına kötü davranılacağını fark ettiklerinde fikir değiştirdiler."</p>

  <p class="calibre9" style="text-align: justify;">"Evet; ama o zaman savaşı kazanacaklarını düşünüyorlardı! Normandiya'ya çıkarma yapılınca günlerinin sayılı olduğunu gördüler. Artık mahkûmlar umurlarında değil. Bunu nereden mi biliyorum? Çünkü 1943'ten beri, Kızıl Haç'tan, Amerika'daki Alman mahkûmlara sağlanacak kolaylıkları sormadılar."</p>

  <p class="calibre9" style="text-align: justify;">"Bunu neden yapsınlar ki? Amerikalıların, Alman mahkûmlara iyi davrandığını biliyorlar."</p>

  <p class="calibre9" style="text-align: justify;">"Hayır. Bunun sebebi, savaşın kaybedildiğini anlamaları."</p>

  <p class="calibre9" style="text-align: justify;">"Himmler fikrini değiştirecek," dedi Tatyana inatla. "Kızıl Haç bu kamplarda görev yapacak."</p>

  <p class="calibre9" style="text-align: justify;">"Yüzlerce kampta, yüz binlerce mahkûm var. Her kampta bir hafta harcansa, iki yüz hafta gerekir. Buna yolda geçecek zaman da dahil değil. Bu dört yıl eder. Ne yapmayı düşünüyorsun?"</p>

  <p class="calibre9" style="text-align: justify;">Tatyana cevap vermedi. Bu kadar ayrıntılı düşünmemişti.</p>

  <p class="calibre9" style="text-align: justify;">"Tatyana," dedi Edward. "Lütfen gitme!"</p>

  <p class="calibre9" style="text-align: justify;">Edward bu olaya kişisel bakıyor gibiydi. Tatyana ne diyeceğini bilemedi.</p>

  <p class="calibre9" style="text-align: justify;">"Tatyana, oğlun ne olacak?"</p>

  <p class="calibre9" style="text-align: justify;">"Isabella ona bakacak."</p>

  <p class="calibre9" style="text-align: justify;">"Ömür boyunca mı? Annesi hastalanarak ya da yaralanarak öldükten sonra da mı?"</p>

  <p class="calibre9" style="text-align: justify;">"Edward, Avrupa'ya ölmek için gitmiyorum."'</p>

  <p class="calibre9" style="text-align: justify;">"Öyle mi? Buna engel olamayacaksın. Almanya işgal edilmek üzere. Polonya Sovyetlerin elinde. Sovyetler Birliği seni arıyorsa ne olacak? Polonya'ya gittiğinde Sovyet yetkililer tarafından yakalanırsan ne olacak? Jane Barrington, Tatyana Metanova, sana ne yapacaklarını düşünüyorsun? Almanya’ya, Polonya'ya, Yugoslavya'ya, Çekoslovakya'ya ve Macaristan'a gidersen ölürsün. Hiçbir şekilde geri dönemezsin."</p>

  <p class="calibre9" style="text-align: justify;">Bu doğru değil, demek istedi. Ama Sovyetler Birliğinin onu aradığını biliyordu. Risklerin farkındaydı. Çok fazla risk vardı. Peki ya Aleksandr? Onu bulması küçük bir ihtimaldi. Planının kötü olduğunun farkındaydı. Aleksandr Luga'da, Molotov’da ya da Lazarevo’da olabilirdi. Elinde ölüm sertifikası vardı. Elinde bu sertifikayla bütün işçi kamplarını dolaşacaktı ve onu arayacaktı. Eğer bulamazsa, bir şekilde Leningrad'a dönecekti ve Albay Stepanov'u bulup ona Aleksandr'ı soracaktı. Ondan da cevap alamazsa General Voroşilov ve Mekhlis'e soracak; gerekirse Moskova'ya gidip Stalin ile konuşacaktı.</p>

  <p class="calibre9" style="text-align: justify;">"Tanya, lütfen gitme," diye tekrarladı Edward.</p>

  <p class="calibre9" style="text-align: justify;">"Orbeli ne demek?"</p>

  <p class="calibre9" style="text-align: justify;">"Orbeli mi? Bunu bana önceden de sordun. Nereden bileyim? Bilmiyorum. Orbeli'nin bunlarla ne ilgisi var?"</p>

  <p class="calibre9" style="text-align: justify;">"Onu en son gördüğümde bana 'Orbeli'yi unutma,' dedi. Belki Orbeli Avrupa'da bir yerdir ve onu orada bulabilirim."</p>

  <p class="calibre9" style="text-align: justify;">"Çocuğunu bırakıp cepheye gitmeden önce Orbeli'nin ne olduğunu öğrenmen gerekmiyor mu?"</p>

  <p class="calibre9" style="text-align: justify;">"Bunu denedim," dedi. "Bulamadım. Hiç kimse bilmiyor."</p>

  <p class="calibre9" style="text-align: justify;">"Tanya, bunun hiçbir anlamı yok gibi."</p>

  <p class="calibre9" style="text-align: justify;">Edward'ın gerginliği Tatyana'nın sinirine dokundu. Kendini nasıl haklı çıkaracaktı? "Oğlum iyi olacak," dedi bitkin bir halde.</p>

  <p class="calibre9" style="text-align: justify;">"Annesi ve babası yokken mi?"</p>

  <p class="calibre9" style="text-align: justify;">"Isabella harika bir kadın."</p>

  <p class="calibre9" style="text-align: justify;">"Isabella altmış yaşında bir yabancı! Isabella onun annesi değil. O ölünce Anthony’ye ne olacak?"</p>

  <p class="calibre9" style="text-align: justify;">"Vikki bakacak."</p>

  <p class="calibre9" style="text-align: justify;">Edward gülmeye başladı. "Vikki üstündeki bluzu düzeltmekten aciz. İşe zamanında gelmeyi bile başaramıyor. O ne oğlunu, ne seni, ne de büyükannesiyle büyükbabasını umursuyor. Tek düşündüğü kendisi. Vikki'nin kendi çocuğu olmasın diye dua ediyorum. Vikki şimdi bile Anthony’ye bakmana yardım etmiyor. Onunla tek duygusal bağı -sen- gidince ona bakması için ne sebep kalacağını düşünüyorsun? Sence bununla ne kadar başa çıkabilecek?" Edward derin bir nefes aldı. "Onu öksüz kalınca nereye göndereceklerini biliyor musun? Erkekler için olan bir bakımevine. Belki kendini öldürmek için Avrupa'ya gitmeden önce bu evlerden birini ziyaret edip on beş aylık oğlunun sonunun ne olacağım görebilirsin."</p>

  <p class="calibre9" style="text-align: justify;">Tatyana'nın yüzü soldu.</p>

  <p class="calibre9" style="text-align: justify;">"Bunu da düşünmedin," dedi Edward. "Biliyorum. Çünkü düşünsen, gitmeye kalkmazdın. Buna eminim. Nasıl biliyor musun?" "Nasıl?" diye sordu bitkin halde.</p>

  <p class="calibre9" style="text-align: justify;">Edward elinden tutarak, "Çünkü bu hastanenin kapısından giren insanlar için neler yaptığını gördüm. Çünkü sen hep doğru olanı yapıyorsun Tatyana."</p>

  <p class="calibre9" style="text-align: justify;">Cevap vermedi.</p>

  <p class="calibre9" style="text-align: justify;">"Zaten babasını kaybetti,” dedi Edward. "Annesini de kaybetmesine izin verme. Bu dünyada, onu geçmişe ve geleceğe bağlayan sadece sen varsın. Seni kaybederse, ömrünün sonuna kadar limansız bir gemi gibi olacak. Ona mirasın bu olacak."</p>

  <p class="calibre9" style="text-align: justify;">Tatyana'dan çıt çıkmıyordu. Bir anda üşümeye başladı. Edward elini sıktı. "Tanya," dedi. "Vikki, üst kattaki gaziler, göçmenler ya da benim için değil; oğlun için gitme."</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Tatyana ne yapacağını bilmiyordu. Ancak içindeki şüphe tohumları gittikçe büyüyordu. Sam Gulotta'yı aradı. Sam ona, Aleksandr hakkında hiçbir şey duymadığını söyledi; Alman işçi kamplarındaki kötü durumu doğruladı ve oradaki Sovyet mahkûmların kaderini anlattı. Tatyana bu konuda düşündükçe planını daha çılgınca buluyor ve oğlu için daha fazla suçluluk duymaya başlıyordu.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Önüne gelene Orbeli'yi sordu. Bütün Alman ve İtalyan askerlerine, hemşirelere ve mültecilere... Sonra New York kütüphanesine gidip bütün araştırma kitaplarını, dergileri ve haritaları inceledi; ama Orbeli hakkında hiçbir şey bulamadı.</p>

  <p class="calibre9" style="text-align: justify;">Bu konuda bilgi bulamaması daha az düşünmesine yardımcı oldu. Gittikçe önemini yitirmeye başladı. Orman, köy, kale ya da general adı değildi. Gittikçe anlamsız bir kelimeye dönüşüyordu. Belki de Aleksandr ve onunla ilgisi olmayan bir şeydi. Aleksandr bunu şaka olsun diye söylemiş olabilirdi. Bu bir mesaj değildi ve unutulmalıydı.</p>

  <p class="calibre9" style="text-align: justify;">Peki ama madalya ne olacaktı? <i class="calibre2">Sovyetler Birliği Kahramanlık Madalyası</i> ne olacaktı? Bunun sırt çantasında ne işi vardı?</p>

  <p class="calibre9" style="text-align: justify;">Ancak Tatyana en sonunda bunun için de bir açıklama buldu. Dr. Sayers, ona Aleksandr'ın öldüğünden ilk bahsettiğinde; belki de madalyayı onunla göle gömmek yerine aldığını söylemeyi unutmuştu. Çünkü bu olayın ardından daha büyük sorunlar yaşanmıştı. Ona, madalyayı sırt çantasının gizli bir gözüne koyduğunu söyleyecekti; ama öldüğü için bunu yapamamıştı.</p>

  <p class="ceviri" style="text-align: justify;"><img alt="Image" class="calibre8" src="../Images/00001.png" /></p>

  <p class="calibre9" style="text-align: justify;">Gitmekten vazgeçti.</p>
</body>
</html>
