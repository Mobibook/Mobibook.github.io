<?xml version='1.0' encoding='utf-8'?>
<html xmlns="http://www.w3.org/1999/xhtml">
	<head>
		<title>1-25</title>
		<link href="css/idGeneratedStyles.css" rel="stylesheet" type="text/css"/>
<meta name="Adept.resource" value="urn:uuid:9fc2e672-b677-40cc-9d4b-25c34b0126c6"/>
	</head>
	<body id="x1" xml:lang="tr-TR">
		<div>
			<p class="split" xml:lang="en-GB">  </p>
			<p class="anabaslik" id="_idParaDest-23">HİÇ...  </p>
			<p class="paragraf ParaOverride-6">Eskisi gibi değildi bir zamandır. Sokulmuyor, dokunmuyor, başını göğsüme yaslamıyor, elimi tutmuyor, yüzüme bakmıyordu. Dilimin ucuna kadar geliyordu, “Neden?” diye sorayım, alacağım cevaptan korkup rahat bırakıyordum. Gerçekten rahatlıyordu iyi mi? Üzerine alınıyor hemen insan. Ben ilgilenmedim diye rahat etmek ha? Kabullenemiyordum, elimde değil. Rahat da etmeyiversin deyip yaklaşıyordum bu sefer. Öpüyordum; tavana bakıyordu, sarılıyordum; gevşek duruyordu, elense çekerek göğsüme yapıştırıyordum başını; “Belim belim.” diyordu. “Yavaş ol biraz.”  </p>
			<p class="paragraf ParaOverride-6">Kaçıyordu benden, kayıp gidiyordu usul usul, ama böyle de olmuyordu.  </p>
			<p class="paragraf ParaOverride-6">Sordum soracaktım; dilimin ucuna geliyordu gene, gene korkuyor, gene rahat bırakıyordum.  </p>
			<p class="paragraf ParaOverride-6">Ve rahatlıyordu.  </p>
			<p class="paragraf ParaOverride-6">Allah kahretsin.   </p>
			<p class="paragraf ParaOverride-6">Rahatlıyordu.  </p>
			<p class="_0">  </p>
			<p class="paragraf ParaOverride-6">Eve gelmelerim eve gelme gibi değildi artık. İşten dönme gibiydi. Akşam yemeklerimiz ziyafet gibi değil talan gibiydi. Bir acele bir acele. “Çay içelim mi?” demiyordu. Ben diyordum, “Canım istemiyor.” deyip kafasını öteye çeviriyordu. Âşıktık biz be. Ama âşık gibi değildik kaç vakit var. Ortak gibiydik.  </p>
			<p class="paragraf ParaOverride-6">Olmuyordu böyle.  </p>
			<p class="paragraf ParaOverride-6">Sordum sonunda.  </p>
			<p class="paragraf ParaOverride-6">“Neden?”  </p>
			<p class="paragraf ParaOverride-6">İnsan, “Ne neden? Neyi soruyorsun?” falan demesini bekliyor.  </p>
			<p class="paragraf ParaOverride-6">“Hiç.” dedi buz gibi.  </p>
			<p class="paragraf ParaOverride-6">Buz kestim.  </p>
			<p class="paragraf ParaOverride-6">“Nasıl hiç?”  </p>
			<p class="paragraf ParaOverride-6">“Sözümü kesmezsen anlatacağım...” Hâlâ boş bakıyordu. “Daha yeni başladım...”  </p>
			<p class="paragraf ParaOverride-6">“Tamam da, sen hiç deyince...” Dudak büktü. “Tamam tamam, sustum.” dedim.  </p>
			<p class="paragraf ParaOverride-6">“Hiç...” diye devam etti ben susunca. “Koca bir hiç. Mesele de bu zaten. Hiç işte... Tadım, tuzum, zevkim, şevkim, mutluluğum, huzurum; hiçbir şeyim kalmadı, inanır mısın?.. Ya da kala kala hiç kaldı. Bomboşum. Her şey itici, anlamsız, amaçsız geliyor artık. Kopmak istiyorum, uzaklaşmak istiyorum, ama her şey etrafımda dönüyor gene, kaçmaya çalışıyorum, yapışıyor her şey. Bunalıyorum... Nefret...” Durdu, yutkundu, baktı bana, sonra kafasını önüne eğdi. “... ediyorum.” dedi. “Her şeyden. Bu kadar. Başka söyleyeceğim yok.”  </p>
			<p class="_0">  </p>
			<p class="paragraf ParaOverride-6">Her şey!  </p>
			<p class="paragraf ParaOverride-6">Bu çok geniş bir kavramdı. Beni, aşkımı, varlığına duyduğum ölümcül ihtiyacımı, eşşed-i muhabbetimi içine alacak kadar geniş.  </p>
			<p class="paragraf ParaOverride-6">Her şeyden nefret ediyormuş. Her şeyden...  </p>
			<p class="paragraf ParaOverride-6">Ahh!  </p>
			<p class="paragraf ParaOverride-6">“Sormaz olaydım!” diye dövünüyordum içimden. “Bitti!” diye dövünüyordum. “Sordum ve bitti... Dilim kopaydı, nefesim kesileydi, çenem tutulaydı, ölüm çıkaydı!”  </p>
			<p class="paragraf ParaOverride-6">Kalktı birden, yanıma gelip oturdu, elimi de tuttu bir güzel. Şimdi doğrudan gözlerime bakıyordu. Bakabiliyordu. Çünkü rahatlamıştı. Bitirmişti. Bense tavana bakmak istiyordum. “Senin kabahatin değil.” dedi. “Âşık olan sendin. Uyardım, bende aşk yok dedim defalarca, bir gün o da olur diye üstüme geldin. Olmadı işte bak. Üzülme. O zaman ben de üzülürüm.”   </p>
			<p class="paragraf ParaOverride-6">Kimin lâfıydı o?   </p>
			<p class="paragraf ParaOverride-6">İki insan ayrılırken şefkatli konuşan taraf, âşık olmayan tarafmış. Ne kadar doğru geliyordu şimdi. Az daha şefkat gösterdi bana, az daha sevdi okşadı elimi, sonra doğruldu. “Gideyim ben.” dedi. “Ama sakın üzülmek yok ha! Anlaştık mı?”  </p>
			<p class="paragraf ParaOverride-6">“Anlaştık.” dedim.  </p>
			<p class="_0">  </p>
			<p class="paragraf ParaOverride-6">O gitti her şeyimi alıp.  </p>
			<p class="paragraf ParaOverride-6">Ben, kalan hiç’le kaldım.  </p>
		</div>
	</body>
</html>