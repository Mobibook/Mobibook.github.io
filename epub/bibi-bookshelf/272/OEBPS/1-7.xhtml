<?xml version='1.0' encoding='utf-8'?>
<html xmlns="http://www.w3.org/1999/xhtml">
	<head>
		<title>1-7</title>
		<link href="css/idGeneratedStyles.css" rel="stylesheet" type="text/css"/>
<meta name="Adept.resource" value="urn:uuid:9fc2e672-b677-40cc-9d4b-25c34b0126c6"/>
	</head>
	<body id="x1" xml:lang="tr-TR">
		<div>
			<p class="split" xml:lang="en-GB">  </p>
			<p class="anabaslik" id="_idParaDest-5">UZAY PİÇİ  </p>
			<p class="paragraf ParaOverride-6">Babasız çocuk büyütmek zordur derler, gülerim. Babasız çocuk olmaktır asıl zor olan. Ya ezik olacaksın ya yalancı çünkü; başka çaren yok. Çocuk milleti çok insafsız gelir adamın üstüne.  </p>
			<p class="_0">  </p>
			<p class="paragraf ParaOverride-6">Ben yalancı olmayı seçmiştim. Annemden dolayı.  </p>
			<p class="paragraf ParaOverride-6">“Bak, içmezsen arkandan ağlar bu çorba.”  </p>
			<p class="paragraf ParaOverride-6">Ağlaya ağlaya içiyordum.  </p>
			<p class="paragraf ParaOverride-6">“Polis kapı kapı dolaşıp evde terlik giymeyen çocukları hapse atıyomuş, ona göre.”  </p>
			<p class="paragraf ParaOverride-6">Yatağa bile terlikle giriyordum.  </p>
			<p class="paragraf ParaOverride-6">“Geçen gün şu Selma Teyze’nin büyük kızı yıkamadan elma yemiş, kıçından koca koca kurtlar çıkmış.”  </p>
			<p class="paragraf ParaOverride-6">Elmayı çitilesem bile yemeye korkuyordum.  </p>
			<p class="_0">  </p>
			<p class="paragraf ParaOverride-6">Ve tabii baba mevzumuz vardı bir de. Terk edip gitmişti bizi herif, ama ben öyle bilmiyordum. Yaşıma, anlak ve irfanıma göre şöyle biliyordum:  </p>
			<p class="paragraf ParaOverride-6">“Hakkari’ye tayin oldu oğlum adamcağız. Nasıl gelip gitsin her gün? Sen yat uyu, gelir o.”  </p>
			<p class="paragraf ParaOverride-6">Veya şöyle:  </p>
			<p class="paragraf ParaOverride-6">“Dün gece geldi de seni uyandırmamak için şey etmedi. Bak, çıngırdaklı tekerlek de getirdi sana.”  </p>
			<p class="_0">  </p>
			<p class="paragraf ParaOverride-6">Büyüdükçe inandırıcılığı kalmaz oluyordu bu yalanların, ama yalan söylüyorsun denmiyordu anneye. Soruluyordu.  </p>
			<p class="paragraf ParaOverride-6">“Anne, hani babam Hakkari’ye gittiydi ya. Niye hâlâ gelmiyo.”  </p>
			<p class="paragraf ParaOverride-6">“Ordan da Giresun’a tayin etmişler. Ne yapsın? Koşturuyo işte. Elleme sen.”  </p>
			<p class="paragraf ParaOverride-6">Ellemiyordum.  </p>
			<p class="paragraf ParaOverride-6">Ama çocuklar elliyordu.  </p>
			<p class="paragraf ParaOverride-6">“Baabaasııız - Baabaasııız...”  </p>
			<p class="paragraf ParaOverride-6">Anlatamıyordum.  </p>
			<p class="paragraf ParaOverride-6">“Baabaasııız - Baabaasııız...”  </p>
			<p class="paragraf ParaOverride-6">Ağlıyordum.  </p>
			<p class="_0">  </p>
			<p class="paragraf ParaOverride-6">Derken, komşu teyzeler sıkıştırmaya başladı bir gün.  </p>
			<p class="paragraf ParaOverride-6">“Baban nerde len?”   </p>
			<p class="paragraf ParaOverride-6">Koştum eve, ağladım, zırladım, sarıldım, yalvardım, sonunda doğruyu söyledi annem.  </p>
			<p class="paragraf ParaOverride-6">“Artık abi oldun. Bilmen lâzım. Baban olacak pezevenk gelmeyecek bi daha. Gitti.”  </p>
			<p class="paragraf ParaOverride-6">“Nereye gitti?  </p>
			<p class="paragraf ParaOverride-6">“Cehennemin kara dibine.”  </p>
			<p class="paragraf ParaOverride-6">“Nası yaa?  </p>
			<p class="paragraf ParaOverride-6">“Kaçtı oğlum. Bırakıp gitti bizi işte. Babasız kaldın sen.”  </p>
			<p class="paragraf ParaOverride-6">Bu biraz daha akla yatkındı ama bizim arkadaşlar şey yapacaktı bu sefer de. “Ama ben söyleyemem ki kimseye.” dedim.  </p>
			<p class="paragraf ParaOverride-6">“O zaman sen de yalan söyle.” dedi.  </p>
			<p class="paragraf ParaOverride-6">“Ne söylüyüm?”  </p>
			<p class="paragraf ParaOverride-6">“Ne istersen söyle. Kafan çalışıyo. Zeki çocuksun, bul bi şeyler.”  </p>
			<p class="paragraf ParaOverride-6">Bissürü bi şey buldum hemen. Kafam çalışıyordu çünkü. Zeki çocuktum.  </p>
			<p class="paragraf ParaOverride-6">Bir gittim, “Babam hakim aslanım.” dedim bizin oğlanlara.  </p>
			<p class="paragraf ParaOverride-6">“Niye şimdiye kadar söylemedin o zaman?”  </p>
			<p class="paragraf ParaOverride-6">“Gizli hakim çünkü.”  </p>
			<p class="paragraf ParaOverride-6">Yiyorlardı.  </p>
			<p class="paragraf ParaOverride-6">Bir zaman sonra gelip “Cengiz’in babası da hakimmiş ama senin babanı hiç görmemiş.” dediklerinde ise yedek yalanım hazır oluyordu. “Tabii görmez.” diyordum. “Babam çok iyi bi hakimlik yapmış, devlet de onu emniyet müdürü yapmış o zaman. Şimdi emniyet müdürü o.”  </p>
			<p class="paragraf ParaOverride-6">“Nerden bilelim yalan söylemediğini?”  </p>
			<p class="paragraf ParaOverride-6">“İlimizi Tanıyalım” ünitesinde emniyet müdürümüzün adını öğrenmiştim; Muammer Alıcı, soyadlarımız tutuyordu, ama bu mermiyi harcamıyordum şimdilik. Bilgiç bilgiç gülüp göğsümü işaret ediyordum: “Şurasında madalya var meselâ. Bu da mı yalan?”  </p>
			<p class="paragraf ParaOverride-6">İkna oluyorlardı.  </p>
			<p class="_0">  </p>
			<p class="paragraf ParaOverride-6">Annem bana yediriyordu, ben bizimkilere.  </p>
			<p class="paragraf ParaOverride-6">“Karnede hep pekiyi getir, bu yaz bisiklet alıcam sana.”  </p>
			<p class="paragraf ParaOverride-6">Getiriyordum; o da bana bisiklet yerine sarı bir civciv alıp geliyordu. “Gittim ama dükkân kapanmış, yetişemedim.” diyordu.  </p>
			<p class="paragraf ParaOverride-6">Elime civcivi alıp çıkıyordum sokağa cik cik. Bir sene boyunca herkese hava atmışım annem bisiklet alacak diye, bir yalan bulmam lâzım. “Dün gece uzaylılar getirdi bunu.” diyordum “Uzay civcivi.”  </p>
			<p class="paragraf ParaOverride-6">“Ya yalan söylüyosan?”  </p>
			<p class="paragraf ParaOverride-6">“Aslanım, geldikleri uçağın üstünde interneyşınıl yazıyodu. Yalan söylüyosam bunu nası bildim?”  </p>
			<p class="paragraf ParaOverride-6">İnanıyorlardı.  </p>
			<p class="_0">  </p>
			<p class="paragraf ParaOverride-6">Zaten ben emniyet müdürünün oğluydum artık. Aysel Teyze sıkıştırmıyordu beni artık. Çamaşır asarken “N’apsın, adam koskoca poliz...” diyordu karşı balkonda çiçek sulayan Gülizar Teyze’ye. “Vatan millet diyin diyin evine bile gelemiyo doğru dürüz.”  </p>
			<p class="_0">  </p>
			<p class="paragraf ParaOverride-6">Üçten dörde geçeceğim sene, “Hep pekiyi getirirsem bisiklet alıcan mı gene?” diye sordum anneme. Önce lâf çarpıyorum zannedip kızdı, sonra baktı ki samimiyim, “Almam mı?” dedi. “Tabii alıcam. Sen hele bi hepsini pekiyi getir.”  </p>
			<p class="paragraf ParaOverride-6">Gene getirdim. O da gene yalan söyledi: “Dangalak herif, tüpçü açmış bisikletçinin yerine. Ben de sana bunu aldım.”  </p>
			<p class="paragraf ParaOverride-6">Baktım... “Ne bu anne?”  </p>
			<p class="paragraf ParaOverride-6">“Rahle oğlum. Bizim dairedeki müstahdeme söyledim, Kur’an kursuna yazdırdı seni.”  </p>
			<p class="paragraf ParaOverride-6">“Bu n’olucak?”  </p>
			<p class="paragraf ParaOverride-6">Gösterdi. Açıyordun şöyle, ayaklarını çaprazlama ayırıp kapağı açılmış bir kitap gibi koyuyordun önüne, onun üstüne de ne istersen onu koyuyordun. “Al bak...” dedi. “Bu da cüz. Yarın sabah 10’da gidiyosun camiye.”  </p>
			<p class="paragraf ParaOverride-6">“İyi...” dedim. “Ben bunu alıp sokağa çıkayım da göstereyim o zaman arkadaşlara. Uzay rahlesi derim.”  </p>
			<p class="paragraf ParaOverride-6">Çok kızdı annem. Günahmış. Yalan söylenmezmiş.  </p>
			<p class="_0">  </p>
			<p class="paragraf ParaOverride-6">Ertesi gün saat 10’da camideydim ben. Sırtımda uzay rahlem, uzay kesemde cüzüm. Öğretmen kapının önünde oturuyordu. “Sen kimsin?” dedi bana.  </p>
			<p class="paragraf ParaOverride-6">“Sen kimsin?” denince isim söylemek gerektiğini öğrenmemiştim henüz. “Annem gönderdi öğretmenim.” dedim. Bu uzanıp yapıştı kulağıma. “Ne öğretmeni len, hergele.” dedi. “Hocam diyecen. Baban ne iş yapar senin?” Eli hâlâ kulağımdaydı, buruyordu. “Emniyet müdürü.” dedim. Kulağımı bırakıp yanağımı sevmeye başladı. “Nerenin guzum?” Şimdi saçımı da okşuyordu. Yalanın gözünü seveyim. “Buranııın.” dedim. Hin hin baktı. “Adı ne ya?” İlimizi tanıyordum. “Muammer Alıcıı...” dedim. Adam ayağa kalktı, ceketi olsa iliklerdi, öyle bir saygı, öyle bir hürmet. “Ge guzum ge.” deyip caminin içine kadar refakat etti bana. “Galk len.” diyerek en öndeki takkeli çocuğu kaldırdı, “Geç sen.” dedi bana. Aşkla bakıyordu. “Gozüme yakın otur.”  </p>
			<p class="paragraf ParaOverride-6">Oturdum. Herkes sopa yedi, kulak kaptırdı, cüzü yalayıp yutanlar bile nasiplendi dayaktan, ben şımardım durdum akşama kadar. Çok mutluydum.  </p>
			<p class="_0">  </p>
			<p class="paragraf ParaOverride-6">Ertesi sabah daha erken ulaştım yeni yuvama. Hoca gene bahçede oturuyordu. Beni görünce bayağı bir şaşırdı, “Ana!” dedi. “Ne işin var ya senin burda?”  </p>
			<p class="paragraf ParaOverride-6">Güldüm. Şımarmışım bir kere. “Kursa geldiim.”  </p>
			<p class="paragraf ParaOverride-6">Gözlerini kıstı, bıyıklarını yedi, biraz düşündü, eli bir gelir gibi oldu kulağıma, sonra gider gibi oldu, sonra uzanıp saçımı okşadı, yanağımı tapışladı. “Afferim.” dedi. “Baban nası ya? İyi mi inşallah?”  </p>
			<p class="paragraf ParaOverride-6">“İyi iyi.” dedim. “Çok selâm söyle hocana dedi.”  </p>
			<p class="paragraf ParaOverride-6">“Ne zaman didi?”  </p>
			<p class="paragraf ParaOverride-6">“Daha demin. O bıraktı beni geçerken.”  </p>
			<p class="paragraf ParaOverride-6">“Aleykümüsselâm o zaman.” dedi hocam. “Geç buyur, otur. Bugün erken paydoz edeceez biraz.”  </p>
			<p class="_0">  </p>
			<p class="paragraf ParaOverride-6">Geçtim buyurdum oturdum. Acayip havam vardı. Öğlene doğru hoca girdi camiye. Bir kolunun altında bir top bez vardı. Beyaz. Öbür elinde ise baharat kavanozu gibi bir şey taşıyordu. Bana şöyle bir bakıp ilerledi, “Açın len ortayı.” deyip yayılmış rahleleri dağıttı, kavanozu yere bıraktı, o beyaz bezi halı serer gibi sermeye başladı.  </p>
			<p class="paragraf ParaOverride-6">Bize oyun falan oynatacak sandım. “N’apıyo?” dedim yanımdakine.  </p>
			<p class="paragraf ParaOverride-6">“Cenaze gelmiş.” dedi. “Kefenini hazırlıyo. O kavanozdan kâfur sepeleyecek şimdi içine.”  </p>
			<p class="paragraf ParaOverride-6">“Kâfur ne?”  </p>
			<p class="paragraf ParaOverride-6">“İşte bi şey. Pis kokuyo böyle.”  </p>
			<p class="paragraf ParaOverride-6">“Biz de mi seyretçez?” dedim. Hiç cenaze görmemiştim. Mahallede müthiş havam olurdu. “Bize seyrettirtmez amma..” dedi oğlan, “Sana seyrettirir belki. Baban ehliyet müdürü olduğu için.”  </p>
			<p class="paragraf ParaOverride-6">“Ehliyet müdürü değil, emniyet müdürü.” deyip kalktım, şımarık şımarık gittim hocanın yanına.  </p>
			<p class="paragraf ParaOverride-6">“Hocaam... Ben de seyretçek miyiim?” Bütün şirinliğim üstümdeydi.  </p>
			<p class="paragraf ParaOverride-6">“Tabii oğlum.” dedi kefenin başından kalkıp. “İnsan babasının cenazesini seyretmez mi?” Önce anlamadım “Seyreder mi?” dedim. “Tabii de...” dedi, artık çok yaklaşmıştı, “Senin baban kim lan deyusun oğlu?” Aklım başıma geldi, kaçmaya çalıştım, çıkış kapısının orda yakaladı. Bir taraftan dövüyor, bir taraftan da bahçede ağlayan kadınları, adamları gösteriyordu. “Bak, şu annen. Tanıdın mı? Şu da abin.” Bizim Muammer Alıcı’nın o gün öleceği tutmuş. Ne bileyim.  </p>
			<p class="_0">  </p>
			<p class="paragraf ParaOverride-6">Ağlaya ağlaya döndüm eve. Rahlemi bile alamamıştım. Bir daha asla yalan söylemeyecektim. Asla.  </p>
			<p class="paragraf ParaOverride-6">Bizim oğlanlar biriktiler başıma. “Ne ağlıyon?” dediler.  </p>
			<p class="paragraf ParaOverride-6">“Ne ağlamıyım aslanım.” dedim. “Babam öldü.”  </p>
		</div>
	</body>
</html>