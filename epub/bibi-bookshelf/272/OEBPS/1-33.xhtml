<?xml version='1.0' encoding='utf-8'?>
<html xmlns="http://www.w3.org/1999/xhtml">
	<head>
		<title>1-33</title>
		<link href="css/idGeneratedStyles.css" rel="stylesheet" type="text/css"/>
<meta name="Adept.resource" value="urn:uuid:9fc2e672-b677-40cc-9d4b-25c34b0126c6"/>
	</head>
	<body id="x1" xml:lang="tr-TR">
		<div>
			<p class="split" xml:lang="en-GB">  </p>
			<p class="anabaslik" id="_idParaDest-31">OTUZ BİR  </p>
			<p class="paragraf ParaOverride-6">Müdür, dokuzların din dersine girecekti birazdan. Masasında oturmuş, vakit geçsin diye gazetenin spor sayfasına bakıyordu. Kapı çalınmadan açılınca şaşırdı, içeriye üstü sütlükahve atkılı, altı mor şalvarlı yaşlıca bir kadının girdiğini görünce, “Buyur annem?” dedi.  </p>
			<p class="paragraf ParaOverride-6">“Anan gurban ossun. Destur var mı guzum?”  </p>
			<p class="paragraf ParaOverride-6">“Buyur buyur.” dedi müdür. “Gel...” Masasının önündeki koltuklardan birini gösterdi. “Geç, otur. Veli misin sen?”  </p>
			<p class="paragraf ParaOverride-6">Kadın oturdu, atkısını kafasının ortasına kadar attı geri, beyaz tülbentinin yarısı ortaya çıktı. “Pek sıcağımış...” dedi yaslanırken. “Bi çay dök de içelim guzum. Hareretimiz geçsin.”  </p>
			<p class="paragraf ParaOverride-6">“Buyur burdan yak.” diye düşündü müdür, ama kırmayacaktı kadıncağızı. İki çay söyledi, sorusunu tekrarladı: “Veli misin sen annem?”  </p>
			<p class="paragraf ParaOverride-6">“Yok da...” dedi kadın, benim oğlum veli. Torunum sizde okur Allah uzun ömür virsin.”  </p>
			<p class="paragraf ParaOverride-6">Çaylar geldi.  </p>
			<p class="paragraf ParaOverride-6">“Kimmiş senin torun?” Hatırlayacağından değildi, öylesine soruyordu müdür. “Kaçıncı sınıf? Hangi şube?”  </p>
			<p class="paragraf ParaOverride-6">Kadın çayına iki şeker atıp karıştırdı, bir fırt çekti. “Ergin bizim.” dedi. “Bilin mi? 8 A’da okurumuş.”  </p>
			<p class="paragraf ParaOverride-6">Ne bilsindi adam? Kadın bir an evvel ne söyleyecekse söylesin de kalksın gitsin diye “Haa...” dedi yalandan. “Bilirim canım. Bilmem mi. Ergin. Ee? Ne olmuş Ergin’e?”  </p>
			<p class="paragraf ParaOverride-6">Kadın bir yudum daha içti çayından. “Sorma.” dedi. “Hiiiç sorma, hiçç.”  </p>
			<p class="paragraf ParaOverride-6">Müdür bilirdi bu girizgâhları. Kesin itlik falan etti diye disipline verilmişti çocuk, nenesi de yalvarmaya gelmişti. “Deme yahu!” dedi sahte bir içtenlikle. “Demek yaramazlık yaptı senin kerata? Hadi, çekinme, söyle ne yaptı?”  </p>
			<p class="paragraf ParaOverride-6">“Onun yaptığı bi şey değil guzum.” dedi kadın. “Senin yaptığın bi şey.”  </p>
			<p class="paragraf ParaOverride-6">Müdür çayından bir yudum aldı, ağzında dolaştırıp yuttu. “Allah Allah?” dedi. “Ne yapmışım ben?” Bir yudum daha aldı. “Çattık!” diye düşünüyordu. “Söyle söyle, ne yapmışım ben?”  </p>
			<p class="paragraf ParaOverride-6">“Otuz bir...” dedi kadın. “Sen yapmadın mı?”  </p>
			<p class="paragraf ParaOverride-6">Müdürün ağzındaki çay genzine kaçtı, sıcak sıcak burnundan püskürdü, öksürttü, tıksırttı.  </p>
			<p class="paragraf ParaOverride-6">Kadın kalkıp dolaştı, iki yumruk attı adamın sırtına, “Öğsür guzum, öğsür de çıksın.” dedi, iki yumruk daha attı.  </p>
			<p class="paragraf ParaOverride-6">“Çıktı çıktı...” dedi müdür. “Bırak, geç yerine.” Çekmeceden bir peçete çıkarıp sümkürdü, “Olmadı ama şimdi senin bu dediğin.” diye devam etti sitemle. “Öyle ayıp şeyler... Yakışmadı... Bak, yaşlı başlı kadınsın... Anne dedik... Olmadı.”  </p>
			<p class="paragraf ParaOverride-6">Kadın yerine oturdu, atkısı omzuna kadar sıyrılmıştı. “Sana yakıştı mı?” dedi.   </p>
			<p class="paragraf ParaOverride-6">“Ne?”  </p>
			<p class="paragraf ParaOverride-6">“Aptez alıyon mu yaptıktan sonra?”  </p>
			<p class="paragraf ParaOverride-6">“Yahu ne diyorsun sen be kadın?” Tepesi atmıştı müdürün. “Sabah sabah?”  </p>
			<p class="paragraf ParaOverride-6">“Cünüp cünüp gezilmez dirlerimiş. Bilin. İllâ aptez alacağımışın.”  </p>
			<p class="paragraf ParaOverride-6">“Bana bak... Kadıın...”  </p>
			<p class="paragraf ParaOverride-6">“Ne disen haklısın.” dedi kadın. “Her dakka aptez alsan gene temizlenemen.”  </p>
			<p class="paragraf ParaOverride-6">“Ne ne ne ne?”  </p>
			<p class="paragraf ParaOverride-6">“Üstümüze sıçratmayaydın bari. Pis pis.”  </p>
			<p class="paragraf ParaOverride-6">“Laaan!”  </p>
			<p class="_0">  </p>
			<p class="paragraf ParaOverride-6">Biri kadın biri erkek iki müdür muavini, Serap Hanımla Ali İhsan Bey, iki de hademeyle gürültüye koşup; müdür yaşlı kadını kolundan tutmuş sepetlerken yetiştiler. Yerdeki sütlükahve atkıya bir tekme savurdu, “Götürün şu kadını burdan.” diye hırladı müdür. Ter içindeydi. “Bir daha bunu bu okulda görürsem...”  </p>
			<p class="paragraf ParaOverride-6">Ne oldu falan diye soruyorlardı ama nasıl anlatsın adam? “Allah aşkına arkadaşlar...” dedi. “Gidin kendisine sorun.”  </p>
			<p class="paragraf ParaOverride-6">Serap Hanım, ağlayan kadıncağızın koluna girip kendi odasına götürdü, müdüriyet katı tenhalaştı.  </p>
			<p class="_0">  </p>
			<p class="paragraf ParaOverride-6">Müdür odada turluyor, çıkıp çıkıp pencereden bakıyordu gidiyor mu deli kadın diye.  </p>
			<p class="paragraf ParaOverride-6">Gitmiyordu.  </p>
			<p class="paragraf ParaOverride-6">Geliyordu.  </p>
			<p class="paragraf ParaOverride-6">Geldi.  </p>
			<p class="_0">  </p>
			<p class="paragraf ParaOverride-6">“Müdür Bey?”  </p>
			<p class="paragraf ParaOverride-6">Müdür sıçradı, döndü, Serap Hanım’ı gördü karşısında, yanında da o manyağı. “Ben ne dedim size Serap Hanım?” Ağlıyordu bir de manyak.  </p>
			<p class="paragraf ParaOverride-6">“Ama yanlış anlamışsınız siz.” dedi Serap Hanım. O ise gülüyordu.  </p>
			<p class="paragraf ParaOverride-6">“Yaa...” dedi dik dik müdür. “Size ne dedi bilmiyorum...” Kadına döndü. “Bir daha söylesene demin söylediklerini!”  </p>
			<p class="paragraf ParaOverride-6">Kadın; “Otuz bir.” dedi hıçkırarak. Gözlerinden iki damla yaş süzüldü. “Bizim torunun okul numarası. Sen vermişin. Argadaşları ağşama gadar alay ederlerimiş. Cünüp cünüp gezilmez dirlerimiş, aptez aldın mı dirlerimiş, her dakka aptez alsan gene temizlenemen, sen de haklısın dirlerimiş, bari üstümüze sıçratmayaydın dirlerimiş. Gorsen, benim numaramı değiştirin diyi ağşam zabah ağlar çocuk. Ondan geldimidi.”  </p>
			<p class="paragraf ParaOverride-6">Müdür, baktı ki ihtiyar hâlâ ağlıyor, hem kucaklayıp öptü, hem eline sarıldı.  </p>
		</div>
	</body>
</html>