<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><i>15:44</i></h1>

  <p>“Haydi, terasa çıkıp bir kahve içelim,” diyor Ewa. “Ama gösteri yarım saate kadar başlıyor, trafiğin nasıl olduğunu biliyorsun.”</p>

  <p>“Bir kahvelik vakit var.”</p>

  <p>Merdivenden çıkıp sağa dönüyorlar, koridorun sonuna kadar yürüyorlar. Güvenlik görevlisi onları tanıdığı için başıyla hafifçe selamlayarak geçmelerine izin veriyor. Elmas, yakut ve zümrütlerle bezeli mücevherlerle dolu vitrinlerin önünden geçip birinci kat terasında gün&nbsp;ışığına çıkıyorlar. Aynı ünlü mücevher şirketi dostlarını,&nbsp;ünlüleri ve gazetecileri ağırlamak için her yıl bu alanı kiralıyor. Çok zevkli döşenmiş bir yer; bir masanın üstü leziz yiyeceklerle donatılmış. Güneşlikli bir masaya oturuyorlar. Başlarında biten garsona maden suyu ve espresso&nbsp;söylüyorlar. Garson büfeden bir arzuları olup olmadığını&nbsp;soruyor, ama yemek yediklerini söyleyerek reddediyorlar.&nbsp;İki dakika geçmeden garson siparişlerle geri dönüyor.&nbsp;Hamid, “Her şey yolunda mı?” diye soruyor.</p>

  <p>“Evet, teşekkür ederim, harika.”</p>

  <p>İçinden, “Hayır,” diye geçiriyor Ewa, “daha kötü olamazdı, hiç değilse kahve iyi.”</p>

  <p>Hamid, karısında bir tuhaflık olduğunun farkında, ama bunu konuşmayı başka bir zamana bırakmayı yeğliyor. Bu konuyu düşünmek istemiyor. “Seni terk ediyorum” gibisinden bir şeyler duymayı göze almaya niyeti&nbsp;yok. Duygularını kontrol edebilecek kadar disiplinli.</p>

  <p>Öteki masalardan birinde, dünyanın en ünlü moda cılarından biri oturuyor, kamerası da yanında. Rahatsız&nbsp;edilmek istemediğini belli etmek istercesine boşluğa bakıyor. Kimse yanma yaklaşmıyor, münasebetsiz birileri yaklaşmaya kalkınca da, otelin, ellilerinde hoş bir kadın olan PR’cısı kibarca onu rahat bırakmalarını söylüyor. Ünlü modacının mankenler, gazeteciler, müşteriler&nbsp;ve emprezaryoların bitmek bilmeyen saldırılarından sıyrılıp biraz soluklanmaya ihtiyacı var.</p>

  <p>Hamid, bu ünlü modacıyla uzun yıllar önce nasıl tanıştığını hatırlıyor. On bir aydır Paris’teydi, moda dünyasından birkaç arkadaş edinmişti, pek çok yere başvurmuş ve şeyhin (belki moda dünyasından hiç kimseyi tanımıyordu, ama önemli yerlerde nüfuzlu dostları vardı) sağladığı bağlantılar sayesinde, <span style="font-style:italic;">haute couture’ü</span>n en saygın adlarından birinin yanında tasarımcı olarak iş bulmuştu. Kendisine verilen malzemeye bağlı kalarak tasarımlar&nbsp;yapmakla yetinmek yerine, gece geç saatlere kadar atölyede kalıyor, kendi ülkesinden getirdiği kumaşlar üzerinde çalışıyordu. O günlerde iki kez yurduna çağrılmıştı. İlkinde, babasının öldüğünü ve küçük aile işini kendisine bıraktığını öğrenmişti. Bu konuda düşünmeye bile vakit bulamadan, şeyhin özel görevlilerinden biri, işi birinin&nbsp;devralıp daha da gelişmesi için gerekli yatırımları yapacağını, ama mülkiyetin onda kalacağını bildirmişti.</p>

  <p>Şeyh o güne kadar bu konuya en küçük bir ilgi göstermediği için, Hamid bu değişikliğin nedenini sormuştu.</p>

  <p>“Bir Fransız valiz şirketi burada iş kuruyor. İlk yaptıkları, yerel kumaşları araştırmak oldu ve bu kumaşları lüks eşyalarından bazılarında kullanacaklarına söz verdiler. Dolayısıyla, hem daha şimdiden bir müşterimiz var,&nbsp;hem de geleneklerimizi korumaya ve hammaddemizin&nbsp;denetimini elimizde tutmaya devam edebileceğiz.”</p>

  <p>Hamid, babasının ruhunun cennette olduğunu ve anısının, çok sevdiği ülkesinde yaşatılacağını bilerek&nbsp;Paris’e dönmüştü. Sabahlara kadar çalışmayı sürdürüyor,&nbsp;Bedevi temasını işlediği tasarımlar çiziyor, bunları ülkesinden getirdiği kumaşlarda deniyordu. Eğer o Fransız&nbsp;şirketi -yenilikçi tasarımları ve ince beğenisiyle tanınıyordu- yerel ürünlerle gerçekten ilgileniyorsa, bunun haberi çok geçmeden moda başkentine ulaşacak ve hiç kuşkusuz büyük bir talep doğacaktı. Bu sadece bir zaman meselesiydi, ama haber çabuk yayılırdı.</p>

  <p>Bir sabah Hamid’e, yönetici tarafından çağrıldığı bildirilmişti. Bu kutsal yere, ünlü modacının ofisine ilk kez giriyordu; ortalığın ne kadar dağınık olduğunu gördüğünde çok şaşırmıştı. Gazeteler yerlere atılmış, modacının antika masasının üstüne kâğıtlar yığılmıştı, odanın içi ünlülerle çektirdiği fotoğraflar, çerçevelenmiş dergi kapakları ve kumaş örneklerinden geçilmiyordu, irili ufaklı beyaz&nbsp;tüylerle dolu bir vazo göze çarpıyordu.</p>

  <p>“Çok iyi işler yapıyorsun. Herkes görsün diye ortalığa bıraktığın taslaklara göz attım. Yerinde olsam daha temkinli davranırdım. Belli olmaz, iş değiştiren biri burada&nbsp;rastladığı parlak fikirleri çalabilir.”</p>

  <p>Hamid gözlendiğini öğrenmekten hiç hoşlanmamış olmakla birlikte, sesini çıkarmamıştı. Büyük modacı devam etmişti:</p>

  <p>“Neden iyi olduğunu düşünüyorum, biliyor musun? Çünkü insanların çok farklı bir biçimde giyindikleri bir&nbsp;ülkeden geliyorsun ve oranın giyim tarzının Batı’ya nasıl&nbsp;uyarlanacağını kavramaya başlıyorsun. Bir tek sorun var:&nbsp;O kumaşları burada satın alamayız; ayrıca, senin tasarımlarının dinsel göndermeleri var ve moda ister istemez insan ruhunda olup bitenleri de büyük ölçüde yansıtmakla&nbsp;birlikte, her şeyden önce vücudu giydirmekle ilgilidir.”&nbsp;Dergi yığınlarından birinin yanma giderek, ne&nbsp;aradığını çok iyi biliyormuşçasına, büyük olasılıkla&nbsp;<span style="font-style:italic;">bouquiniste</span>'lerden -Napoléon zamanından beri Seine&nbsp;Nehri kıyılarında eski kitap satanlar- alınmış belirli bir&nbsp;sayıyı çekip almıştı. Kapağında bir Christian Dior resmi&nbsp;olan eski bir <span style="font-style:italic;">Paris Match</span> dergisiydi.</p>

  <p>“Nedir bu adamı efsane yapan? Söyleyeyim: insanları anlama yeteneği. Pek çok moda devrimi arasında birinin</p>

  <p>özel bir yeri vardır. İkinci Dünya Savaşandan hemen sonra, Avrupa’da kumaşın pek az bulunduğu, neredeyse giysi yapmaya bile yetmediği bir dönemde, Christian Dior çok&nbsp;fazla kumaş gerektiren giysiler tasarlamaya başladı. Böylece, çok güzel bir kadını çok güzel giysiler içinde gözler&nbsp;önüne sermekle kalmıyor, aynı zamanda bir gün yeniden&nbsp;zarafet, bolluk, bereket dönemine döneceğimiz düşünü&nbsp;satıyordu. Bu yüzden saldırıya ve hakarete uğradı, ama&nbsp;o, doğru yolda olduğunu biliyordu. Doğru yol, her zaman,&nbsp;başkalarının karşı olduğu yoldur.”</p>

  <p>Dergiyi götürüp aldığı yere bırakmış, elinde başka bir dergiyle geri dönmüştü.</p>

  <p>“Bak, bunda da Coco Chanel var. Anası babası tarafından terk edilmiş, kabare şarkıcısı olmuştu, hayattan bekleyeceği iyi bir şey kalmamıştı denebilir. Ama o, elindeki tek şansa -bir sürü zengin sevgili- sımsıkı sarıldı ve&nbsp;döneminin en önemli kadın modacısı olmayı başardı. Ne&nbsp;mi yaptı? Kadınları korselerden, bedenleri hapsederek&nbsp;doğal hareket etmelerini önleyen o işkence aletlerinden&nbsp;kurtardı. Bir tek hata yaptı: Geçmişini gizledi. Oysa geçmişi, her şeye karşın ayakta kalmayı başarmış bir kadın&nbsp;olduğunu ortaya koyabilir, daha da büyük bir efsane olmasını sağlayabilirdi.”</p>

  <p>O dergiyi de yerine bıraktıktan sonra devam etmişti: “Bunu neden daha önce yapmadıklarını sorabilirsin&nbsp;tabii. Asla bilemeyeceğiz. Birileri denemiş olmalı - koleksiyonlarında, yaşadıkları dönemin ruhunu yansıtamadıkları için tarih tarafından tümden unutulmuş modacılar. Chanel’in, o etkiye sahip olabilmek için yaratıcı yetenek ve zengin sevgililerden daha fazlasına ihtiyacı vardı.&nbsp;Toplumun, aynı dönemde meydana gelen büyük feminist&nbsp;devrime hazır olması gerekiyordu.”</p>

  <p>Modacı bir an durmuştu.</p>

  <p>“Şimdi sıra Ortadoğu’da, çünkü Ortadoğu şu sıra dünyayı cehenneme çeviren tüm gerilim ve korkuların&nbsp;kaynağı. Bunu bu şirketin yöneticisi olduğum için biliyorum. Ne de olsa, her şey kumaş boyalarının ana tedarikçilerinin bir toplantısıyla başlıyor.”</p>

  <p>Hamid, kamerasını yanındaki koltuğa bırakmış, terasta bir başına oturmakta olan moda tasarımcısına bakıyor yeniden. Belki de Hamid’in geldiğini fark etmişti de, en büyük rakibi olmasını sağlayan parayı nereden bulduğunu merak ediyordu şimdi.</p>

  <p>Şimdi boşluğa bakan ve onunla hiç ilgilenmiyormuş gibi yapan bu adam, Hamid’in Federasyon’a alınmasını&nbsp;önlemek için ne mümkünse yapmıştı. Hamid’in petrol parasıyla finanse edildiğine inanıyor ve bunun haksız rekabete yol açtığını düşünüyordu. Hamid’in o sıralar çalıştığı&nbsp;markanın müdürünün ona daha iyi bir iş teklif ettiğinden&nbsp;de (gerçi “daha iyi” bir iş Hamid’in adına yer verileceği anlamına gelmiyordu; şirket gösterilerde ve defilelerde ortaya çıkaracağı başka bir tasarımcıyla sözleşme imzalamıştı), bundan iki ay, babasının ölümünden de sekiz ay sonra&nbsp;Hamid’in şeyhle yüz yüze görüşmeye çağrılmış olduğundan da habersizdi.</p>

  <p>Hamid ülkesine döndüğünde, bir zamanlar yaşadığı kenti tanımakta güçlük çekmişti. Kentin tek caddesinin&nbsp;iki yanında gökdelenler yükseliyordu; trafik dayanılmazdı; eski havalimanı mahşer yerine dönmüştü; ama şeyhin&nbsp;hayali biçimlenmeye başlamıştı. Kent, savaşın ortasında bir barış yeri, çalkantılı finans piyasalarının ortasında&nbsp;bir yatırım cenneti, bir sürü insanın eleştirmekten, aşağılamaktan zevk aldığı bir ülkenin görünür yüzü olacaktı.&nbsp;Artık bölgedeki öteki ülkeler de, çölün ortasında yükselmekte olan bu kente paranın önce azar azar, sonra da oluk&nbsp;gibi akmaya başladığına inanmaya başlamışlardı.</p>

  <p>Saraya gelince; gerçi yakınlarda bir yerde çok daha büyüğü inşa edilmekteydi ama, saray yine aynısıydı. Hamid, görüşmeye büyük bir moralle girmişti: Kısa bir süre&nbsp;önce mükemmel bir iş teklifi almış, artık şeyhin mali desteğine ihtiyacı kalmamıştı, kendisine yaptığı yatırımı son&nbsp;kuruşuna kadar ödeyecekti.</p>

  <p>“İstifanı ver,” demişti şeyh.</p>

  <p>Hamid anlamamıştı. Babasından kalan işin iyi gittiğini biliyordu, ama gelecek için başka hayalleri vardı. Ne ki, kendisine bu kadar destek olmuş bu adama karşı gelemezdi - bir kez daha yapamazdı.</p>

  <p>“İlk görüşmemizde Efendimize ‘Hayır’ deme gücünü bulmuştum kendimde, çünkü her şeyden üstün tuttuğum babamın haklarını savunuyordum. Oysa şimdi emriniz başım üstüne. Benim çalışmalarıma yatırım yapmakla para kaybettiğinizi düşünüyorsanız, ne isterseniz yaparım. Yurda dönüp babamdan kalan işi yürütürüm. Kabilemin geleneğini yüce tutmak için hayalimden bile vazgeçerim.”</p>

  <p><a id="bookmark1"></a><a href="../Text/Section0016.xhtml#footnote1">1</a></p>

  <p><span style="font-weight:bold;">“Öperim” anlamında kullanılır. (Y. N. )</span></p>

  <p><a id="bookmark2"></a><a href="../Text/Section0016.xhtml#footnote2">2</a></p>

  <p><span style="font-weight:bold;">Güney Fransa’da bir liman kenti olan Antibes yakınlarındaki lüks sayfiye yeri. (Ç. N. )</span></p>

  <p><a id="bookmark3"></a><a href="../Text/Section0016.xhtml#footnote3">3</a></p>

  <p><span style="font-weight:bold;">(İng. ) Public Relations: Halkla İlişkiler. (Y. N. )</span></p>

  <p>Bu sözleri hiç duraksamadan söylemişti. Başkalarının gücüne bunca saygı duyan bir adamın karşısında zaaf göstermeyi göze alamamıştı.</p>

  <p>“Senden ülkeye dönmeni istediğim yok. İşinde yükselmiş olman, kendi şirketini kurmaya hazır olduğunu gösteriyor. Senden istediğim de bu.”</p>

  <p>Hamid, “Kendi şirketimi kurmak mı?” diye geçirmişti içinden. “Doğru mu duydum?”</p>

  <p>Şeyh, “Gittikçe daha çok sayıda büyük moda şirketi burada iş kuruyor,” diye devam etmişti. “Aptal değiller. Kadınlarımız düşünce ve giyim tarzlarını değiştirmeye&nbsp;başlıyorlar. Moda, bölgemizde yabancı yatırımlardan daha&nbsp;büyük etki yarattı. Bu işleri bilen insanlarla konuştum.&nbsp;Ben, hayatında gördüğü ilk arabanın bir deve gibi beslenmesi gerektiğini sanan ihtiyar bir Bedeviyim.</p>

  <p>“Yabancıların şairlerimizi okumalarını, müziğimizi dinlemelerini, atalarımızın kuşaktan kuşağa aktardıkları&nbsp;şarkıları söyleyip dans etmelerini isterim, ama görünen o&nbsp;ki, bunlarla ilgilenen yok. Geleneklerimize saygı duymayı öğrenmelerinin bir tek yolu var, o da senin içinde çalıştığın dünyadan geçiyor. Bizim kim olduğumuzu giyim tarzımızdan anlayabilirlerse, sonunda başka şeyleri de anlayacaklardır.”</p>

  <p>Hamid, ertesi gün çeşitli ülkelerden bir grup yatırımcıyla tanışmıştı. Önüne muazzam bir para koymuşlar ve borcunu ödemesi gereken bir son tarih vermişlerdi. Bu&nbsp;zor işi kabul etmeye istekli ve hazır olup olmadığını sormuşlardı.</p>

  <p>Hamid düşünmek için zaman istemişti. Babasının mezarına gitmiş, bütün gün akşama kadar dua etmişti. O&nbsp;gece çölde dolaşmış, soğuk rüzgârı kemiklerinde hissetmişti. Bir Arap atasözü, “Çocuklarına kanat ve kök verene şükürler olsun,” der.</p>

  <p>Hamid’in, köklerine ihtiyacı vardı. Dünyada, doğduğumuz, anadilimizi öğrendiğimiz ve atalarımızın karşılarına çıkan sorunların nasıl üstesinden geldiklerini keşfettiğimiz bir yer vardır. Her zaman bir an gelir, o yerden sorumlu hissederiz kendimizi.</p>

  <p>Hamid’in kanatlara da ihtiyacı vardı. Kanatlar, bize düş gücünün sonsuz ufuklarını açarlar, bizi hayallerimize ve uzak yerlere taşırlar. Kendi insanlarımızın köklerini tanımamızı ve onlardan öğrenmemizi sağlayan, kanatlarımızdır.</p>

  <p>Tanrı’nın kendisine esin vermesini istemiş ve dua etmeye başlamıştı. İki saat sonra, babasının dükkânında babası ile bir dostu arasında geçen bir konuşmayı hatırlamıştı:</p>

  <p>“Bu sabah oğlum benden koyun almak için para istedi. Ne dersin, vereyim mi?”</p>

  <p>“Belli ki acil bir iş değil, bir hafta beklet, ondan sonra cevap ver.”</p>

  <p>“Ama şu anda ona verecek param var. Bir hafta ne fark eder ki?”</p>

  <p>“Çok fark eder. Tecrübelerim bana, insanların yalnızca, elde edip edemeyeceklerinden emin olamadıkları şeylere değer verdiklerini öğretti.”</p>

  <p>Hamid de, yatırımcıları bir hafta bekletmiş, işi ondan sonra kabul etmişti. Parayı işletecek ve kendisinin istediği gibi yatırım yapacak insanlar gerekiyordu. Tercihan&nbsp;kendi köyünden gelen bir ekibe ihtiyacı vardı. Daha hâlâ&nbsp;öğrenmesi gereken şeyler olduğu için, çalışmakta olduğu&nbsp;işte bir yıl daha kalmalıydı. Hepsi bu.</p>

  <p>“Her şey kumaş boyalarının ana tedarikçilerinin bir toplantısıyla başlıyor.”</p>

  <p>Aslında, bu tam olarak doğru değil: Her şey, piyasa trendlerini etüt eden şirketlerin (Fransızca’da <span style="font-style:italic;">cabinets de&nbsp;tendence</span>, İngilizce’de <span style="font-style:italic;">trend adapters</span>) toplumun her tabakasının ilgi duyduğu farklı şeyleri -moda da bunlar arasında- dikkate almalarıyla başlar. Bu araştırma, tüketicilerle yapılan görüşmelere, örneklerin yakından izlenmesine, ama her şeyden önce, gece kulüplerine giden, sokaklara takılan ve internetteki blogları okuyan belirli bir insan&nbsp;grubunun -genellikle yirmi ile otuz yaş arasında- dikkatle gözlemlenmesine dayanır. Mağazaların vitrinlerindekilere, hatta önde gelen markalara bile asla bakmazlar, çünkü oradaki her şey halka çoktan ulaşmıştır, o yüzden de&nbsp;yok olup gitmeye mahkûmdur.</p>

  <p>Piyasa trendlerini araştıran şirketler, tüketicilerin hayal gücünü <span style="font-style:italic;">bundan sonra</span> neyin ele geçireceğini öğrenmek isterler. Lüks şeyler alacak parası olmayan genç insanlar, yeni giyim tarzları icat etmek zorundadırlar. Bilgisayar ekranlarının karşısından ayrılmadıkları için, ilgi&nbsp;alanlarını kendileriyle aynı kafadaki başka gençlerle paylaşırlar ve bu ilgi alanları sık sık tüm topluluğa bulaşan&nbsp;bir tür virüse dönüşebilir. Saf yetişkinlerin sandığı gibi&nbsp;ana babalar gençleri değil, gençler ana babalarının politika, edebiyat ve müzik konusundaki görüşlerini etkilerler. Buna karşılık, ana babalar da gençlerin “değerler sistemi”ni etkiler. Yeniyetmeler asi tabiatlı olabilirler,&nbsp;ama her zaman ailenin haklı olduğuna inanırlar; acayip&nbsp;giysiler giyebilir, uluyan ve gitar kıran şarkıcıları dinlemekten hoşlanabilirler, ama hepsi buraya kadardır. Daha&nbsp;ileri gidecek ve davranışlarında gerçek bir devrim yaratacak cesaretten yoksundurlar.</p>

  <p>“Bunu geçmişte yaptılar, ama neyse ki o dalga geçti gitti, yeniden denize karıştı.”</p>

  <p>Piyasa trendlerine ilişkin bütün bu araştırmalar, artık toplumun daha tutucu bir tarza yöneldiğini, yirminci yüzyıl başlarında oy kullanma hakkı uğrunda savaşan ve bu hakkı elde eden kadınların ya da uzun saçlı, kir pas&nbsp;içindeki hippilerin (barış ve özgür aşkın gerçek olabileceğine inanmış bir grup çılgın) yol açtığı tehlikelere çok&nbsp;uzak olduğunu gösteriyor.</p>

  <p>Örneğin, 1960’ta dünya sömürgecilik sonrası dönemin kanlı savaşlarının içine düşmüş, nükleer savaş tehdidi karşısında dehşete kapılmıştı ve bir ekonomik refah dönemi yaşıyor olmamıza karşın, hepimizin fena halde&nbsp;neşelenmeye ihtiyacı vardı. Christian Dior nasıl gelecekte&nbsp;bolluğa kavuşma umudunun giysilerde metrelerce kumaş&nbsp;kullanılarak dile getirilebileceğini kavradıysa, altmışların moda tasarımcıları da insanların moralini yükseltecek&nbsp;renk bileşimlerinin peşine düştüler ve kırmızı ile menekşe renginin aynı anda hem yatıştırıcı, hem de kışkırtıcı olduğu sonucuna vardılar.</p>

  <p>Kırk yıl sonra ortak görüş tümden değişmişti: Dünya artık savaş tehdidiyle değil, vahim çevre sorunlarıyla karşı karşıyaydı. Modacılar doğa dünyasından, çöl kumlarından, cengellerden denizden alınmış renklere yöneliyorlardı. Bu iki dönem arasında daha başka trendler de -psikodelik, fütüristik, aristokratik, nostaljik- doğup yok oldu.</p>

  <p>Büyük modacıların koleksiyonlarının tam olarak biçimlenebilmesi için, piyasa trendlerine ilişkin bu araştırmalardan yararlanılarak dünyanın ruh halinin bir fotoğrafı çıkarılır. Bugün öyle görünüyor ki -savaşlara, Afrika’daki açlığa, terörizme, insan hakları ihlallerine ve bazı gelişmiş ülkelerin kibirliliğine karşın- başlıca uğraşımız,&nbsp;zavallı gezegenimizi insan toplumunun doğurduğu pek&nbsp;çok tehlikeden kurtarmak.</p>

  <p>“Ekoloji. Gezegeni kurtarmak. Ne kadar saçma.”</p>

  <p>Oysa Hamid, kolektif altbilince karşı savaşmanın bir anlamı olmadığını biliyor. Renkler, aksesuarlar, kumaşlar, Süpersınıfın katıldığı sözümona hayır işleri, yayımlanan kitaplar, radyolarda çalınan müzikler, eski politikacıların hazırladığı belgeseller, yeni filmler, ayakkabı yapımında kullanılan malzemeler, yeni biyo-yakıtlar, parlamento ve kongre üyelerine verilen dilekçeler, dünyanın en büyük bankaları tarafından satılan tahviller - sanki hepsi bir tek şeyde odaklanıyor: gezegeni kurtarmak.</p>

  <p>Akşamdan sabaha servetler kazanılıyor; çokuluslu büyük şirketlere, tamamen ilgisiz bir etkinliklerinden ötürü gazetelerde büyük yer ayrılıyor; bazı ilkesiz sivil toplum kuruluşları büyük TV kanallarına reklamlar veriyorlar ve&nbsp;herkes kafayı dünyanın kaderine taktığı için yüz milyonlarca dolar bağış topluyorlar.</p>

  <p>Hamid, gazeteler ya da dergilerde ne zaman politikacıların küresel ısınma ya da çevre sorunlarını seçim kampanyalarına malzeme yaptıkları yazılarını okusa, şöyle düşünüyor:</p>

  <p>“Nasıl bu kadar kibirli olabiliriz? Gezegenimiz her zaman bizden güçlüydü, her zaman da bizden güçlü olacak. <span style="font-style:italic;">Biz onu</span> yok edemeyiz; sınırı aşarsak, gezegen bizi yüzeyinden silip atar ve varlığını sürdürür. Neden hiç gezegenin bizi yok etmesine izin vermemekten söz etmiyorlar ki?</p>

  <p>“Çünkü ‘gezegeni kurtarmak’ sözü insana bir güçlülük, eylem ve soyluluk duygusu veriyor. ‘Gezegenin <span style="font-style:italic;">bizi</span> yok etmesine izin vermemek’ ise, çaresizlik ve güçsüzlük&nbsp;duygularını körükleyebilir, güç ve yeteneklerimizin ne&nbsp;kadar sınırlı olduğunu fark etmemize yol açabilir.”</p>

  <p>Oysa trendlerin ortaya koyduğu budur ve moda, tüketicilerin isteklerine ayak uydurmalıdır. Boya fabrikaları çoktan bir sonraki koleksiyon için en iyisi olarak kabul edilen renkleri üretmeye girişmişlerdir. Kumaş imalatçıları doğal ipliklerin peşine düşmüşlerdir; kemer, çanta, gözlük ve kol saati gibi aksesuarları yaratanlar bütün bunlara ayak uydurmak ya da hiç değilse ayak uydurur&nbsp;gibi görünmek için ne mümkünse yaparlar, geri dönüşümlü kâğıtlara basılmış broşürler yayımlayarak çevreyi&nbsp;korumak için ne kadar büyük işler yaptıklarını açıklarlar.&nbsp;Bütün bunlar, <span style="font-style:italic;">Première Vision</span> gibi davetkâr bir ad altında&nbsp;düzenlenen o muhteşem kumaş gösterisinde -halka kapalı-, önde gelen modacılara sunulur.</p>

  <p>Ondan sonra da, moda tasarımcılarının her biri kendi yaratıcılığını yeni koleksiyona uygular ve <span style="font-style:italic;">haute couture’ü</span>n&nbsp;ne kadar yaratıcı, özgün ve farklı bir şey olduğunu düşünür. Oysa doğru değildir bu. Hepsi de piyasa trendlerinin&nbsp;kendilerine dayattığı şeylere kölece boyun eğerler. Üstelik markaları ne kadar önemliyse, risk alma konusunda o&nbsp;kadar isteksiz davranır, çünkü dünyanın dört bir yanındaki yüzlerce insanın işi, her altı ayda bir farklı bir şey satıyormuş gibi yapmaktan bıkmış küçük bir grubun, <span style="font-style:italic;">haute&nbsp;couture</span> dünyasının Süpersınıf'ının kararlarına bağlıdır.</p>

  <p>İlk tasarımlar, bir gün kendi markalarına sahip olmanın hayallerini kuran “anlaşılamamış dâhiler” tarafından yapılır. Bunlar yedi-sekiz ay kadar çalışırlar, önce eskizleri kurşunkalemle kâğıda çizerler, sonra ucuz kumaşlardan prototipler çıkarırlar; mankenlerin üstünde fotoğrafları çekilen prototipler yöneticiler tarafından incelenir, yüz prototipten yaklaşık yirmisi bir sonraki defileye seçilir. Elbette üzerlerinde düzeltmeler yapılır - yeni düğmeler, farklı bir kol kesimi ya da alışılmamış bir dikim.</p>

  <p>Daha sonra, bu kez mankenler otururken, uzanmışken ya da yürürken yeniden fotoğraflar çekilir ve yeniden düzeltmeler yapılır, çünkü bir giysinin “yalnızca kedi yürüyüşü için uygun” olduğu gibisinden yorumlar tüm&nbsp;koleksiyonu mahvedebilir, bir markanın ününü tehlikeye atabilir. Bütün bunlar olup biterken, “anlaşılamamış&nbsp;dâhiler”den bazıları kaşla göz arasında işten çıkarılır; hiçbir tazminat da alamazlar, çünkü stajyer olarak çalışmaktadırlar. İşte kalanların daha yeteneklileri ise, tasarım ne&nbsp;kadar başarılı olursa olsun yalnızca markanın adından söz&nbsp;edileceğini bildiklerinden, kreasyonlarını birkaç kez düşünüp taşınmak zorunda hissederler kendilerini.</p>

  <p>Hepsi de bir gün intikam alacağına dair yemin etmiştir. Bir gün mutlaka kendi atölyelerini açacaklarını ve hak ettikleri üne kavuşacaklarını düşünmüşlerdir. Bu arada,&nbsp;yüzlerinden gülümsemeyi eksik etmeden, seçilmiş oldukları için çok mutluymuşlar gibi çalışmaya devam ederler.&nbsp;Son modeller seçilirken, birileri daha işten çıkarılır, binleri daha işe alınır (bir sonraki koleksiyon için) ve en sonunda, halka ilk kez gösteriliyormuş gibi, defileye çıkacak giysilerin yapımında gerçek kumaşlar kullanılır. Bu&nbsp;da hiç kuşkusuz efsanenin bir parçasıdır, çünkü çeşitli tasarımların akla gelebilecek her türlü açıdan çekilmiş fotoğrafları çoktan dünyanın dört bir yanındaki perakendecilerin eline geçmiştir bile; yalnızca tasarımların fotoğrafları mı, aksesuarların ayrıntıları, kumaşın özellikleri, salık verilen perakende fiyatı ve tedarikçi firmaların adresleri de. Markanın büyüklüğüne ve önemine göre, “yeni&nbsp;koleksiyon” dünyanın çeşitli ülkelerinde çoktan geniş&nbsp;çapta üretilmektedir.</p>

  <p>Ve en sonunda, büyük gün ya da (herkesin bildiği gibi yalnızca altı ay sürecek olan) yeni bir dönemin başlangıcını belirleyen üç hafta gelir. Her şey Londra’da başlar, oradan Milano’ya taşınır ve Paris’te sona erer. Dünyanın her yerinden gazeteciler davet edilir, fotoğrafçılar en&nbsp;iyi yerleri kapmak için birbirleriyle yarışırlar ve her şey&nbsp;büyük bir gizlilik içinde yapılır; gazeteler ve dergiler sayfalarını en son tasarımlara ayırırlar; kadınların gözleri kamaşır, erkekler ise sadece “moda” olarak gördükleri bu tasarımları küçümseyici bakışlarla izlerler ve kendileri için&nbsp;en küçük bir önem taşımayan, ama karılarının gözünde&nbsp;Süpersınıf'ın birer simgesi olan bu şeyler için birkaç bin&nbsp;dolara nasıl kıyacaklarını düşünürler acı acı.</p>

  <p>“Biricik” diye nitelenen bir giysi, bir hafta geçmeden, dünyanın dört bir yanındaki mağazaların vitrinlerindedir&nbsp;artık. Hiç kimse, buralara bu kadar çabuk nasıl ulaştığını,&nbsp;bu kadar kısa bir sürede nasıl üretildiğini sormaz. Değil&nbsp;mi ki, efsane gerçeklikten daha önemlidir.</p>

  <p>Tüketiciler, bu yeni modaların var olan modaları izlemekten başka bir şey yapmayanlar tarafından yaratıldığını, o biricikliğin inanmayı tercih ettikleri bir yalan olduğunu, basındaki uzmanlarca göklere çıkarılan koleksiyonlardan birçoğunun aynı dergi ve gazeteleri tam sayfa ilanlar vererek destekleyen büyük fabrikatörlere ait olduğunu fark etmezler. Ama hiç kuşkusuz, istisnalar da vardır. Hamid Hussein, birkaç yıl mücadele verdikten sonra, bu istisnalardan biri olmuştu ve gücü de buradan kaynaklanıyordu.</p>

  <p>Hamid, Ewa’nin bir kez daha cep telefonuna baktığını fark ediyor; Ewa’nin pek yaptığı bir şey değil bu. Aslında Ewa, belki de ona geçmişteki bir ilişkiyi, hayatının Hamid’in hâlâ pek az bildiği, hatta hiç bilmediği, ikisinin&nbsp;de söz açmadıkları bir dönemini hatırlattığı için cep telefonundan nefret eder. Hamid saatine göz atıyor. Telaş etmeden soda ve kahvelerini içecek kadar vakit var. Yeniden öteki modacıya bakıyor. Eğer her şey boya imalatçılarının bir toplantısında başlayıp defilede bitmiş olsaydı&nbsp;hiçbir sorun olmayacaktı, ama öyle olmamıştı.</p>

  <p>Hamid ve şimdi orada oturmuş, uzaklara bakan adam bir <span style="font-style:italic;">Première Vision</span>'da tanışmışlardı. Gerçi şeyh, modayı kendi dünyası, dini ve kültürüne açılacak bir pencere olarak kullanma düşüncesini hayata geçirecek on bir&nbsp;kişilik küçük bir orduyu örgütlemeye çoktan başlamıştı&nbsp;ama, Hamid hâlâ o ünlü modaevinde tasarımcı olarak çalışıyordu.</p>

  <p>“Çoğu zaman burada dikilip basit şeylerin mümkün olan en karmaşık biçimlerde nasıl sunulacağına ilişkin&nbsp;açıklamaları dinliyoruz,” demişti Hamid.</p>

  <p>En son üretilen kumaşların, en son devrimci tekniklerin, gelecek iki yıl boyunca kullanılacak renklerin, son derece sofistike aksesuarların -platin kemer tokaları, düğmeye basınca açılan kredi kartı mahfazaları, pırlanta bezeli bir kadranla uzunlukları ayarlanabilen saat kayışları-sergilendiği standların önünden geçiyorlardı.</p>

  <p>Modacı, Hamid’i tepeden tırnağa süzdükten sonra, “Dünya her zaman karmaşıktı, her zaman da karmaşık&nbsp;olacak,” demişti.</p>

  <p>“Hiç sanmıyorum, bir gün şu anda çalıştığım şirketten ayrılır, kendi işimi kurarsam, bu tür inançlara karşı çıkacağım.”</p>

  <p>Modacı gülmüştü.</p>

  <p>“Moda dünyasının nasıl bir yer olduğunu biliyorsunuz. Federasyon’dan haberiniz vardır umarım, yabancıların oraya kabul edilmesi çok vakit alır.”</p>

  <p>Fransız Moda Federasyonu, dünyanın dışa en kapalı kulüplerinden biriydi. Paris’teki Moda Haftalarına kimin&nbsp;katılıp kimin katılmayacağına karar verdiği gibi, katılacakların uyması gereken ölçütleri de belirliyordu. 1868’de kurulan ve muazzam bir güce sahip olan Federasyon, <span style="font-style:italic;">“haute&nbsp;couture”</span> deyiminin haklarını da elinde tutuyordu; Federasyon dışında hiç kimse, dava edilmeyi göze almadan bu&nbsp;deyimi kullanamazdı. Her yıl düzenlenen iki büyük gösteri için on bin Resmî Katalog basan Federasyon, iki bin&nbsp;basın kartının hangi gazetecilere verileceğini kararlaştırıyor, belli başlı alıcıları seçiyor ve modacının önemine göre&nbsp;defilenin yerini belirliyordu.</p>

  <p>Hamid, “Evet, moda dünyasının nasıl bir yer olduğunu biliyorum,” deyip konuşmaya son vermişti. Konuştuğu adamın ileride büyük bir moda tasarımcısı olacağını sezmekle birlikte, hiçbir zaman dost olamayacaklarının&nbsp;da farkındaydı.</p>

  <p>Altı ay sonra, Hamid’in atılacağı büyük serüven için her şey hazırdı. İşinden ayrılmış, St-Germain-des-Pres’de&nbsp;kendi mağazasını açmış, elinden geldiğince savaşmaya&nbsp;başlamıştı. Birçok savaşı kaybetmekle birlikte, bir şeyin&nbsp;farkına varmıştı: Moda trendlerine egemen olan şirketlerin zorbalığına boyun eğemezdi. Özgün olması gerekiyordu ve bunu başarmıştı da, çünkü Bedevilerin yalınlığını, çölün bilgeliğini, bir yıldan fazladır çalıştığı şirkette&nbsp;öğrendiklerini getirmişti beraberinde; bununla da kalmamış, bazı maliye uzmanlarına danışmıştı; kuşkusuz, ülkesinden getirdiği yepyeni ve özgün kumaşları da unutmamak gerekirdi.</p>

  <p>İki yıl sonra, Fransa’nın çeşitli yerlerinde beş-altı büyük mağaza açmış ve Federasyon’a kabul edilmişti. Federasyon’a sadece yeteneği yüzünden değil, şeyhin&nbsp;bağlantıları sayesinde de alınmıştı; ülkesinde hangi Fransız şirketlerinin iş kuracağına şeyhin görevlileri karar veriyordu.</p>

  <p>Köprülerin altından çok sular akmış, insanların düşünceleri değişmiş, pek çok devlet başkanı gelmiş geçmiş, yeni teknoloji yaygınlık kazanmış, internet dünya iletişimine egemen olmaya başlamış, kamuoyu insan etkinliklerinin tüm alanlarında daha etkili bir duruma gelmiş,&nbsp;lüks ve görkem yitirdiği konumunu yeniden kazanmıştı.&nbsp;Hamid’in işi giderek büyümüş ve gelişmişti. Artık yalnızca modayla değil, aksesuarlar, mobilya, güzellik ürünleri,&nbsp;saatler ve çok özel kumaşlarla da ilgileniyordu.</p>

  <p>Hamid artık koskoca bir imparatorluğun başındaydı; onun hayalinin gerçekleşmesine yatırım yapanlar, hisse sahiplerine ödenen çok büyük kâr paylarıyla ödüllendiriliyordu. İşlerinin büyük bir bölümünü kendisi yönetmeye devam ediyor, en önemli fotoğraf çekimlerine bizzat katılıyor, giysilerin çoğunun tasarımını hâlâ kendisi yapıyor, yılda üç kez çöle gidip babasının mezarı başında&nbsp;dua ediyor ve şeyhe tüm yaptıklarının hesabını veriyordu. Şimdi de yeni bir işe kalkışmış, bir filmin yapımcılığını üstlenmişti.</p>

  <p>Hamid yeniden saatine bakıyor ve Ewa’ya kalkmaları gerektiğini söylüyor. Ewa oraya gitmelerinin gerçekten önemli olup olmadığını soruyor.</p>

  <p>“Hayır, önemli değil, ama orada olmak istiyorum.”</p>

  <p>Ewa yerinden kalkıyor. Hamid, bir başına oturmuş, çevresiyle hiç ilgilenmeden Akdeniz’i seyreden ünlü modacıya son bir kez bakıyor.</p>
</body>
</html>
