<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 title="07:22"><span style="font-style: italic; font-weight: bold;">07: 22</span><br /></h1>

  <p>07: 22’de, vücudunun istediğinden çok daha erken uyanıyor; henüz kendini Moskova ile Cannes arasındaki&nbsp;zaman farkına uyduramadı. Şimdi işte olsa, yöneticileriyle çoktan iki-üç toplantı yapmış, yeni bir müşteriyle buluşacağı öğle yemeğine hazırlanıyor olurdu.</p>

  <p>Burada yapması gereken başka bir iş var: Aşk adına kurban edeceği birini bulması gerekiyor. Bir kurban bulmalı ki, Ewa daha o sabah mesajını alsın.</p>

  <p>Banyo yaptıktan sonra aşağıya iniyor, henüz kimselerin gelmediği restoranda kahvesini içiyor, sonra belli başlı lüks otellerin neredeyse tümünün bulunduğu Croisette Bulvarı’nda yola koyuluyor. Hiç trafik yok, caddenin bir&nbsp;yönü trafiğe kapatılmış, yalnızca resmî izni olan arabalar&nbsp;geçebiliyor. Caddenin öteki yönü ise bomboş, kentte yaşayan insanlar bile yeni yeni işe gitmeye hazırlanıyorlar.</p>

  <p>Artık hiç öfke duymuyor. Acıdan ve nefretten gözüne uyku girmediği o en zor aşamayı aşmış. Ewa’nin duygularını anlayabiliyor artık: Ne de olsa, tekeşlilik, insanlara nicedir dayatılmış bir masal. Bu konuda çok şey okudu İgor. Tekeşli olamamak hormonların fazla çalışmasıyla ya&nbsp;da kendini beğenmişlikle ilgili bir sorun değil, tüm araştırmaların ortaya koyduğu gibi, hemen tüm hayvanlarda&nbsp;bulunan genetik bir olgu.</p>

  <p>Kuşlar, maymunlar ve tilkilere uygulanan babalık testleri, bu türlerin evliliğe çok benzeyen bir toplumsal&nbsp;ilişki geliştirmiş olmasının ille de birbirlerine sadık kaldıkları anlamına gelmediğini gösteriyor. Vakaların yüzde&nbsp;yetmişinde, dünyaya gelen yavruların babalarının eşler&nbsp;değil, başka erkekler olduğu görülüyor. İgor, Seattle’daki&nbsp;Washington Üniversitesi'nin psikoloji profesörlerinden&nbsp;David Barash’ın yazdığı bir yazıyı hatırladı. Doğada, zina&nbsp;yapmayan ve yüzde yüz tekeşliliğin görüldüğü tek türün&nbsp;<span style="font-style:italic;">Diplozoon paradooxum</span> denilen bir cins yassısolucan olduğunu söylüyordu Barash. Erkek ve dişi solucanlar henüz&nbsp;erişkin olmadan birleşiyorlar, gövdeleri birbirinin içine&nbsp;geçip kaynaşıyordu.</p>

  <p>İgor bu yüzden Ewa’yı hiçbir şeyle suçlayamıyor; onun insana özgü içgüdülerini izlediği kanısında. Ne var&nbsp;ki, doğal olmayan toplumsal alışkanlıklara inandırılarak&nbsp;yetiştirilmiş olan Ewa, İgor'un kendisini artık sevmediğini ve asla bağışlamayacağını düşünerek kendini suçlu hissediyor olsa gerek.</p>

  <p>Aslında İgor her şeyi yapmaya, sırf onu yeniden kabul etmeye hazır olduğunu, hatta geçmişi seve seve silip atacağını ve hiçbir soru sormayacağını Ewa’nın anlaması için, birinin dünyasını yok ettiğini gösterecek mesajlar&nbsp;göndermeye bile hazır.</p>

  <p>İgor, kaldırıma elyapımı objeler, garip takılar dizmekte olan bir genç kadın görüyor.</p>

  <p>Evet, kurban bu işte. Göndermesi gereken mesaj bu, gideceği yere ulaşır ulaşmaz anlaşılacak bir mesaj. İgor,&nbsp;genç kadının yanma gitmeden, onu sevecen bakışlarla izliyor; kadın, her şey yolunda giderse, birazdan başının göğe ereceğinin, hayallerinin gerçek olmasını asla sağlamayacak bu aptalca işten sonsuza dek kurtulacağının farkında değil.</p>

  <p>İgor, “Ne kadar?” diye soruyor kusursuz bir Fransızca’yla.</p>

  <p>“Hangi parçayı istiyorsunuz, efendim?”</p>

  <p>“Hepsini.”</p>

  <p>Genç kadın -en fazla yirmisinde olmalı- gülümsüyor.</p>

  <p>“Hepsini almak istediğini söyleyen ilk siz değilsiniz. Hemen ardından şöyle derler genellikle: ‘Şöyle bir gezintiye ne dersiniz? O kadar güzelsiniz ki, burada bunları satmakla uğraşmamalısınız. Ben...”</p>

  <p>“Hayır, ben onlardan değilim. Film işinde çalışmıyorum, sizi bir aktris yapıp hayatınızı değiştirecek de değilim. Sattıklarınızla da ilgilenmiyorum. Konuşmaya ihtiyacım var, o kadar; bir yere gitmemize gerek yok, burada da konuşabiliriz.”</p>

  <p>Genç kadın gözlerini kaçırıyor.</p>

  <p>“Bu şeyleri annemle babam yapıyorlar, ben de yaptığım işten gurur duyuyorum. Bir gün bunların değerini anlayacak biri çıkacak. Lütfen, gidin şimdi. Anlatacaklarınızı dinleyecek başka birini bulacağınızdan eminim.”</p>

  <p>İgor cebinden bir tomar kâğıt para çıkarıp usulca genç kadının yanma bırakıyor.</p>

  <p>“Kabalığımı bağışlayın. Sattıklarınızla ilgilenmiyorum derken, niyetim fiyat kırmak değildi. Her neyse, benim adım İgor Malev. Dün Moskova’dan uçakla geldim, jet-lag’i hâlâ atamadım üstümden.”</p>

  <p>“Benim adım da Olivia,” diyor genç kadın, İgor’un yalanma inanmış gibi yaparak.</p>

  <p>İgor, izin almadan, kadının oturduğu banka oturuyor. Kadın hafifçe yana kayıyor.</p>

  <p>“Ne konuşmak istiyorsunuz?”</p>

  <p>“Önce parayı alın.”</p>

  <p>Olivia duraksıyor, sonra, çevresine bakınıp çekinmek için bir neden olmadığını kavrıyor. Artık caddenin trafiğe açık yönünde arabalar ilerliyor, gençler kumsala doğru&nbsp;yürüyorlar, yaşlı bir çift kaldırımda onlara doğru geliyor.&nbsp;Olivia parayı saymadan cebine koyuyor; gereğinden fazla&nbsp;olduğunu anlayacak kadar deneyimli.</p>

  <p>“Önerimi kabul ettiğiniz için teşekkür ederim,” diyor Rus. “Ne konuşmak istediğimi mi sordunuz? Çok önemli bir şey değil.”</p>

  <p>“Burada olmanızın bir nedeni olmalı. Kentin burada yaşayanlar için olduğu kadar turistler için de çekilmez olduğu yılın bu döneminde Cannes’a gelmenizin bir nedeni olsa gerek.”</p>

  <p>İgor denize bakıyor. Bir sigara yakıyor.</p>

  <p>Olivia, “Sigara sağlığa zararlı,” diyor.</p>

  <p>İgor duymazlıktan geliyor.</p>

  <p>“Sizce hayatın anlamı nedir?” diye soruyor.</p>

  <p>“Aşk.”</p>

  <p>Olivia gülümsüyor. Sattığı takıların ya da insanların giydiği giysilerin fiyatlarından daha derin şeyler konuşmak, güne başlamak için biçilmiş kaftan.</p>

  <p>“Ya sizce?”</p>

  <p>“Evet, bence de aşk. Ama annemle babama başarılı olabileceğimi gösterebilmek için yeterince para kazanmak da önemliydi benim gözümde. Başardım da, şimdi benimle gurur duyuyorlar. Mükemmel kadınla tanıştım,&nbsp;evlendik; Tanrı saygısı ve korkusuyla çocuğumuz olmasını çok istedim, ama bir türlü olmadı.”</p>

  <p>Olivia, neden diye sormak istemiyor. Kırklarında görünen adam kusursuz Fransızcasıyla devam ediyor:</p>

  <p>“Bir çocuğu evlat edinmeyi düşündük. İki-üç yıl bunu düşünerek geçti, sonra hayat iş gezileri ve partiler, toplantılar ve iş görüşmeleriyle korkunç yoğunlaşmaya başladı.”</p>

  <p>“Oturup konuşmaya başladığınızda, sizin de macera arayan o eksantrik milyonerlerden biri olduğunuzu düşünmüştüm, ama böyle şeyleri konuşmak hoşuma gidiyor.”</p>

  <p>“Geleceği düşünür müsünüz?”</p>

  <p>“Evet, düşünürüm; sanırım benim hayallerim de sizinkilere çok benziyor. Kuşkusuz, çocuğum olmasını ben de isterim...”</p>

  <p>Duraklıyor. Bu beklenmedik yeni dostu incitmek istemiyor.</p>

  <p>“... tabii becerebilirsem. Bazen Tanrı başka şeyler çıkarıyor karşımıza.”</p>

  <p>İgor, Olivia’nın yanıtını duymamış gibi.</p>

  <p>“Festival’e yalnızca milyonerler mi gelir?”</p>

  <p>“Milyonerler, kendilerini milyoner sananlar, bir de milyoner olmak isteyenler. Festival sırasında kentin bu&nbsp;yöresi tımarhaneye döner. Herkes müthiş önemli biriymiş gibi davranır; gerçekten önemli olanlardan söz etmiyorum tabii, onlar çok daha kibardırlar; kimseye bir şey&nbsp;kanıtlamak zorunda değildirler. Gerçi sattıklarımı her zaman almazlar, ama en azından gülümserler, birkaç hoş laf&nbsp;ederler ve bana saygı gösterirler. Peki, siz burada ne arıyorsunuz?”</p>

  <p>“Tanrı dünyayı altı günde yaratmış, ama dünya dediğimiz <span style="font-style:italic;">nedir</span> ki? Senin, benim gördüğümüz şey. Ne zaman biri ölse, onunla birlikte evrenin bir parçası da ölür. İnsanların hissettiği, yaşadığı ve gördüğü şeyler de onlarla birlikte ölür; tıpkı yağmurla akıp giden gözyaşları gibi.”</p>

  <p>“‘Tıpkı yağmurla akıp giden gözyaşları gibi’... Bu söz bir filmde geçiyordu. Hangi filmdi, hatırlayamadım şimdi.”</p>

  <p>“Buraya gözyaşı dökmeye gelmedim. Sevdiğim kadına mesaj göndermek için geldim, bunu yapabilmem için de birkaç evreni ya da dünyayı yok etmem gerekiyor.”&nbsp;Olivia, bu son sözlerden ürkeceği yerde gülüyor. Bu&nbsp;yakışıklı, şık, kusursuz Fransızca konuşan adam hiç de&nbsp;delinin tekine benzemiyor. Olivia, hep aynı lafları duymaktan bıkmış: Çok güzelsiniz, bu işten çok daha iyilerine layıksınız, şunu kaça veriyorsunuz, bunu kaça veriyorsunuz, çok pahalı, ben bir düşüneyim, yine uğrarım (tabii&nbsp;asla bir daha uğramazlar), vb. Bu Rus’un hiç değilse mizah duygusu var.</p>

  <p>“Neden dünyayı yok etmeniz gerekiyor?”</p>

  <p>“Kendi dünyamı yeniden kurabilmek için.”</p>

  <p>Olivia onu avutmayı geçiriyor aklından, ama o bildik sözleri duymaktan korkuyor: “Bence hayatıma anlam kazandırabilirsiniz.” O zaman da konuşma kesiliverecek, çünkü Olivia’nın gelecek için başka planları var. Kaldı ki, kendisinden yaşlı ve daha başarılı birine güçlüklerinin üstesinden gelmeyi öğretmeye kalkışmak çok saçma olacak.</p>

  <p>Hayatı hakkında bir şeyler daha öğrenmeye çalışmak bir çözüm olabilir. Üstelik, ona ayıracağı zamanın karşılığını ödemedi mi, hem de fazlasıyla.</p>

  <p>“Peki, bunu nasıl yapmayı düşünüyorsunuz?”</p>

  <p>“Kurbağalar hakkında bilginiz var mı?”</p>

  <p>“Kurbağalar mı?”</p>

  <p>“Evet, biyolojik araştırmalar, yaşadığı gölden alınmış suyla dolu bir kaba konulan bir kurbağanın, su yavaş yavaş ısıtıldıkça orada hiç kıpırdamadan durduğunu ortaya&nbsp;koyuyor. Kurbağa sıcaklığın giderek artmasına, çevresindeki değişikliklere tepki vermiyor ve su kaynama noktasına vardığında, tombul ve mutlu bir biçimde ölüyor.</p>

  <p>“Buna karşılık, kaynar suyla dolu bir kaba atılan bir kurbağa o anda dışarı fırlıyor, haşlansa da hayatta kalıyor!”</p>

  <p>Olivia, bunun, dünyanın yok edilmesiyle ne ilgisi olduğunu pek anlayamıyor. İgor devam ediyor:</p>

  <p>“Ben de o yavaş yavaş kaynatılmış kurbağa gibiydim. Değişiklikleri fark edemiyordum. Her şeyin yolunda gittiğini, kötü giden şeylerin zamanla düzeleceğini sanıyordum. Ölmeye hazırdım, çünkü hayatımdaki en önemli şeyi kaybetmiştim, ama tepki göstereceğim yerde, gittikçe ısınan suyun içinde hiçbir şey hissetmeden oturuyordum.”</p>

  <p>Olivia, cesaretini toplayıp soruyor:</p>

  <p>“Neyi kaybetmiştiniz?”</p>

  <p>“Doğrusunu isterseniz, hiçbir şey kaybetmemiştim. Hayat bazen insanları, birbirleri için ne kadar çok şey ifade ettiklerini anlasınlar diye ayırır. Mesela, dün gece karımı başka bir adamla gördüm. Bana dönmek istediğini,&nbsp;beni hâlâ sevdiğini biliyorum, fakat ilk adımı atacak cesareti yok. Bazı kurbağalar kaynarken bile, geçerli olanın harekete geçmek değil, boyun eğmek olduğunu sanıyorlar: Harekete geçebilenler öne geçer, hiçbir şey hissetmeyenler boyun eğer. Öyleyse doğrusu nedir? Bir durumdan, biraz haşlanmış da olsanız, sağ ve eyleme geçmeye&nbsp;hazır olarak çıkmak daha iyidir. Bence bu işte bana yardım edebilirsiniz.”</p>

  <p>Olivia, yanı başındaki adamın kafasından neler geçtiğini kestirmeye çalışıyor. İnsan bu kadar ilginç birinden, kendisinin aklının ucundan bile geçmemiş şeylerden söz&nbsp;edebilen birinden nasıl ayrılabilir ki? Demek, aşkın mantığı olmadığını bir kez daha kabul etmek gerekiyor. Olivia, çok genç olmasına karşın, bunu biliyor. Örneğin, erkek arkadaşı çok kabalaşabiliyor, bazen hiçbir neden yokken kendisine vuruyor, ama Olivia bir gün bile ondan ayrı&nbsp;kalamıyor.</p>

  <p>Tam olarak neden söz ediyorlardı? Kurbağalardan ve Olivia’nın ona nasıl yardım edebileceğinden. Kuşkusuz&nbsp;ona yardım etmesi olanaksız, o yüzden konuyu değiştirse iyi olacak.</p>

  <p>“Peki, dünyayı yok etmeye nasıl başlamayı düşünüyorsunuz?”</p>

  <p>İgor, Croisette Bulvarının trafiğe açık yönünü gösteriyor.</p>

  <p>“Diyelim, sizin bir partiye gitmenizi istemiyorum, ama bunu açıkça söylemeyi göze alamıyorum. Trafiğin en&nbsp;sıkışık olduğu zamanı bekler ve arabamı yolun tam ortasında durdurursam, on dakikaya kalmaz, bulvar kumsal&nbsp;boyunca tıkanır. Sürücüler, ‘Herhalde bir kaza oldu,’ deyip sabırla beklemeye koyulurlar. On beş dakika sonra polis bir çekiciyle arabayı götürmeye gelecektir.”</p>

  <p>“Bu tür şeyler hep olur.”</p>

  <p>“Evet, olur tabii, ama ben bu arada -büyük bir dikkatle ve kimseye fark ettirmeden- arabamdan çıkıp yola çiviler ve başka sivri nesneler dökerim. Hepsini de siyaha boyamış olurum ki, asfaltta fark edilmesinler. Oraya yaklaşan çekicinin lastikleri patlar. Artık bir değil, iki sorun&nbsp;vardır ve araba kuyruğu bu küçük kentin banliyölerine,&nbsp;belki de sizin yaşadığınız banliyölere kadar uzamıştır.”</p>

  <p>“Doğrusu hayal gücünüz müthiş, ama yine de beni ancak bir saat kadar geciktirmiş olursunuz.”</p>

  <p>Gülümseme sırası İgor’daydı.</p>

  <p>“Ohoo, durumu daha da kötüleştirmek için yapmayacağım şey yok. Mesela, millet yardım etmek için oraya toplanmaya başlayınca, çekicinin altına küçük bir sis bombası gibi bir şey atabilirim. Herkes korkuya kapılır.&nbsp;Ben de paniğe kapılmış gibi yaparak arabaya atlayıp motoru çalıştırırım. Bu arada da, arabanın içine biraz çakmak&nbsp;benzini dökerim. Araba alev alır almaz hemen kendimi dışarı atar, sahneyi seyretmeye başlarım: Yavaş yavaş arabayı saran alevler benzin deposuna ulaşır, patlama arkadaki arabayı da etkiler ve bir zincirleme reaksiyon meydana gelir. Üstelik bütün bunları bir araba, birkaç çivi, bir&nbsp;dükkândan kolayca satın alınabilecek bir sis bombası ve&nbsp;azıcık çakmak benziniyle yapabilirim...”</p>

  <p>İgor, cebinden, içinde sıvı bulunan küçük bir kap çıkarıyor.</p>

  <p>“... işte bu kadarcık. Aslında bunu Ewa’nın beni terk etmek üzere olduğunu sezdiğim zaman yapmalıydım; belki kararını ertelemesini, biraz durup sonuçlarını enine boyuna düşünmesini sağlayabilirdim. İnsanlar almak üzere&nbsp;oldukları kararlar üstünde düşünmeye başladılar mı, genellikle fikir değiştirirler - bazı adımları atmak epeyce cesaret ister.</p>

  <p>“Ama çok gururluydum. Bunun geçici bir durum olduğunu, Ewa’nın çok geçmeden hatasını anlayacağını sandım. Dediğim gibi, benden ayrıldığına pişman, geri&nbsp;dönmek istiyor. Ama geri dönebilmesi için benim birkaç&nbsp;dünyayı yok etmem gerekiyor.”</p>

  <p>İgor’un yüzündeki ifade değişti, Olivia da artık bu hikâyeden sıkıldı. Ayağa kalkıyor.</p>

  <p>“Eveet, benim biraz işim var.”</p>

  <p>“Ama beni dinlemen için sana para verdim. Bütün bir işgününü karşılayacak kadar para ödedim.”</p>

  <p>Olivia parayı geri vermek için elini cebine atıyor, ama tam o anda yüzüne doğrultulan tabancayı görüyor.</p>

  <p>“Otur.”</p>

  <p>İlkin kaçmak geçiyor akimdan. Yaşlı çift hâlâ ağır ağır yaklaşıyor.</p>

  <p>İgor, akimdan geçeni okumuşçasına, “Kaçma,” diyor. “Oturup beni dinlersen, ateş etmeyeceğimden emin olabilirsin. Sorun çıkarmaz, dediğimi yaparsan, yemin ederim,&nbsp;ateş etmeyeceğim.”</p>

  <p>Olivia’nın kafasından hızla bir sürü şey geçiyor; ilki kaçmak, zikzaklar yaparak karşı kaldırıma koşmak, ama&nbsp;birden dizlerinin bağının çözüldüğünü fark ediyor.</p>

  <p>Adam, “Otur,” diyor yeniden. “Söyleneni yaparsan, ateş etmem. Söz.”</p>

  <p>Evet, arabaların vızır vızır geçtiği, insanların kumsala gittiği, trafiğin gittikçe yoğunlaştığı, kaldırımda yürüyen&nbsp;yayaların gitgide çoğaldığı pırıl pırıl sabah vakti İgor’un&nbsp;ateş etmesi çılgınlık olur. Olivia açısından da en iyisi adamın dediğini yapmak; kaldı ki, başka bir şey yapacak hali&nbsp;de yok, bayılmak üzere.</p>

  <p>İgor’a boyun eğiyor. Şimdi yapması gereken, onun kendisine güvenmesini sağlamak, bu terk edilmiş kocanın yakınmalarını dinlemek, kimseye bir şey söylemeyeceğine söz vermek, sonra da, devriye gezen polis görünür&nbsp;görünmez kendini yere atarak imdat diye bağırmak.</p>

  <p>Adam, Olivia’yı yatıştırmaya çalışarak, “Ne hissettiğini çok iyi biliyorum,” diyor. “Korkunun belirtileri ezelden beri değişmemiştir. Belirtiler, insanoğlu vahşi hayvanlarla ilk kez karşılaştığında nasıl idiyse bugün de öyle: Yüzden ve vücudu koruyan deriden kan çekilir, o yüzden insan sapsarı kesilir. Bağırsaklar gevşer ve her şeyi koyverir, böylece organizmaya bulaşacak hiçbir toksik madde&nbsp;kalmaz. Ani bir hareketle karşısındaki vahşi hayvanı kışkırtmamak için beden ilk başta put kesilir.”</p>

  <p>Olivia, “Bu bir rüya olsa gerek,” diye düşünüyor. Bu sabah onunla birlikte burada olmaları gereken, ama bugünün iş bakımından canlı geçmesi beklendiğinden sabaha kadar takı yaptıkları için gelemeyen annesiyle babası geliyor aklına. Daha birkaç saat önce, arada sırada kendisine vursa da hayatının erkeği olarak gördüğü sevgilisiyle sevişiyordu; uzun süredir ilk kez birlikte orgazm olmuşlardı. Kahvaltıdan sonra, kendini özgür, dinç ve keyifli hissettiğinden, her sabahki duşunu yapmamaya karar vermişti.</p>

  <p>Hayır, gerçek olamaz bu. Sakin görünmeye çalışmalı.</p>

  <p>“Konuşalım. Zaten bütün takılarımı konuşalım diye satın almıştınız. Kaldı ki, yerimden kalkarken kaçmak&nbsp;gibi bir niyetim yoktu.”</p>

  <p>İgor tabancanın namlusunu usulca kızın kaburgalarına dayıyor. Yaşlı çift, olup bitenin farkına varmadan, bakıp geçiyor yanlarından. “Şu Portekizli kız,” diye geçiriyorlar akıllarından, “kara kaşları, çocuksu gülümseyişiyle bir erkeğin aklını çelmeye çalışıyor yine.” Onu yabancı bir adamla ilk görüşleri değil, üstelik giysilerine bakılırsa&nbsp;bu seferki paralı biri.</p>

  <p>Olivia, olup biteni sırf bakışlarıyla anlatmak istercesine, gözlerini onlara dikiyor. Yanındaki adam neşeli bir sesle, “Günaydın,” diyor.</p>

  <p>Yaşlı çift hiçbir şey söylemeden uzaklaşıyor. Yabancılarla konuşmak ya da sokak satıcılarıyla selamlaşmak gibi bir alışkanlıkları yok.</p>

  <p>Rus, sessizliği bozarak, “Evet, konuşalım,” diyor. “Trafiği sahiden allak bullak etmek niyetinde değilim. Örnek veriyordum, o kadar. Karım mesajları almaya başlayınca burada olduğumu anlayacak. Doğruca gidip karşısına dikilmek istemiyorum. O bana gelmeli.”</p>

  <p>Bu, Olivia için bir kurtuluş olabilir.</p>

  <p>“İsterseniz mesajları ben götürebilirim. Hangi otelde kaldığını söyleyin, yeter.”</p>

  <p>Adam gülüyor.</p>

  <p>“Gençlik kusuru işte, kendini herkesten zeki sanıyorsun. Buradan doğruca polise gidersin sen.”</p>

  <p>Olivia’nın kanı donuyor. Bütün gün bu bankta mı oturacaklar? Artık yüzünü tanıdığına göre, adam onu vuracak mı acaba?</p>

  <p>“Ateş etmeyeceğinizi söylemiştiniz.”</p>

  <p>“Evet, söz vermiştim, ama daha olgun davranırsan ve zekâmı aşağılamazsan.”</p>

  <p>Adam haklı. En akıllıcası, ona biraz kendinden söz etmesi olacak. Doğru olmasa da kendisinin benzer bir durumda olduğunu söyleyerek, bir delinin yüreğinde her zaman var olan sevecenliği uyandırabilir.</p>

  <p>Bir oğlan, kulaklarında iPod’la, koşarak yanlarından geçiyor. Dönüp bakmıyor bile.</p>

  <p>“Hayatımı cehenneme çeviren bir adamla yaşıyorum, ama onu bir türlü terk edemiyorum.”</p>

  <p>İgor’un bakışı değişiyor.</p>

  <p>Olivia, tuzaktan kurtulmanın bir yolunu bulduğunu düşünüyor. “Kafanı kullan. Hemen umudunu kesme; yanında oturan adamla evlenen kadını düşün. Dürüst ol.”&nbsp;“Arkadaşlarımdan kopardı beni. Kendisi istediği kadınla birlikte oluyor, ama kıskançlıkta üstüne yok. Ne&nbsp;yapsam eleştiriyor, hırslı değilmişim. Buradan kazandığım azıcık paraya bile el koyuyor.”</p>

  <p>Adam hiçbir şey söylemeden denize bakıyor. Kaldırım kalabalıklaşıyor; yerinden fırlayıp kaçsa ne olur? Vurur mu? Elindeki tabanca sahici mi acaba?</p>

  <p>Olivia, adamın ilgisini çekecek bir konuya değindiğini seziyor. Adamın nasıl konuştuğunu, birkaç dakika önce kendisine nasıl baktığını hatırlayarak, en iyisi aptalca bir&nbsp;şey yapmamak diye düşünüyor.</p>

  <p>“Yine de bırakamıyorum onu. Karşıma dünyanın en iyi, en zengin, en cömert adamı da çıksa, sevgilimi kimselere değişmem. Sakın sürekli aşağılanmaktan hoşlanan&nbsp;bir mazoşist olduğumu sanmayın, âşığım ona.”</p>

  <p>Silahın namlusunu yine kaburgalarında hissediyor. Yanlış bir şey söyledi.</p>

  <p>Adam, nefret dolu bir sesle, “Ben senin o aşağılık sevgilin gibi biri değilim,” diyor. “Elimdekileri kazanmak&nbsp;için çok çalıştım. Gece gündüz demedim, canla başla çalıştım, birçok tersliğe göğüs gerdim. Gerçi acımasız ve&nbsp;amansız davrandığım da olmadı değil, ama işimi hep dürüstçe yaptım. Her zaman iyi bir Hıristiyan oldum. Nüfuzlu dostlarım var, onlara olan gönül borcumu her zaman&nbsp;ödedim. Senin anlayacağın, her şeyi doğru yaptım.</p>

  <p>“Yoluma çıkan kimseye zarar vermedim. Dilediğini yapması için karıma her zaman arka çıktım. İşte sonucu: Burada tek başınayım. Evet, çarpışmak için gönderildiğim o aptalca savaşta insanları öldürdüm, ama hiçbir zaman kendimi kaybedip sapıtmadım. Bir lokantaya dalıp içeridekileri makineli tüfekle tarayan, aklını oynatmış&nbsp;savaş eskilerinden değilim. Terörist falan da değilim. Hiç&nbsp;kuşkusuz, hayatın bana haksızlık ettiğini ve en önemli&nbsp;şeyi, aşkı elimden aldığını söyleyebilirdim. Ama başka kadınlar da var ve aşk acısı her zaman geçer. Benim harekete geçmeye ihtiyacım var, yavaş yavaş kaynayarak ölecek&nbsp;bir kurbağa olmaktan bıktım.”</p>

  <p>“Madem başka kadınlar da olduğunu ve aşk acısının geçeceğini biliyorsunuz, neden o kadar sarsıldınız?”</p>

  <p>Evet, daha olgun davranıyor artık, yanındaki kaçıkla uğraşırken gösterdiği serinkanlılığa kendisi de şaşırıyor.</p>

  <p>İgor duraksamış gibi.</p>

  <p>“Gerçekten bilmiyorum. Belki bir zamanlar çok sık terk edildiğim için. Belki sırf neler yapabileceğimi kendime kanıtlamaya ihtiyacım olduğu için. Belki de yalan söylediğimden, aslında benim için tek bir kadın olduğundan.&nbsp;Bir planım var.”</p>

  <p>“Ne planı?”</p>

  <p>“Daha önce söyledim ya. Benim için ne kadar önemli olduğunu, onu geri almak için her türlü riski göze almaya hazır olduğumu anlayıncaya kadar dünyaları yok etmeyi sürdüreceğim.”</p>

  <p>Polis!</p>

  <p>İkisi de polis arabasının yaklaştığını görüyor.</p>

  <p>“Özür dilerim,” diyor adam. “Biraz daha konuşalım istiyorum. Hayat sana da pek o kadar adaletli davranmamış.</p>

  <p>Olivia, sonuna geldiklerini anlıyor. Artık kaybedeceği bir şey olmadığı için bir kez daha yerinden doğruluyor. O sırada, onu sevgiyle kucaklamak istercesine yabancının&nbsp;elini sağ omzuna attığını fark ediyor.</p>

  <p>Samozaşçita Bez Orujiya ya da Ruslar arasında daha çok bilinen adıyla Sambo, karşındakini yalnızca ellerini kullanarak çabucak öldürme sanatıdır; kurbanın ne&nbsp;olduğunu bile anlayamaz. Halklar ya da kabilelerin istilacılarla silahsız dövüşmek zorunda kaldıkları yüzyıllar öncesine uzanan Sambo, Sovyet devleti tarafından insanları iz bırakmadan yok etmek amacıyla yaygın bir biçimde kullanılmıştı. Bir savaş sanatı olarak 1980 Moskova Olimpiyatları'na alınması istenmiş, dönemin Komünistleri yalnızca kendilerinin yaptıkları bu sporun&nbsp;Olimpiyatlara alınması için büyük çaba harcamışlar, ama&nbsp;bu öneri Sambo’nun çok tehlikeli olduğu gerekçesiyle&nbsp;reddedilmişti.</p>

  <p>Çok iyi. Böylece, bu sporu pek az kişi biliyor.</p>

  <p>İgor, sağ elinin başparmağını Olivia’nın şahdamarına bastırıyor, kızın beynine kan gitmesini önlüyor. Öteki eliyle de kızın koltukaltına yakın bir noktaya bastırarak&nbsp;kasların kasılıp kalmasını sağlıyor. Hiçbir zorlama yok,&nbsp;iki dakika beklemek yeterli.</p>

  <p>Olivia, İgor’un kollarında uykuya dalmış gibi. Polis arabası, arkalarından, caddenin trafiğe kapalı yönüne dönüyor. Polisler birbirine sarılmış çifti fark etmiyorlar bile; bu sabah işleri başlarından aşkın, neredeyse olanaksız bir işin üstesinden gelmek, trafiği açmak için çabalayıp duruyorlar. Polis radyosu, az önce sarhoş bir milyonerin bir buçuk kilometre kadar ileride arabasını çarptığını bildiriyor.</p>

  <p>İgor, kızı yere bırakmadan, zevksiz objeleri sergilemek üzere bankın önüne serilmiş örtüyü eğilip alıyor. Yastık olacak biçimde ustaca katlıyor.</p>

  <p>Ortalıkta kimsenin olmadığını anlayınca, kızın hareketsiz vücudunu usulca bankın üstüne bırakıyor. Olivia uykuda sanki; rüyasında, eskiden yaşamış olduğu çok güzel bir günü ya da zorba sevgilisiyle ilgili kâbuslar görüyor belki de.</p>

  <p>Onları bankta otururken yalnızca o yaşlı çift gördü. Ve suç ortaya çıkarsa -ki gözle görülür hiçbir iz olmadığı&nbsp;için İgor bundan kuşkulu- onu polise besbelli doğru dürüst tarif edemeyecekler. Kaygılanmak için en küçük bir&nbsp;neden yok; insanlar çevrelerinde olup bitene hiçbir zaman&nbsp;fazla dikkat etmezler.</p>

  <p>İgor, oradan ayrılırken, uyuyan güzelin alnına bir öpücük kondurup mırıldanıyor:</p>

  <p>“Gördüğün gibi sözümü tuttum. Ateş etmedim.”</p>

  <p>Birkaç adım attıktan sonra başına korkunç bir ağrı giriyor. Bu da son derece normal: Beyne kan hücum ediyor; az önce aşırı gerilim altında olan biri için anlaşılır bir&nbsp;tepki.</p>

  <p>Baş ağrısına karşın kendini çok iyi hissediyor. Evet, tasarladığını gerçekleştirdi.</p>

  <p>Demek, yapabiliyormuş. Üstelik, ruhu o kırılgan bedenden kurtardığı, kendini zorba bir korkağa karşı savunamayan bir ruhu kurtardığı için daha da iyi hissediyor kendini. Eğer erkek arkadaşıyla ilişkisi sür şeydi, kızcağız&nbsp;iyice bunalıma girecek, yüreği kararacak, kendine saygısını yitirecek, sonunda tümden sevgilisinin boyunduruğu&nbsp;altına girecekti.</p>

  <p>Ewa’yla hiçbir zaman böyle olmamıştı. Her zaman kendi kararlarını kendisi veren bir kadın olmuştu Ewa.&nbsp;Kendi <span style="font-style:italic;">haute couture</span> butiğini açmaya karar verdiğinde,&nbsp;İgor ona hem manevi hem de mali bakımdan arka çıkmıştı; üstelik onun gezip tozmasına, istediği zaman seyahate çıkmasına da hiç karışmamıştı. Örnek bir erkek ve&nbsp;koca olmuştu. Buna karşın bir hata yapmıştı Ewa: İgor’un&nbsp;sevgisini de, bağışlayıcılığını da anlayamamıştı. Yine de,&nbsp;İgor, onun bu mesajları alacağını umuyordu; daha kendisini terk ettiği gün, onu geri almak için dünyaları yıkacağını söylemişti Ewa’ya zaten.</p>

  <p>Kısa bir süre önce aldığı ve olabilecek en az kontörü yüklediği, kullanılıp atılan cep telefonunu çıkarıyor. Bir&nbsp;mesaj atıyor.</p>

  <div>
    <a href="../Text/Section0005.xhtml#footnote1">1</a><br />
  </div>

  <p><span style="font-weight:bold;">Mecdelli Meryem diye de bilinir. Hz. İsa’nın ünlü müritlerindendir. Markos ve Yuhanna İncillerine göre, İsa’yı dirildikten sonra ilk gören kişidir. Dört İncil’e&nbsp;göre de, İsa’nın çarmıha gerilmesinde ve gömülmesinde hazır bulunmuştur. İlk&nbsp;Hıristiyanlar tarafından gizli bir vahyin aracısı olarak kabul edilmiştir. Doğu Kilisesi geleneğine göre, Havari Aziz Yuhanna’yla birlikte Ephesos’a (Efes) gitmiş,&nbsp;orada ölmüş ve gömülmüştür. (Ç. N. )</span></p>
</body>
</html>
