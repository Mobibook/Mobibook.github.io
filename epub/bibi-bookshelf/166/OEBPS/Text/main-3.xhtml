<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><span style="font-weight:bold;font-style:italic;">13:2<a id="bookmark0"></a>8</span></h1>

  <p><span style="font-style:italic;">Martı, plajın üstünde uçarken bir fare görmüş. Hemen alçalıp fareye sormuş:</span></p>

  <p><span style="font-style:italic;">“Kanatların nerede senin?”</span></p>

  <p><span style="font-style:italic;">Her hayvan kendi dilini konuşur,</span> o <span style="font-style:italic;">yüzden fare soruyu anlamamış. Karşısındaki yaratığın gövdesine takılı o iki tuhaf iri şeye bakıp, “Bir hastalığı olsa gerek,” diye&nbsp;düşünmüş.</span></p>

  <p><span style="font-style:italic;">Farenin, kanatlarına baktığını fark eden martı, “Zavallıcık,” diye geçirmiş içinden. “Birtakım canavarların saldırısına uğramış herhalde; hem kulaklarını sağır etmişler hem de kanatlarını alıp gitmişler.”</span></p>

  <p><span style="font-style:italic;">Fare için çok üzülen martı, hayvancağızı gagasıyla tutmuş, göklerde bir gezintiye çıkarmış. Ama gökte uçarlarken, “Evini özlemiştir belki,” diye düşünmüş ve fareyi&nbsp;büyük bir özenle yeniden yere indirmiş.</span></p>

  <p><span style="font-style:italic;">Aradan aylar geçmiş, farenin yüreğine bir hüzün çökmüş; yükseklerden baktığında ne kadar engin ve güzel bir dünya gördüğünü anımsamış. Gelgelelim, zamanla yeniden sıradan bir fare olmaya alışmış, yaşadığı o mucizenin&nbsp;bir düşten başka bir şey olmadığına inanmaya başlamış.</span></p>

  <p>Ewa’nın çocukluğunda dinlediği bir masal bu, ama şimdi kendisi göklerde: Camgöbeği rengindeki denizi,&nbsp;lüks yatları, aşağılarda karıncalar kadar küçük insanları, plajdaki çadırları, tepeleri, soluna baktığında, ötesinde&nbsp;tüm sorunlarıyla Afrika’nın uzandığı ufku görebiliyor.</p>

  <p>Yer hızla yaklaşıyor. Ewa, “İnsanlığa yükseklerden bakmak en iyisi,” diye düşünüyor. “Ancak o zaman ne kadar küçük olduğumuzu görebiliyoruz.”</p>

  <p>Sıkılmış görünüyor, belki de sinirleri bozuk. İki yıldan fazla bir zamandır birlikteler, ama Hamid karısının kafasından geçenleri hâlâ çözemiyor. Evet, Cannes herkes&nbsp;için zor bir yer, ama Festival’i planlanandan erken terk etmesi olanaksız. Kaldı ki, Ewa bütün bunlara alışık olmalı, eski kocasının hayatı da çok farklı değildi ki, gidilmesi&nbsp;gereken akşam yemekleri, düzenlenmesi gereken toplantılar, durmadan değişen ülkeler, kıtalar, diller.</p>

  <p>“Acaba Ewa hep böyle miydi, yoksa artık ilk başlardaki kadar sevmiyor mu beni?”</p>

  <p>Ürkütücü bir düşünce. Başka şeyler düşünsen iyi edersin.</p>

  <p>Motorun gürültüsünden konuşulmuyor, mikrofonlu kulaklığı takmalı. Ewa, kendi kulaklığını koltuğunun yanındaki askıdan almamış bile. Ona hayatının en önemli kadını olduğunu ve ilk kez geldiği Cannes Festivalinin&nbsp;bir hafta boyunca tadını çıkarması için elinden geleni yapacağını söyleyebilmesi için kulaklığını takmasını istemenin bir anlamı yok. Helikopterdeki ses sistemi pilotun bütün konuşmaları dinleyebileceği biçimde düzenlenmiş, Ewa ise herkesin içindeki sevgi gösterilerinden nefret ediyor.</p>

  <p>İçinde bulundukları cam balon yere inmek üzere. Hamid, kocaman beyaz arabayı görebiliyor; bir Maybach, dünyanın en pahalı ve en donanımlı arabası. Rolls-Royce’tan bile daha benzersiz. Az sonra içinde oturuyor, dinlendirici bir müzik dinliyor, soğutulmuş şampanya ya&nbsp;da maden suyu içiyor olacaklar.</p>

  <p>Hamid, Schaffhausen kasabasındaki küçük bir atölyede üretilmiş ilk modellerin sertifikalı bir örneği olan platin saatine bakıyor. Kadınlar elmaslara servet harcayarak göz kamaştırabilirler, oysa saat zevk sahibi bir erkeğin tek mücevheridir ve boyalı dergilerde pek ender reklamı çıkan bu saatin önemini yalnızca erbabı bilir.</p>

  <p>Seçkinliğin tanımı şöyle olmalı: başkalarının hiç haberi olmasa bile en iyisini nerede bulacağını bilmek ve başkalarının ne diyeceğine bakmaksızın en iyisini yapmak.</p>

  <p>Saat öğleden sonra ikiye geliyor, Hamid’in borsa açılmadan New York’taki borsa danışmanıyla konuşması gerekiyor. Vardıklarında telefon edip -tek bir telefon- günün talimatlarını verecek. “Kumarhanemde para kazanmak dediği yatırım fonları, onun en sevdiği oyun sayılmaz; yine de, müdürleri ve mali yöneticilerinin neler yaptıklarını denetliyormuş gibi davranmak zorunda. Şeyhin korumasına, desteğine ve uyanıklığına güvenebilir, ama&nbsp;yine de olup biteni günü gününe izlediğini göstermesi gerekiyor.</p>

  <p>Sonunda, iki telefon etmek zorunda kalsa da, neyin alınıp neyin satılacağı konusunda hiçbir talimat vermeyebilir. Şimdi başka bir şeye odaklanmış durumda: Öğleden sonra en az iki aktris -biri ünlü, biri pek tanınmamış- onun giysileriyle kırmızı halıdan geçecek. Elbette her şeyle yakından ilgilenen asistanları var, ama sırf her ayrıntının önemli olduğunu ve imparatorluğunun temeliyle bağını koparmadığını kendisine hatırlatmak için de olsa, her&nbsp;şeyle bizzat ilgilenmeyi seviyor. Ayrıca, Fransa’da kaldığı&nbsp;sürece, Ewa’yla birlikte olmanın tadını çıkarmak, onu ilginç insanlarla tanıştırmak, plajda yürüyüşlere çıkmak,&nbsp;yakınlardaki kasabalardan birinde küçük bir restoranda&nbsp;onunla öğle yemeği yemek, ufukta alabildiğine uzanıp giden bağlarda onunla el ele yürümek istiyor.</p>

  <p>Her zaman işinden başka hiçbir şeye âşık olamadığını hissetmişti, oysa zafer listesi olağanüstü güzel kadınlarla yaşadığı imrenilecek ilişkilerle dolu. Ama Ewa’yı gördüğü andan beri bambaşka bir erkek oldu. İki yıldır&nbsp;birlikteler ve ona olan aşkı her zamankinden daha güçlü ve daha yoğun. Âşık. O, Hamid Hussein, yeryüzünün&nbsp;en ünlü modacılarından biri, lüks ve ihtişam satan dev bir&nbsp;uluslararası holdingin kamuoyundaki çehresi. Her şeye&nbsp;ve herkese karşı savaş vermiş, tüm Batı’nın Ortadoğululara ve onların dinlerine karşı önyargılı düşüncelerine meydan okumuş, kabilesinin atalardan gelen hayatta kalma,&nbsp;öğrenme ve tepeye erişme becerilerini kullanmayı bilmiş&nbsp;bir adam. Söylentilerin tersine, petrol işi yapan zengin bir&nbsp;aileden değil. Babası, sırf kendisinden isteneni yapmayı&nbsp;reddettiği için bir şeyhin gözüne girmeyi başarmış bir kumaş taciriymiş.</p>

  <p>Hamid, herhangi bir konuda kararsız kaldığında, gençliğinde aldığı dersi hatırlar: Büyük bir riske girme&nbsp;anlamına gelse de, güç sahibi insanlara hayır de. Bu ilke&nbsp;hemen her zaman işlemiştir. İşlemediği bazı durumlarda&nbsp;da sonuçları onun beklediği kadar vahim olmamıştır.</p>

  <p>Babası, ne yazık ki, oğlunun başarısını görecek kadar yaşamamıştı. Şeyh dünyanın en modern kentlerinden birini kurmak için çölün o yöresindeki tüm toprakları satın&nbsp;almaya başladığında, Hamid’in babası şeyhin görevlilerine şöyle deme cesaretini göstermişti:</p>

  <p>“Satmıyorum. Ailem yüzyıllardır burada. Ölülerimizi buraya gömdük. Fırtınalara ve istilacılara karşı koymayı öğrendik. Allah’ın bizi bakmakla görevlendirdiği yeri satamayız.”</p>

  <p>Görevliler teklifi yükseltmişler, ama Hamid’in babası yine reddedince öfkelenmişler, onu oradan atmak için ne&nbsp;mümkünse yapacaklarını söyleyerek tehditler savurmuşlardı. Bu arada şeyh de sabırsızlanmaya başlamıştı. Büyük planları olduğu için projesini bir an önce başlatmak&nbsp;istiyordu. Uluslararası piyasada petrol fiyatları yükselmiş&nbsp;ve petrol rezervleri tükenmeden harcanması gereken para&nbsp;ve yabancı yatırımları çekmek için gerekli altyapıyı kurma olasılığı yok olmuştu.</p>

  <p>Yaşlı Hussein, fiyat ne olursa olsun mülkünü satmaya yine de yanaşmıyordu. İşte o zaman şeyh gidip kendisi konuşmaya karar vermişti.</p>

  <p>“Ne istersen veririm,” demişti.</p>

  <p>“Öyleyse oğlumun iyi bir eğitim görmesini sağla. On altı yaşma geldi, ama hiçbir geleceği yok.”</p>

  <p>“Evini bana satarsan istediğini yaparım.”</p>

  <p>Uzun bir sessizlik olmuş, sonra Hamid’in babası, şeyhin gözlerinin içine bakarak, onun hiç beklemediği bir şey söylemişti:</p>

  <p>“Sen, efendimiz, kullarını eğitmekle görevlisin ve ben ailemin geleceği uğruna geçmişini satamam.”</p>

  <p>Hamid, babasının gözlerindeki hüznü ve şöyle devam ettiğini hatırlıyor:</p>

  <p>“Ama hiç değilse oğluma hayatta arka çıkıp bir şans tanırsan, teklifini kabul ederim.”</p>

  <p>Şeyh bir şey demeden oradan ayrılmış, ertesi gün Hamid’in babasından oğlunu kendisine göndermesini istemişti: Konuşacaktı. Hamid, kapatılmış yollardan aşağılara inerek, durmadan çalışan dev vinçlerin ve işçilerin&nbsp;arasından, yıkılmakta olan mahallelerin ortasından geçerek, eski limanın yanı başında yükselen saraya varmıştı.&nbsp;Şeyh hemen konuya girmişti:</p>

  <p>“Babanın evini satın almak istediğimi biliyorsun. Ülkemizde pek az petrol kaldı, kendimizi petrole bağımlı olmaktan kurtarmalı ve petrol kuyuları kurumadan yeni yollar bulmalıyız. Yalnız petrol değil, hizmet de satabileceğimizi dünyaya kanıtlayacağız. Bu arada, ilk adımları atabilmek için bazı önemli yenilikler yapmamız, mesela iyi bir havalimanı inşa etmemiz gerekiyor. Yabancıların&nbsp;havalimanını inşa edebilmeleri için toprak lazım. Benim&nbsp;tek bir hayalim var ve iyi niyetliyim. Ama her şeyden önce&nbsp;daha fazla mali uzmana ihtiyacımız var. Babanla aramızda&nbsp;geçen konuşmayı duydun...”</p>

  <p>Hamid korkusunu gizlemeye çalışıyordu, onları dinleyen on-on beş kişi vardı etraflarında. Yine de, kendisine sorulan her soruyu yürekten yanıtlamaya hazırdı,&nbsp;“... şimdi söyle bakalım, ne yapmak istiyorsun?”</p>

  <p>“Hante <span style="font-style:italic;">couture</span> işini öğrenmek istiyorum.”</p>

  <p>Oradaki herkes dönüp birbirine bakmıştı. Herhalde ne demek istediğini anlamamışlardı.</p>

  <p>“Babam aldığı kumaşların çoğunu yabancılara satıyor, onlar da bu kumaşları tasarım ürünü giysilere dönüştürüp babamın kazandığının yüz katını kazanıyorlar. Eminim, aynı işi burada yapabiliriz. Modanın, dünyanın&nbsp;bizimle ilgili önyargılarını kırmanın yollarından biri olduğu kanısındayım. Eğer barbarlar gibi giyinmediğimizi görmelerini sağlarsak, bizi daha kolay kabullendiklerini göreceksiniz.”</p>

  <p>Bu kez homurdanmalar yükselmişti sarayda. Giysilerden mi söz ediyordu? Bu, insanların içlerinden çok, dış görünüşlerine bakan Batıklara uygun düşen bir şeydi.</p>

  <p>“Öte yandan, babamın ödediği bedel çok yüksek. Evimizi korumayı tercih ederim. Babamın kumaşlarıyla çalışacağım ve Bağışlayıcı Allah’ın izniyle hayalimi gerçekleştireceğim. Efendimiz, ben de sizin gibi ne istediğimi biliyorum.”</p>

  <p>Saraydakiler, yüce önderlerine kafa tutmakla kalmayan, kendi babasının isteklerini de reddeden bu oğlanın söyledikleri karşısında şaşkınlığa kapılmışlardı. Şeyh ise&nbsp;gülümsemişti.</p>

  <p>“Peki, bu <span style="font-style:italic;">haute couture</span> nerede öğrenilir?”</p>

  <p>“Fransa’da ya da İtalya’da, büyük ustalarla çalışarak. İnsan üniversitelerde pek çok şey öğrenebilir, ama tecrübenin yerini hiçbir şey tutamaz. Kolay olmayacağını biliyorum, ama Bağışlayıcı Allah’ın izniyle başaracağım.”</p>

  <p>Şeyh, öğleden sonra yeniden gelmesini istemişti. Hamid de limanın oralarda dolaşmış, çarşıyı gezmiş,&nbsp;rengârenk işlemeli kumaşları hayranlıkla izlemişti. Çarşıyı gezmeyi çok seviyordu; yakında çarşıyla birlikte geçmişin ve geleneğin bir parçasının da yok olup gideceğini düşündükçe karalar bağlıyordu. Gelişmeyi durdurmak&nbsp;mümkün müydü? Bir ülkenin gelişmesini durdurmaya&nbsp;kalkışmak akla uygun muydu? Kim bilir kaç gece sabahlara kadar oturmuş, bir gün kabile giysilerinin de vinçler ve yabancı yatırımlar tarafından yok edileceği korkusuyla, Bedevilerin giydiği elbiselerin çizimlerini yapmıştı mum ışığında.</p>

  <p>Şeyhin söylediği saatte saraya dönmüştü. Bu kez şeyhin etrafı daha da kalabalıktı.</p>

  <p>“İki karar verdim,” demişti şeyh. “Birincisi, senin bir yıllık masraflarını ödeyeceğim. Finans sektöründe çalışmakla ilgilenen yeterince çocuk var, sen terzilik öğrenmek istediğini söyleyen ilk çocuksun. İsteğin çılgınca görünüyor ama, millet benim hayallerimin de çılgınca olduğunu söyleyip duruyor, ancak beni nereye getirdikleri ortada. Kendime ters düşmek istemem.</p>

  <p>“Gelgelelim, yardımcılarımdan hiçbirinin sözünü ettiğin o insanlar arasında bir tanıdığı yok, o yüzden sokaklarda dilenmek zorunda kalmayasın diye sana küçük bir aylık bağlayacağım. Başarılı, kazanan biri olarak geri dönecek, ülkemizi temsil edeceksin; öteki ulusların kültürümüze saygı duymayı öğrenmeleri önemli. Ama önce, gideceğin ülkelerin dillerini öğrenmelisin. Hangi dillerdi?”</p>

  <p>“İngilizce, Fransızca ve İtalyanca. Cömertliğinizden ötürü size minnettarım, peki babam...”</p>

  <p>Şeyh, eliyle susturmuştu Hamid’i.</p>

  <p>“İkinci kararım da şöyle: Babanın evi olduğu yerde kalacak. Hayallerimdeki gibi gökdelenlerle kuşatılacak, güneş yüzü görmeyecek ve sonunda baban evi terk etmek zorunda kalacak. Ama ev sonsuza kadar orada kalacak. İleride insanlar beni hatırlayacak ve şöyle diyecekler: ‘Büyük bir insandı, çünkü ülkesini değiştirdi. Hem de&nbsp;adil bir insandı, çünkü bir kumaş tacirinin haklarına saygı gösterdi.”’</p>

  <p>Helikopter rıhtımın sonuna inerken, Hamid anılarından sıyrılıyor. Önden inip Ewa’ya yardımcı olmak için elini uzatıyor. Tenine değdiğinde bu sarışın kadına gururla bakıyor: Bembeyaz giysileri gün ışığında ışıldıyor, öbür&nbsp;eliyle şık, bej rengi şapkasını tutmuş. İki yana sıralanmış&nbsp;yatların arasından geçerek, kendilerini bekleyen arabaya&nbsp;doğru yürüyorlar; şoför kapıyı açmış, onları bekliyor.</p>

  <p>Hamid, karısının elini tutup kulağına fısıldıyor:</p>

  <p>“Umarım yemek hoşuna gitmiştir. Bunlar büyük sanat koleksiyoncuları; bize helikopter vermeleri büyük cömertlik.”</p>

  <p>“Evet, çok hoşuma gitti.”</p>

  <p>Oysa Ewa aslında, “Hayır, hiç hoşuma gitmedi,” demek istiyor. “Daha da kötüsü, içime bir korku düştü. Az önce cep telefonuma bir mesaj geldi, numarası gözükmüyor ama kimin attığını biliyorum.”</p>

  <p>Topu topu iki kişi için yapılmış geniş arabaya giriyorlar, önlerinde kocaman bir yer var. Klima ideal sıcaklığa ayarlanmış, müzik tam o ana uygun, dışarıdan en küçük bir gürültü sızmıyor içeriye, kusursuz bir yalıtılmışlık. Hamid, rahat deri koltuğa kurulup önlerindeki mini-ban açıyor ve Ewa’ya biraz şampanya isteyip istemediğini soruyor. Hayır, diyor Ewa, maden suyu daha iyi.</p>

  <p>“Dün akşam yemeğine çıktığımız sırada otelin barında eski kocanı gördüm.”</p>

  <p>“İmkânsız. Cannes’da işi olmaz ki onun.”</p>

  <p>Aslında şöyle demek istiyordu: “Haklı olabilirsin. Az önce bir mesaj aldım. İlk uçağa atlayıp gidelim buradan.”&nbsp;“Yoo, eminim oydu.”</p>

  <p>Hamid, karısının konuşmaya istekli olmadığını fark ediyor. Sevdiklerinin mahremiyetine saygı duymayı öğretmişler, o yüzden başka şeyler düşünmeye yöneliyor.</p>

  <p>Ewa’nın iznini aldıktan sonra, konuşmak zorunda olduğu, New York’taki borsa danışmanını arıyor. Birkaç&nbsp;cümleyi sabırla dinledikten sonra, piyasadaki trendleri&nbsp;anlatan adamın kibarca sözünü kesiyor. Bütün konuşma&nbsp;iki dakikadan fazla sürmüyor.</p>

  <p>Ardından, ilk filmi için seçtiği yönetmene telefon açıyor. Yönetmen filmin yıldızıyla teknede buluşmak üzere yoldaymış; evet, genç bir aktrisi seçmişler ve birazdan onlara katılacakmış.</p>

  <p>Hamid yeniden Ewa’ya dönüyor, ama Ewa hâlâ konuşmaya istekli görünmüyor, limuzinin camından dışarıya boş boş bakıyor. Belki de otelde pek az vakti olacağı için kaygılı. Hemen üstünü değiştirip doğruca Belçikalı bir modacının o önemsiz defilesine gitmesi gerekecek; Hamid, asistanlarının, bir sonraki koleksiyonunun ideal yüzü olabileceğini söyledikleri genç Afrikalı manken&nbsp;Jasmine’i bir de kendisi görmek istiyor.</p>

  <p>Kızın Cannes’daki bir defilenin baskılarını kaldırıp kaldıramayacağını görmek istiyor Hamid. Her şey yolunda giderse, Jasmine ekim ayında Paris’teki Moda&nbsp;Haftası’nda Hamid’in yıldız mankenlerinden biri olacak.</p>

  <p>Ewa gözlerini camdan ayırmıyor, ama dışarıda olup bitenle ilgilendiği yok. Yanında oturan kibar, yaratıcı, kararlı, şık adamı çok iyi tanıyor. Terk etmiş olduğu adam&nbsp;dışında, kendisini hiçbir erkeğin hiçbir kadını arzulamadığı kadar arzuladığını biliyor. Dünyanın en güzel kadınlarıyla sarmaş dolaş yaşıyor olsa da, ona güvenebilir. Bu limuzinde oturuyor olabilmek ve kendisine bir kadeh şampanya ya da en sevdiği maden suyunu sunabilmek için&nbsp;pek çok zorluğun üstesinden gelmeyi göze almış, dürüst,&nbsp;çok çalışkan bir adam. Güçlü ve kendisini her türlü tehlikeye karşı koruyabilecek bir adam. Bir tehlike dışında, ki&nbsp;o da en kötüsü. Eski kocası.</p>

  <p>Şimdi mesajı yeniden okumak için telefonu eline alarak kuşku uyandırmak istemiyor; mesaj ezberinde zaten.</p>

  <p>“Senin uğruna bir dünyayı yok ettim, Katyuşa.”</p>

  <p>Bu sözlerin ne anlama geldiğini bilmiyor, ama ona Katyuşa diyecek başka biri yok.</p>

  <p>Hamid’in sürdüğü hayattan, dostlarından ve gittikleri partilerden nefret etmesine rağmen, onu sevmeyi öğretti kendine. Yine de, onu sevmeyi başarıp başarmadığını henüz bilmiyor; çaresizlikten handiyse intiharı düşündüğü anlar oluyor. Tek bildiği, evliliğinin kapanından kurtulamadığı, tümden mahvolduğunu düşündüğü bir zamanda, kurtuluşu Hamid’de bulduğu.</p>

  <p>Ewa, yıllar önce, çocukluğu hüzünlü geçmiş, Afganistan’da saçmasapan bir savaşta çarpışmak için Sovyet ordusuna çağrılmış, sonra da çökmenin eşiğine gelen ülkesine geri dönmüş bir meleğe âşık olmuştu. İgor, her&nbsp;şeye rağmen, tüm güçlüklerin üstesinden gelmeyi başarmıştı. Var gücüyle çalışmaya başlamıştı, ne idüğü belirsiz insanlardan borç alıyor, sonra da göze aldığı tehlikeyi ve bütün o borçları nasıl ödeyeceğini düşünmekten sabahlara kadar uyumuyordu. Rüşvet hastalığına hiç yakınmadan katlanıyordu, kendi halkının yaşam kalitesini&nbsp;yükseltecek bir ürün için yeni bir ruhsat alması gerektiğinde bir devlet memuruna rüşvet vermek zorunda olduğunu kabullenmişti. İdealist ve sevgi doluydu. Gündüzleri insanları buyurgan bir biçimde yönetiyordu, hayat ona&nbsp;nasıl liderlik edileceğini öğretmişti, askerlik ise hiyerarşilerin işleyişini kavramasına yardımcı olmuştu. Geceleri&nbsp;de, Ewa’ya tutunuyor, ondan kendisini korumasını, kendisine öğüt vermesini, her şeyin yolunda gitmesi ve her&nbsp;gün yoluna çıkan tuzaklardan korunması için dua etmesini istiyordu.</p>

  <p>Ewa, saçını okşayıp her şeyin yolunda gittiğini, onun iyi biri olduğunu ve Tanrı’nın haksever insanları her zaman ödüllendirdiğini söyleyerek yatıştırıyordu onu.</p>

  <p>Zamanla, güçlüklerin yerini fırsatlar almıştı. İgor’un insanlara neredeyse yalvar yakar sözleşmeler imzalatarak&nbsp;başlattığı küçük iş gelişip büyümeye başlamıştı, çünkü&nbsp;hâlâ iletişim ağlarından neredeyse tümüyle yoksun olan&nbsp;bir ülkede, yürüyeceğine hiç kimsenin inanmadığı şeylere yatırım yapan birkaç kişiden biriydi İgor. Hükümet&nbsp;değişmiş, rüşvet azalmıştı. Başlangıçta yavaş yavaş, zamanla büyük miktarlarda para girmeye başlamıştı ülkeye.&nbsp;Ama yaşadıkları zor zamanları hiç unutmamışlardı, boşuna tek bir kuruş bile harcamıyorlardı. Hayır kuruluşlarına ve eski askerler için kurulmuş derneklere katkıda bulunuyorlardı; gösterişsiz bir hayat sürüyorlar ve her şeyi&nbsp;geride bırakıp kalabalıklardan uzak bir evde yaşayacakları günün hayalini kuruyorlardı. O gün geldiğinde, ahlak&nbsp;ve onur nedir bilmeyen insanlarla iş yapmak zorunda kaldıkları günleri unutacaklardı. Zamanlarının büyük bir bölümü havalimanlarında, uçaklarda ve otellerde geçiyordu;&nbsp;günde on sekiz saat çalışıyorlardı ve yıllardır birlikte bir&nbsp;ay bile tatil yapmamışlardı.</p>

  <p>Aynı hayali besliyorlardı: Bu çılgınca yaşam temposunun bir anı olarak kalacağı an bir gün mutlaka gelecekti. O zaman, bu dönemden kalan yara izleri, inanç ve düşler uğruna verilmiş bir savaşta kazanılmış madalyalar&nbsp;gibi görünecekti gözlerine. Ne de olsa, her insan sevmek&nbsp;ve sevdikleriyle yaşamak için gelmişti bu dünyaya - ya da&nbsp;Ewa o sıralar böyle olduğuna inanıyordu.</p>

  <p>İşleri birden çok yolunda gitmeye başlamıştı. Eskiden onlar iş peşinde koşarlarken, artık işler kendiliğinden ayaklarına geliyordu. Kocası önemli bir iş dergisine kapak olmuş, ülkenin çeşitli yerlerindeki kodamanlar onlara parti ve açılış davetiyeleri yağdırmaya başlamışlardı. Her gittikleri yerde krallar gibi ağırlanıyorlar, gittikçe&nbsp;daha büyük miktarlarda para kazanıyorlardı.</p>

  <p>Değişen koşullara ayak uydurmak zorundaydılar: Moskova’da, akla gelebilecek her türlü konfora sahip çok&nbsp;güzel bir ev satın aldılar. Ewa’nin bilmediği, bilmek de istemediği nedenlerle kocasının eski iş arkadaşları kendilerini hapiste buldular. (Bunlar ilk baştaki borçları veren iş&nbsp;arkadaşlarıydı, ama İgor aşırı yüksek faiz oranlarına rağmen borçlarını son kuruşuna kadar ödemişti. ) O günden&nbsp;sonra İgor her yere korumalarla gider oldu; başlangıçta&nbsp;yalnızca iki koruması vardı -Afgan savaşma katılmış eski&nbsp;askerler ve dostlar- ama küçük şirket yedi ayrı zaman dilimindeki çeşitli ülkelerde kolları olan ve gittikçe daha&nbsp;çok alanda yatırım yapan çokuluslu bir deve dönüştükçe,&nbsp;korumaların sayısı da arttı.</p>

  <p>Ewa, günlerini alışveriş merkezlerinde ya da hep aynı şeyleri konuşan arkadaşlarının çay partilerinde geçiriyordu. İgor ise, hiç kuşkusuz, işleri durmadan büyütmek istiyordu. Ne de olsa, bulunduğu yere hırsıyla ve çok çalışarak gelmişti. Ewa ne zaman, planladıklarından çok daha&nbsp;ileriye gidip gitmediklerini, yalnızca birbirlerine olan aşklarının keyfini sürerek yaşama hayallerini gerçekleştirme&nbsp;vaktinin gelip gelmediğini soracak olsa, İgor hep kendisine biraz daha zaman tanımasını istiyordu. Üstelik daha&nbsp;çok içmeye başlamıştı. Bir gece, arkadaşlarıyla su gibi şarap ve votka içip sarhoş olduğu uzun bir akşam yemeğinden sonra eve geldiğinde, Ewa duygularını daha fazla gizleyememiş, sürmekte olduğu bu boş hayata artık katlanamadığını söylemişti. Bir an önce bir şeyler yapmazsa çıldıracaktı. İgor ise, “Sahip olduğun bunca şey seni tatmin&nbsp;etmiyor mu?” diye sormuştu.</p>

  <p>“Evet, <span style="font-style:italic;">beni</span> tatmin ediyor; ama sorun şu ki seni tatmin etmiyor, hiçbir zaman da etmeyecek. Güvensizsin, elde ettiğin her şeyi kaybetmekten korkuyorsun; bir kere başladın mı nerede duracağını bilmiyorsun. Sonunda kendini mahvedeceksin. Evliliğimizi de, aşkımı da yok&nbsp;ediyorsun.”</p>

  <p>Kocasıyla ilk kez böyle konuşmuyordu; birbirlerine karşı her zaman çok dürüst olmuşlardı, ama artık sabrının&nbsp;taşmakta olduğunu seziyordu. Alışverişlerden, çay partilerinden, kocasının işten eve gelmesini beklerken seyrettiği o iğrenç televizyon programlarından bıkmıştı artık.</p>

  <p>“Öyle söyleme, aşkını yok ettiğimi söyleme. Söz veriyorum, bütün bunları çok yakında geride bırakmış olacağız, yeter ki biraz sabırlı ol. Şu ara hayatın gerçekten de çok sıkıcı olmalı, istersen kendin bir projeye giriş.”</p>

  <p>Hiç değilse bunu fark etmişti.</p>

  <p>“Ne yapmak istersin?” diye sormuştu İgor.</p>

  <p>Ewa da, evet, bu bir çıkış yolu olabilir, diye düşünmüştü.</p>

  <p>“Moda alanında çalışmak isterim. Hep bunu hayal etmişimdir.”</p>

  <p>Kocası isteğini hemen kabul etmiş, ertesi hafta Moskova'nın en iyi alışveriş merkezlerinden birindeki bir&nbsp;mağazanın anahtarlarıyla çıkagelmişti. Ewa büyülenmişti. Hayatı yeni bir anlam kazanmıştı; beklemekle geçen&nbsp;uzun günler ve geceler artık son bulacaktı. Ewa borç istemiş, İgor da karısının başarılı olabilmesi için işe yeterince para yatırmıştı.</p>

  <p>Ewa, kendini her zaman bir yabancı gibi hissettiği akşam yemekleri ve partilere bambaşka bir ilgi duymaya&nbsp;başlamıştı. Henüz iki yıl geçmemişti ki, bu tür sosyal etkinliklerde kurulan bağlantılar sayesinde, Moskova’daki&nbsp;en başarılı <span style="font-style:italic;">haute couture</span> mağazasını yönetiyordu. Kocasıyla ortak bir hesabı bulunmasına ve kocasının ona ne&nbsp;kadar para harcadığını hiçbir zaman sormamasına rağmen, aldığı borcu ödemeye özen göstermişti. İş gezilerine yalnız başına çıkmaya, yeni tasarımlar ve özel markalar aramaya başlamıştı. Kendi ekibini kurmuş, hesaplara&nbsp;hâkim olmuş ve kendisi de şaşırmasına rağmen kusursuz&nbsp;bir işkadını olup çıkmıştı.</p>

  <p>İgor her şeyi öğretmişti ona. Kendisi çok iyi bir örnekti zaten. Ve tam her şey yolunda giderken, hayatı yeni bir anlam kazanmışken, yolunu aydınlatmış olan Işık Meleği tökezlemeye başlamıştı.</p>

  <p>Hafta sonunu Baykal Gölü kıyısındaki bir balıkçı köyünde geçirdikten sonra, İrkutsk’ta bir restorandaydılar. Artık şirketin iki uçağı, bir helikopteri vardı, istedikleri&nbsp;kadar uzaklara kaçabiliyor, pazartesileri de işlerinin başına dönebiliyorlardı. Pek az bir süre birlikte olabilmekten&nbsp;ikisinin de yakındığı yoktu, ama yılların mücadelesinin&nbsp;etkisini göstermeye başladığı da açıktı. Yine de, aşklarının her şeyden daha güçlü olduğunu ve birlikte oldukları&nbsp;sürece her şeyin yolunda gideceğini biliyorlardı.</p>

  <p>Akşam yemeğini mum ışığında yedikleri sırada, restorandan içeri giren sarhoş bir dilenci masaya kadar gelip oturmuş, Moskova’nın itiş kakışından uzakta baş başa kaldıkları bu değerli anı mahvederek konuşmaya başlamıştı. Çok geçmeden restoranın sahibi dilenciyi hemen&nbsp;dışarıya attırmayı önerdiyse de, İgor bu işi kendisine bırakmasını söylemişti. Dilenci birden şevke gelmiş, votka&nbsp;şişesini kaptığı gibi kafasına dikmiş, sonra da sorular sormaya (“Kimsiniz? Bizler burada yoksulluk içinde yaşarken, siz bu kadar parayı nereden buldunuz?”), hayattan ve&nbsp;hükümetten yakınmaya başlamıştı. İgor buna birkaç dakika daha dayanabilmişti.</p>

  <p>Sonra yerinden kalkmış, adamı kolundan tutup dışarı çıkarmıştı (restoran asfaltlanmamış bir caddedeydi). İki koruması dışarıda onu bekliyordu. Ewa, camdan, kocasının onlara “Karıma göz kulak olun” gibisinden bir şeyler&nbsp;söyleyip küçük bir yan sokağa yöneldiğini görmüştü. Birkaç dakika sonra gülümseyerek geri dönmüştü İgor.</p>

  <p>“Tamamdır, artık kimseyi rahatsız etmeyecek,” demişti.</p>

  <p>Ewa, kocasının gözlerinde farklı bir ışık sezmişti; bakışlarında, birlikte geçirdikleri hafta sonu boyunca gösterdiği coşkudan çok daha büyük bir coşku vardı sanki.</p>

  <p>“Ne yaptın?”</p>

  <p>İgor yanıt vermemiş, biraz daha votka istemekle yetinmişti. İkisi de gece boyunca içmişlerdi - İgor mutluydu ve durmadan gülümsüyordu, Ewa ise yalnızca anlamak istediğini anlamayı seçmişti. İgor kendisi kadar talihli olmayanlara karşı her zaman çok cömert davranırdı, belki de yoksulluktan kurtarmak için adamcağıza para vermişti.</p>

  <p>Otele döndüklerinde şöyle demişti İgor:</p>

  <p>“Gençliğimde, inanmadığım bir ideal uğruna verilen haksız bir savaşta savaşırken öğrendiğim bir şey bu. Yoksulluğa son vermenin her zaman bir yolu vardır.”</p>

  <p>Hayır, İgor burada, Cannes’da olamaz. Hamid yanılmış olmalı. İkisi daha önce yalnızca bir kez, Londra’da oturdukları apartmanın girişinde karşılaşmışlardı. İgor&nbsp;adreslerini bulmuş ve Ewa’ya geri dönmesi için yalvarmak üzere oraya gitmişti. Hamid onunla konuşmuş, ama&nbsp;içeri girmesine izin vermemiş, polis çağırmakla tehdit etmişti. Ewa, başının ağrıdığını söyleyerek bütün bir hafta&nbsp;evden dışarı adımını atmamıştı, ama Işık Meleği’nin Mutlak Şeytan’a dönüştüğünü biliyordu.</p>

  <p>Yeniden telefonuna bakıyor ve mesajı bir kez daha okuyor.</p>

  <p>Katyuşa. Ona bu adla bir tek kişi seslenebilir. Geçmişinde yaşayan ve kendini ne kadar korunmuş hissederse hissetsin, ne kadar uzakta, hatta onun hiç giremeyeceği&nbsp;bir dünyada yaşıyor olursa olsun, bugününe hayatının sonuna kadar dehşet salacak olan kişi. İrkutsk’tan dönerlerken -sırtından büyük bir yükü atmışçasına- ruhunun karanlığını açıkça ortaya dökmeye başlayan kişi.</p>

  <p>“Özel hayatımızı kimse, ama hiç kimse tehdit edemez. Daha adil, daha insancıl bir toplum yaratmak için yeterince çalıştık. Özgürce yaşayacağımız anlara saygıda kusur eden herkes, bir daha karşımıza çıkamayacak biçimde yok edilmeli.”</p>

  <p>Ewa bunun ne demek olduğunu sormaya korkmuştu. Kocasını tanıdığını sanıyordu, oysa yerin altındaki bir volkan artık patlamak üzereydi sanki, sarsıcı dalgalar gittikçe güçlenerek geliyordu. Kocası hâlâ genç bir&nbsp;adamken gecenin geç saatlerinde yaptıkları konuşmaları, Afganistan’daki savaş sırasında bazen kendini savunmak için nasıl öldürmek zorunda kaldığını anlattığını hatırlıyordu. Gözlerinde hiçbir zaman en küçük bir üzüntü&nbsp;ya da pişmanlık görememişti.</p>

  <p>“Hayatta kaldım ya, önemli olan bu. Güneşli bir öğleden sonra, yahut karlı dağlarda gün ağarırken, yahut her şeyin kontrol altında olduğunu sanarak çadırımızda kâğıt&nbsp;oynadığımız bir gece hayatım sona erebilirdi. Üstelik, ölseydim bu dünyada hiçbir şey değişmeyecekti. Ordunun&nbsp;kayıtlarına geçen kayıplardan biri olacaktım, o kadar; aileme de bir madalya yollarlardı, tamam işte.</p>

  <p>“Ama Tanrı’nın yardımıyla hepsinde de kurtulmayı bildim. Bir insanın karşılaşabileceği en zorlu sınavlardan sağ çıkmayı başardığım için de hayattaki en önemli iki şey bağışlandı bana: başarılı bir iş ve sevdiğim insan.”</p>

  <p>İnsanın kendi canını kurtarmak için birini öldürmesi ile, akşam yemeğini berbat eden, restoran sahibi tarafından kolayca uzaklaştırabilecek zavallı bir sarhoşu “ortadan kaldırması” hiç de aynı şey değildi. Ewa bu düşünceyi akimdan çıkarıp atamıyordu. Mağazaya her zamankinden de erken gitmeye, eve döndüğünde de gecenin geç&nbsp;saatlerine kadar bilgisayarının başında oturmaya başlamıştı. Kafasındaki sorudan kaçmaya çalışıyordu. Her zamanki alışılmış şeyleri yaparak birkaç ay daha aynı hayatı sürdürmeyi becerebilmişti: iş gezileri, partiler, akşam&nbsp;yemekleri, toplantılar, hayır dernekleri için düzenlenen&nbsp;müzayedeler. Aklından kocasının İrkutsk’ta söylediklerini yanlış anlamış olabileceği bile geçiyor, çabucak yargıya&nbsp;vardığı için kendini suçluyordu.</p>

  <p>Zamanla kafasındaki soru önemini yitirir gibi oldu, ta ki Milano’nun en pahalı lokantalarından birinde bir ha</p>

  <p>yır derneği müzayedesinin açılış yemeğine katıldıkları geceye kadar. İkisi de farklı nedenlerle oradaydılar: İgor bir İtalyan firmasıyla yaptığı sözleşmenin ayrıntılarını pekiştirmek için oradaydı, Ewa ise Moskova mağazasına birkaç&nbsp;alım yapmayı tasarladığı Moda Haftasına katılmak için.</p>

  <p>Ve sonunda, Sibirya’nın göbeğinde meydana gelen olay dünyanın en seçkin kentlerinden birinde de tekrarlanacaktı. Bu kez, eski bir dostları sormaya bile gerek görmeden gelip masalarına oturmuş ve espriler yapmaya, uygunsuz sözler söylemeye başlamıştı. Ewa, İgor’un, bıçağının sapını sımsıkı kavradığını görmüştü. Mümkün olduğu kadar ince ve kibar bir dille, dostlarından masadan&nbsp;kalkmasını istemişti. O sırada birkaç kadeh Asti Spumante içmiş bulunuyordu; “şampanya” sözcüğünün kullanımı marka koruma yasasıyla yasaklanmış olduğu için, İtalyanlar şampanyaya Asti Spumante diyorlardı. Şampanya aslında bildiğimiz beyaz şaraptır, özel bir mayalandırma yöntemiyle yapılır, şarap en az on beş ay bekletilirken&nbsp;doğal olarak köpüklenir. “Şampanya” adını ilk yapıldığı bölgeden alır. Spumante de tamamen aynı şeydir, ama&nbsp;üzüm bağları Fransa’nın Champagne bölgesinde değil de&nbsp;İtalya’da bulunduğu için, Avrupa yasaları Fransızca adın&nbsp;kullanılmasına izin vermemektedir.</p>

  <p>Şampanyadan ve adlarla ilgili yasalardan söz etmeye başlamışlardı; bu arada Ewa bir süredir kovmaya çabaladığı, ama bu kez olanca ağırlığıyla yeniden karşısına dikilen soruyu kafasından silip atmaya çalışıyordu. Konuşurlarkan durmadan içmişti; sonunda bir an gelmiş, artık kendini tutamamıştı.</p>

  <p>“Adamın birinin azıcık sarhoş olup bizimle konuşmaya kalkmasının ne zararı var?”</p>

  <p>Yanıt verirken İgor’un sesi değişmişti:</p>

  <p>“Çok zararı var, çünkü birlikte çok az yolculuğa çıkıyoruz. Kaldı ki, şu yaşadığımız dünyayla ilgili neler düşündüğümü biliyorsun: Gırtlağımıza kadar yalanlara gömülmüşüz, manevi değerlerden çok bilime inanıyor ve ruhumuzu toplumun bize dayattığı şeylerle besliyoruz, oysa aslında yavaş yavaş ölüyoruz, çünkü çevremizde neler&nbsp;olup bittiğini biliyoruz, hiç planlamadığımız şeyleri yapmaya zorlandığımızı, üstelik bütün bunlardan vazgeçemediğimizi, kendimizi gerçek mutluluğa, aileye, doğaya,&nbsp;sevgiye veremediğimizi biliyoruz. Peki, neden böyle oluyor? Çünkü sorumlu insanlar olduğumuzdan, hayatımızın geri kalan bölümünü kendimizi birbirimize adayarak&nbsp;yaşayabilmek için mali istikrara kavuşabilelim diye, başladığımız işleri bitirmek zorunda hissediyoruz kendimizi.&nbsp;Zaman zaman, çok fazla çalıştığımı düşündüğünü biliyorum, ama bu doğru değil. Ben geleceğimizi sağlama alıyorum, pek yakında özgürce hayal kurabilecek, hayallerimizi gerçekleştirebileceğiz.”</p>

  <p>Mali istikrara kavuşmadıkları pek söylenemezdi. Hiç borçları yoktu, o masadan hemen kalkabilirler ve yalnızca&nbsp;kredi kartlarıyla, İgor’un nefret ettiğini söylediği dünyayı arkalarında bırakıp bir daha en küçük bir para sıkıntısı&nbsp;çekmeden her şeye yeni baştan başlayabilirlerdi. Bundan&nbsp;ona her söz açışında İgor hep aynı şeyi söylemişti: “Az kaldı.” Ayrıca, geleceklerini tartışmalarının sırası değildi.</p>

  <p>“Tanrı her şeyi düşünmüş,” diye devam etmişti İgor. “Tanrı birlikte olmamıza karar verdiği için birlikteyiz.&nbsp;Sen belki hayatımda ne kadar önemli olduğunu tam olarak anlayamıyorsun, ama sen olmasaydın ben bugün bulunduğum yerde olamazdım. Tanrı bizi bir araya getirdi&nbsp;ve gerektiğinde seni koruyabilmem için bana güç verdi.&nbsp;Bana her şeyin bir planın parçası olduğunu ve bu plana en&nbsp;küçük ayrıntısına kadar saygı göstermem gerektiğini öğretti. Öyle yapmasaydım, ya Kabirde ölürdüm ya da şimdi&nbsp;Moskova’da yoksulluk içinde yaşıyor olurdum.”</p>

  <p>Ve Spumante ya da şampanya, adı her neyse, nelere kadir olduğunu işte tam o sırada göstermişti.</p>

  <p>“Sibirya’daki o dilenciye ne oldu?” diye sormuştu Ewa.</p>

  <p>İgor önce Ewa’nin neden söz ettiğini anlamamış, Ewa Sibirya’daki restoranda olanları hatırlatmıştı ona.</p>

  <p>“Ne yaptığını bilmek istiyorum.”</p>

  <p>“Onu kurtardım.”</p>

  <p>Ewa rahat bir nefes alır gibi olmuştu.</p>

  <p>“Onu o dondurucu kış aylarında pislik içinde, umutsuzca yaşamaktan, kafayı çekerek kendini yavaş yavaş yok etmekten kurtardım. Ruhunun bedeninden ayrılıp ışığa yönelmesini sağladım, çünkü mutluluğumuzu mahvetmek için restorandan içeri girdiği anda, ruhunu&nbsp;Şeytan’a kaptırdığını anlamıştım.”</p>

  <p>Ewa, kalbinin hızlı hızlı çarpmaya başladığını fark etmişti. İgor’un açıkça, “Onu öldürdüm,” demesi gerekmiyordu. Belli ki öldürmüştü.</p>

  <p>“Ben sensiz var olamam. Kim bizi ayırmaya ya da hayatımızın şu anındaki kısacık birlikteliğimizi mahvetmeye kalkarsa, hak ettiği muameleyi görür.”</p>

  <p>Bu onların öldürülmeyi hak ettikleri anlamına geliyor olabilir miydi? Daha önce de, Ewa fark etmeden böyle bir şey olmuş muydu acaba? Ewa içmeye devam etmiş, İgor da gevşemeye başlamıştı. Yüreğini başka kimseye açmadığı için aralarındaki sohbetlere bayılıyordu.</p>

  <p>“Aynı dili konuşuyoruz,” diye devam etmişti. “Dünyayı aynı gözlerle görüyoruz. Birbirimizi, ancak aşkı her şeyden üstün tutanlara bahşedilen bir kusursuzlukla tamamlıyoruz. Dediğim gibi, ben sensiz var olamam.</p>

  <p>“Çevremizdeki Süpersınıf a bir bak. Bir hayır derneği müzayedesinde işe yaramaz bir nesneye bir servet ödemeye ya da Ruanda’daki evsiz barksızlara yardım etmek, Çin’deki pandaları kurtarmak üzere para toplamak amacıyla düzenlenen bir akşam yemeğine katılmaya hazır oldukları için kendilerinin çok önemli olduğunu sanıyorlar,&nbsp;topluma karşı ne kadar duyarlı olduklarını düşünüyorlar.&nbsp;Pandalarla evsiz barksızların bir farkı yok onların gözünde. Yararlı bir şey yaptıkları için kendilerini çok özel sanıyorlar, sıradan insanlardan çok üstün görüyorlar kendilerini. Hiç savaşa gittiler mi acaba? Ne gezer. Savaşlara yol&nbsp;açan onlardır, ama savaştıkları hiç görülmemiştir. Savaş&nbsp;iyi giderse, kaymağını onlar yerler. İyi gitmezse, suçlanan&nbsp;başkaları olur. Onlar kendilerine âşıktır.”</p>

  <p>“Sevgilim, sana başka bir şey sormak istiyorum...” Tam o sırada, bir sunucu sahneye çıkarak geceye ka</p>

  <p>tılan herkese teşekkür etmişti. Toplanan para Afrika’daki göçmen kamplarında yaşayanlara ilaç almak için kullanılacaktı.</p>

  <p>İgor, Ewa’yı duymamışçasına, “Söylemediği bir şey var,” diye devam etmişti. “Toplanan paranın yalnızca yüzde onu hedefe ulaşacak. Geri kalanı bu gecenin, bu akşam&nbsp;yemeğinin masraflarına, tanıtıma ve organizatörlere gidecek, kısacası, her şeyden önce bu ‘parlak fikri’ bulanlara&nbsp;akıllara durgunluk veren paralar ödenecek. Yoksulluğu&nbsp;daha da zengin olmanın bir yolu olarak kullanıyorlar.”</p>

  <p>“Öyleyse biz neden buradayız?”</p>

  <p>“Burada olmamız gerekiyor da ondan. İşimin bir parçası bu. Ruanda’yı kurtarmak ya da göçmenlere ilaç göndermek gibi bir niyetim yok benim, ama en azından böyle bir niyetim olmadığını biliyorum. Bu gece buraya gelen öteki konuklar paralarıyla vicdanlarını ve ruhlarını suçlardan arındırmaya çalışıyorlar. Ruanda’da soykırım sürerken, arkadaşlardan oluşan küçük bir ordunun masraflarını karşıladım, iki binden fazla insanın ölmesini önlediler. Biliyor muydun?”</p>

  <p>“Hayır, hiç söylemedin ki.”</p>

  <p>“Söylememe gerek yoktu. İnsanlara önem verdiğimi biliyorsun.”</p>

  <p>Müzayede küçük bir Louis Vuitton seyahat çantasıyla başlamış, çanta mağazalardaki fiyatının on katma satılmıştı. İgor müzayedeyi hiç karışmadan izlerken, Ewa Spumante’sini içiyor, o soruyu sorup sormaması gerektiğini düşünüyordu.</p>

  <p>Bir ressam, bir Marilyn Monroe filminin müzikleri eşliğinde dans ederken, bir resim yapmıştı. Herkesin gözünün önünde tamamlanan sanat yapıtı için artırmalar tavan yapmış, sonunda Moskova’da küçük bir apartman katı fiyatına satılmıştı resim.</p>

  <p>Bir kadeh şarap daha. Satılan bir yapıt daha. Yine olmadık bir fiyata.</p>

  <p>Ewa o gece o kadar çok içmişti ki, İgor onu otele taşıyarak götürmek zorunda kalmıştı. İgor tarafından yatağa yatırılıp uykuya dalmadan, en sonunda soruyu sorma cesaretini bulmuştu Ewa:</p>

  <p>“Peki, ya seni terk edersem?”</p>

  <p>“Bir daha bu kadar içme.”</p>

  <p>“Cevap ver bana.”</p>

  <p>“Böyle bir şey asla olmaz. Mükemmel bir evliliğimiz var bizim.”</p>

  <p>Sağduyu geri dönmüştü, ama Ewa artık bir mazereti olduğunu bildiği için, olduğundan da sarhoş görünmeyi seçmişti.</p>

  <p>“Evet, ama ya terk edersem?”</p>

  <p>“Geri döndürürüm seni, istediğimi elde etmekte üstüme yoktur, her şeyi yok etmek pahasına olsa bile.”</p>

  <p>“Ya başka bir adamla tanıştıysam?”</p>

  <p>İgor, Ewa’ya, hiç öfkelenmeden, neredeyse sevecenlikle bakmıştı.</p>

  <p>“Dünyadaki bütün erkeklerle yatsan bile, sana olan aşkım sürer.”</p>

  <p>O günden sonra, mutluluk gibi görünen şey bir karabasana dönüşmeye başlamıştı. Bir canavarla, bir caniyle evliydi Ewa. Bir kabile savaşına müdahale etmek için paralı askerlerden oluşan bir ordu kurmak da neyin nesiydi ki? Evliliklerinin huzurunu bozmasınlar diye daha kaç&nbsp;kişiyi öldürmüştü acaba? Bütün bunlarda savaşın, İgor’un&nbsp;geçirdiği travmaların, yaşadığı zorlukların payı olduğunu&nbsp;düşünebilirdi, ama aynı şeyleri pek çok kişi de yaşamıştı ve onlar bütün bu yaşadıklarından sonra İlahî Adalet’i&nbsp;yerine getirmekle, bir Büyük Plan’ı gerçekleştirmekle yükümlü oldukları inancına varmamışlardı.</p>

  <p>İkisinden biri ne zaman bir iş gezisine çıkacak olsa, İgor, “Ben kıskanç değilim,” derdi. “Çünkü sen benim&nbsp;seni ne kadar çok sevdiğimi biliyorsun, ben de senin beni&nbsp;ne kadar çok sevdiğini biliyorum. Evliliğimize hiçbir şey&nbsp;zarar veremez.”</p>

  <p>Ewa, bunun aşk olmadığına her zamankinden daha fazla inanmıştı. Hastalıklı, ürkütücü bir şeydi bu; ya kabullenip hayatının sonuna kadar korku içinde, bir tutsak&nbsp;olarak yaşayacaktı ya da bir an önce, ilk fırsatta kendini&nbsp;özgür kılacaktı.</p>

  <p>Pek çok fırsat çıkmıştı, ama en ısrarcısı, en inatçısı, gerçek bir ilişki kurmayı hayal ettiği sonuncu erkekti: moda dünyasının gözlerini kamaştıran, her geçen gün biraz daha ünlenen ve göçebe kabilelerin, dinsel bir azınlık&nbsp;tarafından dayatılan terör saltanatıyla hiç ilgisi olmayan&nbsp;sağlam ahlak değerlerine sahip olduğunu bütün dünyaya&nbsp;göstermek için ülkesinden büyük paralar alan moda tasarımcısı. Dünyayı her geçen gün biraz daha kendine hayran bırakan bir adam.</p>

  <p>Moda defilelerinde ne zaman buluşsalar, sırf Ewa’yla bir otel odasına kapanıp çoğu zaman sevişmeye bile gerek görmeden huzur içinde birlikte olabilmek için tüm işlerini bir yana bırakıyor, tüm yemek randevularını iptal&nbsp;ediyordu. Televizyon seyrediyorlar, yiyip içiyorlar (o, ağzına içki sürmediği halde), parklarda yürüyüşlere çıkıyorlar, kitabevlerine uğruyorlar, hiç tanımadıkları insanlarla sohbet ediyorlardı; geçmişten pek az söz ediyorlar, geleceğin sözünü bile etmiyorlar, bol bol “şimdi”den konuşuyorlardı.</p>

  <p>Ewa elinden geldiğince direnmiş ve ona asla âşık olmadığı halde, adam her şeyi bırakıp Londra’ya taşınmasını önerdiğinde, hemen kabul etmişti. İçinde yaşadığı cehennemden kurtuluşun biricik yolu buydu.</p>

  <p>Ewa’nin telefonunda bir mesaj daha beliriyor. Olamaz; iki yıldır hiçbir bağlantıları olmadı ki.</p>

  <p>“Az önce senin uğruna bir dünyayı daha yok ettim, Katyuşa.”</p>

  <p>“Mesaj kimden?”</p>

  <p>“En küçük bir fikrim yok. Numara gözükmüyor.”</p>

  <p>Aslında dehşete kapıldığını söylemek istiyordu.</p>

  <p>“Geldik sayılır. Unutma, fazla vaktimiz yok.”</p>

  <p>Limuzinin, Hotel Martinez’in girişine yanaşması gerekiyor. Genç-yaşlı pek çok insan, polisin iki yana yerleştirdiği demir korkulukların ardında, bir ünlüyü yakından görebilme umuduyla bütün gün bekliyor. Dijital kameralarıyla fotoğraf çekiyor, arkadaşlarına kimi gördüklerini&nbsp;anlatıyor, internet üzerinden bağlı oldukları sanal gruplara mesajlar gönderiyorlar. O zafer anı geldiğinde, bir aktris, bir aktör, hatta bir TV sunucusunun bir anlık bakışını&nbsp;yakaladıklarında, o uzun bekleyişin yorgunluğunu unutuyorlar!</p>

  <p>Şöhret endüstrisi yalnızca onlar sayesinde varlığını sürdürdüğü halde, güvenli bir uzaklıkta tutuluyorlar; stratejik noktalara yerleştirilmiş korumalar, otele giren&nbsp;herkesten orada kaldıklarını ya da bir randevuları olduğunu kanıtlamalarını istiyorlar. Bu durumda, ya oda anahtarı yerine geçen manyetik kartınızı çıkarıp göstermek zorunda kalıyorsunuz ya da herkesin gözleri önünde geri&nbsp;çevriliyorsunuz. Eğer bir iş toplantınız varsa ya da barda&nbsp;içki içmeye davet edilmişseniz, adınızı güvenlik görevlilerine veriyorlar, sizin de, söylediğinizin doğru olup olmadığı anlaşılıncaya kadar ortalık yerde beklemeniz gerekiyor.&nbsp;Koruma elindeki telsizle resepsiyonu arıyor ve siz dakikalarca orada bekliyor, sonunda, milletin ortasında aşağılandıktan sonra içeriye alınıyorsunuz. Limuzinlerle gelenlere&nbsp;ise hiç kuşkusuz çok farklı davranılıyor.</p>

  <p>Maybach’ın bir kapısını şoför, öbür kapısını otel kapıcısı açıyor. Kameralar Ewa’ya çevriliyor ve çekmeye başlıyorlar; kim olduğunu hiç kimse bilmese de, Martinez’de kaldığına ve gösterişli bir arabayla geldiğine göre önemli biri olmalı. Belki de birlikte geldiği adamın metresidir,&nbsp;eğer öyleyse ve adam evlilikdışı bir ilişki yaşıyorsa, çektikleri fotoğrafları skandal peşinde koşan gazetelerden birine gönderebilecekler demektir. Kim bilir, belki de bu&nbsp;güzel sarışın, Fransa’da henüz tanınmayan ünlü bir yabancı yıldızdır. Daha sonra onun adına sosyete dergilerinden birinde rastlayacaklar ve bir süre önce ona çok yaklaştıkları için mutlu olacaklardır.</p>

  <p>Hamid, demir korkuluklara yaslanan küçük kalabalığa bakıyor. Böyle şeylerin hiç olmadığı bir yerde yetiştiği için, bugüne kadar bu olayı hiç anlayabilmiş değil. Bir keresinde bir dostuna ünlülere neden bu kadar büyük ilgi&nbsp;gösterildiğini sormuştu.</p>

  <p>“Onların hepsinin o ünlünün hayranları olduğunu sanma,” demişti dostu. “İnsanlar en eski zamanlardan&nbsp;beri, erişilmez ve gizemli bir şeye yakın olmanın kendilerine uğurlu geleceğine inanırlar. O yüzden guruları ve&nbsp;kutsal yerleri ziyaret etmek için hac yolculuklarına çıkarlar.”</p>

  <p>“Ama Cannes?!”</p>

  <p>“Her zaman ortalıkta görünmeyen bir ünlünün uzaktan da olsa bir bakışını yakalayabilecekleri her yer olabilir. O ünlünün şöyle bir el sallayışı, tapman kalabalığa, tanrılar sofrasından atılmış bir lokma gibi gelir.</p>

  <p>“Her yerde aynıdır bu. Daha çok ayinleri andıran o kalabalık pop konserlerini ya da sırf Süpersınıf üyelerinin kapalı gişe oynanan bir oyuna girişini ve çıkışını görebilmek için tiyatronun kapısında bekleşen insanları düşün. Bir topun peşinden koşan bir avuç adamı seyretmek&nbsp;için futbol statlarına koşan kalabalıkları düşün. Şöhretlerin birer idol, birer ikon oldukları da söylenebilir; bir bakıma kiliselerde gördüğün resimlere benzerler ve gençlerin ya da ev kadınlarının yatak odalarına, hatta onca zenginliklerine rağmen onların şöhretine imrenen sanayi patronlarının ofislerine astıkları birer tapınma nesnesi haline gelebilirler.</p>

  <p>“Arada bir tek fark var: Bu durumda halk başyargıçtır, bugün alkışlayanlar, yarın bir dedikodu dergisinde idolleriyle ilgili bir rezaleti okuduklarında aynı ölçüde mutlu olabilirler. O zaman da şöyle diyeceklerdir: ‘Zavallıcık. Çok şükür onun yerinde değilim. ’ Bugün idollerine&nbsp;tapınanlar, yarın onu taşa tutabilir, en küçük bir vicdan&nbsp;azabı duymadan çarmıha gerebilirler.”</p>
</body>
</html>
