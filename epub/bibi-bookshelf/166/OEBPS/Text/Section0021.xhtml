<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><i>19:31</i></h1>

  <p>Hangi bedeli ödersen öde mutluluğun öğrenilecek bir şey olmadığını sonunda anladı. Hayat ona her şeyi vermiş; ancak şimdi anlıyor hayatın ona ne denli cömert davrandığını. Şimdiyi ve kalan tüm günlerini, acılarının içinde gizlenen hâzineleri bulup çıkarmaya adayacak ve eline&nbsp;geçen her mutluluk fırsatını sanki hayatındaki sonuncu&nbsp;fırsatmış gibi değerlendirecek.</p>

  <p>Fesatlığı yenmeyi başardı. Onun misyonunu çok iyi anlayan, şimdi de Cannes’a asıl geliş nedenini görmeye&nbsp;başlamasını sağlayan kızın ruhu koruyor onu.</p>

  <p>O pizzacıda birkaç dakikalığına, dinlediği kayıtlarda neler olduğunu anımsarken, Fesatlık onu akli dengesizlikle ve aşk adına her şeyin yapılabileceğini sanmakla suçlamıştı. Tanrı’ya şükür ki en zor anları geride kaldı.</p>

  <p>Normal biri o; yaptığı çalışma disiplin, yol yordam bilmek, pazarlık ve planlama yeteneği istiyor. Bir sürü arkadaşı giderek yalnızlaştığını söylüyor; her zaman yalnız olduğunu bilmiyorlar ki. Partilere, düğünlere, vaftiz törenlerine gitmek, pazar günleri golf oynamaktan hoşlanırmış gibi yapmak mesleki bir taktikti sadece. İnsanların, gülümsemelerinin ardında ruhlarının hüznünü gizledikleri&nbsp;o sosyal koşturmacalardan tiksinmiştir hep. Süpersınıf'ın&nbsp;başarıya olan bağımlılığının uyuşturucu müptelasının&nbsp;ilaçlara olan bağımlılığından farksız olduğunu, üstelik&nbsp;bu insanların bir ev, bir bahçe, oynayan bir çocuk, sofrada bir tabak yemek ve ocakta bir ateşten başka bir şey istemeyen insanların mutluluğunun yanına bile yaklaşamadıklarını kısa zamanda öğrenmişti. Yoksa ikinci grup&nbsp;hem sınırlarının çok iyi farkındaydı hem de şu kısa ömründe bazı şeyleri zorlamanın anlamsız olduğunu pek mi&nbsp;iyi biliyordu?</p>

  <p>Süpersınıf kendi değerlerinin reklamını yapmak istiyor. Sıradan insanlar ise İlahî adaletsizlikten yakınıyor, güç sahibi olmayı kıskanıyorlar ve hayatın tadını başkalarının çıkarması onlara acı veriyor. Kimsenin hayatın tadını çıkaramadığından, herkesin kendini güvensiz ve endişeli hissettiğinden, mücevherlerin, arabaların ve şişkin&nbsp;cüzdanların büyük bir aşağılık kompleksini örtbas etmeye çalıştığından haberleri bile yok.</p>

  <p>İgor basit zevkleri olan bir adam, gerçekten de öyle; Ewa onun giyim tarzından hep yakınırdı. Kimse etiketini&nbsp;görmeyecekse, pahalı bir gömlek almanın ne anlamı var?&nbsp;Moda olmuş lokantalarda ilgi çekici bir şey söylenmiyorsa, oralara gitmenin anlamı ne? Partilerde ve işle ilgili davetlerde fazla konuşmadığını söylerdi Ewa. Davranışlarını değiştirmeye, daha sosyal biri olmaya çabaladı, ama&nbsp;bütün bunlar onu hiç ilgilendirmiyordu. Çevresinde durmadan konuşan insanları seyrederdi; hisse senedi fiyatlarını tartışırlar, muhteşem yeni yatlarıyla övünürler, Ekspresyonist resim hakkında uzun nutuklar atarlar (aslında&nbsp;Paris’te müze gezerken rehberin anlattıklarını tekrarlamaktadırlar), cüretli bir tavırla bir yazarın ötekinden daha&nbsp;iyi olduğunu savunurlar (eleştirmenlerin laflarından alıntı yaparlar, çünkü roman okuyacak vakitleri yoktur).</p>

  <p>Fena halde kültürlü, pek fena halde zengin, inanılmaz derecede çekicidirler. Ve her günün sonunda kendi kendilerine aynı soruyu sorarlar: “Artık durmak mı gerekir acaba?” Ve hepsi de aynı yanıtı verir: “Durmaya kalkarsam hayatımın anlamı kalmaz.”</p>

  <p>Hayatın anlamının ne olduğunu biliyorlarmış gibi.</p>

  <p>Fesatlık savaşı kaybetti. Onu delirmiş olduğuna inandırmak istedi; bazı insanları kurban etmeyi planlamak başkaymış, bunu gerçekleştirmek için yeteneği ve yüreği&nbsp;olmak başka. Fesatlık herkesin suç işlemeyi düşlediğini,&nbsp;ama ancak dengesiz insanların meşum düşlerini gerçekleştirdiklerini söyledi.</p>

  <p>İgor hem gayet dengeli hem de başarılı. İsteseydi, bu görevin yerine getirilmesi ve Ewa’ya gerekli mesajı iletebilmek için profesyonel bir katil, hem de bu alanda kim&nbsp;bir numaraysa onu, tutabilirdi. Yine isteseydi, dünyanın&nbsp;en iyi halkla ilişkiler ajansıyla anlaşır, böylece yıl sonuna gelindiğinde yalnızca ekonomi dergilerinde değil, başarı ve şöhretten başka şeyle ilgilenmeyen tüm dergilerde boy gösterirdi. O zaman eski karısı hatalı kararının sonuçlarını bir kez daha tartar, İgor da çiçek gönderip onu&nbsp;affettiğini söyleyerek geri dönmesini isteyeceği en uygun&nbsp;zamanı kollardı. Azim ve sebatla çalışarak yükselmiş işadamlarından tutun da, daha olumlu taraflarını göstermeye fırsat bulamamış suçlulara kadar, toplumun her kesiminden tanıdıkları var.</p>

  <p>Bir kadının ya da erkeğin kaçınılmaz sonla karşılaştığı anda gözlerinde beliren bakışı görmekten marazi bir zevk aldığı için gelmedi Cannes’a. Ateş hattına, şimdi içinde bulunduğu tehlikeli duruma bilerek attı kendini; çünkü bu trajedinin küllerinden içindeki yeni İgor’un&nbsp;doğup doğamayacağını kanıtlamak açısından, sonsuza kadar sürecekmiş gibi görünen bu gün boyunca atacağı her&nbsp;adım hayati önem taşıyor.</p>

  <p>Zor kararlar almayı, her şeyi tüm ayrıntısıyla görebilmeyi hep başarmış olsa da, hiç kimse, hatta Ewa bile, ruhunun karanlık geçitlerinde neler olup bittiğini bilmemiştir. Bir alay kişi ve grup tarafından savrulan tehditlere&nbsp;yıllar boyu sessizce katlandıktan sonra, onu tehdit edenler karşısında kendini güçlü hissettiğinde gayet sağduyulu tepkiler göstermeyi bildi. Başına kötü şeyler geldiğinde sersemleyip kalmamak için kendini güçlü bir biçimde&nbsp;kontrol altında tutabilmeyi öğrenmişti. Ewa’nin sakin bir&nbsp;yaşamı hak ettiğini düşündüğü ve işadamlarının yakasını&nbsp;bırakmayan belalardan uzak tutulması gerektiğine inandığı için, endişelerini eve asla taşımadı. Onu tüm bunlardan korumasına karşın, hiçbir şey alamadığı gibi anlayış&nbsp;da göremedi.</p>

  <p>Bu düşünceyle kızın ruhu onu rahatlatıyor ve ardından o zamana kadar farkına varmadığı bir şey ekliyor: Orada bulunmasının nedeni kendisini terk eden insanı&nbsp;geri almak değil, o kadının bunca yıllık acıya, onca aylık&nbsp;planlamaya, İgor’un olağanüstü bağışlayıcılığına, cömertliğine ve sabrına layık olmadığını görmekti.</p>

  <p>Şimdiye dek bir, iki, üç mesaj gönderdi, ama henüz Ewa’dan bir tepki gelmedi. Ewa’nin onun nerede kaldığını bulması kolay olurdu, ama kabul etmek gerekir ki bunu en büyük beş-altı otele telefon ederek yapmak&nbsp;mümkün değil, çünkü farklı adlar ve mesleklerle kaydoldu. Olsun, arayan bulur.</p>

  <p>İstatistikleri okudu. Cannes’ın nüfusu sadece 70. 000 ve Film Festivali sırasında bu rakam ikiye katlanıyorsa&nbsp;da, festival izleyicileri hep aynı yerlere gidiyorlar. Ewa nerede kalıyor olabilir? Bir gece önce ikisini de gördüğüne&nbsp;göre, Ewa muhtemelen her zamanki otelinde kalıyor, her&nbsp;zamanki bara gidiyor. Ne olursa olsun, Ewa’nın kendini&nbsp;Croisette Bulvarı’na atıp onu aramadığı kesin. Ortak arkadaşlarını arayıp İgor’un nerede kaldığını da sormuyor. Bu&nbsp;arkadaşlardan en az biri gereken bilgilere sahip; çünkü&nbsp;İgor hayatının aşkı zannettiği kadının, onun Cannes’da&nbsp;olduğunu öğrenir öğrenmez bu arkadaşıyla temasa geçeceğini zannetmişti. Bu arkadaşına, onu nasıl bulacağını Ewa’ya söylemesini tembihledi; ama şu saate kadar hiç&nbsp;haber çıkmadı.</p>

  <p>Giysilerini çıkarıp duşa giriyor. Ewa bunca patırtıya değmez. Onu bu gece göreceğinden neredeyse yüzde yüz&nbsp;emin olsa da, önemini her geçen dakika biraz daha kaybeden bir konu bu. Belki de misyonu, kendisine ihanet&nbsp;eden, sonra da başkalarına aleyhinde konuşan kadının&nbsp;aşkını yeniden kazanmaktan çok daha önemli. Kara kaşlı kızın ruhu, savaşa ara verildiğinde yaşlı bir Afgan’ın anlattığı öyküyü anımsatıyor ona.</p>

  <p><span style="font-style:italic;">Yüzyıllarca süren kargaşa ve kötü yönetim, Herat vilayetindeki<a id="footnote1"></a><sup><a href="#bookmark1">1</a></sup> çölün tepelerinde bulunan bir kent halkını umarsızlığa sürüklemişti. Krallığı bir çırpıda lağvedemiyorlar, ama nesillerdir başlarında olan kibirli, bencil krallara da artık dayanamıyorlardı. Dertlerini yörenin bilge insanlarından oluşan Loya Jirga adındaki kurula açtılar.</span></p>

  <p><span style="font-style:italic;">Loya Jirga dört yılda bir yeni bir kral seçmek gerektiğine karar verdi. Bu kral mutlak bir kudrete sahip olmalıydı. Vergileri artırabilir, halkından eksiksiz itaat isteyebilir, her gece yatağına başka bir kadın alabilir, patlayıncaya kadar yiyip içebilirdi. En güzel kıyafetleri o giyecek, en iyi atlara o binecekti. Kısacası, ne kadar saçma olursa&nbsp;olsun, verdiği her buyruk, mantıklı olup olmadığı asla sorgulanmadan bir çırpıda yerine getirilecekti.</span></p>

  <p><span style="font-style:italic;">Öte yandan, dört yıllık sürenin sonunda kral tacını tahtını bırakmak zorundaydı. Kentten ayrılırken sırtındaki giysilerle ailesinden başka hiçbir şey alamayacaktı. Herkes bunun üç-dört gün içinde öleceği anlamına geldiğini biliyordu; çünkü kışları dondurucu soğuk, yazlan&nbsp;ise fırın gibi olan çölde yiyecek ya da içecek hiçbir şey bulunmazdı.</span></p>

  <p><span style="font-style:italic;">Loya Jirga’nın bilgeleri kimsenin krallığa aday olmayacağını, böylece bir zamanlar uygulanan demokratik seçim sistemine dönebileceklerini umuyorlardı. Kararlan&nbsp;halka duyuruldu ve krallık tahtı boşaldı. İlk günlerde birkaç kişi başvurdu. Kanserli bir ihtiyar kendini sınadıysa da, görevi sırasında yüzünde geniş bir tebessümle öldü.&nbsp;Yerine bir deli geçti, ama dört ay sonra çekip gitti (koşullan yanlış anlamışmış) ve çöle dalıp kayboldu. Ardından&nbsp;tahtın lanetli olduğuna, kimselerin krallık için başvurmayı göze alamadığına ilişkin dedikodular başladı. Kent yöneticisiz kalınca kargaşa baş gösterdi. Kentte yaşayanlar kraliyet geleneğini hepten unutup yeni bir yol seçmeleri gerektiğini fark ettiler. Loya Jirga, üyelerinin bu denli akıllıca bir karar almış olduğuna pek memnundu. İnsanları bir seçim yapmak için zorlamamışlar, yalnızca ne&nbsp;olursa olsun ille de iktidarda kalmak isteyenleri uzaklaştırmışlardı. Derken, evli ve üç çocuk babası genç bir adam&nbsp;çıkıp geldi.</span></p>

  <p><span style="font-style:italic;">“Görevi kabul ediyorum" dedi.</span></p>

  <p><span style="font-style:italic;">Bilge adamlar ona riskleri anlatmaya çalıştılar. Bir aile babası olduğunu anımsattılar, aldıkları kararın sadece maceraperestleri ve despotları uzaklaştırma amacı taşıdığını açıkladılar. Gelgeldim, genç adam yine de kararlı&nbsp;görünüyordu; kararlarından geri dönmeleri mümkün olamayacağına göre, Loya Jirga’nın, planlarının ikinci aşamasına geçmek, seçim sistemine dönebilmek için dört yıl&nbsp;daha beklemekten başka çaresi kalmamıştı.</span></p>

  <p><span style="font-style:italic;">Genç adam ve ailesi kusursuz yöneticiler olduklarını kanıtladılar. Yönetimleri adaletliydi, refahı eşit olarak bölüştürdüler, yiyecek-içeceğin fiyatlarını düşürdüler, mevsimler değişirken çeşitli halk şenlikleri düzenlediler, el sanatlarını ve müziği teşvik ettiler. Öte yandan, her gece atlı&nbsp;arabalardan oluşan büyük bir kervan çıkıyordu kentten.&nbsp;Arabalardaki yükün üstü çuval beziyle kaplı olduğundan,&nbsp;kimse içlerinde ne olduğunu anlayamıyordu. Bu arabalar&nbsp;asla geri dönmüyordu.</span></p>

  <p><span style="font-style:italic;">Loya Jirga’nın bilgeleri önce kralın kentin hâzinelerini kaçırdığını zannettiler; ama sonra genç adamın kent surları dışına pek az çıktığını, çıksa bile en yakındaki&nbsp;dağa tırmanıp çevreye bakarsa, kentten ayrılan atların&nbsp;fazla yaşamayacağını hemen anlayacağını düşündüler.&nbsp;Kentin çevresi gezegenin hiç de konuksever olmayan bölgelerinin başında geliyordu. Bilgeler, genç adamın krallığı sona erdiğinde, atların yorgunluktan, sürücülerin de&nbsp;susuzluktan ölmüş olacakları yere gidip kaçırılan hâzineleri geri getirmeye karar verdiler.</span></p>

  <p><span style="font-style:italic;">Endişe etmeyi bırakıp sabırla beklemeye koyuldular.</span></p>

  <p><span style="font-style:italic;">Dört yılın sonunda, genç adam tahtı da kenti de terk etti. Bunca zamandan beri ilk kez akıllı ve adil bir yöneticiye kavuşmuş olan kent halkı ayaklanmıştı.</span></p>

  <p><span style="font-style:italic;">Yine de, Loya Jirga’nın kararına saygı duymak gerekiyordu. Genç adam karısıyla çocuklarının yanına gidip onunla gelmelerini istedi.</span></p>

  <p><span style="font-style:italic;">“Ben gelirim de...” dedi karısı, “bırak, bari çocuklarımız kalsın. Senin neler yaptığını anlatabilmek için yaşasınlar.”</span></p>

  <p><span style="font-style:italic;">“Bana güven,” dedi adam.</span></p>

  <p><span style="font-style:italic;">Aşiret yasaları çok katıydı; kadının, kocasına boyun eğmekten başka seçeneği yoktu. Atlarına binip kent kapılarına ulaştılar, burada, kenti yönetirken edindikleri dostlarla vedalaştılar. Loya Jirga durumdan hoşnuttu. Genç&nbsp;adam ve ailesi birçok müttefik edinmiş olsa da, kadere boyun eğmek gerekiyordu. Artık kimse yönetici olma riskini&nbsp;göğüslemeyecekti, böylece en sonunda demokratik geleneğe dönebileceklerdi. Biran önce, en fazla birkaç gün içinde&nbsp;de gider, çöle terk edilmiş hâzineleri toplayıp getirirlerdi.</span></p>

  <p><span style="font-style:italic;">Atların üstündeki aile ölüm vadisine doğru sessizce yol alıyordu. Kadın tek kelime bile etmeye korkarken, çocuklar neler olup bittiğini anlamamışlardı; genç adam ise&nbsp;düşüncelere dalmış görünüyordu. Önce bir tepeye çıkıp indiler, uçsuz bucaksız görünen bir vadide bütün bir gün yol&nbsp;aldıktan sonra, yatıp uyumak üzere başka bir tepeye tırmandılar.</span></p>

  <p><span style="font-style:italic;">Kadın şafak sökerken uyandı. Hayatının son günlerinin tadını çıkarmak için, çok sevdiği dağlan bir kez daha seyretmek istiyordu. Tepenin doruğuna çıkıp aşağıya, boş&nbsp;bir vadi olması gereken manzaraya baktı, bakar bakmaz&nbsp;da şaşkına döndü. '</span></p>

  <p><span style="font-style:italic;">O dört yıl boyunca her gece kenti terk eden kervanlar mücevher ya da altın değil, tuğlalar, tohumlar, tahta, kiremit, baharat, hayvanlar ve toprağı kazıp su çıkarmak için&nbsp;geleneksel olarak kullanılan aletler taşımışlardı.</span></p>

  <p><span style="font-style:italic;">Kadının gözleri önünde, eskisinden çok daha modem, çok daha güzel ve tıkır tıkır çalışan bir kent uzanıyordu.</span></p>

  <p><span style="font-style:italic;">Az önce uyanıp kadının yanına gelmiş olan genç adam, “Bu senin krallığın,” dedi. “Kurulun kararını duyduğum andan beri, yüzyıllardır süren kötü yönetimin,&nbsp;yozlaşmanın yaptığı haşan dört yılda kimsenin düzelte&nbsp;meyeceğini biliyordum. Ama bir tek şeyden emindim: Her&nbsp;zaman yeni bir başlangıç yapmak mümkündür.</span>”</p>

  <p>Duştan akan su suratından aşağı çağlayanlar halinde inerken İgor da yeni bir başlangıç yapıyor. Cannes’a geldiğinde ilk konuştuğu kişinin ondan yana olmasının,&nbsp;onu başka bir yola yönlendirmesinin, gerekli değişiklikleri yapmasında yardımcı olmasının nedenini anlıyor artık; bu da, o genç kadının kurban edilişinin rastlantısal ya&nbsp;da gereksiz bir eylem olmadığını kanıtlıyor. Öte yandan,&nbsp;genç kadın İgor’a başka bir noktayı, Ewa’nın tek ilgi duyduğu şeyi, yani toplumsal basamakları tırmanmayı becerebilmek için ailesini bile feda edebilecek tipte, doğuştan&nbsp;sapkın olduğunu da apaçık gösterdi.</p>

  <p>“Moskova’ya döndüğünde bolca spor yapmaya çalış. İçinde bulunduğun gerginliklerden kurtulmanı sağlar,”&nbsp;diyor kız.</p>

  <p>Duştaki buharların arasında genç kadının yüzünü görebiliyor. Hayatında hiç kimseyi kara kaşlı kız Olivia kadar yakın hissetmemişti kendine.</p>

  <p>“Ne yaptığından emin olmasan bile devam et. Tanrı’nın işleri gizemlidir ve bazen yol sen yürürken belirir.”</p>

  <p>“Teşekkür ederim, Olivia,” diye düşünüyor. Belki de modern hayatın Cannes’da zirve yapan sapkınlıklarını&nbsp;dünyaya teşhir etmek için buradadır.</p>

  <p>Bundan emin değil, ama ne olursa olsun burada oluşunun bir sebebi var; son iki yıllık gerginlik, planlama, korku ve belirsizlik nihayet bitecek.</p>

  <p>Bundan sonraki Festival’in neye benzeyeceğini kestirebiliyor: Kumsaldaki öğle partilerine girebilmek için bile manyetik kartlar basılacak, her çatıya bir keskin nişancı&nbsp;yerleşecek, yüzlerce sivil polis kalabalığın arasına karışacak, her otelin kapısına metal dedektörleri konacak, Süpersınıf mensupları polis çantalarını arasın diye kuyruğa&nbsp;girip bekleşecekler, kadınlar yüksek topuklu ayakkabılarını çıkarmak zorunda kalacaklar, erkekler dedektörden&nbsp;geçtikten sonra geri çağırılıp tekrar geçmeleri istenecek,&nbsp;çünkü ceplerindeki bozukluklar alarmı çalıştırmış olacak,&nbsp;kır saçlı beyler silahlarını teslim edecek ve suçlular gibi&nbsp;aranacaklar, kadınlar girişe yerleştirilen (ve mekânın eski&nbsp;zarafetiyle müthiş çelişen) bez çadıra alınarak aranmak&nbsp;üzere sabırla bekleyecekler, sonra bir kadın polis alarmı&nbsp;neyin öttürdüğünü bulacak: sutyenin baleni.</p>

  <p>Kent gerçek yüzünü göstermeye başlayacak. Lüks ile ihtişamın yerini gerilim, aşağılama, zaman kaybı ve polisin soğuk, kayıtsız bakışları alacak. İnsanlar kendilerini giderek daha soyutlanmış hissedecek, ama bu kez seçkin azınlığın bitmek bilmeyen küstahlığı değil, sistemin&nbsp;ta kendisi yüzünden. Bu basit kıyı kasabasına gönderilen&nbsp;ordu birliklerinin tek hedefi eğlenmeye çalışan insanları korumak olacak ve elbette ki bütün bunların bedeli de&nbsp;vergi mükelleflerinin sırtına yüklenecek.</p>

  <p>Bütün bunların saçmalık olduğunu düşünen dürüst işçiler gösteriler düzenleyecek. Hükümet bir açıklama yaparak bütün bunların maliyetini Festival organizasyonunun karşılaması kararı alabileceklerini söyleyecek. Festival sponsorları bu maliyeti kolayca karşılayabilecekleri halde, aralarından biri önemsiz, küçük bir polis memuru tarafından sesini kesmesi ve güvenlik kurallarına uyması hatırlatılarak azarlanınca, Festival’e ilgilerini yitirecekler.</p>

  <p>Cannes ölmeye başlayacak. İki yıl sonra, kanun ve nizam sağlamak için yapılan her şeyin meyvesini verdiği, Festival döneminde suç oranının sıfıra düştüğü görülecek. Teröristler daha fazla panik yaratma çabalarında başarısız olmuşlardır.</p>

  <p>Çarkı geri çevirmeye çalışacaklar, ama ellerinden hiçbir şey gelmeyecek. Cannes ölmeye devam edecek. Bu yeni Babil mahvolacak, çağımızın Sodom’u haritadan silinecek.</p>

  <p>Bir karar vermiş olarak çıkıyor duştan. Rusya’ya döndüğünde, adamlarına emir verip kızın soyadını öğrenmelerini isteyecek. Tarafsız bankalar kanalıyla isimsiz bağışlar yapacak. Yetenekli bir yazar bulup kızın hayatını yazdıracak, bir sürü dile çevrilmesi için de parayı o verecek.</p>

  <p>“El yapımı objeler satan genç bir kadının öyküsü: Erkek arkadaşından dayak yemiş, ana babası tarafından sömürülmüş, ta ki günün birinde ruhunu bir yabancıya teslim edip bu sayede gezegenin küçük bir köşesini tepeden tırnağa değiştirene kadar...”</p>

  <p>Gardırobu açıp bembeyaz bir gömlek, dikkatle ütülenmiş bir smokin ve ısmarlama deri ayakkabılarını çıkarıyor. Haftada en az bir kez taktığı için, papyon kravatını bağlamakta hiç zorluk çekmiyor.</p>

  <p>Yerel haberleri izlemek üzere TV kanalını tam vaktinde açıyor. Programın büyük bir bölümünü kırmızı halı üstündeki yıldızlar geçidi kaplıyorsa da, kumsalda öldürülmüş olarak bulunan bir kadınla ilgili haber de var.</p>

  <p>Polis olay yerini kordon altına almış. Cinayete tanıklık eden oğlan (İgor bu çehreyi dikkatle inceliyor, ama intikam almaya niyeti yok) adamla kadını oturmuş konuşurken gördüğünü anlatıyor. Sonra adam küçük bir hançer çıkarmış ve bunu kadının bedeni üstünde hafifçe gezdiriyor gibi yapmış. Kadın pek mutlu göründüğünden oğlan aralarında şakalaştıklarını sanmış, bu yüzden polise daha erken haber vermemiş.</p>

  <p>“Adam nasıl biriydi?”</p>

  <p>Beyaz, kırk yaşlarında, şunları şunları giymiş, efendiden, nazik birine benziyor.</p>

  <p>Endişe edecek bir şey yok. İgor deri evrak çantasını açıp iki zarf çıkarıyor. İlkinde (doksan dakika gecikeceğini herkes bilse de) bir saat içinde başlayacağı belirtilen bir&nbsp;partinin davetiyesi var. İgor orada Ewa’yla karşılaşacağını&nbsp;biliyor. Ewa ona gelmezse çok fena, bu durumda o, Ewa’ya&nbsp;gidecek. Ne cins bir kadınla evlenmiş olduğunu ve son iki&nbsp;yılını nasıl boşuna harcadığını anlamak için yirmi dört saatten az bir süre yetti ona.</p>

  <p>Gümüş renkli öteki zarf hava geçirmez bir biçimde kapatılmış. Üstünde, bir kadına ya da erkeğe ait olabilecek düzgün bir el yazısıyla yazılmış iki sözcük var: “Senin için”.</p>

  <p>Bu günlerde otellerin çoğunda olduğu gibi, buranın koridorlarında da kapalı devre kameralar var. Bodrum katının bir köşesinde TV ekranları dizili, önünde de bir sürü&nbsp;insan oturmuş izliyor. Adamın birinin boyuna merdivenlerden inip çıkması, sonradan soruşturmaya gelen polise sadece biraz jimnastik yaptığını söylemesi gibi, sıradışı bir şeyler arıyorlar. Adam otel müşterisi olduğu için, gelen polis özür dileyip gitti.</p>

  <p>Özellikle kahvaltı servisinden sonra başka bir müşterinin odasına gidip ertesi güne kadar orada kalan müşterilerle ilgilenmiyorlar tabii. Sıradan bir şey bu, onları hiç ilgilendirmez.</p>

  <p>Bu ekranlar özel olarak yapılmış dijital kayıt sistemlerine bağlı. Disklere yapılan kayıtlar altı ay boyunca, anahtarı yalnızca otel müdüründe olan bir kasada saklanıyor. Hiçbir otel, zengin, kıskanç bir koca koridorun belirli bir bölgesini gözleyen insanlardan birine rüşvet vererek&nbsp;ele geçirdiği kayıtları önce mahkemeye delil olarak sunup&nbsp;karısına servetinden beş kuruş bile vermeyeceğini garantiledikten sonra, magazin gazetelerinden birine verdi (ya&nbsp;da sattı) diye müşteri kaybetmek istemez.</p>

  <p>Böyle bir vaka, ağzı sıkılığı ve güvenliğiyle övünen bir otel için vahim bir prestij kaybıdır. Doluluk oranı hemen tepetaklak olur; çünkü insanların beş yıldızlı otelleri&nbsp;seçme nedenlerinin başında, oralarda çalışanların sadece&nbsp;görmelerine izin verilen şeyleri görmek üzere eğitilmiş olmaları gelir. Örneğin, oda servisi çağrıldığında gelen garsonun bakışları servis tepsisine dikilidir; kapıyı açan kişiye imzalanmak üzere hesabı uzatır, ama asla <span style="font-style:italic;">-asla-</span> yatağa bakmaz.</p>

  <p>Erkek ya da kadın, bütün fahişeler otele girerken düzgün giyimlidir. Oysa TV ekranlarının dizildiği odadakiler, polis tarafından sağlanan bir veri sistemi sayesinde, onların kim olduğunu pekâlâ bilirler. Bu onları ilgilendirmezse de, fahişe dışarı çıkana kadar, girdiği odanın kapısına sık sık göz atarlar. Bazı otellerde, müşterilerin iyi olup olmadığını denetlemek için telefon santralına&nbsp;oda telefonunu çaldırma talimatı verilir. Müşteri telefonu&nbsp;açar, bir kadın sesi var olmayan birini sorar, öfkeli bir sesin, “Yanlış odayı aradınız!” diye bağırdığı ve telefonun&nbsp;pat diye kapatıldığı duyulur. Görev tamamlanmıştır; endişeye gerek yoktur.</p>

  <p>Yanlış odanın kapısına dayanmış, anahtarı kilide zorla sokmaya çalışan sarhoşlar, bir türlü açılmayan kapıyı tekmelerken, yüzünde endişeli bir ifadeyle nereden çıktığı belli olmayan bir otel görevlisinin belirmesine şaşırabilirler. Görevli rastlantısal olarak oradan geçtiğini söyleyip&nbsp;sarhoş müşteriye odasına kadar eşlik etmeyi önerir ve çoğunlukla odanın başka bir katta olduğu, ilgisiz bir numara taşıdığı anlaşılır.</p>

  <p>İgor, lobiye girdiği, asansörden çıktığı, süitinin kapısına doğru yürüdüğü, manyetik kartı kilide soktuğu zaman otelin bodrumunda hareketlerinin gün, saat ve dakika olarak kaydedildiğini biliyor. İçeri girdikten sonra rahat bir nefes alabilir; odanın içinde olan bitenlere kimsenin ulaşması mümkün değil; bu kadarı da mahremiyete fazlaca saygısızlık olurdu.</p>

  <p>Kapıyı arkasından kapatıyor.</p>

  <p>Önceki gece otele geldiğinde güvenlik kameralarıyla ilgili bir şeyi anında keşfetmişti. Bir sürü dikiz aynasıyla donatılsa bile, sollama yapan tüm arabalarda nasıl bir kör nokta oluşuyorsa, kameraların da açığı var: Koridorun her yerini görebiliyor, ama binanın dört köşesine&nbsp;yerleştirilmiş odaları göremiyorlar. Tabii ki o zaman bodrumdaki adamlardan biri, bir ekranda belirip İkincisinde&nbsp;ortadan yok olan birini gördüğünde, önce bir terslik olduğu ihtimali gelir aklına; örneğin adam düşüp bayılmış olabilir. Bu yüzden de hemen kontrol etsin diye birini gönderir. Görevli oraya gidip de kimseyi bulamazsa, kaybolan kişinin odalardan birine davet edilmiş olabileceği gelecektir aklına; ondan sonrası ise müşterilerin mahremiyetine girer.</p>

  <p>Yine de, İgor’un koridorda durmaya niyeti yok. Kayıtsız bir tavırla ilerleyerek koridorun asansöre doğru yönelen kıvrımına geldiği zaman, elindeki gümüş zarfı köşedeki odanın ya da süitin kapısının altından atıveriyor.</p>

  <p>Bir saniye bile sürmüyor bunu yapması; aşağıda birileri hareketlerini izliyorsa, bir şey fark etmiş olamazlar. Daha sonra, olan bitenlerden kimin sorumlu olduğunu anlamak için kayıtları izlediklerinde, ölümün kesin zamanını belirlemekte büyük zorluk çekecekler. Zarf atıldığında&nbsp;müşteri odada bulunmayabilir, o geceki davetlerden birinden döndüğü zaman zarfı açmış olabilir. Zarfı hemen&nbsp;de açmış olsa, içindekilerin tesir etmesi zaman almıştır.</p>

  <p>Bu süre içinde aynı noktadan bir sürü insan geçmiş olacak, her biri de şüpheli olarak görülecek. Ve o yoldan&nbsp;biraz perişan giyimli ya da uyuşturucu, fuhuş gibi işlere&nbsp;bulaşmış, mezhebi geniş kabul edilen birileri kazara geçecek olursa, hemen tutuklanıp sorgulanacak. Bir film festivali sırasında bu tür insanların ortalıkta gezinmeleri olasılığı epeyce yüksek.</p>

  <p>Hesaba katmadığı bir tehlikenin varlığının da farkında: kumsalda öldürülen kadının cinayetine tanıklık eden kişi. Her zamanki bürokratik engeller aşıldıktan sonra, bu&nbsp;tanığın kamera kayıtlarına bakması istenecek. Neyse ki,&nbsp;İgor otele sahte pasaportla yaptırdı kaydını; pasaporttaki&nbsp;fotoğraf ise gözlüklü ve sakallı bir adama ait (otel resepsiyonu fotoğrafa bakmadı bile; sorsalardı, sakalını da bıyığını da kestiğini, gözlerine de lens taktığını söyleyecekti).</p>

  <p>Tüm öteki polislerden daha çabuk algılayabildikleri ve Festival’i rayından çıkaran olaylardan tek bir kişinin sorumlu olduğunu anladıkları varsayılsa da, geri dönmesini bekleyecek ve bir açıklama yapmasını isteyecekler. Ne var ki, İgor, Hotel Martinez’in koridorlarından son kez geçtiğini biliyor.</p>

  <p>Odasına girecekler ve üstünde hiç parmak izi olmayan boş bir valiz bulacaklar. Banyoya girince de kendi kendilerine, “Milyonerin teki giysilerini neden lavaboda&nbsp;yıkıyor ki? Otelde yıkatacak parası mı yok?” diyecekler.</p>

  <p>DNA kalıntıları, parmak izleri, saç ya da kıl gibi kanıtlar bulmak umuduyla lavaboya uzanan polis memuru, parmaklan İgor’un geride bıraktığı her şeyi eritmekte olan sülfürik asitle yandığı için çığlığı basıp geri çekilecek. Yalnızca sahte pasaportuna, kredi kartlarına ve biraz da nakit paraya ihtiyacı var; bunların hepsi de çokbilmişler tarafından hiç beğenilmeyen Beretta’sıyla birlikte smokininin ceplerinde duruyor.</p>

  <p>Seyahat ona hep kolay gelmiştir; valizlerden nefret eder. Cannes’da yerine getirmesi gereken karmaşık bir&nbsp;misyonu olsa da, taşınması kolay ve hafif şeyler getirdi yanında. İki günlük yola gittikleri halde kocaman valizlerle&nbsp;dolaşan insanları hiç anlamamıştır.</p>

  <p>Zarfı kimin açacağını bilmiyor, buna aldırmıyor da. Bu seçim Azrail’in olacak, onun değil. Bu arada çok şey de&nbsp;olabilir, hiçbir şey de olmayabilir.</p>

  <p>Odadaki müşteri resepsiyonu arar, zarfın yanlış kişiye getirildiğini söyleyip birinin gelip almasını isteyebilir. Ya da, otel yönetimi yine bir nezaket mektubu göndermiş, her şeyin yolunda olup olmadığını soruyor, diye düşünüp çöp sepetine atabilir; çünkü otel müşterisinin okuyacak başka şeyleri ve hazırlanması gereken bir parti vardır. Müşteri, karısının her an geleceğini düşünen bir erkekse, öğleden sonra kırıştırdığı kadının ona “evet” demek için bir şeyler yazdığını düşünerek içindekileri sonradan okumak üzere zarfı cebine atacaktır. Evli bir çift de olabilir; o zaman da üstündeki “sen”in hangisine hitaben&nbsp;yazılmış olduğunu her ikisi de bilmediğinden, birbirlerinden kuşkulanmanın gereksiz olduğuna karar vererek zarfı pencereden aşağı atabilirler.</p>

  <p>Bütün bu olasılıklara karşın, Azrail zarfı alanın suratını kanatlarıyla okşamaya karar verdiğinde, o kadın ya da erkek zarfı yırtıp açacak ve içindekileri görecek. İçindekileri bulmak hem ciddi bir çaba gerektirdi hem de bir&nbsp;zamanlar şirketini kurarken ona maddi destek sağlayan&nbsp;“dostlarından ve işbirlikçilerinden” yardım istemek zorunda kaldı. Bu kişiler borcunu vaktinden önce ödediğinde nasıl da bozulmuşlardı. Tümüyle yasal ve namuslu bir&nbsp;işe kaynağı şüpheli para yatırma olanağı bulmak onlar</p>

  <p>için Tanrı’nın lütfü gibiydi ve tek arzuları paralarının onlar için uygun bir zamanda ödenmesiydi.</p>

  <p>Neyse ki, her iki tarafın da birbiriyle görüşmekten kaçındığı bir dönemden sonra tekrar ahbaplık kuruldu ve ne zaman ondan yardım isteseler -kızlarının üniversiteye sokulması ya da “müşterilerinin” gitmek istedikleri konserler için bilet ayarlanması gibi- İgor isteklerini karşılamak&nbsp;için elinden geleni yaptı. Amaçları göz önüne alınmazsa,&nbsp;İgor’un hayallerine inanan bir tek onlar vardı ne de olsa.&nbsp;Ewa -artık aklına her geldiğinde İgor kendini rahatsız hissediyordu- bu insanların silah ticaretinden kazanılan parayı aklamak için kocasının saflığından yararlandıklarını&nbsp;söyleyip dururdu, sanki bir önemi varmış gibi. O zaten silah alım-satımına karışmıyordu, öte yandan, bir işe kalkışan her iki tarafın da kâr etmesi gerekir.</p>

  <p>Ve herkesin inişleri çıkışları vardır. Eski destekçilerinden bazıları hapse düştüler, ama artık yardımlarına ihtiyacı kalmasa da İgor asla yalnız bırakmadı onları. Bir adamın itibarı, başarının doruğundayken çevresinde olan&nbsp;insanlarla değil, en zor zamanında ona yardım etmiş olanlara vefasıyla ölçülür. O ellerin kana mı tere mi bulanmış&nbsp;olduğunun önemi yoktur; uçuruma düşmek üzereyken&nbsp;bir yere tutunmuşsanız, sizi tutup çıkaranın kim olduğuna elbette aldırmazsınız.</p>

  <p>Şükran duygusu önemlidir; en muhtaç olduğu anda yanında bulunan insanları unutan biri fazla ilerleyemez.&nbsp;Yardımlaştığın insanları sürekli anımsayacaksın anlamına gelmez bu. Tanrı’nın gözü kızlarının ve oğullarının üstündedir hep ve ancak onlara bahşettiği inayetlere layık&nbsp;olanlar ödüllendirilir.</p>

  <p>İşte bu yüzden, kürar satın almak istediğinde nereye başvuracağını biliyordu, ama Güney Amerika ormanlarında her köşede bulunan bir madde için acayip bir bedel ödemek zorunda kaldı.</p>

  <p>Otel lobisine ulaşıyor. Parti arabayla yarım saatlik mesafede ve sokağa çıkıp taksi bulmak hiç de kolay değil.&nbsp;Bir otele girdiğinizde yapacağınız ilk işin, kapıcıya hiçbir&nbsp;karşılık beklemeden yüklüce bir bahşiş bırakmak olduğunu nicedir biliyor. Bütün başarılı işadamları öyle yapar,&nbsp;böylece en iyi lokantalara rezervasyon yaptırmakta, gösterilere bilet bulmakta ya da sıradan insanları şoke etmemek için kent rehberlerinde yer almayan bölgeler hakkında bilgi edinmekte hiç zorluk çekmezler.</p>

  <p>Yüzünde bir gülücükle taksi istiyor ve yanındaki başka bir müşteri ulaşım aracı bulamadığı için yakınırken, onun taksisi hemen geliyor. Minnettarlık, ihtiyaç ve doğru bağlantılar. Bu üçüyle istediğiniz her şeyi bulabilirsiniz, hatta üstüne düzgün bir el yazısıyla o ayartıcı “Senin için” sözcüklerinin yazılmış olduğu gümüş bir zarf&nbsp;bile. O zarfı kullanmayı son dakikaya kadar erteledi, çünkü Ewa öteki mesajlarını anlamazsa bu seferki -aralarında en karmaşık olanı- hiçbir kuşkuya yer bırakmayacak&nbsp;kadar açık olacak.</p>

  <p>Eski dostları pek yürekli çıkmıştı. İstediği şeyi karşılık almadan vermeyi önerdiler, ama o, bedelini ödemeyi tercih etti. Yeterince parası vardı ve kimseye borçlu olmak istemiyordu.</p>

  <p>Nasıl yapıldığına ilişkin fazla soru sormamıştı; yalnızca çok karmaşık bir süreç olduğunu, hava geçirmez biçimde kapatılmış zarfı hazırlayan kişinin eldivenle gaz maskesi kullanmak zorunda kaldığını biliyordu. Son derece dikkatle tutulması gereken zarfın ödediği yüksek bedele değmesine karşılık, ürünün kendisini bulmak hiç de&nbsp;zor değildi; kâğıt, kumaş, plastik üretiminde ve çelik yapımında sıkça kullanılıyor. Badem kokulu olsa ve tamamen zararsız görünse de, ürkütücü bir adı var: hidrojen&nbsp;siyanür.</p>

  <p>Zarfı kimin mühürlediğini düşünmekten vazgeçip onu doğal olarak yüzüne yakın tutarak açacak kişiyi hayal etmeye başlıyor. İçindeki beyaz kartta Fransızca yazılarak basılmış bir mesaj var:</p>

  <p>“Katyuşa, <span style="font-style:italic;">je t’aime. <sup>1</sup>”</span></p>

  <p>Zarfı açan kişi, “Katyuşa mı? O da kim?” diye sorar-<span style="font-weight:bold;"><sup>1</sup> (Fr. ) Seni seviyorum. (Y. N. )</span></p>

  <p><span style="font-weight:bold;">286</span></p>

  <p>ken, kartın beyaz bir tozla kaplı olduğunu görecek. Bu toz havayla temas eder etmez gaz haline gelecek ve odayı güçlü bir badem kokusu kaplayacak.</p>

  <p>Zarfı açan şaşıracak, kendi kendine, “Bunu gönderen her kimse, daha hoş bir koku seçebilirmiş,” diye düşünecek. Böyle bir parfüm reklamı olabilir. Kadın ya da erkek,&nbsp;zarfı açan kişi kartı evirip çevirecek, böylece tozun daha&nbsp;da çabuk dağılması sağlanacak.</p>

  <p>“Bir tür şaka olmalı.”</p>

  <p>Son bilinçli düşüncesi bu olacak. Kartı kapının yanındaki masaya bırakıp ya bir duş almak ya makyajını tamamlamak ya da kravat bağlamak için banyoya yönelecek.</p>

  <p>Birden çarpıntı tutacak. Çarpıntıyı odadaki kokuyla bağdaştırmayacak tabii; ne de olsa düşmanları, rakipleri, muhalifleri yok. Daha banyoya varmadan, artık ayakta duramadığını fark ederek yatağın kenarına oturacak.&nbsp;Sonraki belirtiler dayanılmaz bir baş ağrısı, soluk alamamak, ardından kusma arzusu olacak. Ancak kusmaya fırsat bulamadan hızla bilinç kaybına uğrayacak; hâlâ da&nbsp;zarfın içindekiler ile fiziksel durumu arasında herhangi&nbsp;bir ilişki kurmamış olacak.</p>

  <p>Dakikalar içinde -üreticiden maddeyi mümkün olduğunca yoğun yapmasını istemişti- akciğerler iflas edecek, bedende istemdışı kasılmalar başlayacak, kalp kan pompalamayı kesecek ve ölüm gelecek.</p>

  <p>Acısız. Merhametli. İnsanca.</p>

  <p>İgor taksiye binip adresi veriyor: Hotel du Cap, Eden Roc, Cap d’Antibes.</p>

  <p>Bu gecenin daveti.</p>

  <p><a id="bookmark1"></a><a href="#footnote1">1</a></p>

  <p><span style="font-weight:bold;">Afganistan’ın kuzeybatısında, İran’a ve Türkmenistan’a sınırları olan bir vilayet. (Ç. N. )</span></p>
</body>
</html>
