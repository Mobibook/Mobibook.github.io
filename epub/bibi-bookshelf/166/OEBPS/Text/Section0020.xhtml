<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><i>17:15</i></h1>

  <p>Üç cinayet. Tüm istatistikler birkaç saat içinde altüst oldu ve yüzde 50’lik bir artış gösteriyor.<br /></p>

  <p>Arabasına gidip telsizi özel frekansa ayarlıyor. “Kentimizde bir seri katil olduğunu sanıyorum.”&nbsp;Öteki uçtan bir ses mırıldanıyor. Parazit yüzünden&nbsp;bazı sözcükler kesik kesik geliyor, ama Savoy ne söylendiğini anlıyor.</p>

  <p>“Hayır, emin değilim, ama kuşkum da yok.”</p>

  <p>Yeni yorumlar, yeni parazitler.</p>

  <p>“Aklımı kaçırmadım, efendim, söylediklerimde çelişki yok. Örneğin, ay sonunda maaşımın hesabıma yatırılacağından emin olamam, ama aslında kuşkum da yok. Bilmem, anlatabildim mi?”</p>

  <p>Biraz daha parazit ve daha öfkeli laflar.</p>

  <p>“Hayır, efendim, maaşıma zam istemiyorum, yalnızca kesinlik ve kuşkunun bir arada olabileceğini söylemek istiyorum, özellikle bizim mesleğimizde. Evet, tamam, bunları bir yana bırakalım da meselemizle ilgilenelim. Hastanedeki adam az önce ölmüş, yani büyük olasılıkla üç cinayet de akşam haberlerinde duyurulacaktır. Şu ana kadar&nbsp;emin olduğumuz tek şey, cinayetlerin her birinin farklı biçimde, ama son derece ustalıkla işlenmiş olduğu; bu yüzden de birbirleriyle ilişkili olduklarından ve Cannes’ın ansızın tehlikeli bir kent haline geldiğinden kimsenin kuşkusu yok. Böyle devam ederse, insanlar cinayetlerin yalnızca tek bir katilin işi olup olmadığını tartışmaya başlayacaktır. Ne yapmamı istersiniz?”</p>

  <p>Şube müdürünün daha da öfkeli yorumları.</p>

  <p>“Evet, buradalar. Cinayetin tanığı olan oğlan bildiği her şeyi anlatıyor onlara. Şu sırada cinayet mahalli fotoğrafçılarla ve muhabirlerle dolup taşıyor. Tümünün de kırmızı halının çevresinde toplanıp bekleşeceğini sanıyordum, ama yanılmışım. Galiba Festival’in sorunu da bu:&nbsp;Çok fazla haberci var, ama haber yok.”</p>

  <p>Azıcık daha hiddetli yorumlar. Cebinden not defterini çıkarıp bir adres yazıyor.</p>

  <p>“Tamam, hemen Monte Carlo’ya gidip onunla konuşurum.”</p>

  <p>Parazitler yok oluyor. Hattın öteki ucundaki kişi bağlantıyı kesmiş.</p>

  <p>Savoy rıhtımın ucuna kadar yürüyor, siren lambasını arabanın tepesine koyuyor, sirenin sesini sonuna kadar açıyor ve direksiyona geçip arabayı çılgın gibi sürmeye&nbsp;başlıyor; niyeti, bir vakaya gidiyormuş gibi yapıp habercileri olay yerinden uzaklaştırmak. Oysa bu hileye kanmayan gazeteciler oldukları yerde kalıp oğlanı sorgulamaya&nbsp;devam ediyorlar.</p>

  <p>Savoy heyecanlanmaya başlıyor. Sonunda, kırtasiye işini onun kadar kıdemli olmayan birine bırakıp hep yapmak istediği şeyi yapabilecek, hiçbir mantığa sığmayan cinayetleri çözmekle uğraşacak. Haklı olduğunu, gerçekten de kentte insanları dehşete düşüren bir seri katil bulunduğunu umuyor. Günümüzde haberlerin ne denli çabuk yayıldığı düşünülürse, pek yakında kendini tüm&nbsp;spotlar üstüne çevrilmiş halde ve “henüz hiçbir şeyin kanıtlanmadığını” açıklarken bulacak. Kimse ona inanmayacak, bu yüzden de suçlu bulanana kadar spot ışıkları&nbsp;ona çevrilmiş olarak kalacak. Görkemli bir şöhreti olsa da&nbsp;Cannes aslında herkesin olan bitenlerden haberdar olduğu, küçük bir taşra kasabası sayılır; bu yüzden katili bulmak o kadar da zor olmasa gerek.</p>

  <p>Şan ve şöhret.</p>

  <p>Cannes sakinlerinin huzurundan çok kendini mi düşünüyor acaba? Öte yandan, azıcık şöhret peşinde koşma-nin ne zararı var ki? Nice yıldan beri her yıl, on iki gün boyunca kendilerini olduklarından daha önemli göstermeye çalışan insanlara katlanmıyor mu? Demek bulaşıcıymış.&nbsp;Polis de olsa, sinemacı da, yaptığı işin herkes tarafından&nbsp;bilinmesini, beğenilmesini kim istemez?</p>

  <p>“Müstakbel şöhretini düşünmekten vazgeç. İşini iyi yap, o zaman şöhret de kendiliğinden çıkar gelir. Üstelik,&nbsp;ün pek kaprislidir. Ya bu misyona layık biri çıkmazsan?&nbsp;Gözden düşüşün de aynı derecede bilinecektir kamuoyu&nbsp;tarafından. Dikkatini topla.”</p>

  <p>Yaklaşık yirmi yıldan beri polis teşkilatında her türlü işi yaptıktan, madalyalar aldıktan, bitmek bilmeyen raporlar ve belgeler okuduktan sonra, iş suçluları yakalamaya geldiğinde, içgüdülerin de en az mantık kadar önemli rol oynadığını öğrenmiş. Direksiyon başında Monte Carlo’ya doğru yol alırken düşünüyor: Karşısındaki tehlike, damarlarına yüksek miktarda adrenalin pompalanması, üstelik birinin onu iş üstünde görmüş olduğu endişesi&nbsp;yüzünden mutlaka bitkin düşmüş olan katil değil; asıl büyük tehlike basın. Haberciler de mantıklarıyla içgüdülerini harmanlayarak çalışırlar. Üç cinayet arasında, çok zayıf&nbsp;da olsa, bir bağlantı kurmayı becerirlerse, polis olayın denetimini elden kaçırır, insanlar sokakta dolaşmaktan korkarlar, yabancı ziyaretçiler zamanından önce çekip giderler, işadamları polisi yetersizlikle suçlarlar, dünyanın dört&nbsp;bir yanında gazeteler manşetler atar ve böylece Festival&nbsp;kargaşaya dönüşebilir. Kanlı canlı bir seri katil ne de olsa&nbsp;beyazperdedekilerden çok daha ilginçtir.</p>

  <p>Bundan sonraki yıllarda Film Festivali eskisi gibi olmayacak: Korku söylencesi kök salacak, zenginlik ve şöhret dünyası varını yoğunu teşhir etmek için daha uygun bir yer bulacak, altmış yılı aşkın bir süreden sonra Festival parlak ışıklardan ve dergi sayfalarından yavaş yavaş&nbsp;çekilecek, giderek önemsiz bir etkinlik haline gelecek.</p>

  <p>Büyük bir sorumluluğu var, aslında iki büyük sorumluluğu var: ilki, yeni bir ceset ortaya çıkmadan önce, cinayetleri işleyeni bulmak ve durdurmak; İkincisi de, medyayı denetim altında tutabilmek.</p>

  <p>Mantıklı düşünmesi gerek. Çoğu ta uzaklardan uçup gelmiş olan bu gazetecilerden kaç tanesi Cannes’daki cinayet istatistiklerini biliyor olabilir? Aralarından kaçı zahmet eder de güvenlik güçlerini arayıp bu istatistikleri sorar?</p>

  <p>Mantıklı yanıt ne? Hiçbiri. Şimdi hepsinin ilgisi olan bitenlere odaklanmış durumda. Hepsi de tanınmış bir yapımcı Festival yemeklerinden birinde kalp krizi geçirdi&nbsp;diye heyecana kapıldı. Zehirlenmiş olduğundan haberleri&nbsp;yok henüz. Adli tıp raporu arabanın arka koltuğunda duruyor. Adamın büyük bir kara para aklama olayına bulaşmış olduğunu da henüz bilmiyorlar, büyük olasılıkla asla&nbsp;öğrenmeyecekler.</p>

  <p>Mantıksız yanıt ise, çok yönlü düşünen birinin her zaman çıkması. Bu yüzden de hemen bir basın toplantısı yapıp her şeyi ayrıntısıyla açıklamak ivedilik kazanmış&nbsp;durumda. Ama yalnızca kumsalda öldürülen Film yönetmeninden bahsedilecek, böylece de öteki vakalar şimdilik unutulacak.</p>

  <p>Sinema dünyasının önemli bir kişiliği cinayete kurban gitmişken, sıradan bir genç kadının ölümüyle kim ilgilenir? Herkes onun soruşturmanın ta başında edindiği izlenimde, yani kadının aşırı doz yüzünden öldüğünde fikir birliği edecek. Mesele çözülmüştür.</p>

  <p>Şu öldürülen film yönetmenine dönersek: Belki de zannettiği kadar önemli biri değildir bu kadın; öyle olsaydı, şube müdürü cep telefonundan çoktan aramıştı onu.&nbsp;Bilindiği kadarıyla durum şöyle: Düzgün giyimli, kırk&nbsp;yaşlarında, saçları hafifçe kırlaşmış bir adamın kadınla&nbsp;konuştuğu görülmüş. Yakınlarda, kendini göstermeden&nbsp;çevreyi izleyen bir genç görmüş onları. Adam elindeki bıçağı tam bir cerrah ustalığıyla kadına sapladıktan sonra&nbsp;ağır ağır yürüyüp uzaklaşmış. Yüzlerce, binlerce insandan&nbsp;biri olarak dolaşıyordur şimdi, üstelik aralarından birçoğu&nbsp;da onun için yapılan tarife uyuyor olmalı.</p>

  <p>Sireni bir süreliğine kapatıp yardımcısını arıyor. Suç mahallinde o kaldı ve o sırada muhtemelen, bizzat sorgulama yapmak yerine haberciler tarafından sorguya çekiliyor olmalı. Savoy yardımcısına, kendiliklerinden vardıkları sonuçlar yüzünden başlarını sık sık belaya sokan gazetecilere, bunun bir aşk cinayeti olduğundan “neredeyse&nbsp;emin” olduğunu söylemesini istiyor.</p>

  <p>“Sakın emin olduğumuzu söyleme, yalnızca koşulların öyle gösterdiğini anlat. Yan yana oturuyorlarmış, sevgililer gibi. Bunun bir soygun ya da intikam cinayeti olmadığı ortada; muhtemelen kişisel hesapları kapatıyormuş biri.</p>

  <p>“Sakın yalan söyleme. Hepsini kaydediyorlar, sonra aleyhine kullanırlar.”</p>

  <p>“İyi de neden böyle bir açıklama yapmam gerekiyor?”</p>

  <p>“Çünkü koşullar öyle gösteriyor. Oyuncaklarını ellerine ne kadar çabuk verirsek, o kadar iyi olur.”</p>

  <p>“Kullanılan silahı soruyorlar.”</p>

  <p>“Tanığın da söylediği gibi, bir bıçak kullanıldığı anlaşılıyor.”</p>

  <p>“Ama tanık emin değil.”</p>

  <p>“Tanık bile ne gördüğünü bilmiyorsa, ‘koşullar şunu şunu gösteriyor’ demekten başka çaren var mı? Oğlanı&nbsp;korkut azıcık; söylediği her şeyin gazeteciler tarafından&nbsp;kaydedildiğini, sonra aleyhine kullanılabileceğini söyle&nbsp;ona.”</p>

  <p>Yardımcısı bir münasebetsiz soru daha bulup sormadan önce telefonu kapatıyor.</p>

  <p>Kurban Amerika Birleşik Devletleri’nden Cannes’a henüz gelmiş, otele tek başına kaydolmuş, o sabah yalnızca Kongre Sarayı’nın yanındaki Film Pazarı’nda sıradan&nbsp;bir toplantıya katılmış olsa bile, bunun bir aşk cinayeti olduğuna ilişkin “güçlü belirtiler var” denebilir. Neyse ki&nbsp;haberciler bu bilgilere ulaşamazlar.</p>

  <p>Ekibinden hiç kimsenin bilmediği çok daha önemli bir şey var. Aslında, dünyada ondan başka kimsenin haberi yok bundan.</p>

  <p>Kurban hastanedeydi. Savoy onunla kısa bir konuşma yapmış ve onu göndermişti, hem de ölümüne.</p>

  <p>Kulakları sağır eden gürültü suçluluk duygusunu</p>

  <p>alıp götürsün diye sireni yeniden çalıştırıyor. Bıçağı da o saplamadı ya kadına!</p>

  <p>Tabii, şöyle de düşünebilir: “Elbette ki orada, bekleme odasındaydı kadın, çünkü uyuşturucu mafyasıyla bağlantısı vardı ve cinayet girişiminin başarıya ulaşıp ulaşmadığını denetlemeye gelmişti.” Bu “mantıklaydı, üstelik rastlantısal karşılaşmayı amirlerine anlatsa, mutlaka bu yönde bir soruşturma açılırdı. Bu doğru bile olabilir.&nbsp;Hollywoodlu film dağıtımcısı gibi, kadın da ustalıkla öldürülmüştü. İkisi de Amerikalıydı. İkisi de keskin aletlerle öldürülmüştü. Cinayetlerin ardında aynı grubun olduğu ve ikisi arasında bağlantı bulunduğu kesin gibi görünüyordu.</p>

  <p>Belki de yanılıyor. Belki de elini kolunu sallayarak dolaşan bir seri katil yok. Bankta ölü bulunan ve deneyimli bir katil tarafından boğulduğu anlaşılan genç kadın,&nbsp;bir gece önce film dağıtımcısını görmeye gelen gruptan&nbsp;biriyle tanışmış olabilir. Belki de sattığı şeylerin arasında&nbsp;uyuşturucu da vardı.</p>

  <p>Olayı düşün: Birkaç yabancı hesap kapatmaya gelir. Yerel satıcı aralarından birini Cannes’ın sayısız barlarından birinde kara kaşlı genç kadınla tanıştırır, birlikte çalıştıklarını söyler. Adamla kadın kendilerini yatakta bulur, sevişirler, ama Avrupa topraklarına adım atınca pek&nbsp;rahatlayan yabancı içkiyi fazla kaçırır, dili çözülür ve gerekenden fazlasını <span style="font-style:italic;">anlatır.</span> Ertesi sabah hatasının farkına&nbsp;varır ve işleri düzeltmek için -her çetenin mutlaka sahip&nbsp;olduğu- bir kiralık katil çağırır.</p>

  <p>Öylesine gerçek gibi geliyor ki, doğru olmalı.</p>

  <p>Öylesine gerçek gibi geliyor ki, anlamsız. Film Festivali sırasında kent ülkenin her yanından getirilmiş polislerle, özel korumalarla, verilen bir sürü parti için kiralanmış güvenlik elemanlarıyla, ortalıkta dolaşanların taktığı paha biçilmez mücevherleri korumak için aralıksız görev&nbsp;başındaki dedektiflerle doluyken, kokain kartelinin bir&nbsp;barda böyle bir toplantı yapması hiç akla yakın değil.</p>

  <p>Akla yakın <span style="font-style:italic;">olması</span> halinde, onun kariyerine faydası-nin dokunacağı da kesin. Mafyanın adamlarının hesaplaşması en az seri cinayetler kadar ilgi çekecektir.</p>

  <p>İçi rahat edebilir; gerçek ne olursa olsun, layık olduğuna her zaman inandığı üne artık kavuşacak.</p>

  <p>Sireni susturuyor. Otoyolu kullanıp gelmek, iki ülke arasındaki görünmez sınırı geçmek yarım saatini aldı ve&nbsp;hedefine yalnızca dakikalar kaldı. Yine de, bazı uygunsuz&nbsp;düşünceler kafasında dolanıp duruyor.</p>

  <p>Bir günde üç cinayet. Politikacıların hep söylediği gibi, kurbanların yakınları için dua ediyor. Devletin ona&nbsp;düzeni sağlaması için para verdiğini, düzen böylesine&nbsp;vahşi bir biçimde bozulduğunda zil takıp oynaması için&nbsp;maaşa bağlanmadığını biliyor. O dakikalarda, şube müdürü bürosunu bir aşağı bir yukarı arşınlıyor olmalı; çünkü çözmesi gereken iki sorun olduğunu biliyor: katili (ya&nbsp;da katilleri, zira Savoy’un varsayımı ikna edici gelmemiş&nbsp;olabilir) bulmak ve basını uzakta tutmak. Herkes fena halde telaşlı; bölgedeki diğer polis karakolları da alarma geçirildi ve katilin temsilî resmi internet kanalıyla çevredeki tüm polis araçlarına gönderildi. Bir politikacının bileğinin hakkıyla elde ettiği tatili bile bölünmüş olabilir; çünkü emniyet müdürü meselenin hassasiyetine öylesine&nbsp;önem veriyordu ki, sorumluluğu emir-komuta zincirindeki üst rütbeli birine devretmek istedi.</p>

  <p>Oysa emniyet müdürüne, kentteki yaşamın mümkün olduğu kadar hızla normale dönmesini sağlamasını, çünkü “milyonlarca ya da yüz milyonlarca Euro’nun buna&nbsp;bağlı olduğunu” söyleyen politikacı zokayı yutacak gibi&nbsp;değil. Bu işe karışmak istemiyor; çözmesi gereken daha&nbsp;önemli meseleler var, o gece konuğu olan yabancı delegasyona hangi şarabı ikram edeceği gibi.</p>

  <p>Savoy kendi kendine, “Acaba doğru yolda mıyım?” diye soruyor.</p>

  <p>Uygunsuz düşünceler yine başına üşüşüyor. Kendini mutlu hissediyor. Önemsiz işlerle uğraşarak, evrak doldurarak harcanmış bir meslek yaşamının doruk noktası bu. Böyle bir durumun ayaklarını yerden keseceğini, onu&nbsp;havalara uçuracağını hiç düşünmemişti. Nihayet, gerçek&nbsp;bir dedektif olarak, akla yakın tüm olasılıklara karşı kendi teorisini savunabilecek ve sonunda, hiç kimsenin dikkat etmediği şeyleri ilk fark eden o olduğu için madalyayla ödüllendirilecek. Bunu kimseye itiraf etmemeli, karısına bile. Kadın onun böylesine tehlikeli bir vakada çalışmanın gerginliğiyle geçici bir cinnet içinde olduğunu sanarak dehşete düşebilir.</p>

  <p>“Mutluyum. Heyecanlıyım,” diye düşünüyor.</p>

  <p>Duaları ölenlerin yakınları için olabilir; ama yüreği, bunca yıllık uyuşukluktan sonra, yaşayanların arasına dönüyor.</p>

  <p>Savoy tozlu kitaplarla, yığınlar halinde dergilerle dolu geniş bir kitaplık, kâğıtlarla kaplı bir çalışma masası&nbsp;bekliyordu; ama tepeden tırnağa beyaza boyalı olan büro&nbsp;zevk sahibi biri tarafından seçilmiş birkaç lamba, rahat&nbsp;bir koltuk ve cam çalışma masasıyla döşenmiş; masanın&nbsp;üstünde koca bir bilgisayar ekranıyla kablosuz bir klavye,&nbsp;yanında pahalı bir Montegrappa dolmakalemin durduğu&nbsp;küçük bir not defterinden başka bir şey yok.</p>

  <p>Sıcağa rağmen, tüvit ceket, kravat ve terzi elinden çıkmış pantolon gibi, dekora ya da konuya hiç uymayan&nbsp;bir kılığa bürünmüş beyaz sakallı adam, “Suratındaki o sırıtışı sil de hiç olmazsa azıcık ilgili görün,” diyor.</p>

  <p>“Ne demek istiyorsunuz, efendim?”</p>

  <p>“Ne hissettiğini biliyorum. Normalde hiçbir olay çıkmayan bir kentte geçen meslek yaşamının en büyük davası bu. Swansea’ye bağlı Penycae’de<a id="footnote1"></a><sup><a href="#bookmark1">1</a></sup> yaşadığım ve çalıştığım sırada o iç huzursuzluğunu ben de tattım. Ve buna çok benzeyen bir dava sayesinde Scotland Yard’a nakledildim.”</p>

  <p>Savoy, <span style="font-style:italic;">“Benim</span> hayalim de Paris’te çalışmak,” diye geçiriyor içinden, ama hiçbir şey söylemiyor. Adam ona&nbsp;oturacak yer gösteriyor.</p>

  <p>“Umarım sen de mesleğin konusundaki hayallerini gerçekleştirirsin. Neyse, tanıştığımıza memnun oldum.&nbsp;Ben Stanley Morris.”</p>

  <p>Savoy konuyu değiştirmeye karar veriyor.</p>

  <p>“Amirim ortalıkta bir seri katilin dolaştığı konusunda basının yorumlar yapmaya başlayacağından korkuyor.”</p>

  <p>“İstedikleri yorumu yapsınlar; özgür bir ülkede yaşıyoruz. Böyle şeyler gazetelerin satışını artırır ve içlerinde biraz korku, biraz da onların başına kesinlikle gelmeyeceği inancı taşıyarak medyadan yeni ipuçlarını öğrenmeye çalışan emeklilerin sıkıcı hayatına biraz olsun heyecan katar.”</p>

  <p>“Sanırım kurbanlara ilişkin ayrıntılı bilgi edindiniz. Şimdiye kadar elimize geçen kanıtlar sizce bir seri katili&nbsp;mi akla getiriyor, yoksa önümüzde uyuşturucu çetelerinin&nbsp;intikam cinayetleri mi var?”</p>

  <p>“Evet, o bilgileri edindim. Bu arada, bilgileri bana faksla göndermek istediler. Ne modası geçmiş bir yöntem! Bana e-posta göndermelerini istedim, o zaman da ne&nbsp;dediler, biliyor musun? ‘Genellikle yapmayız bunu/ Düşünebiliyor musun? Dünyanın en iyi donanımlı polis güçlerinden biri hâlâ bir faks makinesinden medet umuyor!”</p>

  <p>Savoy sandalyesinde huzursuzca kımıldanıyor. Modern teknolojinin iyi ya da kötü yanlarını tartışmak için gelmedi buraya.</p>

  <p>Scotland Yard’da epeyce nam salmış olmasına karşın emekliliğini isteyip Akdeniz kıyılarına yerleşmeye karar vermiş olan ve (onun durumunda kitap okumaktan, konserlere gitmekten, hayır işlerine ve akşam yemeklerine katılmaktan ibaret olan) sıradan yaşamından uzaklaştığı için muhtemelen en az Savoy kadar sevinen Dr. Morris, “İşimize bakalım,” diyor.</p>

  <p>“Böyle bir davayla ilk kez karşılaştığım için, cinayetlerin tek bir katilin işi olduğuna ilişkin görüşüme katılıp katılmadığınızı söylerseniz, ben de bulunduğum yeri öğrenmiş olurum.”</p>

  <p>Dr. Morris, evet, kuramsal olarak haklı olabileceğini söyleyip açıklıyor: Ortak özellikleri olan üç cinayet normalde seri cinayetler işlendiğinin belirtisi sayılabilir. Ve&nbsp;bu cinayetler genellikle belirli bir coğrafi bölgeyle sınırlı&nbsp;olur (bu durumda Cannes bölgesi) ve...</p>

  <p>“Oysa kitlesel katliam yapan biri...”</p>

  <p>Dr. Morris sözünü keserek terminolojiyi doğru kullanmasını istiyor. Kitlesel katliam yapanlar ya teröristlerdir ya da bir okula veya kantine girip gözüne çarpan herkesi öldürdükten sonra polis tarafından vurulan ya da intihar eden kişilerdir. Kısa sürede, çoğunlukla iki-üç dakikada en büyük hasarı verecek silahları ve bombaları tercih ederler. Eylemlerinin sonuçları umurlarında değildir, çünkü işin nereye varacağını gayet iyi bilirler.</p>

  <p>“Kolektif bilinçaltında<a id="footnote2"></a><sup><a href="#bookmark2">2</a></sup> kitlesel katliamcı kavramını yerine oturtmak daha kolay, çünkü ‘zihinsel olarak dengesizliği’ açıkça ortadadır, bu yüzden ‘biz’den kolaylıkla&nbsp;ayırt edilir. Öte yandan, bir seri katil çok daha karmaşık&nbsp;bir noktaya değinir: Hepimizin içimizde taşıdığımız yıkıcı içgüdüye.”</p>

  <p>Duraklıyor.</p>

  <p>“Robert Louis Stevenson’ın yazdığı Dr. <span style="font-style:italic;">Jekyll ve Mr. Hyde</span>'ı okudun mu?”</p>

  <p>Savoy çok işi olduğunu, bu yüzden de okumaya vakit ayıramadığını açıklıyor. Morris’in bakışları buz gibi oluyor.</p>

  <p>“Yani benim fazla işim olmadığını mı düşünüyorsun?”</p>

  <p>“Hayır, hayır, onu demek istemedim. Bakın, Dr. Morris, buraya acil bir görev nedeniyle geldim. Teknolojiden ya da edebiyattan söz etmek hiç ilgilendirmiyor beni. Raporlardan edindiğiniz izlenimleri öğrenmek istiyorum sadece.”</p>

  <p>“Kusura bakma ama, korkarım böyle bir durumda edebiyatı göz ardı etmemiz mümkün değil. Dr. <span style="font-style:italic;">Jekyll ve&nbsp;Mr. Hyde’ın Tuhaf Öyküsü</span> ilk bakışta normal görünen bir&nbsp;adamı, Dr. Jekyll’ı anlatır. İçindeki vahşi güdüleri keşfetmenin peşinde olan Dr. Jekyll belirli aralıklarla kendini&nbsp;başka birine, Mr. Hyde adındaki ahlaksız bir adama dönüştürmenin bir yolunu bulur. Hepimizde bu tür güdüler&nbsp;vardır, müfettiş. Bir seri katil yalnızca fiziksel güvenliğimizi değil, akıl sağlığımızı da tehdit eder. Çünkü, istesek&nbsp;de istemesek de, içimizde müthiş bir yok etme gücüyle&nbsp;dolaşırız. Bir an için olsun içimizdeki bastırılmış güdülere, birinin yaşamına son verme isteğine yol versek ne olacağını hepimiz merak etmişizdir.</p>

  <p>“Bunun birçok nedeni olabilir: Dünyayı düzene sokmak, çocukluğumuzda olmuş bir şeyin intikamını almak, topluma karşı bastırılmış nefreti dışa vurmak gibi; ama&nbsp;bir an gelir ki, bilinçli ya da bilinçsiz olarak, herkes o arzuyu hisseder, çocukken bile.”</p>

  <p>Anlamlı bir sessizlik daha.</p>

  <p>“Sanırım, seçmiş olduğun mesleğe rağmen, sen de aynı duyguyu hissetmişsindir. Bir kediye eziyet etmek ya&nbsp;da zararsız bir böceğe işkence etmek gibi.”</p>

  <p>Morris’e buz gibi gözlerle bakmak ve hiçbir şey söylememek sırası şimdi Savoy’un olsa da, adam sessizliği onaylama olarak yorumlayıp aynı buyurgan tonda konuşmayı sürdürüyor:</p>

  <p>“Dengesizliği ilk bakışta anlaşılan, saçları diken diken olmuş, bakışları nefret dolu biriyle karşılaşacağını sanma. Biliyorum, sen meşgul bir adamsın, ama kitap okuyacak zamanın olsaydı sana Hannah Arendt’in<a id="footnote3"></a><sup><a href="#bookmark3">3</a></sup> yazdığı <span style="font-style:italic;">Eichmann Kudüs'te</span> adlı kitabı tavsiye edecektim. Besbelli, kendisine verilen devasa görevi -insan ırkının arındırılması- yerine getirmek için Eichmann’ın yardıma ihtiyacı varmış. Bir dakika.”</p>

  <p>Bilgisayarına gidiyor. Yanındaki adamın sonuca varmak istediğini biliyor; ama bu olası değil. Önce onu eğitmesi ve önündeki zorlu günlere hazırlaması gerek.</p>

  <p>“İşte burada. Nazi Almanya’sında altı milyon Yahudi’nin yok edilmesinden sorumlu olan Adolf Eichmann’ın davasıyla ilgili ayrıntılı bir analiz yapmış Arendt. Onu&nbsp;analiz etmekle görevlendirilen yarım düzine kadar psikiyatristin adamın normal olduğu sonucuna vardıklarını&nbsp;söylüyor. Psikolojik profili ve karısına, çocuklarına, anasına babasına karşı tavırları sorumlu bir adamdan bekleneceği gibiymiş. Arendt şöyle devam ediyor:</p>

  <p><span style="font-style:italic;">“Eichmann’la ilgili sorun, bir sürü insanın aynen onun gibi olmasıydı; yani bu adamlar ne sapıktı ne de&nbsp;sadist; hepsi de korkunç ve ürkütücü derecede normaldi,&nbsp;hâlâ da öyleler. Yasal kurumlanmız ve yargıdaki ahlaksal&nbsp;standartlarımız açısından, bu normallik diğer canavarlıkların toplamından çok daha fazla dehşet vericiydi</span></p>

  <p><span style="font-style:italic;">Artık</span> işe odaklanabilirdi.</p>

  <p>“Otopsi raporlarından anladığıma göre cinsel taciz olmamış...”</p>

  <p>“Dr. Morris, çözmem gereken bir sorun var ve bunu hemen yapmalıyım. Bir seri katille mi karşı karşıyayız,&nbsp;bilmek istiyorum. Öğle saatlerinde verilen bir partide&nbsp;bir adama ya da güpegündüz bir bankın üstünde bir kıza&nbsp;kimse tecavüz edemez.”</p>

  <p>Sanki hiçbir şey söylememiş gibi. Morris onu duymazdan geliyor ve devam ediyor:</p>

  <p>“... bu da birçok seri cinayette görülen bir durumdur. Bazı seri katillerin ‘insanca’ denebilecek nedenleri bile&nbsp;vardır. Ölüm döşeğindeki hastaları öldüren hemşireler,&nbsp;sokaktaki dilencileri öldüren insanlar, sığınma evlerindeki kimi insanların ya da sakatların durumuna acıyıp öbür&nbsp;dünyadaki yaşamlarında daha iyi olacaklarına inanan sosyal görevliler... Bu yakınlarda Kaliforniya’da aynen böyle bir vaka oldu. Toplumu düzene kavuşturmaya çalışanlar da var; bu durumda kurbanlar fahişeler arasından seçiliyor.”</p>

  <p>“Dr. Morris, buraya geliş nedenim...”</p>

  <p>Bu kez Morris sesini azıcık yükseltiyor:</p>

  <p>“Ve seni ben çağırmadım. Sana yardım ediyorum. Gitmek istiyorsan, lütfen git, ama kalacaksan, iki dakikada bir lafımı kesme. Birini yakalamak istiyorsak, onun&nbsp;düşünme biçimini anlamamız lazım.”</p>

  <p>“Yani, bir seri katille karşı karşıya olduğumuza inanıyorsunuz?”</p>

  <p>“Daha bitirmedim.”</p>

  <p>Savoy kendini tutuyor. Gerçekten de, nedir acelesi? Basının düğümlenip kalması, onun da çözümü bulup karşılarına çıkması daha iyi değil mi?</p>

  <p>“Lütfen devam edin.”</p>

  <p>Savoy daha iyi görsün diye Morris ekranı çeviriyor. Büyük ekranda bir gravür var, muhtemelen on dokuzuncu yüzyıldan.</p>

  <p>“Seri katillerin en ünlüsü bu: Karındeşen Jack. Londra’da, 1888 yılının ikinci yarısında faaliyetteydi ve&nbsp;kamusal ya da kısmen kamusal alanlarda beş veya büyük&nbsp;olasılıkla yedi kadının ölümünden sorumluydu. Karınlarını deşip iç organlarını çıkarıyordu. Asla bulunamadı. Efsaneleşti; hatta bugün bile kimliğini ortaya çıkarmak için&nbsp;çalışan insanlar var.”</p>

  <p>Ekrandaki görüntü değişiyor; yeni görüntü bir astroloji haritasını andırıyor.</p>

  <p>“Bu da Zodyak Katili’nin imzası. Kaliforniya’da on ay içinde beş çifti öldürdüğü biliniyor. Hepsi de arabalarını&nbsp;ücra köşelere çekmiş, sevişiyorlardı. Polise, üstünde Kelt&nbsp;haçına benzeyen bu simgenin bulunduğu mektuplar yollardı. Kimse onu teşhis edemedi.</p>

  <p>“Araştırmacılar, Karındeşen Jack’in de Zodyak Katili’nin de bazı bölgelerdeki ahlakı ve namusu korumaya çalışan insanlar olduğuna inanıyorlar. Yani, bir misyonları&nbsp;vardı, diyebiliriz. Onlara Boston Canavarı ya da Toulouse&nbsp;Çocuk Katili gibi korkunç adlar takan basın ne derse desin, bu insanlar hafta sonları komşularıyla bir araya gelen,&nbsp;hayatlarını kazanmak için çok çalışan, sıradan kişilerdi.&nbsp;Cinayet işledikleri için ellerine bol para da geçmedi.”</p>

  <p>Sohbet Savoy’u ilgilendirmeye başlıyor.</p>

  <p>“Yani Film Festivaline katılmak için Cannes’a gelmiş olan herhangi biri olabilir...”</p>

  <p>“Evet, ‘moda diktatörlüğüne son vermek’ ya da ‘şiddeti kışkırtan filmlerin yapımını durdurmak’ gibi tümüyle saçma görünen bir nedenle terör atmosferi yaratmaya karar vererek harekete geçmiştir. Basın ona tüyler ürpertici bir ad takıp ipuçlarını kovalamaya başlayacak. Katille&nbsp;hiçbir ilgisi olmayan cinayetler de ona yüklenecek. Panik&nbsp;yayılacak ve ancak katil şans eseri -tekrar ediyorum: şans&nbsp;eseri- ele geçene kadar durmayacak. Bu tür caniler genellikle kısa bir dönem için eyleme geçerler, sonra tarihte iz&nbsp;bırakarak tümüyle ortadan yok olurlar. Tüttukları günlük&nbsp;ölümlerinden sonra ortaya çıkabilir, hepsi o...”</p>

  <p>Savoy saatine bakmayı bırakmış. Telefonu çalıyor, ama açmamaya karar veriyor. Konu zannettiğinden çok&nbsp;daha karmaşık.</p>

  <p>“Yani benimle aynı fikirdesiniz.”</p>

  <p>“Evet,” diyor Scotland Yard uzmanı, kimsenin sonunu getiremediği beş vakayı çözüp efsaneleşen adam.</p>

  <p>“Bir seri katille uğraştığımız kanısına nereden vardınız?” diye soruyor Savoy.</p>

  <p>Morris bilgisayarına gelen bir e-posta uyarısına bakıp gülümsüyor. Müfettiş nihayet söylediklerine biraz olsun&nbsp;saygı göstermeye başladı.</p>

  <p>“Hiçbir neden olmaması yüzünden. Bu canilerin çoğunun ‘imza’ dediğimiz bir özelliği vardır: Eşcinseller, fahişeler, dilenciler, sevişen çiftler gibi, belirli tipte kurbanlar seçerler. Diğerlerine ise ‘asimetrik katiller’ denir: Öldürme güdülerini denetleyemedikleri için öldürürler. Güdülerinin tatmin olduğu bir noktaya ulaştıklarında öldürmekten vazgeçerler, ta ki öldürme arzusu yeniden dayanılmaz hale gelene kadar. Karşımızda bu tür bir katil olduğunu sanıyorum.</p>

  <p>“Bu vakada gözden kaçırmamamız gereken birkaç nokta var. Suçlu işinde usta. Her seferinde başka silah&nbsp;kullanmış, çıplak elle, zehirle ve küçük bir hançerle öldürmüş. Cinsellik, alkol veya belirgin bir akıl hastalığı gibi alışıldık nedenlerle hareket etmiyor. İnsan anatomisini biliyor ve bu da şimdiye kadar elimize geçen tek&nbsp;‘imza’sı. Cinayetleri önceden planlamış olmalı, çünkü kullandığı zehri bulmak kolay değil; dolayısıyla onu bir misyonu olan, ama bu misyonun ne olduğundan henüz haberi olmayan bir katil olarak sınıflandırabiliriz. Genç kızın&nbsp;katlinden anladığıma göre, Sambo denen bir Rus savaş&nbsp;sanatı tekniği kullanmış; bu da elimizdeki tek ipucu.</p>

  <p>“Daha da ileri giderek, seçtiği kurbanla yakınlaşmasının, ona dostça davranmasının da imzasının bir parçası olduğunu söyleyebilirdim, ama Cannes kumsalındaki partinin ortasında işlenen cinayet buna uymuyor. Anlaşılan,&nbsp;kurbanın iki yakın koruması varmış. Katilin patronlarına&nbsp;azıcık yanaştığını görselerdi mutlaka tepki verirlerdi; üstelik kurban Interpol tarafından sürekli gözleniyordu.”&nbsp;Rus. Savoy telefonuna sarılıp Cannes otellerinde acil&nbsp;bir arama yapılmasını istemeyi düşünüyor. Kırklarında&nbsp;bir adam, iyi giyimli, saçları biraz kırlaşmış - ve Rus.</p>

  <p>İyi bir eski polis olan Morris, Savoy’un aklını okuyarak, “Rus savaş sanatı tekniği kullandı diye adamın Rus olması gerekmez,” diyor. “Nasıl ki kürar kullandı diye&nbsp;Güney Amerika yerlisidir diyemezsek, bunu da söyleyemeyiz.”</p>

  <p>“Öyleyse ne yapacağız?”</p>

  <p>“Bir sonraki cinayetini bekleyeceğiz.”</p>

  <p><a id="bookmark1"></a><a href="#footnote1">1</a></p>

  <p><span style="font-weight:bold;">İngiltere’de, Galler bölgesinde, Atlantik Okyanusu kıyısında büyük bir liman kenti ve kent dışındaki küçük kasaba. (Ç. N. )</span></p>

  <p><a id="bookmark2"></a><a href="#footnote2">2</a></p>

  <p><span style="font-weight:bold;">Bilinçaltının başka insanlarla paylaşılan bölümü. Bu kavram, Freud’un bilinçaltı kavramının yetersiz kaldığını öne süren C. G. Jung tarafından geliştirilmiştir. (Ç. N. )</span></p>

  <p><a id="bookmark3"></a><a href="#footnote3">3</a></p>

  <p><span style="font-weight:bold;">1906-1975 yılları arasında yaşamış Alman felsefeci ve siyasetbilimci. (Ç. N. )</span></p>
</body>
</html>
