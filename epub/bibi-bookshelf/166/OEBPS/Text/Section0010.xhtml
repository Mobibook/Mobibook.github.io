<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><span style="font-weight:bold;font-style:italic;">16:0<a id="bookmark0"></a>7</span></h1>

  <p>Bütün gençler dünyayı kurtarmayı hayal ederler. Bazıları, aile kurmak, para kazanmak, seyahat etmek ve yabancı dil öğrenmek gibi daha önemli şeyler olduğu sonucuna vararak bu hayalden çabucak vazgeçerler. Ama bazıları da, toplumu değiştirmenin ve gelecek kuşaklara bırakacağımız dünyayı biçimlendirmenin gerçekten mümkün olduğuna karar verirler.</p>

  <p>İşe meslek seçiminden başlarlar: politikacılar (ilk güdüleri her zaman içinde bulundukları topluluğa yardım etme isteğinden kaynaklanır), sosyal aktivistler (tüm suçların kökeninde sınıf farklılıklarının yattığına inanırlar),&nbsp;sanatçılar (en küçük bir umut olmadığına ve her şeye sıfırdan başlamamız gerektiğine inanırlar)... ve polisler.</p>

  <p>Savoy, toplumun yararlı bir üyesi olabileceğinden emindi. Bir sürü polisiye roman okuduktan sonra, tüm&nbsp;kötüler hapsi boyladığında iyilerin bu dünyada ebediyen&nbsp;huzura kavuşacağını hayal etmişti. Polis okulunda yılmak&nbsp;bilmeden çalışmış, kuramsal sınavlardan parlak notlar almış, kendini tehlikeli görevlere fiziksel olarak hazırlamış,&nbsp;kimseyi öldürmek zorunda kalmamayı umut etmesine&nbsp;karşın, durmadan çalışarak keskin nişancı olmuştu.</p>

  <p>İlk yılında, mesleğin gerçek yüzünü öğrendiğini düşünmüştü. Meslektaşları maaşların düşüklüğünden,&nbsp;hâkimlerin yetersizliğinden, başkalarının polislikle ilgili&nbsp;önyargılarından ve kendi bölgelerinde hemen hiçbir gerçek eylem olmamasından yakınıyorlardı. Zaman içinde&nbsp;polislik hayatı ve meslektaşlarının yakınmaları aşağı yukarı aynı şekilde devam etmiş, hayatına bir tek şey eklenmişti: evrak.</p>

  <p>Her bir vakanın nerede, nasıl ve niçin olduğuna dair bitmek bilmeyen raporlar. Örneğin, basit bir çöp dökme&nbsp;vakası, davalının kimliğine ilişkin kanıt bulmak için çöplerin kılı kırk yararcasına aranmasını gerektirir (her zaman zarflar ya da uçak biletleri gibi ipuçları vardır), daha&nbsp;sonra o alanın fotoğrafının çekilip haritasının çıkarılması gerekir, failin kimliği belirlenir ve kendisine dostça bir&nbsp;uyarı gönderilir; bunu pek o kadar dostça olmayan ikinci&nbsp;bir uyarı izler, zanlı bunu da pek ciddiye almıyorsa mahkeme celbi gönderilir, ifadeler alınır, mahkeme ilamı çıkarılır ve bütün bunlar tabii ki uzman avukatların işe karışmasını gerektirir. Bazen, iki taraf açısından da bir sonuç almamadan, dava dosyası kapanıncaya kadar iki koca&nbsp;yıl geçer.</p>

  <p>Buna karşılık, cinayete pek ender rastlanır. En son istatistikler, Cannes’da işlenen suçların çoğunun pahalı gece kulüplerinde zengin çocukları arasında çıkan kavgalardan, tatile gelenlerin tuttukları dairelerdeki hırsızlıklardan, trafik suçlarından, karaborsacılık ve aile kavgalarından oluştuğunu göstermektedir. Savoy, hiç kuşkusuz, buna sevinmeliydi. Belalarla dolu bir dünyada, Festival sırasında Cannes’ın plaja gelen ya da film alıp satan&nbsp;binlerce yabancı tarafından istila edildiği günlerde bile,&nbsp;Fransa’nın güneyi huzur dolu bir vahaydı. Savoy’un, önceki yıl, dört intihar vakası (bunlar yığınla kırtasiye işi çıkarmıştı) ve ölümle sonuçlanan iki saldırıyla uğraşması&nbsp;gerekmişti. Oysa şimdi birkaç saat içinde iki ölüm söz konusuydu. <span style="font-style:italic;">Neler</span> olup bitiyordu?</p>

  <p>Korumalar bir ifade bile vermeden ortadan kaybolmuşlardı; Savoy, vakit bulur bulmaz, soruşturmayı yürüten görevlilere yazılı bir kınama göndermeyi düşünmüştü. Olayın bu iki tanığının ellerinden kaçmasına göz yummuşlardı; bekleme odasındaki kadının hiçbir şey bilmediği açıktı. Kadının, zehir verildiğinde oradan uzakta bir yerde durduğunu, tek isteğinin durumdan yararlanarak&nbsp;ünlü film dağıtımcısına yaklaşmak olduğunu çabucak anlamıştı. Şimdi tek yapacağı, biraz daha rapor okumaktı.</p>

  <p>Savoy, önünde iki rapor, hastanenin bekleme odasında oturuyor. Yoğun bakım ünitesinde görevli olan doktorun yazdığı birinci rapor, meydana gelen hasarı inceliyor: bel nahiyesinin sol tarafını delen bir iğneyle enjekte edilerek kana karışan bilinmeyen bir maddeyle (laboratuvarda&nbsp;İncelenmekte) zehirlenme. Zehirler listesinde böylesine&nbsp;hızlı ve şiddetli etki eden bir tek striknin var, ama striknin normalde bedende kasılmalara yol açar. Çadırdaki güvenlikçilere göre, ki bu hem sağlık görevlileri hem de bekleme odasındaki kadın tarafından doğrulanıyor, bu tür belirtiler görülmemiş. Tam tersine, kasların hemen felç olduğunu ve göğsün kaskatı kesildiğini fark etmişler; kurban, öteki konukların dikkatini çekmeden çadırdan dışarı çıkarılabilmiş.</p>

  <p>Çok daha uzun olan ikinci rapor ise, EPCTF (<span style="font-style:italic;">European Police Chiefs Task Force</span> - Avrupa Polis Şefleri Görev Gücü) ve kurbanı Avrupa topraklarına ayak bastığından beri adım adım izleyen Europol’den<a id="footnote1"></a><sup><a href="#bookmark1">1</a></sup> geliyordu. Ajanlar nöbetleşe görev yapmışlardı ve olay sırasında kurbanı JamaikalI gibi görünen, ama aslında Guadaluplu olan Siyah bir ajan izlemekteydi.</p>

  <p>“Yine de, onu izlemekle görevli kişi hiçbir şey fark etmemiştir. Daha doğrusu, tam o anda elinde bir bardak&nbsp;meyve suyuyla oradan geçen bir adam tarafından görüş&nbsp;açısı kısmen kapatılmıştır.”</p>

  <p>Kurbanın poliste kaydı bulunmamasına ve sinema dünyasında birkaç devrimci film dağıtımcısından biri olarak tanınmasına karşın, bu iş çok daha kârlı bir işin paravanıydı. Europol’e göre, Javits Wild bir süre öncesine kadar ikinci sınıf bir film yapımcısından başka bir şey değildi; beş yıl önce, Kuzey ve Güney Amerika’daki kokain dağıtımını yöneten bir kartel tarafından kara para aklamada&nbsp;kullanılmaya başlanmıştı.</p>

  <p>“İşler ilginçleşmeye başlıyor.”</p>

  <p>Okudukları ilk kez hoşuna gidiyor Savoy’un. Elindeki, önemli bir vaka olabilirdi; en azından, yasak yerlere çöp dökmek, karıkoca kavgaları, tatil evlerindeki hırsızlıklar gibi rutin vakalardan ve her yıl işlenen iki cinayetten çok farklı olduğu açıktı.</p>

  <p>Savoy bu işlerin nasıl yürüdüğünü biliyor. Raporda neden söz edildiğini biliyor. Kokain kaçakçıları bu işten&nbsp;büyük servetler kazanıyorlar, ama paranın nereden geldiğini açıklayamadıkları için banka hesabı açamıyorlar,&nbsp;ev, araba ya da mücevher alamıyorlar, bir ülkeden başka&nbsp;bir ülkeye büyük miktarlarda para aktaramıyorlar; böyle&nbsp;bir işe kalkışacak olsalar, hükümet hemen, “Bu adam nasıl bu kadar zengin oldu? Bu kadar parayı nereden kazandı?” diye soracak.</p>

  <p>Bu engeli aşmak için, “kara para aklama” denen bir mali işleme başvuruyorlar; başka bir deyişle, yasadışı yollardan kazanılmış parayı, ekonomik sistemin bir parçası olan ve üstüne üstlük para da kazandıran saygın işlere aktarıyorlar. “Kara para aklama” deyiminin, Chicagolu&nbsp;gangster Al Capone’dan kaynaklandığı söyleniyordu; Capone, Sıhhi Temizlik Mağazaları adı altında bir çamaşırhane zinciri satın almış ve bunları İçki Yasağı dönemindeki yasadışı içki satışlarından gelen paraya paravan olarak&nbsp;kullanmıştı. Nasıl bu kadar zengin olduğunu soranlara&nbsp;şöyle diyordu: “Bu ara millet giysilerini her zamankinden&nbsp;daha çok yıkıyor. İnanın, bu iş çok iyi bir yatırım oldu.”</p>

  <p>“Herif her şeyi doğru yapmış,” diye düşünüyor Savoy, “bir tek vergi işinde açık vermiş.”<a id="footnote2"></a><sup><a href="#bookmark2">2</a></sup></p>

  <p>Kara para aklama yöntemi yalnızca uyuşturucu kaçakçılığında değil, başka durumlarda da kullanılıyor, inşaat işlerinde kesilen fahiş faturalardan komisyon alan politikacılar, dünyanın çeşitli yerlerinde girişecekleri eylemlere mali destek arayan teröristler, kâr ve zararlarını&nbsp;hissedarlardan gizlemeye çalışan şirketler, gelir vergisini&nbsp;kabul edilemez bir icat olarak gören insanlar da bu yönteme başvuruyorlardı. Bir zamanlar, vergi cenneti bir ülkede isimsiz hesap açtırmak yeterliydi; ama sonradan hükümetler arasında bir dizi işbirliği antlaşması imzalanmaya&nbsp;başlanınca, kara para aklayanlar bu yeni döneme ayak uydurmak zorunda kalmışlardı.</p>

  <p>Ne var ki, suçluların her zaman yetkililer ve vergi müfettişlerinden birkaç adım önde oldukları kesindi.</p>

  <p>Peki, bu işler şimdilerde nasıl yürüyor? Çok daha incelikli ve yaratıcı bir biçimde. Üç aşamayı izlemeleri yeterli: uygun toprak bulmak, o toprağa iyice daldırmak, çevresiyle bütünleştirmek. Birkaç portakal alın, sıkıp&nbsp;meyve suyu yapın ve servis edin; kimse meyvenin nereden geldiğinden kuşkulanmaz.</p>

  <p>Portakal suyunu yapmak nispeten kolaydır: Bir dizi hesap açtırırsınız ve küçük miktarlarda paraları bir bankadan öbürüne aktarmaya başlarsınız; bunu yaparken de,&nbsp;ileride paraların tümünü yeniden bir araya getireceğinizi&nbsp;düşünerek çoğu zaman bilgisayar sistemlerinden yararlanırsınız. İzlenen yollar o kadar dolambaçlıdır ki, elektronik işlemlerin izini sürmek neredeyse olanaksızdır, çünkü para bir kez bankaya yatırıldı mı kâğıt olmaktan çıkar&nbsp;ve yalnızca iki rakamdan, 0 ve 1'den oluşan dijital kodlara dönüşür.</p>

  <p>Savoy kendi banka hesabını düşünüyor; hesabındaki azıcık paranın kaderi bilgisayarda gezinip duran kodlara bağlı. Ya banka bir anda tüm sistemi değiştirmeye karar verse? Ya o yeni program işlemese? Hesabında o kadar para olduğunu nasıl kanıtlayacak? O rakamları, bir ev ya da süpermarketten alman yiyecekler gibi daha somut&nbsp;bir şeylere nasıl çevirecek?</p>

  <p>Elinden hiçbir şey gelmez, çünkü tümüyle sisteme teslim olmuş durumda. Yine de, hastaneden ayrılır ayrılmaz bir bankamatiğe uğrayıp hesap bakiyesi almaya karar veriyor. Bunu her hafta yineleme konusunda akıl defterine not düşüyor; böylece, dünyada bir felaket meydana&nbsp;gelirse, elinde bir evrak olacak.</p>

  <p>Evrak. Yine o kelime. Bu konuya nereden geldi ki? Evet, tabii, kara para aklamadan.</p>

  <p>Kara para aklama konusunda bildiklerini yeniden geçiriyor kafasından. Son aşama en kolayı; para saygın bir hesaba, örneğin bir gayrimenkul inşaat şirketinin hesabına ya da bir yatırım fonuna yatırılır. Devlet, “Bu para&nbsp;nereden geldi?” diye soracak olursa, cevap kolaydır: “Bizim sattıklarımıza güvenen küçük yatırımcılardan.” Ondan sonra para daha başka hisselere, arazilere, uçaklara&nbsp;ve daha bir sürü lüks mala, yüzme havuzlu evlere yatırılabilir, nakit limiti olmayan kredi kartları üzerinden harcanabilir. Bu şirketlerin ortakları, ilk başta uyuşturucuların,&nbsp;silahların ya da başka bazı yasadışı malların satın alınmasını finanse etmiş kişilerdir. Ama para temizdir; kaldı ki,&nbsp;herhangi bir şirket borsada ya da emlak işinde spekülasyon yaparak milyonlarca dolar kazanabilir.</p>

  <p>Bu durumda, üzerinde düşünülecek yalnızca ilk adım kalıyordu, hepsinin en zoru: “Kim bu küçük yatırımcılar?”</p>

  <p>Kriminal yaratıcılık da işte burada devreye girer. “Portakallar”, rüşvetin kol gezdiği ve bahis alanında pek&nbsp;az kısıtlamanın bulunduğu ülkelerde, bir “dost”un kendilerine ödünç verdiği parayla kumarhanelere takılan insanlardır. Birinin her zaman bir servet kazanma şansı vardır. Bunlardan biri bir servet kazanacak olursa, kumarhane sahipleri masalarından geçen paranın bir yüzdesi karşılığında bazı kolaylıklar sağlayabilirler. Ve kumarbaz&nbsp;-düşük gelirli biri- banka hesabına yatırılmış olan muazzam miktarı, şans eseri kazanıldığını söyleyerek açıklayabilir.</p>

  <p>Ertesi gün, kendisine küçük bir yüzde ayırarak, paranın neredeyse tümünü, kendisine ödünç vermiş olan “dost”a aktaracaktır.</p>

  <p>Bir zamanlar tercih edilen yöntem, yiyeceklerin aliminin bir servet tuttuğu restoranlar satın almak ve kârı hiç kuşku uyandırmadan bir hesaba yatırmaktı. Bir müfettiş gelse ve tüm masaların boş olduğunu görse bile, orada bütün gün hiç kimsenin yemek yemediği ispat edilemezdi. Oysa şimdilerde, yan uğraşların gelişmesiyle birlikte, daha yaratıcı bir seçenek doğmuş durumda. Hiçbir&nbsp;ölçüye gelmez, keyfî, akıl sır ermez sanat piyasası!</p>

  <p>Örneğin, pek parası olmayan, orta sınıftan bir çift, dedelerinin eski evinin tavan arasında bulduklarını söyledikleri son derece değerli bir tabloyu bir müzayede evine getirir. Tablo müzayedede büyük bir paraya satıldıktan sonra, ertesi hafta özel bir galeriye ilk fiyatın on ya da yirmi katına yeniden satılır. “Portakallar” mutludur, cömertliklerinden ötürü tanrılara şükredip parayı ortak hesaplarına yatırırlar ve bu parayla yabancı bir ülkede yatırım yapmaya&nbsp;karar verirler, tabii küçük bir miktarı -kendi yüzdeleri- ilk&nbsp;hesapta bırakırlar. Bu durumda tanrılar, resmi galeriden&nbsp;geri satın alıp bu kez farklı satıcılar eliyle yeniden piyasaya sürecekleri tablonun gerçek sahipleridir.</p>

  <p>Ne ki, tiyatro, film yapımı ve dağıtımı gibi daha pahalı ürünler de vardır. Kara para aklayanların görünmez elleri işte burada gerçekten cinayet işleyebilir.</p>

  <p>Savoy, şimdi yoğun bakımda bulunan adamla ilgili bilgileri okuyor ve kafasındaki birkaç soruya yanıt arıyor.</p>

  <p>Adam, bir zamanlar büyük bir yıldız olmayı hayal eden bir aktördü. Gerçekten bir yıldızmış gibi dış görünüşüne büyük özen göstermesine karşın hiç iş bulamamış, ama sinema endüstrisini iyi tanımıştı. Orta yaşlarına&nbsp;geldiğinde, yatırımcılardan para bularak iki film yapmış,&nbsp;ama ikisi de doğru dürüst dağıtıma girmediği için tam bir&nbsp;fiyasko olmuştu. Yine de, film eleştirilerinde adından söz&nbsp;edilmiş ve sinema dergilerinde, hiç değilse büyük stüdyoların çevirdiği filmlerden farklı bir şeyler yapmayı denemiş biri olarak tanıtılmıştı.</p>

  <p>Hayatta ne yapacağını bilemez bir halde dolanıp dururken, kimsenin kendisine yeni bir şans tanımadığı günlerde, yalnızca garantili filmlere yatırım yapmakla ilgilenen insanlardan para dilenmekten bıkmışken, bazıları son derece dost canlısı olan, bazıları ise hiç de konuşkan&nbsp;olmayan bir grup insan ona yakınlık göstermişti.</p>

  <p>Ona bir teklifte bulunmuşlardı. Film dağıtımcılığına soyunması ve ilk satın alacağı Filmin kesinlikle geniş bir&nbsp;izleyici kitlesine ulaşabilecek bir film olması gerekiyordu.&nbsp;Büyük stüdyolar bu film için büyük paralar isteyecekti,&nbsp;ama merak etmemeliydi - yeni dostları istenen her türlü&nbsp;parayı ayarlayacaklardı. Film birçok sinemada gösterime&nbsp;girecek ve bir servet kazandıracaktı. Javits de en çok ihtiyacı olan şeye, üne kavuşacaktı. Bunalımlı bir film yapımcısının yaşamına kimsenin çomak sokacağı yoktu. İki-üç&nbsp;film sonra yetkililer bütün bu paranın nereden geldiğini&nbsp;sormaya başlayabilirlerdi, ama o zaman da ilk başta gelen&nbsp;destek tüm vergi soruşturmaları için geçerli olan beş yıllık sınırlamanın ardına gizlenebilirdi.</p>

  <p>Böylece Javits muhteşem bir kariyere adım atmıştı. Dağıtımını yaptığı ilk filmler son derece kârlıydı; sinemacılar onun piyasadaki en iyi filmleri seçme yeteneğine inanmaya başlamışlardı; çok geçmeden yönetmenler ve&nbsp;yapımcılar onunla çalışabilmek için kuyruğa girmişlerdi.&nbsp;Zevahiri kurtarmak için altı ayda bir düşük bütçeli iki-üç&nbsp;projeyi kabul ediyor, bunun dışında dev bütçelerle, zirvedeki yıldızlarla, yetenekli teknisyenlerle, büyük promosyon bütçeleriyle, vergi cennetlerinde üslenmiş binlerinden gelen parayla çekilmiş filmlerin dağıtımını üstleniyordu. Gişe gelirleri, filmde “hisseleri” olan, kuşku uyandırmayacak, normal bir yatırım fonuna yatırılıyordu.</p>

  <p>Her şey yolundaydı. Kara para, umulduğu kadar kâr getirmeyen, ama yine de girişimin ortaklarından birince&nbsp;hemen yatırılacak milyonlarca dolar sağlayabilen şahane&nbsp;bir sanat yapıtına dönüştürülüyordu.</p>

  <p>Gelgelelim, bir noktada, dikkatli bir vergi müfettişi -belki de stüdyolardan birindeki gammazın teki- çok basit bir gerçeği fark etmişti: Daha önce pek tanınmayan&nbsp;birçok yapımcı, büyük yıldızlar ve en yetenekli yönetmenlerle çalışıyor, tanıtıma servetler harcıyorlardı da, filmlerinin dağıtımını neden bir tek dağıtımcıya veriyorlardı? Yanıt: Büyük stüdyolar yalnızca kendi yapımlarıyla ilgilenirler, Javits ise dev şirketlerin tekeline tek başına karşı koyan, adaletsiz bir sisteme karşı savaş veren bir kahramandır, onların Golyat’ının karşısına dikilen Davud’dur.</p>

  <p>Daha dürüst bir vergi müfettişi de, akla yatkın görünen bütün bu açıklamalara karşın soruşturmayı sürdürmeye karar vermişti. Büyük bir gizlilik içinde çalışmaya başlamış ve en büyük gişe başarılarına yatırım yapan şirketlerin hepsinin de, merkezleri Bahamalar, Panama ya&nbsp;da Singapur’da bulunan limited şirketler olduğunu öğrenmişti. Vergi dairesindeki bir köstebek <span style="font-style:italic;">(her zaman</span> bir&nbsp;köstebek vardır), Javits’in arkasındakileri, kara para aklamak için artık yeni bir dağıtımcı bulmaları konusunda&nbsp;uyarmıştı.</p>

  <p>Javits çaresizlik içindeydi. Milyoner hayatı yaşamaya, tanrı muamelesi görmeye pek alışmıştı. Cannes, kendisine destek verenlerle sorunları görüşmek ve çeşitli isimsiz hesapların kodlarını onlara bizzat teslim etmek&nbsp;için çok uygun bir yerdi; o yüzden gelmişti buraya. Takip&nbsp;edildiğinden, loş bürolarda çalışan bürokratların verdiği&nbsp;kararlar sonucunda her an tutuklanabileceğinden tamamen habersizdi. Ya biraz daha kanıt elde etmek için bir&nbsp;süre daha ortalıkta dolaşmasına izin verecekler ya da işi&nbsp;orada bitirivereceklerdi.</p>

  <p>Ne ki, Javits’e destek verenlerin gereksiz risklere girmeye hiç niyeti yoktu. Adamları her an tutuklanabilir, mahkemeyle anlaşma yaparak işlerin nasıl döndüğünü tüm ayrıntılarıyla anlatabilir, dahası adlar verebilir ve&nbsp;kendisinden habersiz çekilmiş fotoğraflardaki insanları&nbsp;teşhis edebilirdi.</p>

  <p>Sorunu çözmenin tek yolu vardı - onu öldürmeleri gerekiyordu.</p>

  <p>Her şey açık; Savoy olayın nasıl geliştiğini açık seçik görebiliyor. Şimdi, her zaman ne yapıyorsa onu yapması gerekiyor. Daha başka formlar dolduracak, bir rapor hazırlayacak, raporu Europol’e teslim edecek ve katilleri bulmayı onların bürokratlarına bırakacak, çünkü bu vaka pekâlâ terfilere yol açabilir ve durgun kariyerleri&nbsp;canlandırabilir. Bu soruşturma bir sonuca ulaşmak zorunda, ama üstlerinin hiçbiri Fransa’nın küçük bir kasabasındaki bir dedektifin büyük işler başarabileceğine inanmaz&nbsp;(çünkü Festival sırasında ne kadar görkemli ve parıltılı&nbsp;olursa olsun, Cannes yılın geri kalan 350 gününde enikonu küçük bir kasaba).</p>

  <p>Savoy, zehrin ancak çok yakında bulunan biri tarafından verilmiş olabileceğini düşündüğünden, cinayeti işleyenin korumalardan biri olabileceğinden kuşkulanıyor. Ama bundan söz etmeyecek. Çadırda çalışanlarla ilgili bir&nbsp;sürü kâğıt dolduracak, başka bir tanık bulamadığını yazacak, sonra da dosyayı kapatacak - daha önemli bazı departmanlara birkaç gün daha fakslar ve e-postalar gönderdikten sonra tabii.</p>

  <p>Dünya çapında yankılar uyandırabilecek böyle bir olaya bu kadar yaklaştıktan sonra, her yıl iki cinayetin ve&nbsp;aile kavgalarının meydana geldiği, küçük para cezalarının&nbsp;kesildiği tekdüze yaşamına geri dönecek. Dünyayı kurtarmak, daha güvenli ve daha adil bir toplumun yaratılmasına katkıda bulunmak, terfi alıp Adalet Bakanlığı’nda bir&nbsp;göreve gelmek, karısına ve çocuklarına daha rahat bir hayat yaşatmak, halkın yasalara bakışının değişmesine yardımcı olmak ve hâlâ bazı dürüst polislerin bulunduğunu&nbsp;göstermek; bütün bu gençlik hayalleri bir tek şeye indirgenmişti: daha fazla evrak doldurmaya.</p>

  <p><a id="bookmark1"></a><a href="#footnote1">1</a></p>

  <p><span style="font-weight:bold;">Avrupa Polis Teşkilatı. (Y. N. )</span></p>

  <p><a id="bookmark2"></a><a href="#footnote2">2</a></p>

  <p><span style="font-weight:bold;">1920’lerin ünlü gangsteri Al Capone yasadışı işlerini uzun yıllar hiç açık vermeden yürütmüş, ancak 1931’de vergi kaçırmaktan suçlu bulunarak 11 yıl hapis cezasına çarptırılmıştı. (Ç. N. )</span></p>
</body>
</html>
