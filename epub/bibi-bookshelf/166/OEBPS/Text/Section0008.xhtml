<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><i>11:45</i><br /></h1>

  <p>İnsanlar hiç tatmin olmazlar. Ellerindeki azsa, daha fazlasını isterler. Ellerindeki çoksa, daha da çoğunu isterler. Daha da çoğunu elde ettiklerinde ise, keşke azla mutlu olabilseydik derler, ama bu yönde küçücük bir çaba bile&nbsp;harcayamazlar.</p>

  <p>Mutluluğun ne kadar basit bir şey olduğunu anlayamadıkları için mi acaba? Az önce buradan koşarak geçen blucinli, beyaz tişörtlü kız ne istiyor olabilir? Onu biraz&nbsp;durup bu pırıl pırıl güzelim günü, mavi denizi, arabalarındaki bebekleri, plaj boyunca sıralanan palmiyeleri seyretmekten alıkoyacak kadar ivedi ne olabilir?</p>

  <p>“Koşma, çocuk! Her insanın yaşamındaki en önemli iki varlıktan, Tanrı ve ölümden asla kaçamazsın. Tanrı attığın her adıma eşlik eder ve yaşamın mucizesine aldırmadığını gördüğü için kızar. Ya da ölüme aldırmadığını. Az önce koşarak bir cesedin yanından geçtin de fark etmedin bile.”</p>

  <p>İgor, cinayet yerinden birkaç kez geçti. Bir süre sonra, gelip gidişlerinin kuşku uyandırabileceğini fark etti, temkinli davranıp olay yerinin iki yüz metre kadar uzağında kalmaya karar verdi, plaja bakan korkuluğa yaslandı. Siyah gözlük takmış, ama yalnızca güneşli bir gün olduğundan değil, Cannes gibi bir ünlüler kentinde siyah&nbsp;gözlük statüyle eşanlamlı olduğu için de, bunun kuşku&nbsp;uyandıracak bir yanı yok.</p>

  <p>Vakit öğleye gelmesine karşın, yılın bu mevsiminde tüm dünyanın ilgi odağı haline gelen bir kentin ana caddesinde ölü yatan birini kimsenin fark etmediğini görmek onu şaşırttı.</p>

  <p>Bankın oraya bir çift yaklaşıyor; sinirli görünüyorlar. Uyuyan Güzel’e bağırmaya başlıyorlar; bunlar kızın annesiyle babası, anlaşılan çalışmıyor diye kızdılar. Adam kızı&nbsp;şiddetle sarsalıyor. Sonra kadın üstüne eğilerek İgor’un&nbsp;görüş alanını kapatıyor.</p>

  <p>İgor az sonra neler olacağını biliyor.</p>

  <p>Kadın haykırıyor. Adam cebinden telefonunu çıkararak biraz öteye gidiyor; belli ki yüreği yerinden oynamış. Kadın kızının kımıltısız bedenini sarsıp duruyor. Yoldan&nbsp;geçenler başlarına toplanıyorlar; İgor artık siyah gözlüğünü çıkarabilir, yeni bir meraklı seyirci gibi aralarına karışabilir.</p>

  <p>Anne, kızının üstüne kapanmış, ağlıyor. Genç bir adam kadını nazikçe geri çekip kıza ağızdan ağıza suni solunum yaptırmaya kalkışıyor, ama çok geçmeden vazgeçiyor; Olivia’nın yüzü daha şimdiden hafifçe morarmış.</p>

  <p>“Biri bir ambulans çağırsın!”</p>

  <p>Bir sürü insan aynı anda aynı numarayı tuşluyor, hepsi de ne kadar yararlı, önemli ve vicdanlı biri olduğunu geçiriyor akimdan. Çok geçmeden İgor uzaktaki ambulansın siren sesini duyuyor. Annenin çığlıkları yeri&nbsp;göğü inletiyor. Genç bir kadın onu yatıştırmak için kolunu omzuna dolamaya çalışıyor, ama anne kadının kolunu itiyor. Biri cesedi kaldırıp oturtmaya kalkınca, başka&nbsp;biri yeniden yatırmasını, artık yapacak bir şey kalmadığını söylüyor.</p>

  <p>İgor’un yanında duran adam, “Aşırı dozda uyuşturucu herhalde,” diyor. “Şimdiki gençler iyice yoldan çıktılar.”</p>

  <p>Bu sözleri duyanlar olanca ciddiyetleriyle başlarını sallıyorlar. İgor, yerinden kımıldamadan, aygıtlarıyla ambulanstan inip Olivia’nın kalbine elektrik şoku uygulayan&nbsp;sağlık görevlilerini izliyor. Daha deneyimli bir doktor ise,&nbsp;yapılacak bir şey kalmadığını bildiği halde, meslektaşları&nbsp;nın sonradan ihmalle suçlanmalarını istemediği için, hiç&nbsp;sesini çıkarmadan bir kenarda duruyor. Olivia’nın cansız&nbsp;bedenini sedyeye yatırıp ambulansa götürüyorlar; anne,&nbsp;kızına sımsıkı sarılmış, bırakmıyor. Aralarında konuştuktan sonra annenin de gelmesine izin veriyorlar ve ambulans hızla yola koyuluyor.</p>

  <p>Anneyle babanın cesedi bulması ile ambulansın olay yerinden ayrılması arasında beş dakika geçti geçmedi.&nbsp;Baba hâlâ şokta, nereye gideceğini, ne yapacağını bilemeden öyle duruyor orada. Aşırı dozda uyuşturucu yorumunu yapan adam, kim olduğunu umursamadan kızın babasının yanma gidip kendince bir gerçeği vurguluyor:</p>

  <p>“Üzülmeyin, efendim. Bu tür şeyler burada her gün oluyor.”</p>

  <p>Baba yanıt vermiyor. Cep telefonu hâlâ elinde, boşluğa bakıyor. Ya söyleneni duymuyor ya her gün olanın ne olduğu konusunda en küçük bir fikri yok ya da şoka girdiği için acının duyulmadığı bir başka boyutta şimdi.</p>

  <p>Kalabalık toplandığı gibi hızla dağılıyor. Yalnızca iki kişi kaldı: Baba, telefonuna yapışmış, elinden bırakmıyor;&nbsp;adam ise siyah gözlüğünü çıkarmış, elinde tutuyor.</p>

  <p>“Kızı tanıyor muydunuz?” diye soruyor İgor.</p>

  <p>Yanıt yok.</p>

  <p>En iyisi herkesin yaptığını yapmak, Croisette Bulvarı’nda yürüyüşe çıkıp bu pırıl pırıl Cannes sabahında başka neler olup bittiğine bakmak. Kızın babası gibi,&nbsp;İgor da neler hissettiğinin pek farkında değil: Dünyanın&nbsp;tüm gücüne sahip olsa bile bir daha asla geri getiremeyeceği bir hayatı yok etti. Ewa bunu hak ediyor muydu? O&nbsp;genç kadının, Olivia’nın -adını bilmesi İgor’a kaygı veriyor, çünkü artık onun için herhangi bir yüz değil- rahminden, ileride kanserin tedavisini bulabilecek ya da sonunda&nbsp;tüm dünyanın barış içinde yaşamasını sağlayacak bir anlaşma kaleme alabilecek bir dâhi gelebilirdi dünyaya. Yalnızca tek bir kişiyi değil, onun soyundan inebilecek tüm&nbsp;gelecek kuşakları da yok etti. Nasıl yapmıştı bunu? Aşk,&nbsp;ne kadar büyük ve şiddetli olursa olsun, bunu haklı çıkarmaya yeter miydi?</p>

  <p>İlk kurban olarak yanlış kişiyi seçmişti. Olivia’nın ölümü hiçbir zaman duyulmayacak ve Ewa mesajı anlamayacak.</p>

  <p>Takma kafanı, oldu bir kere. Bundan çok daha ötesine hazırlamıştın kendini, onun için devam et. Kız boş yere ölmediğini, daha büyük bir aşk uğruna kurban edildiğini&nbsp;anlayacaktır. Çevrene göz gezdir, kentte neler olup bittiğine bak, normal bir vatandaş gibi davran. Bugüne kadar&nbsp;hayatta çektiklerin yeter; artık biraz olsun huzur ve rahata kavuşmayı hak ediyorsun.</p>

  <p>Festival’in tadını çıkar. Nicedir beklediğin buydu.</p>

  <p>Yüzmek için gerekli her şeyi yanında getirmiş olsa da, deniz kıyısına erişebilmek hiç de kolay değildi. Öyle&nbsp;görünüyordu ki, büyük oteller, plajda haklarını ele geçirdikleri geniş alanları şezlongları, logoları, garsonları&nbsp;ve korumalarıyla doldurmuşlardı; bütün giriş noktalarını tutmuş olan korumalar, gelenlerden oda anahtarlarını&nbsp;ya da kimlik belgelerini göstermelerini istiyorlardı. Öteki&nbsp;alanlar ise kocaman beyaz çadırlardan geçilmiyordu; bir&nbsp;yapım şirketi, bir bira ya da kozmetik firması bu çadırlarda verdiği yemekte son ürününün tanıtımını yapıyordu.&nbsp;Buradaki insanlar normal giyinmişlerdi; “normal”den kasıt, erkeklerde beyzbol kepi, parlak gömlek ve açık renk&nbsp;pantolon, kadınlarda incik boncuk, göğsü aralık bluz, Bermuda şort ve alçak topuklu ayakkabılar ise tabii.</p>

  <p>Siyah gözlük her iki cinsin de olmazsa olmazıydı ve çıplak ten pek az sergileniyordu, Süper sınıf bunun için&nbsp;çok yaşlıydı, böylesi bir gösteri gülünç kaçabilir, hatta&nbsp;acıklı bile bulunabilirdi.</p>

  <p>İgor bir şey daha fark etti: Cep telefonu, giyimin en önemli parçasıydı.</p>

  <p>Birbiri ardı sıra durmadan mesaj almak ya da aranmak, ikide bir karşındakiyle konuşmayı keserek hiç de ivediliği olmayan bir aramaya yanıt vermek, telefonu&nbsp;hızlı hızlı tuşlayarak bitmek bilmeyen SMS’ler geçmek,&nbsp;Tanrı’nın buyruğuydu. Hepsi de SMS’in Short Message</p>

  <p>Service<a id="footnote2"></a><sup><a href="../Text/Section0012.xhtml#bookmark2">2</a></sup> anlamına geldiğini unutmuşlardı, tuşlara basarak makale yazıyorlardı sanki. Varsın ağır ve zor olsun, isterse başparmağa ciddi zararlar varsın, ne önemi vardı ki? O anda, yalnızca Cannes’da değil, bütün dünyada&nbsp;gökyüzü, “Günaydın, aşkım, uyanır uyanmaz seni düşündüm, hayatımda olduğun için çok mutluyum”, “On dakikaya kadar evdeyim, lütfen yemeğimi hazırla ve giysilerimin çamaşırhaneye gönderilip gönderilmediğini kontrol et” ya da “Buradaki parti çok sıkıcı, ama gidecek başka yer yoktu, sen neredesin?” gibi mesajlardan geçilmiyordu. Söylenmesi yalnızca on saniye, yazılması beş dakika sürecek şeyler, ama dünya böyle işte. İgor bütün bunları çok iyi biliyor, çünkü telefonun artık yalnızca bir iletişim aracı olmaktan çıkması, bir umut bağı, yalnız olmadığınıza inanmanın, ne kadar önemli olduğunuzu başkalarına göstermenin bir yolu haline gelmesi sayesinde yüz&nbsp;milyonlarca dolar kazandı.</p>

  <p>Cep telefonu dünyayı tam bir çılgınlığa götürüyordu. Ayda sadece beş Euro’ya, Londra’da oluşturulan dâhiyane&nbsp;bir sistem aracılığıyla, bir çağrı merkezi size üç dakikada&nbsp;bir standart bir mesaj gönderebiliyor. Etkilemek istediğiniz biriyle konuşacağınızı bildiğiniz zaman, sistemi harekete geçirmek belirli bir numarayı tuşlamanız yeterli. Telefon çalınca hemen açarsınız, mesajı görüntülersiniz, hızla okursunuz ve “Haa, bu bekleyebilir,” dersiniz (elbette&nbsp;bekleyebilir, ısmarlama bir mesajdır zaten). Böylece, konuşmakta olduğunuz kişi kendini önemli biri gibi hisseder ve işler daha hızlı çözülür, çünkü işleri başından aşkın&nbsp;biriyle konuştuğunu sanır. Üç dakika sonra konuşma bir&nbsp;başka mesajla kesilir, baskı artar ve servisi kullanan kişi&nbsp;telefonunu on beş dakikalığına kapatmayı seçebilir ya da&nbsp;yalan atıp telefona mutlaka yanıt vermesi gerektiğini söyleyerek, konuşmakta olduğu münasebetsizden kurtulmaya karar verebilir.</p>

  <p>Tüm cep telefonlarının kapatılmasını gerektiren tek bir durum vardır. Ne ki, resmî yemeklerde, bir oyunun&nbsp;ortasında, bir filmin en önemli sahnesinde ya da bir opera şarkıcısı en zor aryalardan birine başlarken değil; böyle anlarda cep telefonlarının çaldığını hepimiz duymuşuzdur. Hayır, insanların, cep telefonlarının tehlikeli olabileceğine inandıkları biricik an, uçakta şu alışılmış yalanı duydukları andır: “Uçuş güvenliğini tehlikeye sokabileceği için tüm cep telefonlarının kapatılmasını rica ederiz.” Buna hepimiz inanırız ve uçuş görevlilerinin isteğini yerine getiririz.</p>

  <p>İgor bu efsanenin ne zaman yaratıldığını biliyordu: Yıllar önce, havayolu şirketleri yolcuları koltuklarına takılı telefonları kullanmaya ikna etmek için ellerinden geleni yapıyorlardı. Dakikası on dolara gelen bu konuşmalar&nbsp;cep telefonlarıyla aynı transmisyon sistemiyle yapılıyor.&nbsp;Bu oyun tutmadı, ama efsane varlığını sürdürdü; uyarıyı,&nbsp;kalkıştan önce uçuş görevlisinin okuması gereken yasaklar listesinden çıkarmayı unutmuşlardı. Kimsenin bilmediği ise, her uçuşta en az iki-üç yolcunun cep telefonlarını kapatmayı unuttuğuydu; kaldı ki, laptop’ların internete bağlanmasında cep telefonlarıyla aynı sistem kullanılıyordu. Üstelik bugüne kadar dünyanın hiçbir yerinde hiçbir uçak bu yüzden düşmedi.</p>

  <p>Şimdi yolcuları fazla ürkütmeden ve fiyatı düşürmeden uyarıyı değiştirmeye çalışıyorlardı. Uçuş moduna geçirilebiliyorsa cep telefonunuzu kullanabiliyordunuz. Bu tür telefonlar ise dört misli daha pahalı. Bugüne kadar hiç&nbsp;kimse “uçuş modu”nun ne olduğunu açıklamış değil, ama&nbsp;insanlar böyle kandırılmaya ses çıkarmıyorlarsa kendileri bilirler.</p>

  <p>İgor yürümeye devam ediyor. Kızın ölmeden önceki son bakışı onu altüst etti, ama düşünmemeyi yeğliyor.</p>

  <p>Plaj korumalardan, siyah gözlüklerden, bikinilerden geçilmiyor, “öğle yemekleri” açık renk giysiler ve mücevherlerden geçilmiyor, insanlar o sabah yapacak çok önemli bir işleri varmış gibi koşturuyorlar, dört bir yanı tutmuş&nbsp;fotoğrafçılar olağandışı bir şey yakalamak için bekleşiyorlar, Festival’de olup bitenleri yazan dergiler ve bedava&nbsp;gazeteler elden ele dolaşıyor, beyaz çadırlardaki öğle yemeklerine davetli olmayan zavallı ölümlülere el ilanları;&nbsp;her şeyden uzak, Croisette Bulvarı’nda yaşananların pek&nbsp;az duyulduğu, mankenlerin hayatlarını bir anda değiştirecek bir denemeye çağrılmayı umdukları Festival boyunca&nbsp;apartman daireleri kiraladıkları tepedeki restoranların el&nbsp;ilanları dağıtılıyor.</p>

  <p>Şaşırtıcı hiçbir şey yok. Her şey beklendiği gibi. İgor şimdi şu çadırlardan birine girmeye kalksa kimse kimlik sormayı göze alamaz, çünkü henüz çok erken ve yemeği düzenleyenler kimsenin gelmemesinden korkuyorlar. Oysa yarım saate kadar, duruma bakılacak ve güvenlik görevlilerine içeriye yalnızca bir başlarına gelmiş, güzel kızları almaları için emir verilecek.</p>

  <p>Neden denemesin ki?</p>

  <p>İçinden gelen dürtüye uyuyor; ne de olsa, görev başında. Plaja değil de, plastik pencereleri olan, büyük beyaz bir çadıra giden basamakları iniyor; klimalı çadır beyaz iskemleler ve masalarla dolu, henüz pek kimse yok. Güvenlik görevlilerinden biri davetiyesi olup olmadığını&nbsp;soruyor, olduğunu söyleyerek ceplerini yokluyor. Danışmadaki kırmızılı kız nasıl yardımcı olabileceğini soruyor.</p>

  <p>İgor, telefon şirketinin logosunun bulunduğu, üzerinde “İgor Malev, Yönetim Kurulu Başkanı” yazan kartvizitini uzatıyor. Davetiyesinin otelde kaldığını, arka arkaya toplantılara girdiği için yanma almayı unuttuğunu, ama adının listede bulunduğundan emin olduğunu söylüyor. Danışmadaki kız da onu içeri buyur ediyor; insanları&nbsp;giyimlerinden tanımayı öğrenmiş, hem “Yönetim Kurulu&nbsp;Başkanı” dünyanın her yerinde aynı anlama geliyor. Üstelik bir Rus şirketinin yönetim kurulu başkanı! Zengin&nbsp;Rusların gösteriş yapmaya meraklı olduklarını kim bilmez ki. Listeye bakmaya gerek yok.</p>

  <p>İgor içeri girer girmez doğruca bara gidiyor -çadır çok iyi donatılmış; bir dans pisti bile var- ve ortama uygun düşer diye bir ananas suyu söylüyor; minik, mavi bir Japon&nbsp;şemsiyesiyle süslü ananas suyu siyah bir kamışla birlikte geliyor.</p>

  <p>Boş masalardan birine oturuyor. Şimdiden gelmiş birkaç kişi arasında ellilerinde bir adam var, saçlarını kızıl kahverengiye boyatmış, solaryumda yanmış, vücuduna bakılırsa, ebedi gençlik vaat eden o spor salonlarından birinin müdavimi. Sırtında eski püskü bir tişört var,&nbsp;çok şık takım elbiseli iki adamla birlikte oturuyor. İki&nbsp;adam dönüp İgor’a bakıyor, İgor o anda hafifçe başını çeviriyor, ama siyah gözlüğünün ardından onları incelemeyi sürdürüyor. Takım elbiseli adamlar bir süre bu yeni gelenin kim olduğunu çıkarmaya çalışıyorlar, sonra ilgileri dağılıyor.</p>

  <p>İgor’un ilgisi ise tersine artıyor.</p>

  <p>Adamın masada cep telefonu bile yok, iki asistanı ise gelen telefonlara sürekli yanıt veriyor.</p>

  <p>Bu kötü giyimli, kibirli adamın çadıra alındığına, cep telefonunun kapalı olduğuna, garsonun durmadan yanma&nbsp;gelip bir şey isteyip istemediğini sorduğuna, onun da yanıt vermeye bile tenezzül etmeden eliyle savuşturduğuna&nbsp;bakılırsa, mutlaka önemli biri olmalı.</p>

  <p>İgor, cebinden elli Euro’luk bir banknot çıkarıp masaya henüz örtü sermekte olan garsona uzatıyor.</p>

  <p>Öteki masaya doğru bakarak, “Şu soluk mavi tişörtlü bey kim?” diye soruyor.</p>

  <p>“Javits Wild. Çok önemli bir adam.”</p>

  <p>Harika. Plajdaki kız gibi sıradan birinden sonra Javits Wild gibi biri ideal olur - ünlü değil, ama önemli biri. Kimin spot ışıkları altında olacağına karar veren ve kendinin kim olduğunu çok iyi bildiği için kendi görünüşüne&nbsp;pek önem vermeyen insanlardan biri. İpler onun elindedir, kuklalar ise kendilerinin dünyanın en ayrıcalıklı, en&nbsp;kıskanılacak kişileri olduklarını sanırlar, ta ki bir gün şu&nbsp;ya da bu nedenle kuklacı ipleri kesmeye karar verinceye&nbsp;ve kuklalar cansız yere yıkılıncaya kadar.</p>

  <p>Bu adam belli ki Süpersınıftan biri; demek, sahte dostları ve pek çok düşmanı var.</p>

  <p>“Bir soru daha. Büyük bir aşk uğruna bir evreni yok etmek kabul edilebilir mi?”</p>

  <p>Garson gülüyor.</p>

  <p>“Siz Tanrı mısınız, yoksa sadece <span style="font-style:italic;">gay</span> mi?”</p>

  <p>“Hiçbiri, ama yanıtın için teşekkür ederim.”</p>

  <p>İgor, bu soruyu sormaması gerektiğini fark ediyor. Her şeyden önce, yapacağı şeyi haklı göstermek için kimsenin desteğine ihtiyacı olmadığından; herkes bir gün nasıl olsa öleceğine göre, birilerinin daha yüce bir şey uğruna ölmesi gerektiğine inanıyor. Kabilelerinin varlığını&nbsp;sürdürebilmesi için insanların kendilerini kurban ettikleri, canavarların ve tanrıların gazabını yatıştırabilmek için&nbsp;bakirelerin rahiplere teslim edildikleri çok eski günlerden&nbsp;beri böyle olagelmiş. Soruyu sormaması gerektiğinin ikinci nedeni, böylece dikkati üstüne çekmiş ve yan masadaki&nbsp;adamla ilgilendiğini açığa vurmuş olması.</p>

  <p>Garson bunu mutlaka unutacak, ama lüzumsuz yere riske girmenin hiç gereği yok. Böyle bir Festival’de insanların başkaları hakkında bilgi edinmek istemeleri son derece olağan, böyle bir bilgiyi ödüllendirmeleri ise daha da&nbsp;olağan, diye geçiriyor aklından. Şimdiye kadar aynı şeyi&nbsp;dünyanın dört yanındaki restoranlarda yüzlerce kez yaptı,&nbsp;kuşkusuz başkaları da yapmıştır. Garsonlar, birinin adını&nbsp;öğrenmek, daha iyi bir masaya oturmak ya da gizli bir mesaj göndermek için kendilerine para verilmesine alışıktırlar, dahası bunu beklerler de.</p>

  <p>Evet, garson hiçbir şey hatırlamayacak. İgor, bir sonraki kurbanının karşısında durduğunu biliyor. Eğer bu işi başarır da garson sorguya çekilirse, o gün meydana gelen&nbsp;tek tuhaf olayın, bir adamın büyük bir aşk uğruna bir evreni yok etmenin kabul edilebilir bir şey olup olmadığını sorması olduğunu söyleyecek. Bu kadarını bile hatırlamayabilir. Polis, “Nasıl biriydi?” diye soracak, garson da,&nbsp;“Doğrusu pek dikkat etmedim, ama <span style="font-style:italic;">gay</span> olmadığını söylediğini hatırlıyorum,” diye yanıt verecek. Polis -bara gelip ortaya tuhaf görüşler atan, film festivallerinin sosyolojisi gibi anlaşılmaz analizlerden dem vuran Fransız entelektüellerine alışık olduğu için- fazla uzatmadan dosyayı kapatacak.</p>

  <p>Aslında İgor’un canını sıkan başka bir şeydi.</p>

  <p>Ad ya da adlar.</p>

  <p>Daha önce de öldürmüştü - ülkesi adına silah kullanarak. Kaç kişiyi öldürdüğünü bilmiyordu, ama öldürdüklerinin yüzlerini pek görmediği gibi, hiç kuşkusuz adlarını da hiçbir zaman sormamıştı. Birinin adını bilmek, onun bir insan olduğunu, “düşman” olmadığını bilmek demekti. Birinin adını bilmek, onu geçmişi ve geleceği olan, soyu&nbsp;sopu olan biricik ve özel bir bireye, başarılar ve başarısızlıklar yaşamış birine dönüştürüyordu. İnsanlar adlarıdırlar; adlarıyla övünç duyarlar; yaşamları boyunca adlarını&nbsp;binlerce kez tekrarlarlar ve adlarıyla özdeşleşirler. Adları,&nbsp;“anne” ve “baba”dan sonra öğrendikleri ilk sözcüktür.</p>

  <p>Olivia. Javits. İgor. Ewa.</p>

  <p>Oysa bir insanın ruhunun adı yoktur; ruh, saf hakikattir, belirli bir süre belirli bir bedende yaşar ve bir gün o bedeni terk eder; Son Yargı günü geldiğinde, Tanrı&nbsp;ruha, “Senin adın ne?” diye sormaz. Yalnızca, “Hayattayken sevdin mi?” diye sorar. Çünkü yaşamın özü, pasaportumuzda, kartvizitimizde, kimliğimizde taşıdığımız ad değil, sevme yeteneğidir. Büyük mistikler adlarını değiştirmişler, bazen de adlarından tümüyle vazgeçmişlerdi. Vaftizci Yahya,<sup><a href="../Text/Section0012.xhtml#bookmark3">3</a></sup> kim olduğu sorulduğunda, “Ben boşlukta ağlayanın sesiyim,” demekle yetinmişti. İsa, On İki Havarisinin önderini bulduğunda, onun yaşamı boyunca taşıdığı&nbsp;Simon adını bir yana bırakmış, ona Petrus adını vermişti. Musa, Tanrı’ya adını sorduğunda, “Ben kimsem oyum,”&nbsp;yanıtını almıştı.</p>

  <p>Belki de bir başka kurban aramalıydı, adını bildiği bir kurban yeterliydi: Olivia. Ne var ki, şu anda geri dönemeyeceğini hissediyor ve yok edeceği bir sonraki yaşamın adını sormamaya karar veriyor. Geri dönmesi olanaksız, çünkü plajdaki bankta oturan o yoksul, güçsüz kıza, o tatlı, kolay kurbanına haksızlık etmiş olmak istemiyor.</p>

  <p>Bu seferki -çevresine sıkıntılı sıkıntılı bakan ve çok güçlü biri olduğu anlaşılan terli, sözümona atletik yapılı, saçları boyalı adam- çok daha zor bir kurban. Takım elbiseli iki adam ise belli ki yalnızca asistan değil; ikide bir çadırın çevresine bakınıyorlar, sürekli etrafı kolaçan ediyorlar. Eğer Ewa’ya layık olmak, Olivia’ya haksızlık etmemek istiyorsa, cesur olması gerekecek.</p>

  <p>Kamışı ananas suyunun içinde bırakıyor. Millet gelmeye başlıyor artık. Çadırın dolmasını beklemesi gerekiyor, ama çok sürmüyor. Bir yaşamı güpegündüz, Cannes’da Bulvar’ın orta yerinde yok etmeyi önceden tasarlamamıştı, şimdiki tasarısını nasıl gerçekleştireceğini&nbsp;de bilemiyor. Yine de, içinden gelen bir ses ona en uygun&nbsp;yeri seçtiğini söylüyor.</p>

  <p>Artık plajdaki zavallı genç kadını düşündüğü yok; adrenalin hızla vücuduna yayılıyor, kalbi daha hızlı atmaya başlıyor, heyecanlı ve mutlu artık.</p>

  <p>Javits Wild, her yıl davet edildiği binlerce partiden birine öylesine gelmiş olamaz, bedava yemek yemeye gelecek değil ya. Belirli bir nedenle ya da belirli biriyle buluşmak için gelmiş olmalı. O neden ya da kişi, hiç kuşkusuz, İgor’un çok işine yarayacak.</p>
</body>
</html>
