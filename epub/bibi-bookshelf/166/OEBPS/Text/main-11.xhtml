<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><span style="font-style:italic;">22:5<a id="bookmark0"></a>5</span></h1>

  <p>Gabriela, tanıdığı tek kişinin yanma gidiyor.</p>

  <p>Artık konuklar yemek salonundan ayrılıyorlar; orkestra altmışların müziklerini çalıyor, parti başlamak üzere, insanlar kulakları sağır eden gürültüye aldırmadan gülümseyip sohbet ediyorlar.</p>

  <p>“Sizi arıyordum! Arkadaşlarınız nerede?”</p>

  <p>“Ya sizin arkadaşınız?”</p>

  <p>“Gitti. Aktör ve yönetmenle ilgili bir sorun çıktığım söyleyip gitti. Ha, bir de bu gece yatta verilecek partinin&nbsp;iptal edildiğini söyledi.”</p>

  <p>İgor ne olduğunu anlıyor. Büyük hayranlık duyduğu, hiçbir filmini kaçırmamaya çalıştığı birini öldürmek akimın ucundan bile geçmemişti. Neylersin, kaderin insanın başına ne çoraplar öreceği bilinmiyor - insan onun&nbsp;oyuncağı.</p>

  <p>“Ben gidiyorum. İsterseniz sizi otelinize bırakabilirim.”</p>

  <p>“Ama parti daha yeni başlıyor.”</p>

  <p>“Öyleyse keyfinize bakın. Ben yarın sabah erkenden uçuyorum.”</p>

  <p>Gabriela hemen karar vermek zorunda. Ya içine kâğıt doldurulmuş el çantasıyla bu kimseleri tanımadığı yerde kalıp yardımsever birinin kendisini Croisette’e bırakması için dua edecek, sonra da dört arkadaşıyla paylaştığı odaya varmak için ayakkabılarını çıkarıp o çekilmez&nbsp;yokuşu tırmanacak. Ya da, muhtemelen çok yararlı bağlantıları bulunan ve Hamid Hussein’in karısının arkadaşı olan bu kibar adamın teklifini kabul edecek. Aralarında tartışmaya benzer bir şeylerin başladığına tanık olmuştu, ama böyle şeyler hep olurdu, nasıl olsa çok geçmeden&nbsp;anlaşırlardı.</p>

  <p>Bir filmde oynayacak. Sabahtan beri öyle heyecanlı anlar yaşadı ki, sonunda bitkin düştü. İçkiyi fazla kaçırıp&nbsp;her şeyi mahvetmekten korkuyor. Erkekler yanma yanaşıp yalnız olup olmadığını, daha sonra ne yapacağını soracaklar, isterse ertesi gün birlikte bir mücevherciye uğrayabileceklerini fısıldayacaklar. Gecenin geri kalan saatlerini kimseyi incitmemeye çalışarak, onları kibarca reddederek geçirmesi gerekecek, kiminle konuştuğunuzu nereden bileceksiniz ki. Ne de olsa Festival’in en özel partilerinden biri bu.</p>

  <p>“Gidelim.”</p>

  <p>Yıldız dediğin böyle davranır işte. Kimsenin ummadığı bir anda çıkıp gider.</p>

  <p>Otel resepsiyonunun önüne geliyorlar. Gunther (Gabriela öteki adını hatırlayamıyor) resepsiyondaki görevliden bir taksi çağırmasını istiyor; Gabriela’ya bakılırsa çok şanslılar, geçe kalsalar kuyrukta beklemeleri gerekecekti.</p>

  <p>Dönüşte, Gabriela, İgor’a ne iş yaptığı konusunda neden yalan söylediğini soruyor. İgor yalan söylemediğini, bir ara bir cep telefonu şirketi olduğunu, ama ağır makine&nbsp;endüstrisinin geleceğini parlak gördüğü için şirketi sattığını söylüyor.</p>

  <p>Peki, ya adı?</p>

  <p>“Yakınlarım bana İgor der, Gunther’in Rusça’daki kısaltılmışı.”</p>

  <p>Gabriela, her an, “Otelimde son bir içkiye ne dersin?” diye sormasını bekliyor, ama öyle bir soru gelmiyor. İgor&nbsp;onu kaldığı evin kapısına kadar bırakıyor, elini sıkıp ayrılıyor.</p>

  <p>Ne kadar kibar!</p>

  <p>Evet, bu onun ilk şanslı günü oldu, pek çok şanslı günün ilki. Yarın, telefonunu geri aldığında, Chicago yakınlarındaki bir kenti ödemeli arayıp herkese büyük haberi verecek, dedikodu dergilerini alıp bakmalarını isteyecek;&nbsp;Yıldızca birlikte merdivenlerden çıkarken fotoğrafları çekildi. Sonra, yeni bir ad almak zorunda kaldığını da söyleyecek onlara. Ama bundan sonra neler yapacağını soracak&nbsp;olurlarsa, konuyu değiştirecek. Batıl inancı var, gerçekleşmemiş projelerden söz etmek uğursuzluk getirir. Haber patlayınca nasıl olsa öğrenirler. Başrol tanınmamış bir&nbsp;aktrise verildi. Lisa Winner, New York’taki partinin onur&nbsp;konuğuydu. Gibson’ın son filminde yeni olay Chicagolu&nbsp;kız. Menajeri, Hollywood’un en önemli yapımcılarından&nbsp;biriyle milyon dolarlık sözleşme için görüşüyor.</p>

  <p>Yürü kızım, kim tutar seni.</p>

  <h1 id="sigil_toc_id_5"><span style="font-weight:bold;font-style:italic;">23:1<a id="bookmark1"></a>1</span></h1>

  <p>“Erken döndün?”</p>

  <p>“Trafiğe takılmasaydım daha erken gelecektim.”</p>

  <p>Jasmine ayakkabılarını çıkarıp fırlatıyor, çantasını elinden bırakıyor, üstündekileri çıkarmadan bitkin bir&nbsp;halde yatağa atıyor kendini.</p>

  <p>“Bütün dillerde en önemli kelimelerin hepsi de kısa,” diyor. “Örneğin, ‘Evet’ ya da ‘Aşk’ ya da ‘Tanrı’. Hepsi de&nbsp;söylenmesi kolay, evrenimizdeki boşlukları dolduran kelimeler. Söylemekte büyük zorluk çektiğim bir tek kısa&nbsp;kelime var, onu da şimdi söyleyeceğim.” Arkadaşına bakıyor. “Hayır.”</p>

  <p>Eliyle yatağa vurarak arkadaşını yanına çağırıyor. O da yanına oturup saçlarını okşuyor.</p>

  <p>“‘Hayır’ kelimesinin kötü, bencil, tatsız bir şöhreti vardır. ‘Evet’ dediğimizde ise cömert, anlayışlı, kibar olduğumuzu düşünürüz. Ama şimdi sana ‘Hayır’ diyeceğim.&nbsp;Benim iyiliğim için olduğunu düşünsen de, benden istediğini, yapmamı istediğini yapmayacağım. Henüz on dokuz yaşında olduğumu, hayatı doğru dürüst tanımadığımı söyleyeceksin, ama bu geceki gibi bir partiye gitmek&nbsp;neyi isteyip neyi kesinlikle istemediğimi anlamama yetti.</p>

  <p>“Manken olmayı hiç düşünmemiştim, âşık olmak ise aklımın ucundan bile geçmemişti. Aşkın ancak özgür olduğu zaman yaşayabileceğini biliyorum, ama kimsenin&nbsp;kölesi değilim ben. Yalnızca yüreğimin kölesiyim, o yüzden yüküm çok hafif. Sen beni seçmeden ben seni seçtim. İmkânsız görünen bir maceraya kalkıştım ve sonuçlarından hiç yakınmadım; toplumun önyargılarına da, ailemin karşı çıkmasına da aldırmadım. Bu gece burada,&nbsp;Cannes’da seninle birlikte olabilmek için her şeye göğüs&nbsp;gerdim, harika geçen bir defilenin zaferinin tadını çıkararak ve senin yanında hayatın bambaşka olanaklar sunacağını bilerek.”</p>

  <p>Arkadaşı yanına uzanıyor, başını Jasmine’in kucağına koyuyor.</p>

  <p>“Bunu kavramamı sağlayan bir erkek oldu, bu gece partide rastladığım bir yabancı; kalabalığın içinde kaybolmuştum, ne diyeceğimi bilemiyordum. Ona orada ne aradığını sordum. Sevgilisini kaybetmiş, onu aramaya gelmiş buraya, ama artık asıl istediğinin o olup olmadığından&nbsp;emin değilmiş. Etrafımızdaki öteki konuklara bir bakmamı istedi benden. Kendilerinden emin, zaferler ve başarılar kazanmış insanlarla çevriliymişiz, ama hiçbiri eğlenmiyormuş. Kariyerlerinin doruğunda olduklarını düşünüyor ve kaçınılmaz bir düşüşün korkusuyla yaşıyorlarmış.&nbsp;Hâlâ fethedilecek koskoca bir dünya olduğunu unutmuşlarmış, çünkü...”</p>

  <p>“... çünkü yaşadıkları hayata alışmışlar.”</p>

  <p>“Aynen öyle. Pek çok şeye sahipler, ama içlerinde istek kalmamış. Sorunları çözülmüş, projeleri onaylanmış, işleri onların bir şey yapmasına gerek kalmadan büyüyüp&nbsp;gelişiyor. Bir tek değişim korkusu kalmış geriye, o yüzden&nbsp;düşünmeye hiç vakit kalmasın diye partiden partiye, toplantıdan toplantıya koşuyorlar, hiçbir şeyin değişmediğine inanabilmek için sürekli aynı insanlarla buluşuyorlar.&nbsp;Tutkuların yerini kesinlikler almış.”</p>

  <p>Arkadaşı, sözü uzatmadan, “Elbiseni çıkar,” diyor.</p>

  <p>Jasmine kalkıp soyunduktan sonra yatağa giriyor.</p>

  <p>“Sen de çıkar giysilerini ve sarıl bana. Sarılmana gerçekten ihtiyacım var, bugün beni bırakıyorsun sandım.”</p>

  <p>Kadın Jasmine’in istediğini yapıp ışığı söndürüyor. Jasmine, arkadaşının kollarında hemen uykuya dalıyor.&nbsp;O ise, gözleri tavana dikili, öylece yatıyor, bazen olanca masumluğuyla on dokuz yaşında bir kızın kırk bir yaşında bir kadından daha akıllı olabildiğini düşünüyor.&nbsp;Şimdi kendini ne kadar ürkek ve güvensiz hissetse de,&nbsp;eninde sonunda büyüyecek. Kadın, ekim ayındaki Moda&nbsp;Haftası’na katılmasını önlemek için kuşkusuz pek çok engel çıkaracak olan HH’yi güçlü bir düşman olarak bulacak&nbsp;karşısında. HH önce adını satın almak için diretecek, bu&nbsp;mümkün olmayınca da, sözünü tutmadığını ileri sürerek&nbsp;Federasyon karşısında zor duruma düşürecek.</p>

  <p>Gelecek birkaç ay çok zor geçecek.</p>

  <p>HH’nin bilmediği, aslında hiç kimsenin bilmediği şey, tüm güçlüklerin üstesinden gelmesini sağlayacak mutlak bir güce sahip olduğu: şu anda kollarında yatan&nbsp;genç kadının aşkı. Onun uğruna her şeyi yapar - öldürmek dışında her şeyi.</p>

  <p>Onunlayken, gücü her şeye yeter - kazanmaya bile.</p>
</body>
</html>
