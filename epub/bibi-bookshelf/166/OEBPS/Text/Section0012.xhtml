<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><i>12:26</i></h1>

  <p>Javits gelmekte olan konukları izliyor. İçerisi gittikçe kalabalıklaşıyor ve her zamanki şeyler geçiyor Javits’in aklından:</p>

  <p>“Burada ne işim var benim? Buna muhtaç değilim. Aslında kimseye muhtaç değilim - istediğim her şeye sahibim. Sinema dünyasında ünlü biriyim, kötü giyiniyor&nbsp;da olsam istediğim her kadını elde edebilirim. Aslında&nbsp;kötü giyinmemin bir anlamı var. Tek bir takım elbisemin&nbsp;olduğu, Süpersınıftan aldığım ender davetlere (onca dalkavukluktan, yalvarıp yakarmadan sonra) giderken hep o&nbsp;giysiyi giydiğim, kendimi böylesi bir öğle yemeğine hayatımın en önemli fırsatıymış gibi hazırladığım günler artık&nbsp;çok geride kaldı. Artık değişen tek şeyin bu öğle yemeklerinin verildiği kentler olduğunu biliyorum, hepsi de son&nbsp;derece sıkıcı ve sıradan.</p>

  <p>“İnsanlar yanıma gelip yaptıklarıma hayran olduklarını söylerler. Bazıları benim bir kahraman olduğumu söyleyip sinemanın uyumsuzlarına şans tanıdığım için bana teşekkür ederler. Görünüşe aldanmayan güzel, zeki kadınlar, masamın çevresine toplananları fark edip garsona&nbsp;benim kim olduğumu sorarlar ve ilgilendiğim tek şeyin&nbsp;seks olduğundan kuşku duymayarak hemen bana yaklaşmanın bir yolunu bulurlar. Her biri benden bir iyilik bekler. O yüzden de, beni göklere çıkarıp yaltaklanırlar, istediğimi sandıkları şeyi sunarlar bana. Oysa tek istediğim,&nbsp;yalnız bırakılmaktır.</p>

  <p>“Bugüne kadar buna benzer binlerce partiye gittim. Şimdi bu çadırda olmamın belirli bir nedeni yok; Fransa'ya, Kaliforniya’dan Cannes’a kadar benzin ikmali&nbsp;yapmadan otuz altı bin feet yükseklikte uçabilen bir teknoloji harikası olan özel jetimle geldiğim halde uyuyamıyorum, o kadar. Kabinin özgün biçimini değiştirttim. Rahat rahat on sekiz yolcu alıyordu, ama koltuk sayısını altıya indirttim ve dört mürettebat için ayrı bir kabin yaptırttım. Son anda mutlaka, ‘Ben de seninle gelebilir miyim? ’&nbsp;diyen biri çıkar. Artık mükemmel bir bahanem var: ‘Kusura bakma, hiç yer yok. ’”</p>

  <p>Javits, yaklaşık kırk milyon dolara mal olan yeni oyuncağını iki yatak, bir toplantı masası, bir duş, Miranda marka bir ses sistemi (Bang &amp; Olufsen’in harika bir tasarımı ve iyi bir de tanıtım kampanyası vardı, ama onlar&nbsp;artık biraz tarih olmuştu), iki kahve makinesi, mürettebat&nbsp;için bir mikrodalga fırın ve kendisi için de bir elektrikli fırınla (çünkü yeniden ısıtılmış yemeklerden nefret ediyordu) donatmıştı. Javits yalnızca şampanya içiyordu, bir şişe&nbsp;Moet &amp; Chandon 1961’i isteyenle seve seve paylaşmaya&nbsp;her zaman hazırdı. Ama uçaktaki “mahzen”de konukların&nbsp;akima gelebilecek her türlü içkiyi bulmak mümkündü.&nbsp;Ayrıca, en yeni filmlerin, hatta henüz sinemalarda gösterilmeye başlamamış Filmlerin bile izlenebileceği, yirmi bir&nbsp;inçlik iki LCD ekran emre amadeydi.</p>

  <p>Jet, dünyanın en gelişmiş uçaklarından biriydi (Fran sızlar Dassault Falcon’un daha iyi olduğunda diretseler de),&nbsp;ama ne kadar çok parası olursa olsun Javits Avrupa’daki&nbsp;saatleri değiştiremezdi. Şimdi Los Angeles’ta saat 03: 43’tü&nbsp;ve Javits kendini gerçekten yorgun hissetmeye başlamıştı. Sabaha kadar uyumamış, her sohbette sorulan iki aptalca soruyu yanıtlayarak parti parti dolaşmıştı:</p>

  <p>“Yolculuğunuz nasıl geçti?”</p>

  <p>Javits bu soruya hep bir başka soruyla karşılık veriyordu:</p>

  <p>“Neden?”</p>

  <p>İnsanlar ne diyeceklerini bilemiyorlar, zoraki gülümseyip bir sonraki soruya geçiyorlardı:</p>

  <p>“Burada uzun kalacak mısınız?”</p>

  <p>Javits yine aynı soruyla yanıt veriyordu: “Neden?” Sonra da cep telefonu çalmış gibi yaparak özür diliyor, yanından ayrılmayan, takım elbiseli iki arkadaşıyla birlikte&nbsp;oradan uzaklaşıyordu.</p>

  <p>İlginç birine rastlamamıştı. Ama paranın satın alabileceği hemen her şeye sahip olan biri kimi ilginç bulabilirdi ki? Dostlarını değiştirmeye ve sinema dünyasıyla hiçbir ilgisi olmayan insanlarla; filozoflar, yazarlar, jonglörler, gıda şirketlerinin yöneticileriyle arkadaşlık etmeye çalışmıştı. İlk başta her şey çok iyi gitmişti, ta ki o kaçınılmaz soru soruluncaya kadar: “Yazdığım bir senaryo&nbsp;var, okumak ister misiniz?” Ya da ardından gelen daha da&nbsp;kaçınılmaz soru: “Hep oyuncu olmak istemiş bir arkadaşım var. Tanışmak ister miydiniz?”</p>

  <p>Hayır, istemezdi. Hayatta iş dışında yapacağı başka şeyler vardı. Ayda bir kez Alaska’ya uçuyor, ilk bara girip&nbsp;sarhoş oluyor, pizza yiyor, yabanıl doğada gezintilere çıkıyor, küçük kasabalarda yaşayan insanlarla sohbet ediyordu. Günde iki saat kendi jimnastik salonunda çalışıyordu, ama doktorlar yine de kalp sorunlarıyla karşılaşabileceği konusunda uyarmışlardı. Bedensel bakımdan sağlıklı olmayı pek o kadar dert edinmiyordu; asıl istediği,&nbsp;günün her dakikası yaşadığı gerilimden bir ölçüde kurtulmak, biraz meditasyon yapmak ve ruhunun yaralarını&nbsp;sarmaktı. Kentten uzaklara gittiğinde rastladığı insanlara&nbsp;hep “normal yaşam”m nasıl bir şey olduğunu soruyordu,&nbsp;unutmuştu nasıl bir şey olduğunu. Yanıtlar farklıydı. Giderek, çevresinde bir sürü insan olduğu zamanlar bile bu&nbsp;dünyada bir başına olduğunu fark etmişti.</p>

  <p>İnsanların ne söylediklerinden çok ne yaptıklarına dayanarak, normal tutum ve davranışları nelerin oluşturduğunun bir listesini çıkarmaya karar vermişti.</p>

  <p>Javits çevresine bakınıyor. Meyve suyu içen siyah gözlüklü bir adam var. Çevresiyle hiç ilgilenmiyormuş&nbsp;gibi görünüyor, çok uzaklarda bir yerden gelmişçesine denize bakıyor. Şık giyinmiş, yakışıklı bir adam, saçları ha-</p>

  <p>hifçe ağarmış. Çadıra ilk gelenlerden biri, Javits’in kim olduğunu biliyor olmalı, ama henüz gelip kendini tanıtmış değil. Böyle tek başına oturmak cesaret ister. Cannes’da&nbsp;yalnız olmak aforoz demektir; kimsenin seninle ilgilenmediği, önemsiz biri olduğun ya da kimseyi tanımadığın&nbsp;anlamına gelir.</p>

  <p>Javits, hep cebinde taşıdığı “normal” davranışlar listesine pek uymadığı anlaşılan bu adama imreniyor. Kendini bu kadar yorgun hissetmese, son derece bağımsız ve özgür&nbsp;görünen bu adamla konuşmak çok hoşuna gidecek.</p>

  <p>“Arkadaşlarından birine dönüyor.</p>

  <p>“Normal olmak ne demek?”</p>

  <p>“Vicdanın seni rahatsız mı ediyor? Yapmaman gereken bir şey mi yaptın?”</p>

  <p>Javits belli ki yanlış adama yanlış bir soru sordu. Dostu belki de hayatta yaptıklarından pişman olduğunu, her şeye yeni baştan başlamak istediğini düşünecek, oysa&nbsp;hiç de öyle değil. Kaldı ki, pişmanlık duysa bile, her şeye&nbsp;yeni baştan başlamak için artık çok geç; oyunun kurallarını biliyor.</p>

  <p>“Normal olmanın ne demek olduğunu sordum sana!”</p>

  <p>“Arkadaşlardan biri şaşırmış görünüyor. Öbürü çadırı gözden geçiriyor, geleni gideni izliyor.</p>

  <p>İlk “arkadaş” sonunda, “Her türlü hırstan yoksun bir biçimde yaşamak,” diyor.</p>

  <p>Javits listeyi cebinden çıkarıp masanın üstüne koyuyor.</p>

  <p>“Bunu hep yanımda taşırım ve sürekli eklemeler yaparım.”</p>

  <p>“Arkadaş”, şimdi bakamayacağını, çevrelerinde olup biteni kaçırmaması gerektiğini söylüyor. Daha rahat ve&nbsp;güvenli görünen öbürü ise listeyi yüksek sesle okuyor:</p>

  <p>2. &nbsp;&nbsp;&nbsp;Savaşın kurallarını koymak (Cenevre Sözleşmesi).</p>

  <p>3. &nbsp;&nbsp;&nbsp;Yıllarca üniversitede okuduktan sonra işsiz kalmak.</p>

  <p>4. &nbsp;&nbsp;&nbsp;Her gün dokuzdan beşe hiç zevk almadığın bir işte çalışıp otuz yıl sonra emekli olmak.</p>

  <p>5. &nbsp;&nbsp;&nbsp;Emekli olduktan sonra artık hayattan zevk alacak gücünün kalmadığını keşfetmek, birkaç yıl sonra da sıkıntıdan ölüp gitmek.</p>

  <p>6. &nbsp;&nbsp;&nbsp;Botoks kullanmak.</p>

  <p>7. &nbsp;&nbsp;&nbsp;Gücün paradan, paranın da mutluluktan çok daha&nbsp;önemli olduğuna inanmak.</p>

  <p>8. &nbsp;&nbsp;&nbsp;Paradan çok mutluluğun peşinde koşan herkesle alay&nbsp;etmek ve onları “hırstan yoksun olmak”la suçlamak.</p>

  <p>9. &nbsp;&nbsp;&nbsp;Araba, ev, giysi gibi nesneleri kıyaslamak ve yaşamanın gerçek nedenini keşfetmeye çalışmak yerine, yaşamı bu tür kıyaslamalara göre tanımlamak.</p>

  <p>10. &nbsp;&nbsp;&nbsp;Yabancılarla hiç konuşmamak. Komşular hakkında&nbsp;kötü konuşmak.</p>

  <p>11. &nbsp;&nbsp;&nbsp;Ana babanın her zaman haklı olduğuna inanmak.</p>

  <p>12. &nbsp;&nbsp;&nbsp;Evlenip çocuk yapmak, çocukların iyiliğini düşündüğünü söyleyerek aşk bittikten sonra da uzun süre birlikte kalmak (belli ki, sürekli edilen kavgalara çocukların kulakları tıkalı).</p>

  <p>13. &nbsp;&nbsp;&nbsp;Farklı olmaya çalışan herkesi eleştirmek.</p>

  <p>14. &nbsp;&nbsp;&nbsp;Her sabah, başucundaki komodinin üstünde duran çalar saatin isterik sesiyle uyanmak.</p>

  <p>15. &nbsp;&nbsp;&nbsp;Basılı olarak görülen her şeye inanmak.</p>

  <p>16. &nbsp;&nbsp;&nbsp;Hiçbir yararlı amaç taşımadığı halde, sırf adına “kravat” dendiği için, boynuna renkli bir bez parçası takmak.</p>

  <p>17. &nbsp;&nbsp;&nbsp;Karşındaki insan ne öğrenmek istediğini kestirebildiği&nbsp;halde, hiçbir zaman doğrudan bir soru sormamak.</p>

  <p>18. &nbsp;&nbsp;&nbsp;Gözyaşlarına boğulmak üzereyken bile gülümsemeyi sürdürmek. Duygularını açığa vuran insanları küçümsemek.</p>

  <p>19. &nbsp;&nbsp;&nbsp;Sanatın ya bir servet ettiğine ya da hiçbir değeri olmadığına inanmak.</p>

  <p>20. &nbsp;&nbsp;&nbsp;Özveriyi gerektirmemişse hiç kuşkusuz sahip olmaya&nbsp;64</p>

  <p>değmeyeceği için, kolay elde edilen her şeyi küçümsemek.</p>

  <p>21. &nbsp;&nbsp;&nbsp;Ne kadar gülünç ve rahatsız olursa olsun, moda akımlarını takip etmek.</p>

  <p>22. &nbsp;&nbsp;&nbsp;Tüm ünlü insanların birikmiş tonlarca parası olduğuna inanmak.</p>

  <p>23. &nbsp;&nbsp;&nbsp;Dış güzelliğe çok fazla zaman ve para ayırmak ve iç güzelliği pek umursamamak.</p>

  <p>24. &nbsp;&nbsp;&nbsp;Yalnızca sıradan biri olduğun halde, öteki ölümlülerden çok üstün olduğunu göstermek için elinden geleni yapmak.</p>

  <p>25. &nbsp;&nbsp;&nbsp;Toplu taşıtlarda yolculuk ederken, yanlış anlaşılır kaygısıyla asla kimsenin gözünün içine bakmamak.</p>

  <p>26. &nbsp;&nbsp;&nbsp;Asansörde kapıya dönük durmak ve içerisi ne kadar&nbsp;kalabalık olursa olsun, oradaki tek kişiymişsin gibi&nbsp;davranmak.</p>

  <p>27. &nbsp;&nbsp;&nbsp;Yapılan espri ne kadar harika olursa olsun, bir restoranda asla çok yüksek sesle gülmemek.</p>

  <p>28. &nbsp;&nbsp;&nbsp;Kuzey yarıkürede, her zaman mevsime uygun giyinmek: ilkbaharda (ne kadar soğuk olursa olsun) kısa&nbsp;kollular; sonbaharda (ne kadar sıcak olursa olsun)&nbsp;yün ceket.</p>

  <p>29. &nbsp;&nbsp;&nbsp;Güney yarıkürede, kış mevsiminin İsa’nın doğumuyla hiçbir ilgisi olmadığı halde Noel ağacını yapay karla kaplamak.</p>

  <p>30. &nbsp;&nbsp;&nbsp;Neyin doğru, neyin yanlış olduğunu bilecek kadar yaşamamış olsan da, yaşlandıkça bu dünyada erdemin&nbsp;koruyucusu senmişsin gibi davranmak.</p>

  <p>31. &nbsp;&nbsp;&nbsp;Hayır kumrularının çay partilerine katılarak, dünyadaki toplumsal eşitsizliğe son verme konusunda üstüne düşeni yaptığını sanmak.</p>

  <p>32. &nbsp;&nbsp;&nbsp;Acıkmasan da günde üç öğün yemek yemek.</p>

  <p>33. &nbsp;&nbsp;&nbsp;Başkalarının her zaman senden daha iyi -daha güzel,&nbsp;daha yetenekli, daha zengin, daha zeki- olduğuna,&nbsp;kendi sınırlarının dışına çıkmanın çok tehlikeli olduğuna inanmak, o yüzden de en iyisi hiçbir şey yapmamaktır diye düşünmek.</p>

  <p>34. &nbsp;&nbsp;&nbsp;Arabanı bir silah olarak ve delinmez zırh olarak kullanmak.</p>

  <p>35. &nbsp;&nbsp;&nbsp;Trafik sıkıştığında küfretmek.</p>

  <p>36. &nbsp;&nbsp;&nbsp;Çocuğunun yanlış yaptığı her şeyin tümüyle arkadaşlarından kaynaklandığını düşünmek.</p>

  <p>37. &nbsp;&nbsp;&nbsp;Sana toplumda düzgün bir konum sunan ilk kişiyle evlenmek. Aşk bekleyebilir.</p>

  <p>38. &nbsp;&nbsp;&nbsp;Gerçekte hiç denemediğin halde, hep “Denedim” demek.</p>

  <p>39. &nbsp;&nbsp;&nbsp;Hayattaki gerçekten ilginç şeyleri yapmayı, artık o&nbsp;gücü bulamayacağın daha sonraya ertelemek.</p>

  <p>40. &nbsp;&nbsp;&nbsp;Depresyonu her gün aşırı dozda televizyon izleyerek&nbsp;bastırmak.</p>

  <p>41. &nbsp;&nbsp;&nbsp;Elde etmiş olduğun her şeyi sağlama alabileceğini sanmak.</p>

  <p>42. &nbsp;&nbsp;&nbsp;Kadınların futboldan hoşlanmadığını, erkeklerin de&nbsp;ev dekorasyonu ve yemek pişirmeye ilgi duymadığını varsaymak.</p>

  <p>43. &nbsp;&nbsp;&nbsp;Meydana gelen kötü şeylerin hepsi için hükümeti suçlamak.</p>

  <p>44. &nbsp;&nbsp;&nbsp;İyi, dürüst ve saygıdeğer biri olursan, herkesin seni&nbsp;zayıf, savunmasız ve kolayca yönlendirilebilecek biri&nbsp;olarak göreceğini düşünmek.</p>

  <p>45. &nbsp;&nbsp;&nbsp;Saldırgan ve kaba biri olmanın, “güçlü bir kişiliğe” sahip olmakla eşanlamlı olduğuna inanmak.</p>

  <p>46. &nbsp;&nbsp;&nbsp;Endoskopi yapılmasından (erkeksen) ve doğum yapmaktan (kadınsan) korkmak.</p>

  <p>“Arkadaş” gülüyor.</p>

  <p>“Bu konuda bir film yapmalısın,” diyor.</p>

  <p>“İşte yine aynı şey,” diye düşünüyor Javits. “Hiçbir şeyin farkında değiller. Sürekli yanımdalar, ama benim ne yaptığımı hâlâ anlamıyorlar. Ben film yapmıyorum ki.”</p>

  <p>Bütün filmler sözümona bir yapımcının kafasında başlar. Ya bir kitap okumuştur ya da Los Angeles’ın (aslında kent olmanın peşinde büyük bir banliyödür) çevre&nbsp;yollarında araba sürerken aklına parlak bir fikir gelmiştir. Ne yazık ki, hem arabasında hem de o parlak fikri beyazperdede seyredilebilir bir şeye dönüştürme arzusunda&nbsp;yalnız başınadır.</p>

  <p>Kitabın film haklarının hâlâ boşta olup olmadığını soruşturur. Eğer yanıt olumsuzsa, başka bir kitabın peşine düşer - ne de olsa, yalnızca Amerika Birleşik Devletlerinde her yıl altmış binden fazla kitap yayımlanmaktadır. Yok eğer yanıt olumluysa, yazara telefon eder&nbsp;ve mümkün olan en düşük teklifte bulunur; bu teklif genellikle kabul edilir, çünkü hayal makinesiyle ilişki kurmak için yanıp tutuşanlar yalnızca oyuncular değildir.&nbsp;Her yazar, yazdığı sözcükler imgelere dönüştürüldüğünde kendini daha önemli hisseder.</p>

  <p>Bir öğle yemeğinde bir araya gelirler. Yapımcı, “bir sanat yapıtı olan kitabı son derece sinematografik bulduğunu”, yazarın “üne kavuşmayı hak eden bir dâhi olduğunu” söyler. Yazar, kitaba beş yılını verdiğini anlatır&nbsp;ve senaryonun yazımına katılmasına izin verilmesini ister. “Hayır, olmaz, senaryo yazmak tamamen farklı bir iştir,” diye bir yanıt gelir, “ama sonucu çok beğeneceğinden eminim.” Sonra da ekler: “Film kitaba bütünüyle sadık kalacak.” İkisi de, bunun kuyruklu bir yalan olduğunu bilir.</p>

  <p>Yazar, içinden, gelecek sefer böyle olmayacak, diyerek koşulları kabul etmesi gerektiğine karar verir ve kabul eder. Yapımcı bu kez, proje için mali desteğe ihtiyaçları olduğundan büyük stüdyolardan birini ortak etmeleri gerektiğini söyler. Başroller için kuyrukta beklediklerini&nbsp;ileri sürdüğü birkaç yıldız adı sayar - gerçi bu da bir başka kuyruklu yalandır, ama her zaman ortaya atılır ve her&nbsp;zaman da bir ayartma yöntemi olarak işe yarar. Kitabın&nbsp;“opsiyon”unu satın alır, yani film haklarını üç yıllığına&nbsp;elinde tutmak için yaklaşık on bin dolar öder. Peki, sonra ne olur? “Sonra bu paranın on katını ödeyeceğiz ve net&nbsp;kârdan yüzde iki alacaksın.” Böylece görüşmenin mali bölümü son bulmuş olur, çünkü yazar kârdan alacağı payın&nbsp;kendisine bir servet kazandıracağına inanmıştır.</p>

  <p>Oysa biraz soruşturacak olsa, çok geçmeden Hollywood’daki muhasebecilerin filmi kâr etmemiş göstermenin bir yolunu <span style="font-style:italic;">her zaman</span> bulduklarını öğrenecektir.</p>

  <p>Öğle yemeği, yapımcının yazarın önüne kocaman bir sözleşme koymasıyla sona erer: Yazar şimdiden imzayı atsa iyi olacaktır, böylece stüdyo yapımın kesinlikle kendilerine ait olduğunu bilecektir. Gözlerini (var olmayan) yüzdeden ayıramayan, adını ışıklı yazılarda görmenin hayallerini kuran (oysa asla böyle bir şey olmayacak, olsa olsa tanıtımlarda “... ’in kitabından yararlanılarak” diye bir satır yer alacaktır) yazar fazla düşünmeden&nbsp;sözleşmeyi imzalar.</p>

  <p>Hz. Süleyman’ın üç bin yıldan fazla bir zaman önce söylediği gibi, her şey boş, bomboş ve güneşin altında&nbsp;yeni bir şey yok.</p>

  <p>Yapımcı çeşitli stüdyoların kapısını çalmaya başlar. Sinema endüstrisinde tanınmış biri olduğundan kapılardan bazıları açılır, ama önerisi her zaman kabul görmez.&nbsp;Bu durumda, yazara telefon açıp onu yeniden öğle yemeğine davet etmek akimın ucundan bile geçmez; yalnızca&nbsp;bir mektup yazarak, proje konusunda kendisinin çok istekli olmasına karşın sinema endüstrisinin henüz bu tür&nbsp;bir hikâyeye hazır olmadığını, o yüzden sözleşmeyi (tabii&nbsp;kendisi imzalamamıştır) geri gönderdiğini söyler.</p>

  <p>Ama teklif kabul edilirse, yapımcı hiyerarşideki yüksek ücretlerin en düşüğünü alan senaryo yazarına, özgün hikâye ya da beyazperde uyarlamasını kim bilir kaç kez&nbsp;yazmak için günlerce, haftalarca, bazen aylarca uğraşacak olan kişiye gider. Senaryo yapımcıya gönderilir (yazara asla gönderilmez), o da her zamanki alışkanlığıyla, senaristin her zaman daha iyisini yapabileceğini bildiğinden ilk taslağı hiç düşünmeden geri çevirir. Genç yetenek (ya da yaşlı kurt - ikisinin arası yoktur) senaryoyu bol&nbsp;kahveli ve uykusuz haftalar, aylar boyunca yeniden yazar,&nbsp;ama bu yeni senaryo da yapımcı tarafından ya geri çevrilir ya da yeniden biçimlendirilir. (Senarist önce şöyle düşünür: “Madem bu kadar müthiş yazabiliyor, o zaman neden tümünü kendisi yazmıyor?” Ama çok geçmeden, alacağı parayı hatırlar ve yeniden kuzu kuzu bilgisayarının&nbsp;başına oturur. )</p>

  <p>En sonunda, senaryo artık neredeyse hazırdır. İşte bu aşamada yapımcı bir dizi istekte bulunur: Daha tutucu bir&nbsp;seyirci kitlesini tedirgin edebilecek politik göndermeler&nbsp;çıkarılmalı; kadınlar bu tür şeylerden hoşlandıkları için&nbsp;daha çok öpüşme sahnesi konmalı; hikâyenin bir başı, ortası ve sonu, fedakârlığı ve sadakatiyle herkesi gözyaşlarına boğan bir kahraman bulunmalı; sevgilisini filmin başında kaybedip sonunda ona yeniden kavuşan bir karakter olmalıdır. Aslına bakılırsa, film senaryolarının çoğu&nbsp;şöyle özetlenebilir: Adam kadını sever. Adam kadını yitirir. Adam kadını yeniden elde eder. Tüm filmlerin yüzde&nbsp;doksanı aynı temanın çeşitlemeleridir.</p>

  <p>Bu kuralı çiğneyecek filmler ya çok fazla şiddet içermeli ya da kitlelerin hoşuna gidecek bir sürü özel efekt kullanmalıdır. Ama bu denenmiş formül garantili olduğuna göre, neden gereksiz risklere girilsin ki?</p>

  <p>Yapımcı, iyi yazıldığına inandığı bir hikâyeyi elde ettikten sonra nereyi arar? Projeye destek veren stüdyoyu. Oysa stüdyonun elinde, bütün dünyada sayıları gittikçe azalan sinemalarda gösterime sokulacak bir sürü film vardır. Yapımcının önce bir başka devasa sözleşme&nbsp;(“Gezegen’in ötesindeki” tüm hakları bile içeren) imzalayıp harcanan tüm paranın bütün sorumluluğunu üstlenmesini sağlarlar, sonra da ondan biraz beklemesini ya da&nbsp;bağımsız bir dağıtımcı bulmasını isterler.</p>

  <p>İşte Javits gibiler tam da bu noktada devreye girerler! Bağımsız dağıtımcı kimse tarafından tanınmadan sokakta&nbsp;elini kolunu sallayarak dolaşabilir, ama tüm medyanın izlediği bu tür festivallerde herkes onun kim olduğunu bilir. O, ne fikri ortaya atmıştır ne senaryo üzerinde çalışmıştır ne de bir kuruş para yatırmıştır.</p>

  <p>Javits aracıdır - dağıtımcıdır!</p>

  <p>Yapımcıyı küçük bir ofiste kabul eder (büyük uçak, yüzme havuzlu ev, dünyanın dört bir yanındaki partilere davetler sırf onun zevki içindir - yapımcıya bir maden&nbsp;suyu ikram etmeye bile değmez). DVD’yi alır, eve götürür.&nbsp;İlk beş dakikasına bir bakar. Beğenirse sonuna kadar seyreder, ama bu, kendisine verilen her yüz yeni filmin yalnızca birinde olur. Sonra yapımcıya telefon açar, lafı uzatmadan şu gün, şu saatte gelmesini söyler.</p>

  <p>Yapımcıya büyük bir iyilikte bulunuyormuşçasına, “İmzalayacağız,” der. “Filmin dağıtımını alıyorum.”</p>

  <p>Yapımcı, görüşüp bilgi almaya çalışır. Filmin kaç ülkede, kaç sinemada, hangi koşullarda gösterileceğini öğrenmek istemektedir. Oysa bütün bu sorular boşunadır, çünkü dağıtımcının, “Bu, ön gösterimlerde alacağımız&nbsp;tepkilere bağlı,” diyeceğini o da bilmektedir. Film, piyasa&nbsp;araştırma şirketlerinin toplumun tüm kesimlerinden özel&nbsp;olarak seçtiği seyircilere gösterilir. Sonuçlar profesyoneller tarafından incelenir. Sonuç olumluysa kısa bir telefon&nbsp;konuşması daha yapılır ve ertesi gün Javits yapımcının&nbsp;önüne yeni bir kapsamlı sözleşmenin üç kopyasını koyar.&nbsp;Yapımcı sözleşmeyi avukatına okutmak için zaman ister.&nbsp;Javits ise, buna en küçük bir itirazı olmadığını, ama o sezonun programını bir an önce bağlaması gerektiğini ve bu&nbsp;arada başka bir filmi seçmeyeceğinin garantisini veremeyeceğini söyler.</p>

  <p>Yapımcı, yalnızca kaç para kazanacağının yazılı olduğu maddeyi okumakla yetinir. Okuduğu hoşuna gider ve imzayı atar. Böyle bir fırsatı kaçırmak istemez.</p>

  <p>Yazarla oturup kitabından yapılacak filmi tartışmayalı yıllar olmuştur ve artık yazarın durumundan hiçbir farkı olmadığını neredeyse unutmuştur.</p>

  <p>Hz. Süleyman’ın üç bin yıldan fazla bir zaman önce söylediği gibi, her şey boş, bomboş ve güneşin altında&nbsp;yeni bir şey yok.</p>

  <p>Javits, konukların doldurduğu çadıra göz gezdiriyor ve bir kez daha, burada ne aradığını soruyor kendine. ABD’de beş yüzden fazla sinemanın denetimi onun elinde, dünyanın dört bir yanındaki beş bin kadar sinemanın&nbsp;tekel hakkını da elinde tutuyor; sinemacılar, her zaman&nbsp;iş yapmasa da onun önerdiği her filmi satın almak zorundalar. Bir filmin gişe başarısının, kalabalıkları salona çekemeyen beş filmin parasını fazla fazla karşıladığını biliyorlar. Bağımsız megadağıtımcı Javits’e, büyük stüdyoların tekelini kırmayı başaran ve film dünyasında bir efsane olan bu kahramana güveniyorlar.</p>

  <p>Bunu nasıl yaptığını bugüne kadar ona kimse sormuş değil, ama her beş başarısız filme karşılık bir büyük başarıyı (büyük stüdyolarda ortalama, her dokuz fiyaskoya&nbsp;karşılık bir gişe rekorudur) gerçekleştirmeyi sürdürdüğüne göre, bunun hiç önemi yok.</p>

  <p>Ne var ki, Javits, bu kadar büyük bir başarıyı nasıl elde ettiğini çok iyi biliyor; o yüzden, şu anda durmadan telefonlara cevap vermekte, randevular ayarlamakta ve davetler almakta olan iki “arkadaş”ı olmadan hiçbir yere gitmiyor. İkisi de öyle gösterişli adamlar değil, kapıda bekleyen iriyarı fedailere benzemiyorlar, ama ikisi bir&nbsp;orduya bedel. İsrail’de eğitilmişler ve Uganda, Arjantin ve&nbsp;Panama’da görev yapmışlar. Biri telefonlara cevap veriyor, öbürü sürekli olarak çevreyi izliyor, herkesi, her hareketi, her davranışı belleğine kaydediyor. Bu görevleri nöbetleşe üstleniyorlar, çünkü tıpkı simültane çeviri yapanlar ve havaalanı kontrolörleri gibi, on beş dakikada bir ara&nbsp;vermeye ihtiyaçları var.</p>

  <p>Javits’in bu “öğle yemeği”nde ne işi var? Otelde kalıp biraz uyumaya çalışabilirdi. Çevresini saran dalkavuklar ve yağcılardan, her dakika gülümsemek zorunda kalmaktan, kendisine kartvizitlerini verenlere boşuna yorulmamalarını, çünkü sonradan hepsini kaybettiğini söylemekten bıktı zaten. Çok ısrar ederlerse, sekreterlerden biriyle konuşmalarını rica ediyor (Croisette Bulvarı’ndaki başka bir lüks otelde kalan sekreterler, uyku nedir bilmeden, aralıksız çalan telefonlara bakmak ve tüm spam&nbsp;filtrelerinden sızmayı başaran penis büyütme ya da orgazm sayısını artırma vaatlerinin yanı sıra dünyanın dört&nbsp;bir yöresindeki sinemalardan yağan e-postalara yanıt vermek zorundalar). Asistanları, Javits’in başını nasıl salladığına bakarak, o kişiye ya sekreterin adresini ve telefonunu veriyorlar ya da ne yazık ki ellerinde kartvizit kalmadığını söylüyorlar.</p>

  <p>Evet, bu “öğle yemeği”nde ne arıyor? Bir partiden eve çok geç dönmüş de olsa, şimdi Los Angeles’ta uyuyor&nbsp;olacaktı. Javits bu sorunun yanıtını biliyor, ama kabullenmek istemiyor: Yalnız kalmaktan korkuyor. Daha önce&nbsp;gelip oturan, meyve suyunu yudumlarken uzaklara dalıp&nbsp;giden, işi başından aşkın ya da önemli biri gibi görünmeye çalışmadan, sakin sakin oturmakta olan adamı kıskanıyor. Onu bir içkiye davet etmeye karar verdiğinde, adamın artık orada olmadığını fark ediyor.</p>

  <p>Tam o sırada sırtını bir şeyin soktuğunu hissediyor.</p>

  <p>“Sivrisinekler! Plaj partilerinde en nefret ettiğim şey!”</p>

  <p>Sırtındaki ısırığı kaşımaya çalışırken eline küçük bir iğne geliyor. Aptalca bir şaka olsa gerek. Arkasına bakıyor; iki metre kadar ileride, aradaki öteki konukların arkasında, saçları örgülü Siyah bir adam kahkahalar atıyor,&nbsp;kadınlar saygı ve arzunun birbirine karıştığı bakışlarla&nbsp;onu izliyorlar.</p>

  <p>Javits, bu kışkırtmaya tepki gösteremeyecek kadar yorgun. Madem insanları ancak böyle etkileyebiliyor, varsın maskaralık etsin.</p>

  <p>“Salak.”</p>

  <p>Javits’in iki dostu, korumak için günde 435 dolar aldıkları adamın durumundaki ani değişiklik üzerine harekete geçiyorlar. Biri, elini, ceketinin altında hiç belli olmayan kılıfta otomatik bir tabancanın bulunduğu sağ omzuna götürüyor. Öbürü, usulca ayağa kalkıyor (ne de olsa bir partideler) ve Siyah adam ile patronunun arasına giriyor.</p>

  <p>Javits, “Bir şey yok,” diyor. “Eşek şakası işte.”</p>

  <p>Adamlara iğneyi gösteriyor.</p>

  <p>Bu iki aptal, ateşli silahlar ve bıçakla yapılacak saldırılara, patronlarını öldürmeye yönelik fiziksel saldırı ya da girişimlere karşı hazırlıklılar. Javits’in oteldeki odasına&nbsp;ilk önce onlar girerler, gerekirse ateş etmeye hazırdırlar.&nbsp;Birinin silah taşıdığını (artık dünyanın birçok kentinde&nbsp;sık rastlanan bir durum) sezebilirler ve zararsız olduğundan emin oluncaya kadar gözlerini üzerinden ayırmazlar.&nbsp;Javits bir asansöre bindiğinde, onu aralarına alır, gövdeleriyle duvar oluştururlar. Javits onların silahlarını çektiklerini hiç görmemiştir, çünkü çekerlerse kullanacaklardır.&nbsp;Genellikle her türlü sorunu bir bakışla ya da sessizce bir&nbsp;şeyler söyleyerek çözerler.</p>

  <p>Sorun mu? Javits iki “arkadaş”ını tuttuğundan beri hiçbir sorunla karşılaşmamıştır, sanki onların varlığı bile&nbsp;kötü ruhlar ve kötü niyetleri uzak tutmuştur ondan.</p>

  <p>“Şu hani ilk gelenler arasındaki,” diyor adamlardan biri, “şuradaki masada tek başına oturuyordu. Silahı vardı, değil mi?”</p>

  <p>Öteki, “Muhtemelen,” gibisinden bir şeyler mırıldanıyor, ama adam bir süre önce partiden ayrılmıştı. Siyah gözlüğünün ardından tam olarak nereye baktığını anlayamadıklarından, oturduğu sürece gözlerini ondan ayırmamışlardı.</p>

  <p>Rahatlıyorlar. Biri yeniden telefonları yanıtlamaya başlıyor, öbürü gözlerini JamaikalIya dikiyor, JamaikalI da dik dik ona bakıyor. Bu adamda bir tuhaflık var, ama yanlış bir hareket yapacak olsa dişlerini eline verecek. Plajda böyle işler meraklı bakışlardan uzakta, gizlice&nbsp;yapılmalı; üstelik yalnızca biri yapmalı bu işi, öbürü parmağı tetikte beklemeli. Kaldı ki, böyle kışkırtıcı hareketler bazen korumayı asıl kurbandan uzaklaştırmak için bir&nbsp;hile olabilir. Onlar bu tür numaralara alışkınlar.</p>

  <p>“Temiz...”</p>

  <p>“Hayır, temiz falan değil. Ambulans çağırın. Elimi oynatamıyorum.”</p>

  <p><a id="bookmark1"></a><a href="../Text/main-1.xhtml#footnote1">1</a></p>

  <p><span style="font-weight:bold;">Çimde ya da kortta oynanan bir açık hava oyunu. Oyuncuların uzun saplı tokmaklarla vurulan topları bir dizi kale ya da çemberden geçirmelerine dayanır. Fransızların 13. yüzyılda oynadıkları benzer bir oyundan türemiş, 16. yüzyılda&nbsp;İngiltere’de de oynanmaya başlamıştır. (Ç. N. )</span></p>

  <p><a id="bookmark2"></a><a href="../Text/Section0008.xhtml#footnote2">2</a></p>

  <p><span style="font-weight:bold;">(İng. ) Kısa Mesaj Servisi. (Ç. N. )</span></p>

  <p><a id="bookmark3"></a><a href="#footnote3">3</a></p>

  <p><span style="font-weight:bold;">&nbsp;&nbsp;&nbsp;Hıristiyanlığın Hz. İsa’nın habercisi saydığı Yahudi peygamber. Son Yargı’nın&nbsp;yaklaştığını bildirerek ona hazırlanmak üzere tövbe edenleri suyla vaftiz ettiği&nbsp;inancı nedeniyle “Vaftizci” sıfatıyla anılır. (Ç. N. )</span></p>
</body>
</html>
