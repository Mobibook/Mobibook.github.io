<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="main.css" rel="stylesheet" type="text/css" />
</head>

<body>
  
<p class="kisim_adi">17.</p>
  <p>Cussick, eski polislerden ikisiyle derin bir konuşmaya dalmıştı. Siyah, uzun araba apartmanın önünde durduğu zaman polislerden biri boğuk bir hayret çığlığı kopardı ve elini ceketinin içine attı.</p>

  <p>— Ne oluyoruz? Burada ne arıyorlar?</p>

  <p>Cussick, dairenin ışıklarını söndürdü, oda koyu karanlığa büründü. Arabada iki kişi vardı. Adamlar hiç kımıldamadan oturuyorlardı. Konuşmakta oldukları muhakkaktı.</p>

  <p>Polislerden biri sinirli bir tavırla:</p>

  <p>— Onların üstesinden gelebiliriz, dedi. Üç kişiyiz.</p>

  <p>Polisin arkadaşı:</p>

  <p>— Bu sadece bir gösteriş, dedi. Muhtemelen çatıya çıkmışlar ve merdivenlere adam yerleştirmişlerdir.</p>

  <p>Cussick, yerinden kımıldamadan caddeyi seyrediyordu. Arabada oturanlardan biri kendisine hiç de yabancı gelmiyordu. Birden arabanın kapısı açıldı ve kendisine yabancı gelmeyen kişi kaldırıma indi.</p>

  <p>Polislerden biri hayretle:</p>

  <p>— Bir kadın, dedi.</p>

  <p>Kadın dönüp arabanın kapısını kapadı ve apartımanın geniş kapısına doğru yürüdü.</p>

  <p>Cussick, boğuk bir sesle:</p>

  <p>— Siz ortadan kaybolun, dedi. Bu meseleyi tek başıma halledeceğim.</p>

  <p>Polisler şaşkınlıkla birbirlerine bakıştılar. Cussick’in birden kapıyı açıp halı döşeli koridora fırlayarak geleni karşılamak üzere koştuğunu gördüler.</p>

  <p>Kadın, Cussick’in geldiğini gördüğü zaman merdivenleri çıkıyordu. Kısa bir süre birbirlerine baktılar, Nina’nın dudakları hafif aralık ve nemliydi, burun delikleri heyecanla açılıp kapanıyordu. İkisi aynı anda hareket ederek birbirlerinin kollarına atıldılar. Cussick, Nina’yı göğsüne bastırıp uzun süre kımıldamadan durdu.</p>

  <p>Nina:</p>

  <p>— Ooof, dedi. Kemiklerimi kıracaksın!</p>

  <p>Cussick, kolunu Nina’nın beline dolayarak onu yukarı çıkardı. Eve girdikten sonra kapıyı arkasından kilitledi.</p>

  <p>Nina, nefes almaya bile cesaret edemeden çevresine bakınırken eldivenlerini çıkardı.</p>

  <p>Kısık bir sesle:</p>

  <p>— Nasılsın? diye sordu.</p>

  <p>— İyiyim.</p>

  <p>Nina fısıldadı.</p>

  <p>— Sana dönebilir miyim?</p>

  <p>— İstediğin zaman.</p>

  <p>Nina’nın gözleri dolu dolu oldu.</p>

  <p>— Dönmeye çalışmasam daha iyi olacak sanıyorum.</p>

  <p>Cussick, Nina’yı kollarının arasına aldı.</p>

  <p>— Ne zaman istersen geri dönebileceğini biliyorsun, dedi.</p>

  <p>— Beni bıraksan iyi olacak, yoksa ağlamaya başlayacağım.</p>

  <p>Nina, ağlamamaya çalışarak mendilini çıkardı ve gözlerindeki damlacıkları kuruladı, burnunu sildi.</p>

  <p>— Hergelenin tohumu, diye mırıldandı.</p>

  <p>— Jones mu?</p>

  <p>— Anlatacağım... Ama biraz kendimi toparlamam gerekiyor.</p>

  <p>Nina, mendilini cebine soktu ve kollarını göğsünün üstünde kavuşturarak odada dolaşmaya başladı.</p>

  <p>— Uzun ve hoş olmayan bir hikâye, dedi. Örgütle beraberdim... Şimdi, iki yılı geçmek üzere...</p>

  <p>— Yirmi sekiz ay.</p>

  <p>Nina, birden Cussick’e döndü.</p>

  <p>— Doğru. Artık her şey bitti. Onlardan ayrılıyorum.</p>

  <p>Nina, ceplerini araştırdı, sonra sordu:</p>

  <p>— Sigaran var mı?</p>

  <p>Cussick, sigara paketini çıkardı ve bir sigara yakarak Nina’ya uzattı.</p>

  <p>Nina, derin bir nefes çektikten sonra:</p>

  <p>— Teşekkür ederim, dedi. Her şeyden önce buradan gitsek iyi olacak. Seni yakalayabilir... Herkesi yakalatıyor.</p>

  <p>— Fakat beni tutuklamaları için bir sebep yok.</p>

  <p>— Bu bir şeyi değiştirmez, sevgilim. Pearson’a ne yaptığını duymuşsundur. Hayır, duymuş olduğunu sanmam.</p>

  <p>Nina, Cussick’in kolunu tuttu ve onu kapıya doğru çekti.</p>

  <p>— Buradan uzaklaşırsak daha emniyette oluruz. Beni buradan götür, ama nereye istersen.</p>

  <p>Titredi.</p>

  <p>— Bir şeyler oldu. Biz... örgüt... bunu biliyoruz. Bize Jones söyledi. Yarın sabah bütün kamuoyuna bildirilecek.</p>

  <p>— Nedir?</p>

  <p>— Büyük araştırma sona erdi. Gemiler dönüyor. Jones’un sonu geldi demektir. Örgütün sonu demektir.</p>

  <p>Cussick, kapının tokmağına el attı.</p>

  <p>— Çok memnun oldum.</p>

  <p>— Memnun mu oldun?</p>

  <p>Nina, uzun bir kahkaha attı.</p>

  <p>— Çok korkunç, sevgilim. Buradan gider gitmez neden olduğunu anlatacağım.</p>

  <p class="ortali">⁂</p>

  <p>Cussick, apartımandan iki mil kadar uzaklıktaki bir yan sokakta sabaha kadar açık olan küçük bir kahve buldu.</p>

  <p>Nina, kahvenin arka kısmındaki localardan birine girerken:</p>

  <p>— Burası iyi, dedi. Arka kapısı var, değil mi?</p>

  <p>Cussick, mutfağın arkasındaki çıkış kapısını buldu. Tekrar Nina’nın yanına döndü.</p>

  <p>— Ne yiyeceksin?</p>

  <p>— Yalnız kahve.</p>

  <p>İki kahve ısmarladı. Bir süre fincanlarının içine bakarak sessizce oturdular.</p>

  <p>Cussick:</p>

  <p>— Çok güzelsin, dedi.</p>

  <p>— Teşekkür ederim. Bir iki kilo kaybetmiş olduğumu sanıyorum.</p>

  <p>— Gerçekten kararlı mısın? Kalacak mısın? Tekrar gitmeyeceğinden emin misin?</p>

  <p>Nina, mavi gözlerini Cussick’in gözlerine dikti ve sade bir dille cevap verdi.</p>

  <p>— Evet, kalacağım.</p>

  <p>Sonra, içini çekti.</p>

  <p>— Yarın sabah gidip Jackie’yi almak istiyorum. Arada bir görüyordum. Bir bakıma kontrolüm altından çıkarmadım.</p>

  <p>Cussick:</p>

  <p>— Ben de, dedi.</p>

  <p>Nina kahvesini yudumlarken olanları anlattı. Kısaca, istilâcıların durumundan söz etti.</p>

  <p>— Halka tamamlanmak üzere. Gemiler Dünya’ya dönüyorlar. Neden olmasın? Yapacak başka şey yok ki. Komutan Ascott’un komuta gemisi, ilk inen gemi olacak. Halen New York, havaalanını boşaltıyorlar.</p>

  <p>Cussick, şaşkınlıkla:</p>

  <p>— Polen, dedi. Noksanlıklarının nedeni şimdi anlaşıldı. Şu halde, gerçek bir tehlikeyle karşı karşıyayız.</p>

  <p>— Tahayyül etmeye başlama. Dünya’nın istilâya uğraması diye bir şey söz konusu olamaz. Onlar sadece bitki ve bütün istekleri, kendilerini korumak. Bizi nötürleştirmek istiyorlar, o kadar.</p>

  <p>Umutsuz bir tavırla ellerini açtı.</p>

  <p>— Halen yaptıkları da bu. Artık her şey bitti! Tahminen altı gezegenin kontrolü halen elimizde. Ondan ötesi, bir çember içinde.</p>

  <p>— Peki, Jones bunu bilmiyor muydu?</p>

  <p>— İdareyi eline geçirmeye çalıştığı sırada, hayır. Bir yıldan beri biliyordu, ama ne yapabilirdi? Savaş başlamıştı... öğrendiği zaman iş işten geçmişti. Bir kumar oynamış ve kaybetmişti.</p>

  <p>— Fakat kumar oynadığını itiraf edememişti. Bildiğini söylüyordu.</p>

  <p>— Doğru, yalan söyledi. Birçok şey görebiliyordu, ama her şeyi göremiyordu. Şimdi de bunun acısını çekiyor ve ödüyor... Donanmayı geri çağırıyor. Bizi sürdü, insanları yönetti... bizi tuzağa sürükledi. Bizi aldattı... bize ihanet etti.</p>

  <p>— Peki, şimdi ne olacak?</p>

  <p>Nina’nın rengi solmuştu.</p>

  <p>— Şimdi gerçek imtihanı veriyor. Bugün öğleden sonra hepimizi topladı. Yani, bütün ileri gelenleri.</p>

  <p>Gri paltosunun önünü açıp yakasını gösterdi. Yakasında bir amblem vardı. Amblemin üzerinde bir takım harfler ve numaralar yazılıydı.</p>

  <p>— Ben örgütün ileri gelenlerindenim, sevgilim. Kadınlar Güvenlik Örgütünün başkan yardımcısıyım... Bir bakıma iç güvenlik örgütü sayılır. Bunun için de toplantıya çağrılanların arasında yer aldım ve anlatılanları dinledim.</p>

  <p>— Peki bunu nasıl karşılıyor?</p>

  <p>— Aklını kaçırmak üzere.</p>

  <p>— Neden?</p>

  <p>Nina, kahvesini yudumlayarak:</p>

  <p>— Çünkü, dedi. Gücü fazla bile olsa yapabileceği bir şey yok. Yenildiğini görüyor ve öleceğini biliyor... Hayatta kalmak için nasıl çaba harcadığını görüyor. Yüzünden bütün bunları anlamak mümkün. Gözleri, balık gözleri gibi, bomboş, hayat yok, arzu yok. Durduğu yerde tir tir titriyor. Kısa bir süre sonra ayaklanmalar bekleyebiliriz.</p>

  <p>— Ayaklanmalar. İhanete uğramış takipçiler.</p>

  <p>— Örgütü meydana getiren iskelet dışında herkes Jones’un aleyhine dönecek.</p>

  <p>— Kaç kişi var.</p>

  <p>— Fazla değil. Hepsi idealist, enerjik gençler. Nihayet, Jones bizi aldattı. Bunu biliyor, ama biz de biliyoruz. Kısa zamanda herkes öğrenecek. Fakat onu terketmeyecek olanlar var. Ben ayrılıyorum.</p>

  <p>— Neden?</p>

  <p>Nina, ağır ve yumuşak bir sesle:</p>

  <p>— Çünkü, dedi. Gücünü nasıl korumak amacında olduğunu bize söyledi. Ayaklanmaya karşı bir silâh olarak filoyu kullanacak. Bu da demektir ki...</p>

  <p>Nina, sustu, sonra fısıltı halinde devam etti.</p>

  <p>— ...Bu da demektir ki bir iç savaşın eşiğindeyiz. Bize yalan söylediği, bizi aldattığı, içinden çıkamayacağımız bir tehlikeye attığı için...</p>

  <p>Cussick, uzandı ve Nina’nın elini tuttu.</p>

  <p>— Yavaş ol, sesini yükseltme.</p>

  <p>— Teşekkür. Son derece korkunç. Yapamayacağını biliyor, sonunda yakalanacağını biliyor. Altı ay... bütün vakti altı ay. Fakat bırakmayacak ve diretecek. Eğer ölecekse, herkesin de kendisiyle beraber ölmesini istiyor.</p>

  <p>Cussick cevap vermedi.</p>

  <p>Nina:</p>

  <p>— Yapabileceğimiz bir şey de yok, dedi. Katili hatırlar mısın? Pearson’un denemesini hatırlar mısın? Jones’un işine yaradı ona güç kazandırdı.</p>

  <p>— Pearson’a ne oldu?</p>

  <p>— Pearson ölüyor. Çok yavaş ve dikkatle öldürülüyor. Jones, onun vücuduna bir çeşit asalak yerleştirdi. Bu asalak onun vücudunda besleniyor ve yumurtalarını onun vücuduna bırakıyor. Jones, yaptığı işten öylesine memnun ki her zaman gururla anlatıyor.</p>

  <p>Cussick kuru dudaklarını yalayarak boğuk bir sesle:</p>

  <p>— Sen böyle bir adamı mı takip ediyordun? dedi.</p>

  <p>Nina, büyük bir sadelikle:</p>

  <p>— Bir rüya görüyorduk, dedi. O da bir rüya görüyordu. Rüyalarımız tamamen yıkıldı... ama o vazgeçmek istemiyor. Durmayacak. Onu durdurmak için yapabileceğimiz hiç bir şey yok. Bütün yapabildiğimiz oturduğumuz yerden onun çalışmalarını seyretmek. Adam toplamalar başlıyor. Federal hükümetle ilişkisi olan herkesi öldürtecek. Sonra... kendisi aleyhine çalışabilecek her grup sistemli olarak yok edilecek.</p>

  <p>Cussick, kağıt peçetesini parmaklarının arasında ufaladı ve parçaları yere attı.</p>

  <p>— Kendisini terk etmiş olduğunu biliyor mu?</p>

  <p>— Zannetmiyorum. Henüz bilmiyor.</p>

  <p>— Her şeyi bildiğini sanırdım.</p>

  <p>— Sadece bilmesi gereken şeyleri biliyor. Belki hiç bir zaman öğrenmeyebilir. Samanlık içindeki bir arpa tanesi gibiyim. Milyonlarca insandan biriyim. Çoğumuz gizlice kaçıyoruz. Beni buraya getiren adam patronumdu. O da terk ediyor, karısı ve ailesiyle birlikte. Saklanacak yer arıyorlar. Jones’un ölümüne kadar hayatta kalmaya çalışıyorlar.</p>

  <p>Cussick:</p>

  <p>— Geri dönmeni istiyorum, dedi.</p>

  <p>Nina, hayretle ona baktı.</p>

  <p>— Geri mi? Onunla konuşmayı mı deneyeceksin? Mantıklı olmasını mı isteyeceksin?</p>

  <p>— Hayır, ama benzeri.</p>

  <p>Nina, Cussick’in ne demek istediğini anlayarak başını salladı.</p>

  <p>— Oh, anladım.</p>

  <p>— Belki de Pearson’un yapmak istediği şeyi denemek istiyorum. Evvelce denenmişti, ama burada eli kolu bağlı oturamam.</p>

  <p>Nina’ya doğru uzandı.</p>

  <p>— Bunu yapabilir misin? Jones insanlığı mahvetmek isterken burada oturup rahatlıkla kahveni yudumlayabilir misin?</p>

  <p>Nina, onun bakışlarından kaçındı.</p>

  <p>— Bütün arzum ondan kaçmak ve senin yanında olmak. Bir yerim var. Batı Afrika’da. Henüz uygarlığın el atamadığı bölgede. Aylar öncesinden hazırlık yaptım. Örgütün işçileri tarafından inşa edildi. Jackie’yi de oraya gönderdim.</p>

  <p>— Kanuna aykırı. İkimizin de başı derde girebilir.</p>

  <p>— Artık kanuna aykırı diye bir şey yok. Bunu bilmiyor musun? Eğer şimdi yola çıkarsak yarın orada oluruz. Deopoldville’e kadar örgütün bir uçağıyla gideceğiz. Ondan sonra da kara yolundan dağlara çıkacağız.</p>

  <p>Cussick, düşünceli bir tavırla:</p>

  <p>— Akla uygun görünüyor, dedi Bugünden itibaren altı ay güvenlik içinde yaşayabiliriz.</p>

  <p>Nina, heyecanla:</p>

  <p>— Bundan eminim, dedi. Venüslüleri ele alalım... onlara aldırmıyor bile. Hayatta kalıp kurtulacak milyonlarca insan var. Büyük şehirlerdeki ayaklanmalarla uğraşacağı için küçük yerlerle uğraşamayacak.</p>

  <p>Cussick kol saatine baktı.</p>

  <p>— Örgütüne dönmeni ve beni de beraberinde götürmeni istiyorum. Kontrol sisteminden beni geçirebilir misin?</p>

  <p>Nina, sakin bir tavırla:</p>

  <p>— Eğer geri dönersek, dedi. Bir daha kurtulamayız. Biliyorum, hissediyorum. Kaçamayacağız.</p>

  <p>Cussick, bir dakika kadar düşündükten sonra:</p>

  <p>— Jones’un bize öğrettiği şeylerden biri de hareketin önemi. Hareket etmek zamanı gelip çattı. Belki de Jones’u destekleyenlerin arasına katılmalıydım. Jones’un fedaileri gibi, adamlarının arasına karışmanın vakti geldi sanıyorum.</p>

  <p>Nina’nin titreyen parmakları kaydı ve kahve fincanı masanın üzerine devrildi.</p>

  <p>Cussick sordu:</p>

  <p>— Ne diyorsun?</p>

  <p>— Bana aldırmadığını düşünüyorum. Beni istemiyorsun.</p>

  <p>Cussick cevap vermedi. Nina’nın karar vermesini bekliyordu. Nina kârar verdiği takdirde Jones’un örgütüne girecek, adamlarının arasına karışacak ve Jones’a ulaşabilecekti.</p>

  <p>Nina, ancak duyulabilecek gibi fısıldadı.</p>

  <p>— Pekâlâ.</p>

  <p>— Bir örgüt arabası bulabilir misin?</p>

  <p>— Tabii, Telefonla çağırabilirim. Bizi buradan alır.</p>

  <p>Cussick, memnunlukla başını salladı.</p>

  <p>— Güzel. Burada bekleyebiliriz.</p>        
    </body>
</html>
