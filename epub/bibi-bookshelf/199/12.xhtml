<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="main.css" rel="stylesheet" type="text/css" />
</head>

<body>
  
<p class="kisim_adi">12.</p>
  <p>Doktor Rafferty, Sığınaktaki küçük evden çıktıktan sonra yere eğildi ve bir süngeri alıp Cussick’e gösterdi.</p>

  <p>— Bu sünger yapma, ama Venüs’teki süngerlerin benzeri. Venüs’ten getirilen orijinalden kopya edildi.</p>

  <p>— Neden orijinaller yetiştirilmiyor? Bu sığınakta yetişmez mi?</p>

  <p>— Neler olduğunu anlatacağım.</p>

  <p>Cussick’i küçük bir gölün kenarına götürdü.</p>

  <p>— Bu göl de suni, dedi.</p>

  <p>Sonra elini suya daldırıp yılan gibi bir yaratığı yakaladı. Yaratığın dört ayağı vardı ve kurtulmak için kıvranıp duruyordu.</p>

  <p>— Bunlar da yapma.</p>

  <p>Kıvranan yaratığın başını çevirince, baş yerinden çıktı ve yaratığın kıvranması hemen durdu.</p>

  <p>— Telleri görüyorsun. Venüs’teki hayvanların benzeri.</p>

  <p>Doktor Rafferty, yaratığın başını yerine oturtunca, yaratık tekrar kıvranmaya başladı. Rafferty, hayvanı tekrar suya attı.</p>

  <p>Cussick, dağları gösterdi.</p>

  <p>— Şu dağlar, dedi. Venüs’teki dağların eşi mi?</p>

  <p>— Evet, arzu edersen tırmanabiliriz.</p>

  <p>İki adam kayadan kayaya atlayarak tırmanırlarken konuşuyorlardı.</p>

  <p>Rafferty:</p>

  <p>— Sığmağın bir okuldan farkı yoktur, dedi. Venüs’teki koşulların burada aynen uygulanması onların eğitimlerini sağıyor. Venüs’e gittikleri zaman, hazırlanmış olacaklar. İçlerinden kimisinin öleceği muhakkak. Değişiklikten ötürü ciğerlerinin zedelenmesi de mümkün. Oradaki koşulların aynen uygulanmasına dikkat ettik, fakat tam eşitlik sağlayamamış olabiliriz.</p>

  <p>— Yoksa onlar da Venüs hayvanları gibi suni mi?</p>

  <p>— Hayır, tamamen yeni bir nesil. Orijinal insan embriyosu fenotip prensiplere dayanılarak değiştirildi. Gelişir gelişmez Venüs tipi kuluçka makinesine alındı, sonra Venüs tipi hava çadırına geçirildi. İnsanların Venüs’te yaşayamadıkları gerçek. Federal Hükümet bunu denedi, ama başaramadı. Ancak, bünye bakımından değişiklik geçirmiş insanlar Venüs’te yaşayabilir.</p>

  <p>— Demek Federal hükümetin yeni çözüm yolu bu.</p>

  <p>— Hiç bir gezegen birbirinin aynı olmadığı için dünya koşulları Venüs’te bulunamaz. Dünyamızın bir benzeri olan Venüs’ü bulduğumuz için şanslı sayılırız. Doğal olarak senin ve benim için bir cehennemden farksız, fakat bu yaratıklar için durum tamamen başka. Eğer Venüs projemiz olumlu sonuç verecek olursa tekniğimizi ilerleterek işi daha geniş çapta tutabiliriz. Venüs’e insan göndereceğimize Venüs’lü yaratıklar gönderiyoruz. Oraya gittikleri zaman içinde yaşadıkları dünyayı bulacaklar.</p>

  <p>— Bunu biliyorlar mı?</p>

  <p>— Hayır.</p>

  <p>— Neden?</p>

  <p>— Çünkü, durumlarından kimsenin sorumlu olmadığını anlamaları gerekiyor. Onları özellikle yaratmış olduğumuzu bilirlerse, Dünya’da yaşayamayacak durumu yarattığımızı bilirlerse, bizi hiç bir zaman affetmezler. Onlara her zaman savaştan kalma yaratıklar olduklarını söylüyoruz. Onları buna inandırıyoruz. Aksini bilselerdi bizi affederler miydi acaba?</p>

  <p>— Fakat zamanla öğrenecekler.</p>

  <p>— Venüs’e ulaştıkları zaman. Sonra, oradaki koşulları görünce durumu olumlu kabul edeceklerdir. Çünkü bizler orada olmayacağız.</p>

  <p>Cussick, düşünceli bir tavırla:</p>

  <p>— Şu Venüslüleri ne zaman görebileceğim? diye sordu.</p>

  <p>— Durumu ayarlayacağım. Birkaç güne kadar görebileceğini sanıyorum. Onlar da bizim kadar hassas oldukları için, Dünya’daki gerginliği hissediyorlar ve bu da bizim zararımıza oluyor.</p>

  <p>Yirmi dört saat sonra, Cussick, San Fransisco’ya rapor göndermek için hazırlanırken Venüslüleri gördü.</p>

  <p>Binanın zemin katında, sabahın saat ikisinde, Doktor Rafferty’yle buluştu.</p>

  <p>Doktor Rafferty:</p>

  <p>— Seni çağırdım, çünkü bu bulunmaz bir fırsat, dedi. Küçük dostlarımız nedense fazla sinirli ve dış Dünya’ya çıkmak arzusundalar.</p>

  <p class="ortali">⁂</p>

  <p>Kapalı kamyon küçük yaratıkları toplayıp Sığınağa götürdüğü zaman Doktor Rafferty’le Cussick, sisli gecede sessizce durdular.</p>

  <p>Rafferty, nihayet:</p>

  <p>— Belki de Jones hakkında yanılmıyorsun, dedi. Belki o da insandır.</p>

  <p>Arabasının kontak anahtarını çıkardı ve kaldırımın önünde duran arabasına yürüdü.</p>

  <p>— Fakat okyanusla mücadeleye benziyor. Her geçen gün biraz daha batıyoruz. Uygarlık yağmur oluklarından kanallara akıyor.</p>

  <p>Biraz sustu, sonra devam etti.</p>

  <p>— Jones’u yok edebiliriz.</p>

  <p>Arabasının kapısını açıp direksiyonun başına geçti.</p>

  <p>— Arzu edersen yol barikatlarını kaldırabilirsin. Ama her zaman hazır tutsan iyi olur.</p>

  <p>— Merak etmeyin, iyi geceler.</p>

  <p>— İyi geceler..</p>

  <p>Rafferty, arabayı çalıştırdı ve uzaklaştı. Cussick, soğuk kaldırımda tek başına kaldı.</p>

  <p>Ağır ağır yürüyerek ilk polis barikatının yanına gitti. Kalpaklı çavuşa:</p>

  <p>— Artık barikatı kaldırabilirsiniz, dedi.</p>

  <p>Çavuş, Cussick’e aldırmadan elindeki telsizi dinliyordu. Cussick, çavuşun omuzuna yapışacağı sırada telsizden gelen birkaç kelimeyi duyunca her şeyi unuttu ve telsize biraz daha yanaştı.</p>

  <p>«...saldırının birinci devresi Gizli Polisin işe karışmasına sebep oldu. Anarşiyi yaratanların yaklaşık olarak yüzde ellisi kıstırıldı ve yakalandı. Gizli Polis, şu anda siyasi liderleri teker teker yakalamaktadır. Hareket düzenli bir şekilde ilerlemektedir. Floyd Jones’un yaralanmış olduğu söylenmektedir. New York’tan bildirildiğine göre, polisle anarşistler arasında sokak çatışmaları yapılmaktadır. Polis tankları bütün bölgeyi çevirmiştir. Polis örgütündeki tüm izinler kaldırılmıştır. İzindeki polislerin birliklerine dönmeleri için emir verilmiştir. Federal Hükümet Yüksek Kurulundan bildirilmiştir. Patriots adı altındaki örgütler kanun dışı olarak nitelendirilmiş ve her türlü toplantılar yasaklanmıştır. Bu örgüt üyelerinin derhal yakalanarak yargılanması için gerekli emirler verilmiştir. Patriots örgütüne bağlı diğer örgütlerin de kanun dışı sayıldıkları karar altına alınmış, gerekli tedbirlerin alınması için emir verilmiştir. Kadınlar...»</p>

  <p>Cussick, daha fazla dinleyemeyerek döndü. Soğuktan donmak üzereydi. Ayaklarını yere vurdu, kollarını açıp kapadı. Demek ki Pearson harekete geçmişti. Jones’un adamları yakalanıp çalışma kamplarına gönderilecekti.</p>

  <p>Fakat Jones’un bu olayları önceden bilmesi gerekirdi. Örgütün böyle bir olayı beklediği muhakkaktı. Jones, Pearson’un harekete geçeceğini muhakkak ki biliyordu. Kaminski’nin ihaneti Pearson’u harekete geçirmiş olmalıydı. Federal Hükümetin aldığı kararların tümü Jones tarafından biliniyordu. Jones, nasıl oluyor da böyle gafil avlanabiliyordu? Tabii tutuklanmak istediği takdirde durum değişirdi. Vurulması ancak kendi kurduğu plan çerçevesi içinde olabilirdi.</p>

  <p>Demek ki Pearson, Federal Hükümetin tek kurtuluş yolunu kapamış, Jones’un zaferini perçinlemesine yardımcı olmuştu.</p>
        
    </body>
</html>
