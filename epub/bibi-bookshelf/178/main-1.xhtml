<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="calibre2">7</span>.</p>
<p class="calibre1">Nehrin öte yakasında, yüksek bir düzlüğün üzerindeki banliyö evine taşınıldığı için, yeni devlet okulu da kent kapılarının dışında, batı yönünde denize kadar giden büyük bir demiryolu hattının oldukça yakınında bulunuyordu. Yetişkin, çocuğun burada geçiş dönemine katlanabileceğini düşünüyordu; bundan emindi hatta, çünkü okul, binası ve konumuyla birçok bakımdan o sevilen "küçük okula” benziyordu: Burada da, bir okul binasından çok, ihtişamlı bir taşra malikânesini ya da bir konağı andıran, yeşilliklerle örtülü cepheler ve duvarların içinde koyu ahşap kirişler vardı. İçeride de, sınıfların benzer temel planları, eski yöne bakan pencerelerde, tıpkı eskisi gibi, bir avludaki ağaçların görüntüsü; burada da, damar damar kökler, çalılıklar, çalı çırpı yığınlarının içinde eski bahçenin kuytu açılan tekrarlanıyordu (yalnız tüm bunlar biraz daha büyüktü). Hatta okula giden yollardan biri, tıpkı o toprak patika gibi, asfaltlanmamıştı ve eskisini andıran yumuşak bir eğimle yükseliyordu - özellikle de bunun, çocuğa bir alışkanlık duygusu vermesi gerekmez miydi?</p>
<p class="calibre1">Ama çocuk, yeni okul karşısında duyduğu tepkiyle donup kaldı, zamanla hafifleyeceğine, her geçen gün daha da şiddetlenen bir tiksintiye dönüşen tepkisiyle. Akşam gezintileriyle uygulanan reçete de işe yaramıyordu şimdi: Orada barış içinde bir yer vardı belki - ama ertesi sabah yine yalnızca yersiz bir sefillik oluyordu. (Daha kahvaltıdayken, ışınlan yiyeceklere yapışıp sünen, ağda gibi bir tasa tükürüğü.) Başlarda çocuğu evde sıkça ziyaret eden okul arka-daşlan, sonraki günlerde okulda ondan açıkça kaçıyorlardı. Bunun nedenini çocuk da -henüz sekiz yaşında bile değildi- biliyor ve şu sözlerle dile getiriyordu: "Alman olduğum için istemiyorlar beni."</p>
<p class="calibre1">Ancak en kötüsü bu da değildi - böyle sözler, hatta genelde sözlerle dile getirilen düşmanlıklar onu daha az yaralıyordu: Görmezlikten gelinmek, bir kenara itilmek, hep boşuna kendine bir yer aramak belki de hepsinden daha kötüydü - öyle ki, şimdi en çok "teneffüslerden" korkulur olmuştu. Yetişkin akşama doğru çocuğu almaya geldiğinde, en uzak köşelerde bulunsa bile, uzun süredir yolunu gözlerken buluyordu onu genellikle.</p>
<p class="calibre1">Ümitsizlik büyüklerde çeşitli yollarla gizlenebilirdi belki, ama bir çocukta, ne olursa olsun farkına varılıyordu; ve umutsuz bir çocuk görmek dayanılmaz bir şeydi. Hima-yesindekini okuldan almak, yetişkine açıkça acil bir gereklilik gibi görünüyordu; ve adam o aylardan birinde, ikisinin başkalan olmadan da pekâlâ yaşayabileceklerini, ağzından çıkanlara kendi de şaşarak, yüksek sesle söylediğinde, karşısındakinin sanki ta içinden ürkütücü bir çığlık ya da onaylayan bir inleme koptu.</p>
<p class="calibre1">Adam düşünüyordu: Ötekilerle birlikte bir halka içinde dans eden çocuk imgesi bir aydınlanma değil miydi? -Hayır, çocuk yalnızca ona ait değildi. Evet, onun daha büyük bir topluluğa gereksinimi vardı; böylesi bir topluluğa uyum sağlayabilirdi ve bunun için yaratılmıştı üstelik! Doğru yol buydu, çocuğa uyacak bir topluluk vardı ve geriye dönüş söz konusu olamazdı.</p>
<p class="calibre1">Derken, o dansın tuhaf bir tekrarı bu düşünceye kesinlik kazandırdı. Önceki küçük okulun bir öğretmeni ölmüştü ve yetişkin çocukla birlikte banliyöden tekrar eski mahalleye, cenaze merasimine gitti. Eski öğrencilerin hemen hepsi, ana babalarıyla birlikte kiliseye gelmişlerdi; birbirlerini kapanış şenliğinden sonra bir daha görmemiş olan çocuklar, daha ayin sırasında başlarını çevirerek durmaksızın birbirlerini arıyorlardı. Kasvetli kubbenin altında, çocukların yalnızca elbiseleriyle değil, yüzleriyle, hatta tüm hatlarıyla, büyüklere göre daha aydınlık görünmeleri dikkat çekici; yoksa gölgede kalmış, hareketsiz yetişkin siluetlerinden mi kaynaklanıyor bu? -Ayinden sonra, kilisenin önündeki meydanda bir arada dururlarken artık neredeyse yalnızca çocukların sesi duyuluyor. Çığlıklar atıyor, kahkahalarla gülüyor, el ele tutuşarak düzensiz bir çember oluşturuyor ve sessizce birbirleriyle konuşan cenaze konukları arasında, haykırışlarla dönüyorlar; onlara bu dansı yasaklamayan, tersine çevrelerindeki bu yabansı coşkudan, biraz önceki yas törenine oranla belki de daha çok duygulanan konukların arasında. Mahallenin üzerinde, sapsarı parlayan dolunayla ve ayın altında cinler gibi halka olmuş çocuklarla, çok ender rastlanan berraklıkta bir akşamüzeri bu. -Ayrılık zor geliyor bunun ardından; kısacık bir an için tek bir bedenin parçası olan, birbirine dolanmış bir sürü kol ve bacağın çözülüşü. Çocukla yetişkin, neredeyse yalnız başlarına, banliyö otobüsüne geçip oturana dek uzun bir zaman geçiyor. Çocuk bitkin, ama yine de canlı ve mutlu olduğu da söylenebilir. Özellikle de şaşkın: eskiden tanıdığı o insanların hepsini ansızın yeniden gördüğü için, onlar tarafından böylesine sevinçle karşılandığı için ve öğretmenin ölümünü halka dansı sırasında tümüyle unutmuş olduğu için. Boş gece otobüsünün iç ışıklan bembeyaz; metal direkler ışıkta yansıyorlar. Köprüyü geçiyorlar: Nehrin sulan yükselmiş ve bu gece nehir, şurada burada yansıyan ay ışığı ve yükselen suların içinden tepesini gösteren çalılıklarla, hiç alışmadıkları kadar geniş ve karanlık görünüyor. Kendi başına oturan ve diğerleriyle birlikte geçirdiği saati kafasında tekrar tekrar canlandıran çocuğun coşkulu, hayat dolu yüzü, oradaki seyredene trajik bir güzellik içinde görünüyor.</p>
<p class="calibre1">Ölen kadın öğretmen çocuğa çok bağlanmıştı; yetişkin bunu düşündüğünde, yeni okuldaki yabancılığın -fazla kafa yormadan, kendi geçmişinden türeterek ka/ar verdiği gibi- okulun "resmiyetinden" değil, çocuğa (belki de yalnızca bu çocuğa) uygun olmayan öğretmenden kaynaklandığını da anladı. Bir öğretmen tarafından gösterildiği zaman, bir tür merhametsizlik gibi haince bir etki yaratabilen, tut-kuşuz, (iyi niyetli bir güç ve müdahale isteminden yoksun) tanrı benzeri bir dostluğun varlığını hissetti. Yetişkin, sık sık içine düştüğü kendi kayıtsızlığında da böyle bir dostluğu gördü belki ve böylece gaddarlığın nereden doğduğunu anladı - ancak yine de, bir çocuğun ne olduğu konusunda ömürleri boyunca, küçücük bir fikir bile edinemeyen bazı öğretmenler affedilemezdi. Çocuklarla konuşuyorlardı -ama ses çıkarmadan; onları izliyorlardı - ama görmeden ve toplu haldeki çocuklar karşısında gösterdikleri huzur ve sabır, tek tek çocuklara karşı kayıtsızlıklarından ileri geliyordu.</p>
<p class="calibre1">îlk yarıyıldan sonra, çocuk yeni okula karşı direnmeyi bıraktı; gün boyu yaşadıklarını da anlatmaz olmuştu artık. Hatta durumundan hoşnut görünüyordu; ama başını kaldırıp baktığı zaman, yetişkinin o güne dek yalnızca tek bir insanın, üstelik çok daha yaşlı bir insanın gözlerinde görmüş olduğu, kaderci bir teslimiyet beliriyordu bazen: Bu teslimiyet, olabilecek en aşırı, en acıklı şiddeti düşündürüyordu.</p>
<p class="calibre1">Yetişkinin, çocuğa yine eskiden olduğu gibi, bir şeyler sorabildiği sakin bir anda, kendi kendinden hoşlanmadığını söyledi çocuk. Ötekilerde bir gariplik yoktu; ama "bende bir terslik var".</p>
<p class="calibre1">Adam ertesi sabah, daha önce de birkaç kez yaptığı gibi, öğretmene başvurdu, sinirlenmemeye çabalayarak; ancak bu yabancı dilde, kendi diline oranla belki çok daha kalıplaşmış olan "yalnızlık", "yoksunluk", "dışlanmışlık" gibi kelimelerden kaçınamadı. Kendisini saygılı bir tavırla dinleyen karşısındakinin, geniş anlamda, onu hiç anlamadığını fark etti ansızın. Öğretmenin gözlerinde, ondan medet uman adamın asla unutmak istemediği, garip bir ifade belirmişti yavaş yavaş -keyiflenmeye benzer bir şey; hatta arada bir apaçık bir alaycılık- insanların "terk edilmişlik" gibi bir şeye ilişkin hiçbir fikir edinemeyecekleri, "yabancı bir sistemden" gelen kişinin alaycılığı.</p>
<p class="calibre1">Karar o anda kesinleşiyor: Yıl ortası bile olsa çocuk hemen o gün okuldan ayrılacak. (O sırada ilgisiz bir sorun için el ilanları dağıtmakta olan öğretmenin suratında, gizlemeye çalışmadığı bir sırıtma.) Ama evde, yetişkinin yanında tek bir gün bile durmayacak çocuk: Yetişkin konuşmanın hemen ardından, yine aynı demiryolu hattının üzerinde, yalnızca rayların diğer yanındaki başka bir okula doğru yola koyuluyor. O güne dek bu okul hakkında bildiği tek şey: asfaltlanmış avlusunda heykeli de bulunan bir azizin adını taşıdığı.</p>
<p class="calibre1">Ama okulun, bir zamanlar yetişkini ölümün soğukluğu, hayalet korkuları ve düşünce düşmanlığıyla alabildiğine sarmış olan bir dini geleneğin parçası olması, o yürüyüş sırasında hiç rahatsız edici gelmiyor; bir renkler cümbüşü, esrime, yakınlık, kötü niyet taşımayan bir çocuksuluk, varoluş sevinci ve mistik uyum, kilise içinde yeniden hayat buluyor şimdi; ne var ki, bunlar kiliseye (ya da en azından kilisenin temel öğretilerine) de giderek güç katacaktı tabii. -Çocuk, yetişkinle geçirdiği o zaman içinde, gelenek adına pek az şey görebilmişti (kısa İncil okumaları dışında; bu okumalarda da, gerideki anlamlardan bağımsız olarak, yalnızca olaylara dikkat gösteriyorlardı tabii). Birkaç kez birlikte ayine de gitmişlerdi: Özel durumlarda çocuk, orada herkesin kendisine çok "iyi" davrandığını bile söylemişti -ama bunun ötesinde, insan daha kilisede duyduğu ilk sesten bile rahatsızlığa kapılıyor ve günümüzdeki sahte rahiplerin ilgisiz, ciddiyetsiz ve kötülük dolu tavırlarından ve günümüzün tüm sahte inançlılarının, en az rahiplerinkiler kadar kötü, kalpsiz ve kafasızca seslerinden düpedüz inciniyordu.</p>
<p class="calibre1">Ama adam yine de, demiryolunun yanı sıra uzayan yolda, o azizin adını taşıyan okulun, şimdi çocuk için doğru bir yer olduğuna içtenlikle inanıyor; çocuğun oraya kabul edileceğini de şimdiden biliyor: Yer yoksa bile, çocuk için mutlaka bir yer yaratılacak.</p>
<p class="calibre1">Aydınlık ve soğuk bir mart sabahı. Yol üzerindeki köprüde, çevresi boş, geniş dallı bir sedir ağacının ardında huzursuz gökyüzünün dumanlan yükseliyor - fırtına mavisi; rayların geçtiği kanalda uzun yol trenlerinin düdükleri, inilti ve uğultuları; metropolün derinliklerinde nehir, yapı kargaşasının ortasından parlayıp çıkan, sanki donup kalmış kıvrımlarıyla uyuyan bir devi andmyor. Adam koşar adım yürüyor, tıpkı tarihçilerin anlattıkları, bir karara doğru ilerleyen o eski insanlar gibi; yanlış bir kapıyı çalıyor, doğru kapıya götürülüyor ve bu kez -daha çok ağzının içinde gevelediği- buyurgan sözleriyle gerçekten de başanlı oluyor: Ertesi sabah uğursuz okul sonsuza dek tren hattının öte yakasında kalıyor ve çocuk, yetişkinin duyduğu heyecanın da etkisiyle, bunun kendi yararına olacağından emin, çevresini yeni bir sürünün almasına istekle, hatta minnetle izin veriyor. Söz konusu olan yalnızca okulun değiştirilmesiydi; oysa şimdi bu, hayati önem taşıyan bir şey gibi görünüyordu.</p>
<p class="calibre1">Çocuk yılın geriye kalan bölümünü ve bir sonraki yılı bu dini okulda geçirdi (bu sürenin sonunda, daha yüksek diye adlandırılan öğrenim kurumlan için zaman gelmiş oluyordu zaten). Okulların okulu değildi burası - üstelik çocuğun görüp geçirdiği o okul da artık yoktu (geçen zaman içinde o toprak yol da asfaltla kaplanmıştı). Ama bu okulun zararsızlığı da çocuğa iyi geliyordu. Eskisinden farklı olarak, öğrenciler çok değişik ailelerden geldikleri halde, önceleri yakındaki kentle arasında hiçbir sınır yokmuş gibi görünen banliyö de kendi yüzünü, kent çevresinin kırsallığını hâlâ koruyan yüzünü gösteriyordu. Ve bu ortamın bir parçası olan okulda, çocuk açısından sağlıklı bile olduğu söylenebilecek bir sıradanlık hüküm sürüyordu. Çocuğun kendisi de, tadını çıkararak, sıradan olabildiğini gösterip yetişkini şaşırtıyordu. Yetişkin, başlarda, çocuğun sözümona aptallıklannı önlemeye çalışıyordu; kaldı ki bu aptallıklarıyla çocuk, sanki bir yabancı tarafından yönetili-yormuş gibi geliyordu ona; ama sonraları en saçma sapan deyim ve şakaların bile, çoktandır yoksun kaldığı toplu oyunlara katılabilmekte çocuğa yardımcı olduğunu kabullendi. Çocuğun hiçbir dindarlık belirtisi göstermemesi de yetişkini yeterince hoşnut ediyordu sonuçta; dindar bir çocuk düşünülebilir miydi hiç?</p>
<p class="calibre1">Bir bütün olarak bakıldığında, çocuğun öyküsündeki bu evre, bir önceki yılın tersine, okuldan çok, yetişkinle çocuğun yalnız yaşadıkları evin damgasını taşıyordu; her ikisi de ayrı katlarda, kendi başlannaydılar. Arada ziyaretlerine gelen bir kişi, sonraları, onlan o evde "oldukça hüzünlü varlıklar" gibi gördüğünü söylemişti; ama zamanla aslında hiç de mutsuz olmadıklarını, hatta adamakıllı neşeli ve kendine güvenli bir toplum oluşturduklarını fark etmişti; ileride yetişkin de, mutluluğa hiçbir zaman o günlerdeki kadar yakın olmadığını düşünmüştü.</p>
<p class="calibre1">Ama öteki ülkede geçen tüm o yılların en büyük ikilemi giderek şiddetini arttırıyor ve artık hiçbir uyumun yardımıyla akıldan çıkarılamayacak hale geliyordu. Yetişkin yabancı dile, farkına bile varılamayacak kadar yavaş bir biçimde ısınmıştı; oysa bu dili çok kısa sürede, o ülkenin çocuklarından bile daha iyi kullanmayı öğrenmiş olan çocuk, ikinci dilini hep tepkiyle konuşuyordu. Çift dille büyümek denen durumun, hep söylendiği gibi, yalnızca bir altın bilezik olmadığı, tersine, giderek acı verici bir bölünmeye yol açtığı görülebiliyordu. Çocuk, evde adamla yalnız olduğu zamanlarda yabancı dili hiç kullanmıyordu (ya da olsa olsa eğlenmek için kullanıyordu), öte yandan, bütün gün okulda, evinde konuşulan dilden tek bir kelime bile duymuyordu. Çocuğu okul saatleri dışında ülkenin yerlileriyle konuşurken gördüğünde, yetişkin kendi çocuğunu neredeyse tanıyamıyordu: Bu farklı şiveyle çocuğun sesi de başkalaşıyordu, yüzüne farklı ifadeler geliyor ve farklı tavırlar takınıyordu. Yani yabancı konuşma tarzı, büsbütün yabancı bir davranış biçimine de yol açıyordu: Konuşma tarzı ne kadar özentili ve yapmacıksa, davranışları da o denli kuklalara benziyordu - ve çocuk bu durumda yalnızca korku duymuyor, kendini kaybediyordu artık (bu, gündelik, çok yaygın bir şeydi elbette ve pek az insana sözü edilmeye değer görünüyordu). Ne olursa olsun, çocuğun eve ve böylelikle ilk diline döndüğü her seferinde, yeniden istekle konuşabilmesini, bakışlarını huzur içinde gezdire-bilmesini sağlayan, bedenine dinginlik kazandıran bir gevşeme seziliyordu. İkinci dilini konuşmak için, içini nasıl her seferinde dizginlemek ve daha da önemlisi, sesini "ayarlamak" zorunda olduğunu çocuğun kendisi de anlatmıyor muydu zaten?</p>
<p class="calibre1">İkilem yıl boyunca sık sık unutuluyordu; ama çocuğun, hep doğduğu ülkede geçirdiği okul tatillerinin sonunda, bir çözümsüzlük olarak yeniden beliriyordu. Yabancı tabelaların ve yabancı seslerin karmaşası arasında, dönüşün acısı sonraları yaşanan başka hiçbir acıyla karşılaştırılamazdı; yabancı bir dilin konuşulduğu bu banliyöden daha dondurucu bir gurbet yoktu.</p>
<p class="calibre1">Böyle varış günlerinde yurdun diline dönmenin zorunlu bir şey olduğu apaçık ortaya çıkıyordu, hem de olabildiğince çabuk dönülmeliydi (ama bu dönüş düzenli olarak erteleniyordu hep, çünkü çözümsüzlük, evin, bahçedeki köşelerin, alıştıkları yürüyüş ve bakışların sayesinde daha ertesi sabah, sanki bir büyü yapılmış gibi yok oluveriyordu çoğunlukla). -Çocuğun öteki ülkede geçirilen tam beş yıl boyunca, ülkenin yerlisi olan tek bir çocukla bile arkadaşlık kurmaması, yalnızca, yine kendisi gibi, başka ülkelerden -hatta başka kıtalardan, farklı ırklardan- çocuklarla arkadaşlık etmesi, yurtlarına dönmeleri için yeterli bir neden değil miydi ayrıca?</p>
<p class="calibre1">Avunmaya çalışmak yok artık - çocuk anadilinin konuşulduğu bölgeye geri dönecek. Yetişkin, kendi yaşamı için de bir değişikliği zorunlu gördüğünden, bu kararı verebiliyordu. Yetişkin (daha büyük bir çalışma için kendisine hemen hiç zaman bırakmayan) çocuk sayesinde o eski hırslarını unutmuştu ve giderek artan bir keyifle, giderek hareketlenen bir avareliği sürdürüyordu; çocuğun yanı sıra, ona kimsenin mesleğini sormadığı bu yabancı çevre de, avarelik ederken vicdanını rahatlatmasını sağlıyordu; deyim yerindeyse, "saygın bir yabancı" olarak yaşadığı bu çevre onun varoluş ideallerine de uygundu üstelik. Elinde eski işlerinden yeterince para kalmıştı şimdilik; dolayısıyla onu burada da yeniden, it gibi çalışmaya zorlayacak hiçbir şey yoktu. İç içe geçmiş bir sürü banliyö mahallesi çevresinde yaptığı uzun yürüyüşlerde inanılmaz bir manzara beliriyordu karşısında; sonraki yıllar içinde hiç görmediği halde, kafasından silinmeyen haritasını bile çizebilirdi bu manzaranın. İstediği fu değil miydi işte: Artık hiçbir iş yapmamak - bundan böyle yalnızca çocukla birlikte (tabii ona elinden geldiğince bakarak) "yabancılığın" ıssız aydınlığında gizlenmek; yabancı bir ülkede, başka bir dilin konuşulduğu okulun yakınlarında gizlenmek; tepelerinden baktığında, metropolün derinliklerinde hep yeni sonsuzluk anlarının parladığını görerek, banliyönün ıssızlık timsali sokaklarında bir aşağı bir yukarı gezinerek gizlenmek?</p>
<p class="calibre1">Ne var ki, tam da aylaklığın bu coşkusu, adama daha büyük, daha huzurlu, daha yüce gönüllü, güzel ve benzersiz dünyalar yaratma konusunda, giderek öylesine karşı durulmaz esinler veriyordu ki, bu esinleri yakalamak, sürdürmek, aktarmak gereği artan bir yoğunlukla dayatıyordu kendini. Geçmiş yüzyılda yaşamış ve aynı şeyleri düşünmüş birinin şu düşüncesi, bir-başınalığı genelde çok sinirli geçiren bu avare için bir düstura dönüştü: "Biçime tutkun olmasaydım, gizemci olurdum." -Hayır, saltık düşünceyle yetinerek, huşu ya da vecd içinde yaşamayı o da beceremezdi: Aklının efendisi olmalıydı; ve bunun için de, yeniden etkin olmak gereğini duyuyordu işte.</p>
<p class="calibre1">Böylece, bir yıl için çocuktan ayrılmaya karar verdi. Çocuk, zaten hiçbir zaman yabancılaşmadığı annesinin yanında kalacak ve yine orada, doğduğu ülkede, hatta doğduğu kentte, okula gidecekti. Ayrılık çocuğu pek etkilemedi; şimdi onun için önemli olan, kendi dili ve (ilk kez onunla aynı evde yaşayan) arkadaşlarıydı. Bir zamanlar herhangi bir "eser" uğruna gündelik yaşamı yüzüstü bırakanları hor gören yetişkin de, şimdi bunun en doğal hakkı olduğunu düşünerek uzaklaşıyordu: Çocukla, neredeyse hep yalnız geçirdiği, yarım düzine yılın ardından bir kere olsun büyük bir şey başarmayı deneyebilmeliydi; ve bu, ancak dikkatini dağıtmadığı zamanlarda, başka her şeyi dışlayan bir yoğunlaşmayla mümkün görünüyordu. (Bu "oldum bittim varolan ötekinin" yokluğunun çocuğa da yararlı olacağından kuşku duymuyordu üstelik.)</p>
<p class="calibre1">Yaz sonunda, son haftalan birlikte geçirdikleri üçüncü bir ülkede aynlık günü. Önce kadınla birlikte çocuk çıkıyor yola, yeni yönüne doğru. Adam havalimanının terasında duruyor ve yükselen uçağı izliyor. Uçak, gökyüzünde şimdiden ufacık kalmış, kuzeye doğru bir yay çiziyor ve son kez bulutların arasından bir çakım olarak beliriyor; ayaklarımın altındaki taşlar, biraz önceki sağanaktan hâlâ ıslak.</p>
<p class="calibre1"><a id="bookmark1"></a>8.</p>
<p class="calibre1">Yetişkin genelde yabancı bir halk olarak görmüştü çocukları, hatta zaman zaman, "esir yaşatmayan" o gaddar ve acımasız düşman kabile gibi bakmıştı onlara - barbar, hatta yamyam; tam anlamıyla insanlık düşmanı olmasalar bile, sadakatsiz ve yararsızdılar en azından; hiçbir toplum ruhu taşımayan bu çapulcular sürüsü ve çeteler dışında kimseyle ilişkisi olmayan insanları da zamanla aptallaştırır ve ruhlarını köreltirlerdi. Üstelik kendi çocuğunu da bu görüşün dışında tutmuyordu. Ama farklı kıtalarda, neredeyse durmadan yollarda geçirdiği, o gözlerden ırak çalışma yılı boyunca, çocukların hepsi de, özel bir çaba göstermeksizin, yetişkinin en büyük yardımcıları oldular. Çocuklar, onu selamlayan "yabancılar"dı; ve bakışlarının çok uzaklara dalıp yolunu yitirmesini engelliyorlardı. Sıkıntılı bir anında -ki böyle anlar yeni sıkıntı anlarına da yol açıyorlardı- adamın kapısının önünde, bir çocuk duruyor, katı şaşırmış; ona bakmak, tıpkı bir kervan ezgisi gibi, tam vaktinde yetişen bir duraklama ve çalışmanın devamı için yeni bir atılım yaratıyor.</p>
<p class="calibre1">Yetişkin, kış arifesinde engebeli bir parktaki banktan, bir çukurlukta topluca oynayan bir sınıf dolusu çocuğu izliyor. Topluluktan yalnızca bir çocuk oyuna katılmıyor; yalnız başına, giderek genişleyen kavisler çizerek çemberin dışına çıkıyor, ama bu sırada durmadan başını çevirip birine bakıyor. Üzerine gelen toptan sakince kaçınıyor; ardından duraklıyor ve bir süre olduğu yerde iki yana sallanıyor; çekilip bir bankın üzerine tünüyor ve ileri geri kaymaya başlıyor; bu sırada ağzını düzenli aralıklarla, ses çıkarmadan açıp kapıyor: Tüm o yalnızlığına karşın uysallık yayılıyor çocuktan, ve kendine güven. Fazla uzun paltosu çenesinin altına kadar iliklenmiş; çukurluktaki balçıktan ateş dumanı gibi bir buhar tütüyor; oynayanların başlarında bir pırıltı. -Kış sonuna doğru, dağlık bölgedeki bir vadide otobüs yolculuğu; yolcular, okuldan evlerine dönen, garip biçimde sessiz çocuklar yalnızca; her durakta, ya küçük topluluklar halinde ya da tek tek iniyorlar otobüsten, anayolda ve tarlaların arasında gözden kayboluyorlar; gün henüz akşama dönmeye başlamış, tipi halinde yağan kar, donmuş çağlayanlar; aracın açık kapısından kısacık bir an, dışarıdaki soğukta, iki kuşun karşılıklı ötüşleri duyuluyor, benzersiz bir hüzün ve umarsızlıkla, aynı zamanda öylesine güzel ki, dinleyen adam bu yaslı şarkıyı ölümsüzleştirmek ve beste yapmak arzusuyla dolup taşıyor. -Bunu izleyen ilkbaharda, bir tren yolculuğu sırasında, yağışlı, karanlık bir vadiden geçerken, rayların yanı sıra hızlı hızlı yürüyen bir çocuk görüyor ve düşüncesinde seslenebiliyor ona: "Çok yaşa sen, sıçrayarak yürüyen yabancı çocuk!" -Ve bir süre sonra, yine bir otobüs yolculuğu -önce alacakaranlıkta, ardından karanlıkta, yine neredeyse yalnızca çocuklarla birlikte- ve iradesi dışında dilinin ucuna gelen bir cümle: "Kurtarmak mümkün mü çocukları?"</p>
<p class="calibre1">Çünkü yolcu, zamanın akışı içinde istisnasız tüm çocukların bir şeylerden yoksun kaldıklarını ve bir şeyler beklediklerini anladığına inanıyordu. Uçaklarda, bekleme salonlarında ya da başka yerlerde gördüğü memede bebekler yalnızca "mızmız" ya da huysuz değillerdi, tersine ta derinlerden haykırıyorlardı. En sakin doğa parçalarının ortasında bile, genellikle beraberindeki yakınlarına seslenen bir çocuğun feryatları çınlıyordu bir süre sonra. Ama görünüşe bakılırsa çocukların, yabancılarla karşılaşmaya da ihtiyaçları vardı: Bulvarların, süpermarketlerin ve metroların sıkışıklığında kesin olan tek şey, o kocaman açılmış, kıpırtısız bakan gözlerin varlığıydı; yetişkinlerin yarı beline varan bir yükseklikten, kalabalık ne kadar büyük olursa olsun tek tek herkesi gerçekten algılıyor ve bakışlarına bir karşılık arıyorlardı (önlerinden geçen kişi de, onların yardıma hazır bakışları tarafından fark edildiğine kesinlikle güvenebilirdi).</p>
<p class="calibre1">O zaman anlıyordu yetişkin: Onca lanet okuduğu "modem zamanlar" diye bir şey yoktu; "kıyamet" de yalnızca bir kuruntuydu: Her yeni bilinçle birlikte hiç değişmeyen olasılıklar yeniden doğuyordu ve kalabalıktaki çocukların gözleri -bir bak şunlara!- sonsuzluğun ruhunu aktarıyorlardı. Bu bakışı kaçırırsan vay haline!</p>
<p class="calibre1">Günün birinde müzede, Beytlehemli Masumlar katliamını betimleyen efsaneleşmiş resmin önünde duruyor: Karda bir çocuk kollarını annesine doğru kaldırıyor, başörtülü ve önlüklü, bir ayağı geriye dönmüş; kıvnk işaret parmağıyla bir asker, çocuğa doğru atılmış bile; ve seyreden, tüm bunlar şimdi önünde oluyormuş gibi, aynen şöyle düşünüyor: "Olamaz bu!", ve kendi adına, başka bir geleneğin aktarıcısı olmaya niyetleniyor.</p>
<p class="calibre1">Yaz başında, bilerek uzattığı dönüş yolunda bir pazar günü akşamüzeri, düzenli seferlerini yapan bir gemiyle büyük bir gölü geçiyor - kendi dilinin konuşulduğu bölgeye varmış bile. Çok özlemi çekilen (yetişkinin de düşünü kurduğu) o halk, uzun zamandan beri -bir süredir kesindi bu-burada yoktu artık: Ülkede güzellikleri yaratanlar çoktan ölmüşlerdi; yaşayanların çoğu da savaş çıkmadığı için, hain hain pinekliyorlardı. Tüm ceviz ağaçlarının -diye ileniyordu yetişkin- toparlak cevizleri sivri bıçaklara dönüşüp bu kısır yaratıkların tepesine düşsün ve onların köklerini kurutsun! -Ama o gün karşısında, geminin tepesindeki güvertede, koyu renk bir takım elbise ve yakası açık, beyaz gömlek giymiş bir adam oturuyor; adamın yanında benzer giysili bir çocuk. Bu ikilinin birlikte oluşu bir istisna. Adam büyük bir inşaatta çalışıyor ve çocuğunu çok seyrek görüyor; ne böyle göllerin ne de gemilerin bulunduğu bir bölgeden geliyorlar. Bununla birlikte uzaklardan gelmiş tatilcilerden de değiller, bu ülkenin yerlileri, kısa bir geziye çıkmışlar. Belki de ilk kez böyle baş başa yolculuk ediyorlar ve bu gezinin yalnızca bu pazar akşamıyla sınırlı olduğu kesin. Özel bir sevinç belirtisi göstermiyorlar; sessiz ve dimdik oturuyorlar ve dikkatliler. Hava açık; yumuşak bir eğimle yükselen tepelerin, sırtlarındaki çam ormanlarına özgü kahverengiliği, sanki kıyı çok yakındaymış gibi bir izlenim veriyor. Adamla çocuk ellerini dizlerinin üzerine koymuşlar. Çocuk arada bir şeyler soruyor: Sesinde çocuksuluk yok; adam cevaplar veriyor, tek heceli, ama yine de yeterince ayrıntılı: Yetişkinlerin çocuklarla konuşurken sık sık takındıkları sevimli ama ilgisiz tavırdan uzak; hatta bazı yetişkinlerin yapmacık dil yanlışlarından da. -Akşamüzeri boyunca süren bir yolculuk bu, gölün üzerinde zikzaklar çizerek, limandan limana... Yabancı adamın yüzü giderek gölgeleniyor; çocuksa baştan beri olduğu gibi ciddi görünüyor. Aralarındaki mesafeyi hiç değiştirmeden oturuyorlar ve gemide kendine özgü, gölgeli bir topluluk oluşturuyorlar; oradaki tek topluluk onlar. Çok güçlü bir hüzün yayılıyor ikisinden de, bir vakar ve yücelik parıltısıyla birlikte; izleyici bu siyahı bir renk olarak duyumsuyor şimdi ve bunun, bir halkın rengi olduğunu yeni kavrıyor; göğe bu kadar yakın bir çift görmemişti hiç - en azından bu ikisinin üzerinde gök, korkulduğu kadar uzaklarda değil artık. -Tepelerin sırtlarının ardında bir sağanak yağış duvarı; yuvarlak doruklardaki ağaçların tepesindeyse aydınlık bir sınır çizgisi, bu aydınlık yalnızca bir parlaklık ya da ışıma değil, maddeleşmiş bir şey, şimdi esen şiddetli rüzgârda, bu madde tıpkı denizlerdeki gibi dalgalar oluşturuyor giderek ve dalgalar birbiri ardından ufka kadar hızla akıyorlar, atlarını <span class="calibre4">hedef-zamana</span> doğru koşturan "öncü süvariler" gibi: insanlık zamanına - sonsuzluğa.</p>
<p class="calibre1">Adamla çocuk, gün batarken gemiden inecek ve kenti yürüyerek geçip otobüs garına gidecekler. Otomatik kapılar açılacak ve terk edilmiş alanda toz bulutları uçuşacak.</p>
<p class="calibre1">Düşen ilk yağmur damlalarıyla, tozlar yuvarlanıp tortop olacak. Gece boş otobüs ülkenin herhangi bir yerinde, <span class="calibre4">Gal-lizien</span> adlı bir köyde bekleyecek; sabahın alacakaranlığında kente dönmek üzere. (Çocuğun öyküsündeki üçüncü yer adı.)</p>
<p class="calibre1">Güz sonuna doğru, sisler içinde bir varış günü: Yalnızca geri dönen adam gerçek. Adamın yokluğunda çocuk daha da gürbüzleşmişti. Kendini koruyabiliyor ve eskiden neden "hiç direnmediğini de" anlamıyordu. Yine de eskisi gibi kırılgandı ama ve herhalde hâlâ, arada bir sanki hiçbir yere ait değilmiş gibi, bir kenarda kalakalıyordu.</p>
<p class="calibre1">Onca yer değiştirmek çocuğun yön duygusunu yitirmesine neden olmamıştı: Hatta oturduğu sokağa göre, kuzey ve güney kutuplarının hangi yönlerde olduğunu bile biliyordu. Kentin aksanını hemen hiç benimsememişti; ama şimdi konuşmalarında ara sıra öylesine büyük insan bil-mişlikleri çıkıyordu ki ağzından, adamın içinden sormak geliyordu: "Çocuk musun hâlâ, yoksa şimdiden bir Alman kız mı oldun?" Öte yandan, birlikte oynadığı kız arkadaşı ülkenin yerlisi değildi yine, dünyanın iyi bilinen bir yabancı köşesinden geliyordu; ikisi birbirlerine öylesine yakındılar ki "bir bulut yüzünden" bile birbirlerine seslenebiliyorlardı. (Gökyüzündeki oluşumlar ve ağaçlar diğer çocukların çoğuna "hiçbir şey" ifade etmiyormuş.)</p>
<p class="calibre1">Çocuk, bir zamanlar yetişkine zerafet ve özgürlük konusunda ilk derslerini vermiş olan popüler parçaları ya da şarkıları dinliyordu. Ama şimdi yalnızken, hep o savruk tavrıyla televizyon başından kasetçalara ve sonra yine televizyona bunca sık gidip gelmesi düşündürücüydü belki. Ancak yetişkin güven duymaya zorluyordu kendini, böyle-ce zamanla karmaşanın ardındaki düzeni burada da gördü ve hiç değilse zaman zaman çocuğu kendi oluruna bırakabildi.</p>
<p class="calibre1">Bununla birlikte, yetişkin kendinde yeni bir "eğitme" isteği duyuyordu - çocuğa öğretebileceği tek şey, "ben herkesten daha güçlüyüm"ün tinsel ifadeleriyle sınırlı olsa bile (ayrıca, "üzerinde hangi slogan yazılı olursa olsun, okul çantana iliştirilmiş bir rozete de tahammül edemem!"). Ama insan, çocuk tarafından dinlenmek için çok daha kısa ve özlü olmak zorundaydı. Sonuçta çocuk, ona dışarıdaki renklere daha çok zaman ayırmayı öğreterek hoca olmayı sürdürdü; biçimlere daha dikkatli bakmayı öğreterek; böylelikle, açılıp serpilen bir eğreltiotunda, giderek pörsüyen bir yaprakta ya da bir salyangozun genişleyen halkalarında akıp giden mevsimleri -salt duygu durumlarıyla değil- daha derinden duyumsamayı öğreterek.</p>
<p class="calibre1">Güzelliğin özüne ilişkin esası da ondan öğrendi yetişkin: "Güzeli görmek çok müşküldür." Çocuk zaman zaman gerçek büyüler yaratabiliyordu (belki de benzerlerinin pek çoğu gibi - yokluğunda anlamıştı bunu adam). Sıradan görünüşünün ardında şeytansı yetenekler ve beceriler gizliydi; günün birinde bu yetenek ve becerilerini kullanırken, çocuk bedeninden ilk kez ter kokusuna benzer bir şey yayıldı: yaradanın tatlı, doğurgan teri gibi. Yetişkin, bir akşamüzeri çocuğu kentte tek başına dolaşırken görüyor, tıpkı masaldaki halife gibi, kimse tarafından tanınmadan ve her şeyi gözleyerek, ve ardından, gizliliğin benzersiz hazzıyla, onun gibi gezinen başka çocukların da farkına vanyor, sanki tüm pazarlann, sokakların ve geçitlerin gizli efendileri onlar.</p>
<p class="calibre1">Buna karşın, insana düzenli bir eğitimin zorunlu bir ödev olduğunu sık sık hissettiren davranışları (ve daha da sık, ihmalkârlıktan) vardı tabii. Bunlar, kötü niyet ya da suç değildi, tersine, dikkatsizlikler, kayıtsızlıklar ve bir bütün olarak bakıldığında, bir tür dünyayı umursamazlıktı; ama insanı tıpkı bir kuralsızlık kadar öfkelendiriyorlardı. Yetişkin bir seferinde, bir başkasının kendi oğluna yönelttiği hakaretlere tanık olmuştu: "Yazıklar olsun senin ana babana! Uşak suratlı! Uyuşuk ahmak! Arzuların yasa tanımaz tutsağı! Nankörün başta geleni! Nefsine tapınan cahil! Saygısızlık timsali! Öfkemin çekirdeği! Bencillik anıtı! Kalpsiz zalim! Aylaklık mucizesi! Miskinlik tapmağı! Tüm rezilliklerin beşiği! Amaçsızlık anıtı! Masum suratlı işkenceci! Büyüklüğün kösteği! En yakınım ve en amansız düşmanım! Tüm karabasanlarımın nedeni! Göğsümdeki şifasız yara! Rahatına düşkün, acımasızlık, şirretlik ve zevksizlik örneği! Aramızda her şey bitti! Kim olduğunu bilmek bile istemiyorum artık! Bundan böyle adın bu evde anılmayacak! Defol buradan!" -Kendisine böyle İncilvari bir açıklıkla seslenilen çocuk da anlamıştı bu dili, bembeyaz olmuş ve etkilenerek susmuştu; bunlara tanık olan adam, kendine bu törensel duadan örnek almak istiyordu.</p>
<p class="calibre1">Ama benzer bir şeyi ne zaman denese, örnek aldığı insanın gökgürültüsünü andıran, öfke dolu sesinin eksikliğini duyuyordu. Yine böyle gönülsüzce bağırdığı bir seferinde ansızın, azarlanan çocuğun tüm o süre boyunca bir bakışı aradığını fark etti ve kendisinin karşısında ya da önünde değil, <span class="calibre4">altında</span> durduğunu.</p>
<p class="calibre1">Bunu izleyen ilkbaharda çocuk on yaşma bastı. Doğum gününü iple çekiyor ve kendinden emin bir tavırla onurlandırılmayı bekliyordu. Artık zaman zaman bütün bir günü yetişkinden uzak, tek başına ya da yaşıtlarıyla birlikte geçirdiği bile oluyordu.</p>
<p class="calibre1">Şimdiki okul yolunun içinden geçtiği, yakınlardaki sık yapraklı bir ormanda (yine bir yer değişiminin ardından; ancak bu kez çocuğun dilinin konuşulduğu bölge içinde kalmışlardı - kimileri böyle bir yurda gerek duyuyordu anlaşılan), tüm kuş tüneklerinin üzerine gamalı haçlar çizilmişti. Bu kimsenin dikkatini çekmiyor gibi görünüyordu; oysa yetişkin, bu olayı çocuğa anlattığında, onun o kötü noktaları tek tek bildiğini gördü. Ardından, kışın tünekleri biraz olsun örten yapraklar da kalmadığı zaman, görüntü artık dayanılmaz bir hal aldı. Bu sinsi ve hain savaş işaretlerinin üzerini birlikte boyama önerisi, başta adama bile biraz abartılı geliyor; ama çocuk bu öneriye şaşırtıcı bir biçimde, hemen katılıyor ve elde boya ve fırça, ağaçların arasında bir akşamüzeri geçiriliyor. Küçük bir iş; hoşnut çığlıklar; intikamlarını alanların sinsice parlayan gözleri.</p>
<p class="calibre1">Çocuk, bunu izleyen ilkbaharda, bulundukları enlem için alışılmadık ölçüde ılık, esintili ve güneşli bir günde evin önündeki kumlu avluda duruyor. Arazi hafif bir eğimle yükseliyor ve ileride bir sıra çalılık tarafından çevriliyor. Sık çalılıkların içinde derin ve karanlık aralıklar beliriyor ve giderek genişliyorlar, yaklaşık on yıl önce, o yabancı ülkedeki ırmağın kıyısında tek başına yürürken olduğu gibi, çocuğun şimdi de öne doğru uçuşan saçlarıyla uyumlu, derin ve karanlık aralıklar (yalnız, aralarda daha koyu teller görülen saçları daha da uzamış); şimdi bu aralıklardan geçiyor çocuk, her şeyi kapsayan bir dalgalanma içinde, dünyanın ta öbür ucuna doğru. Böyle anlar asla bitmemeliydi, ya da unutulmamalı: Havada sürgit salınabilecekleri bir uzantıya gerek vardı; bir makama, bir ŞARKIYA.</p>
<p class="calibre1"></p>
<p class="calibre1">Bunu izleyen güz, yağışlı bir sabah vakti adam çocuğa okul yolunda bir süre eşlik ediyor. Eğitim gereçleriyle dolu çanta geçen yıllar içinde öylesine ağırlaşmış ki, bunu taşıyan çocuğa "okul kölesi" lakabı takılmış. Yürüyüşe başka öğrenciler de katılıyorlar ve çocuk yoluna onlarla birlikte devam ediyor. Islak ve loş cadde dümdüz bir grup yeni binaya doğru uzuyor. Önde tekdüze bir biçimde sallanan çınar ağacının küremsi meyvaları. Bu tablodaki aydınlık, balkon parmaklıkları ve caddeye yansıyan pencerelerin dörtgenlerinden geliyor, bir de daha önde yürüyen çocukların sırtlarındaki çantaların metal kilitleri ve adlarını yazdıkları etiketlerden. Tüm bunlar birbirlerine kenetleniyor ve tek bir yazı oluyorlar derken, alev alev yanan, gözü acıtan ve henüz çözülmemiş bir yazı; bu tablonun tanığı da, şimdi ve ileride sık sık şairin cümlesini düşünüyor; yalnızca bir çocuğun yazılmış öyküsü için değil, tüm çocukların öyküleri için geçerli olması gereken cümleyi: Sevginin ve tutku dolu her mutluluğun bereketini ölümsüzleştiren Kantilena.*</p>
<p class="calibre1"></p>
<p class="calibre1"></p>
<p class="calibre1"><span class="calibre2">*Kantilena (Cantilena): Lirik halk şarkısı; ortaçağ sonlan ve Rönesans başlarının bazı vokal müzik biçimlerine 15. yüzyılda verilen ad; yazıldıkları devrin olaylarını kutlamak amacıyla söylenirlerdi, (ç.n.)</span></p><div class="calibre5"><div class="calibre5"><img src="main-1.png" alt="" class="calibre9"/></div></div><div class="calibre5"><img src="main-2.png" alt="" class="calibre10"/></div>
<p class="calibre1">Haydi çocuk, oraya, ünün herkese açık ülkesine arka yoldan gidiyoruz</p>
</body>
</html>
