<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="kisim_adi" style="text-align: center;">BATIYA AÇILAN PENCERE</p>

  <p class="kisim_adi" style="text-align: center;">1</p>

  <p class="calibre11" style="text-align: justify;">Aleksandr gittikten sonra, Tatyana, mürekkebi bitene kadar ona her gün mektup yazdı. Mürekkebi bitince de sokağın karşısında oturan Vanya Reçnikov'un evine gitti. Onun bazen mürekkep sattığını duymuştu. Vanya yazı masasının üzerinde ölmüştü. Başını yazdığı mektubun üzerine koyarak hayata gözlerini yummuştu. Tatyana kaskatı kesilen ellerinin arasındaki kalemi alamadı.</p>

  <p class="calibre11" style="text-align: justify;">Tatyana her gün Aleksandr'dan haber alma ümidiyle postaneye gidiyordu. Mektupların kesilmesine dayanamıyordu. Aleksandr ona çok sık yazardı. Ama lanet olası posta yüzünden mektuplar ulaşmıyordu.</p>

  <p class="calibre11" style="text-align: justify;">İşe gitmediği zamanlarda odasında oturarak İngilizce çalışıyordu. Hava saldırıları olurken annesinin yemek kitabını okuyordu. Tatyana hasta ve yalnız olan İnga için yemek pişirmeye başlamıştı.</p>

  <p class="calibre11" style="text-align: justify;">Bir öğleden sonra gelen postacı Tatyana'ya Aleksandr'dan gelen mektupları vermediği gibi; ona mektupların yanı sıra bir torba patates teklif ederek karşılığında bir şeyler istemişti.</p>

  <p class="calibre11" style="text-align: justify;">Bunu Aleksandr'a yazmış ve bundan sonra göndereceği mektupların da eline geçmeyebileceğini söylemişti.</p>

  <p class="calibre10" style="text-align: justify;"> </p>

  <p class="calibre11" style="text-align: justify;"><i class="calibre2">Tatya,</i></p>

  <p class="calibre11" style="text-align: justify;"><i class="calibre2">Lütfen kışlaya git ve teğmen Oleg Kaşnikov'u sor. Sanırım 8:00'den 18:00'e kadar merkezde nöbet tutuyor. Bacağında üç kurşun olduğu için artık savaşamıyor. Seni Luga'daki yıkıntının altından çıkarmama o yardım etmişti. Ondan yemek iste. Eminim bunun karşılığında senden bir şey istemeyecektir.</i></p>

  <p class="calibre11" style="text-align: justify;"><i class="calibre2">Aynca yazdığın mektupları da ona ver. Bana bir gün içinde ulaştırır. Lütfen postaneye gitme.</i></p>

  <p class="calibre11" style="text-align: justify;"><i class="calibre2">İnga'nın yalnız olduğunu söyleyerek neyi kastediyorsun? Stan nerede?</i></p>

  <p class="calibre11" style="text-align: justify;"><i class="calibre2">Neden hâlâ çok yoğun çalışıyorsun? Kış gittikçe sert yüzünü göstermeye başlıyor.</i></p>

  <p class="calibre11" style="text-align: justify;"><i class="calibre2">Umarım seni düşünerek ne kadar büyük avuntu bulduğumu biliyorsundur. Sana Leningrad'a dönmekle ne kadar iyi yaptığını söylemeyeceğim ama... Kuşatmayı kaldırdıktan sonra bize on gün izin vereceklerini söylemiş miydim?</i></p>

  <p class="calibre11" style="text-align: justify;"><i class="calibre2">On gün Tatya!</i></p>

  <p class="calibre11" style="text-align: justify;"><i class="calibre2">Umarım o zamana kadar rahat edeceğin bir yerde olursun. Ama o güne kadar sabret.</i></p>

  <p class="calibre11" style="text-align: justify;"><i class="calibre2">Benim için endişelenme. Neva'da yapılacak saldırı için askerleri ve cephanelikleri taşımaktan başka bir şey yapmıyoruz.</i></p>

  <p class="calibre11" style="text-align: justify;"><i class="calibre2">Şimdi bunu dinle! Bunu hak etmek için ne yaptığımı bile bilmiyorum ama yeni bir madalya aldım ve terfi edildim. Belki de Dimitri benim için söylediklerinde haklı. Nasıl oluyor bilmiyorum ama yenilgiyi zafere dönüştürmeyi çok iyi başarıyorum.</i></p>

  <p class="calibre11" style="text-align: justify;"><i class="calibre2">Neva'nın üzerindeki buzu kontrol ediyoruz. Buz yeterince sağlam görünmüyor. Bir adamı ve tüfeği taşır; ama tankı taşıyabilecek mi?</i></p>

  <p class="calibre11" style="text-align: justify;"><i class="calibre2">Önce taşır diyor; sonra da taşımayacağına karar veriyoruz. Sonra Leningrad'daki metroyu yapan bir mühendis tankı tahtalardan yapılmış bir yolun üzerinden yürütmeyi öneriyor. Tankların ve bütün zırhlı araçların karşıya bu şekilde geçebileceğini söylüyor. Biz de kabul ediyoruz.</i></p>

  <p class="calibre11" style="text-align: justify;"><i class="calibre2">Tahta yolu kurduk.</i></p>

  <p class="calibre11" style="text-align: justify;"><i class="calibre2">Bunu test etmek için tankı suyun üzerinde kim sürecekti?</i></p>

  <p class="calibre11" style="text-align: justify;"><i class="calibre2">Hemen atıldım ve bunu severek yapabileceğimi söyledim.</i></p>

  <p class="calibre11" style="text-align: justify;"><i class="calibre2">Ertesi gün kumandanım beş generalin bu küçük deneme sürüşünü izlemek için gelmesine pek memnun olmadı. Bu generallerin arasında Dimitri'nin yeni arkadaşı da vardı. Kumandan bana bunu başarmak zorunda olduğumu işaret etti.</i></p>

  <p class="calibre11" style="text-align: justify;"><i class="calibre2">Sonra en iyi ve en ağır olan KV-1 tankına bindim. Onları hatırlıyor musun Tatya? Sonra camvarı suyun üzerinde kullanmaya başladım. Yanımdan yürüyen kumandanım ve arkadan gelen generaller başarılı olduğumu söylüyordu.</i></p>

  <p class="calibre11" style="text-align: justify;"><i class="calibre2">Yüz elli metre gittikten sonra buz çatlamaya başladı. Sesi duyunca paniğe kapıldım. Arkadaki generaller kumandanıma kaçması için bağırıyordu.</i></p>

  <p class="calibre11" style="text-align: justify;"><i class="calibre2">Sonra hepsi kaçmaya başladılar. Tank buzun üzerinde bir kanyon açtı ve içine battı.</i></p>

  <p class="calibre11" style="text-align: justify;"><i class="calibre2">Tabi ben de tankla birlikte battım.</i></p>

  <p class="calibre11" style="text-align: justify;"><i class="calibre2">Üstü açık olduğu için yüzerek çıktım.</i></p>

  <p class="calibre11" style="text-align: justify;"><i class="calibre2">Kumandan beni sudan çıkardıktan sonra ısınmam için bir bardak votka ikram etti.</i></p>

  <p class="calibre11" style="text-align: justify;"><i class="calibre2">Generallerden biri bana Kırmızı Yıldız verilmesini söyledi. Ayrıca binbaşı rütbesi verildi.</i></p>

  <p class="calibre11" style="text-align: justify;"><i class="calibre2">Marazov çok çekilmez biri olduğumu söylüyor. Herkesin beni dinlemesi gerektiğini düşünüyormuşum. Sence bu ben miyim?</i></p>

  <p class="calibre11" style="text-align: justify;"><i class="calibre2">Aleksandr</i></p>

  <p class="calibre11" style="text-align: justify;"><i class="calibre2">Sevgili BİNBAŞI Belov!</i></p>

  <p class="calibre11" style="text-align: justify;"><i class="calibre2">Evet binbaşı, bu sensin.</i></p>

  <p class="calibre11" style="text-align: justify;"><i class="calibre2">Seninle gurur duyuyorum. Günün birinde general de olacaksın.</i></p>

  <p class="calibre11" style="text-align: justify;"><i class="calibre2">Mektuplarımı Oleg'e bırakmamı söylediğin için teşekkür ederim. Çok iyi ve kibar bir adam. Dün bana yumurta verdi. Buna o kadar sevindim ki onlarla ne yapacağıma daha karar veremedim. Ne bileyim. Onları Slavin'in ocağında yağsız pişirdim ve yedim. Lastik gibiydiler.</i></p>

  <p class="calibre11" style="text-align: justify;"><i class="calibre2">Ama Slavin çok sevdi ve Tsar Nicholas'ın Sverdlovsk'ta bunlardan çok hoşlanacağını söyledi. Bazen deli Slavin 'i hiç anlamıyonım.</i></p>

  <p class="calibre11" style="text-align: justify;"><i class="calibre2">Aleksandr, benim rahat olduğum tek bir yer var. Orada uyanıyor; gözlerimi orada kapıyorum. Senin kollarında huzurluyum ve orayı çok seviyorum.</i></p>

  <p class="kisim_adi" style="text-align: justify;">2</p>

  <p class="calibre11" style="text-align: justify;">Aralık ayında Uluslararası Kızıl Haç Greçeski hastanesine geldi.</p>

  <p class="calibre11" style="text-align: justify;">Leningrad'da çok az doktor kalmıştı. Savaştan önce 3500 olan doktor sayısı 2000'e düşmüştü ve şehrin hastanelerinde toplam 250 bin hasta vardı.</p>

  <p class="calibre11" style="text-align: justify;">Tatyana genç bir onbaşının boynundaki yarayı temizlerken, Dr. Matthew Sayers ile tanıştı.</p>

  <p class="calibre11" style="text-align: justify;">Doktor içeri girdi ve daha ağzını açmadan Tatyana onun Amerikalı olduğundan şüphelendi. Öncelikle okyanus kokuyordu. Zayıf, kısa boylu, açık kumraldı ve kafası gövdesine oranla büyüktü. Ama onda da Tatyana'nın Aleksandr'dan başka hiçbir erkekte görmediği kendine güven duygusu vardı. Odaya girerek önce hastaya, sonra Tatyana'ya baktı ve ardından hastayı kontrol ederek İngilizce, "İyi görünmüyor, öyle değil mi?" diye sordu.</p>

  <p class="calibre11" style="text-align: justify;">Tatyana onu anlamasına rağmen Aleksandr'ın uyarılarını hatırladı ve cevap vermedi.</p>

  <p class="calibre11" style="text-align: justify;">Doktor aksanlı bir Rusçayla dediklerini tekrarladı.</p>

  <p class="calibre11" style="text-align: justify;">Tatyana başını sallayarak, "İyileşeceğini düşünüyorum. Ondan daha kötülerini gördüm," dedi.</p>

  <p class="calibre11" style="text-align: justify;">Ruslarınkine benzemeyen hoş bir kahkaha atarak, "Gördüğünüze eminim," dedi. Tatyana'nın yanına gelerek elini uzattı. "Ben Kızıl Haç ile çalışıyorum. Adım Dr. Matthew Sayers. Sayers diyebiliyor musunuz?"</p>

  <p class="calibre11" style="text-align: justify;">"Sayers," dedi Tatyana düzgün bir şekilde.</p>

  <p class="calibre11" style="text-align: justify;">"Çok iyi! Matthew'nun Rusçası ne?"</p>

  <p class="calibre11" style="text-align: justify;">"Matvey."</p>

  <p class="calibre11" style="text-align: justify;">Elini bırakarak. "Matveyi. Bu hoşunuza gitti mi?"</p>

  <p class="calibre11" style="text-align: justify;">"Matthew daha iyi," diyerek hastaya döndü.</p>

  <p class="calibre11" style="text-align: justify;">Tatyana doktor hakkında yanılmamıştı. Yetenekli ve arkadaş canlısıydı. İmkânları çok kısıtlı olan hastanelerine penisilin, morfin ve plazma gibi mucizeler getirmişti. Tatyana hasta konusunda da haklı çıktı. Ölüm tehlikesini atlatmıştı.</p>

  <p class="kisim_adi" style="text-align: justify;">3</p>

  <p class="calibre11" style="text-align: justify;"><i class="calibre2">Sevgili Tatya,</i></p>

  <p class="calibre11" style="text-align: justify;"><i class="calibre2">Senden haber alamadım. Neler yapıyorsun? Her şey yolunda mı? Oleg günlerdir seni görmediğini söyledi. Ellerimin hali zaten yeterince sinirimi bozuyor, bir de senin için endişelenmeyeyim.</i></p>

  <p class="calibre11" style="text-align: justify;"><i class="calibre2">Ama düzelmeye başladılar.</i></p>

  <p class="calibre11" style="text-align: justify;"><i class="calibre2">Bana hemen mektup yaz. Ellerin kopmuş olsa bile umurumda değil. Bana mektup yazmadığın için seni bir kereliğine affediyorum. Ama bir dahaki sefere bu kadar iyi kalpli olmam.</i></p>

  <p class="calibre11" style="text-align: justify;"><i class="calibre2">Senin de bildiğin gibi saldırı zamanı yaklaştı. Senin tavsiyelerine ihtiyacım var. Keşif gücü olarak altı yüz asker gönderiyoruz. Gerçi bu keşif güçlerinin olması gerektiği sayıdan fazla. Geri kalanımız da arka planda kalıp Almanların kendini nasıl savunduğunu izleyecek. Eğer her şey yolunda giderse, biz de keşif güçlerinin arkasından gideceğiz.</i></p>

  <p class="calibre11" style="text-align: justify;"><i class="calibre2">Hangi taburun gideceğine karar vermem gerekiyor.</i></p>

  <p class="calibre11" style="text-align: justify;"><i class="calibre2">Bu konuda bir fikrin var mı?</i></p>

  <p class="calibre11" style="text-align: justify;"><i class="calibre2">Aleksandr</i></p>

  <p class="calibre11" style="text-align: justify;"><i class="calibre2">Dip not: Bana Stan'a ne olduğunu yazmadın.</i></p>

  <p class="calibre10" style="text-align: justify;"> </p>

  <p class="calibre11" style="text-align: justify;"><i class="calibre2">Sevgili Şura,</i></p>

  <p class="calibre11" style="text-align: justify;"><i class="calibre2">Arkadaşın Marazov'u gönderme.</i></p>

  <p class="calibre11" style="text-align: justify;"><i class="calibre2">Stoktaki askerlerden gönderebilir misin? Kötü espri.</i></p>

  <p class="calibre11" style="text-align: justify;"><i class="calibre2">Aklımızdan çıkarmamamız gereken bir şey var. Erdemli Aleksandr Puşkin, Baron George d'Anthes'e meydan okuyup onu düelloya çağırıyor ve bu konuda bir şiir yazamadan ölüyor. Bu yüzden öç almak yerine bize zarar vermeye çalışanlardan uzak dur, olur mu?</i></p>

  <p class="calibre11" style="text-align: justify;"><i class="calibre2">Ben iyiyim. Hastanede çok işim oluyor. Eve zor gidiyorum. Zaten orada bana ihtiyacı olan kimse yok. Şura, lütfen beni düşünme. Buradayım ve sabırsızlıkla seni göreceğim günü bekliyorum. Bütün yaptığım bu Aleksandr; senin gelişini beklemek.</i></p>

  <p class="calibre11" style="text-align: justify;"><i class="calibre2">Hava sabahtan geceye kadar hep karanlık. Seni düşünmek benim güneşim olduğu için günler aydınlık ve sıcak geçiyor.</i></p>

  <p class="calibre11" style="text-align: justify;"><i class="calibre2">Tatyana</i></p>

  <p class="calibre11" style="text-align: justify;"><i class="calibre2">Dip not: Stan'ı Sovyetler Birliği aldı.</i></p>

  <p class="calibre10" style="text-align: justify;"> </p>

  <p class="calibre11" style="text-align: justify;"><i class="calibre2">Sevgili Tatya,</i></p>

  <p class="calibre11" style="text-align: justify;"><i class="calibre2">Puşkin, Bronz Atlı'dan sonra şiir yazma ihtiyacı duymadı ve çok genç yaşta öldüğü için bunu yapmadı. Ama haklısın. Erdemli insanlar her zaman zafer elde edemiyor. Yine de genellikle zafere ulaşıyorlar.</i></p>

  <p class="calibre11" style="text-align: justify;"><i class="calibre2">Ne kadar meşgul olduğun umurumda değil. Bana haftada en az iki satır mektup yazmalısın.</i></p>

  <p class="calibre11" style="text-align: justify;"><i class="calibre2">Aleksandr</i></p>

  <p class="calibre11" style="text-align: justify;"><i class="calibre2">Dip not: Sen de Stan ile İnga'nın yaşadığı gibi bir hayat istemiştin.</i></p>

  <p class="calibre10" style="text-align: justify;"> </p>

  <p class="calibre11" style="text-align: justify;"><i class="calibre2">Sevgili Tatişya,</i></p>

  <p class="calibre11" style="text-align: justify;"><i class="calibre2">Noelin nasıl geçti? Umarım lezzetli bir şeyler yemişsindir. Oleg'i gördün mü?</i></p>

  <p class="calibre11" style="text-align: justify;"><i class="calibre2">Ben mutsuzum. Yeni yılımı pis bir çadırın içinde bir sürü insanla birlikte geçirdim ve hiçbiri sen değildi. Seni özlüyorum. Bazen Noel'de kadehlerimizi tokuşturabileceğimiz bir hayat hayal ediyorum. Votka ve sigaramız olduğunu... 1943'ün 1942'den daha iyi olacağını umut ediyoruz.</i></p>

  <p class="calibre11" style="text-align: justify;"><i class="calibre2">Yine de 1942 yazını düşünmeden edemiyorum.</i></p>

  <p class="calibre11" style="text-align: justify;"><i class="calibre2">Aleksandr</i></p>

  <p class="calibre10" style="text-align: justify;"> </p>

  <p class="calibre11" style="text-align: justify;"><i class="calibre2">Dip not: Altı yüz askeri kaybettik. Tolya'yı göndermedim. Bu savaş bittikten sonra bana bunun karşılığını ödeyeceğini söyledi.</i></p>

  <p class="calibre11" style="text-align: justify;"><i class="calibre2">Dip not (2): Sen nerelerdesin? Senden on gündür hiç haber alamadım. Lazarevo'ya gitmedin diye bana güç veren ruhunu yetmiş kilometre uzaklıktan hissetmemi mi bekliyorsun? Lütfen birkaç gün içinde bana bir mektup gönder. Savaşmaya gittiğimizi ve Leningrad ile Volkhov cephelerindeki kuşatmayı kaldırmadan dönmeyeceğimizi biliyorsun. Senden bir kelime de olsa haber almaya ihtiyacım var. Beni senden haber alamadan buzların üzerine gönderme Tatyana.</i></p>

  <p class="calibre10" style="text-align: justify;"> </p>

  <p class="calibre11" style="text-align: justify;"><i class="calibre2">Sevgilim Şura,</i></p>

  <p class="calibre11" style="text-align: justify;"><i class="calibre2">Ben buradayım. Beni hissedemiyor musun askerim?</i></p>

  <p class="calibre11" style="text-align: justify;"><i class="calibre2">Ben de Noeli hastanede geçirdim. Ayrıca bilmeni isterim ki; senin şerefine her gün kadeh kaldırıyorum.</i></p>

  <p class="calibre11" style="text-align: justify;"><i class="calibre2">Sana ne kadar çok çalıştığımı anlatamam. Çoğu gece hastanede uyuyorum ve eve gidemiyorum.</i></p>

  <p class="calibre11" style="text-align: justify;"><i class="calibre2">Şura! Saldırı biter bitmez gelip beni görmen gerekiyor. Her zamanki sebepler dışında, seninle en kısa zamanda konuşmam gereken harika bir şey var. Benden tek bir kelime mi istiyorsun? Sana bir kelime yazıyorum: UMUT.</i></p>

  <p class="calibre11" style="text-align: justify;"><i class="calibre2">Tanyan.</i></p>
</body>
</html>
