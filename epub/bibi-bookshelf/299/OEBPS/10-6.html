<html xmlns="http://www.w3.org/1999/xhtml">
	<head>
		<title>10-6.html</title>
		<link href="template.css" rel="stylesheet" type="text/css"/>
	</head>
	<body>
		<div id="x10-6.html" xml:lang="en-GB">
			<div class="Basic-Text-Frame">
				<p class="Konu-Ba-l----4" id="toc_marker-7-6">6. Erzurum Kongresi’nden Sonra İstanbul-Anadolu İlişkileri</p>
				<p class="paragraph-5" xml:lang="en-US"/>
				<p class="paragraph-5" xml:lang="en-US"/>
				<p class="paragraph-5" xml:lang="en-US"/>
				<p class="paragraph-5" xml:lang="en-US"><span class="char-style-override-8" xml:lang="en-GB">Önceki bölümde de değinildiği üzere, ulusal egemenliğin kapısını zorlamakta olan Anadolu’daki kongrecilik çalışmaları, zaten pek zararlı sayılan çetecilik ve silahlı direnme hareketlerinde saray mutlakıyetinin gördüğü tehlikeyi kat kat artırmaktaydı. Bunun içindir ki, İstanbul, 5 Ağustos’ta İtilafçılardan “İttihat ve Terakki’ye karşı sertleşme” telkinini de alınca, amansız bir mücadeleye girişti. Bu uğurda yapılanları özetlemek gerekirse, şu girişimler göze çarpmaktadır: 1) Kuva-yı Milliye’nin dağıtılması buyruğu. 2) Ulusal hareketin telgraf haberleşmesinden yararlanmasını önlemek. 3) Ulusal hareketin bütün Anadolu’yu içine alacak biçimde bütünleşmesini önlemek. 4) Askeri ve mülki mevkilere, güvenilen adamları getirmeye, ulusal harekete bağlı kimseleri etkisiz kılmaya çalışmak. 5) Tahkik heyetleri göndermek. 6) Sivas Kong-resi’ni zorla dağıtmak (Ali Galip olayı). Bunlardan ilk beşini bu başlıkta göreceğiz.</span></p>
				<p class="paragraph-5" xml:lang="en-US"/>
				<p class="ARA-BASLIK-3" id="toc_marker-7-6-1">Kuva-yı Milliye’nin Dağıtılması Buyruğu</p>
				<p class="paragraph-5" xml:lang="en-US"/>
				<p class="paragraph-5" xml:lang="en-US"><span class="char-style-override-8" xml:lang="en-GB">8 Ağustos’ta Dahiliye Nezareti bütün mülki örgüte bir telgraf-genelge gönderdi. Hükümetin aralıksız siyasal girişimleri sonucunda, Konferans, Yunanlıların “geçici” işgallerinin sınırlarını saptamak ve Yunan zulmünü soruşturmak üzere İzmir’e karma bir komisyon göndermiş bulunuyordu. Komisyonun başkanı olan General Milne, “şediden ve musirran” bazı talepler ileri sürmüştü; şöyle ki, soruşturma için gezmek durumunda olan subaylara gereken kolaylıklar gösterilecek, Yunan işgal bölgesi dışında çeteler “acilen” dağıtılacak, halkın bu çetelere yardım etmesi yasaklanacaktı. Milne’in bu talebi, hükümetin öteden beri “Teşkilat-ı Milliye’nin” dağıtılması konusundaki isteğinin ne denli yerinde olduğunu gösteriyordu. Ancak hükümetin kendisi, ülkenin iç ve dış durumunun tümünü kavrayacak durumda olduğu için, bu durumun gereği olan siyaseti yürütebilirdi. Bunun içindir ki, kabine dışındaki askeri ve mülki kişiler, ne denli kabiliyetli ve zeki, ne denli önemli görevde olurlarsa olsunlar, bu işleri hükümet denli iyi düşünemezlerdi. Zaten ancak hükümet, ülkenin kaderinden, halkın hayat ve haklarından sorumlu ve “kariben” toplanacak olan milli meclis önünde hesap vermek durumundaydı. Harbiye Nezareti de askeri makamlara bu yolda talimat verdiğinden, mülki görevliler bunlarla işbirliği yapacak ve verilecek öğütlere rağmen, bu buyruğa uymayıp kışkırtmalarını sürdürenler tutuklanıp, “mahfuzen ve serian” İstanbul’a gönderileceklerdi.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-154" id="footnote-225-154-backlink">154</a></span></p>
				<p class="paragraph-5" xml:lang="en-US"><span class="char-style-override-8" xml:lang="en-GB">Bu genelgeden, hükümetin işgali sınırlandırma ve Yunan zulmünü soruşturma kararından alabildiğince yararlanmak istediği anlaşılıyor. Hükümete göre, Konferans’ın bu kararları Babıâli’nin o zamana kadarki tutumunu haklı gösteriyordu. Ayrıca, bunun böyle olması da olağandı; çünkü ancak hükümet, bütün bilgilere sahip olduğundan, doğru kararları alabilecek durumdaydı. Aynı biçimde, ülkenin kaderinden sorumlu olan, “yakında” toplanacak meclise hesap verecek olan da yine oydu. Ulusal akımın yerel örgütler dışında ulusal çapta bir örgütlenmeyi henüz başaramamış olması, hükümetin bu tekel iddiasını haklı gösterir gibiydi. Sivas Kongresi bu iddiaya bir cevap olacaktı; onun için de önlenmesi İstanbul bakımından pek önemliydi.</span></p>
				<p class="paragraph-5" xml:lang="en-US"><span class="char-style-override-8" xml:lang="en-GB">Sonuç olarak İstanbul, Kuva-yı Milliye’yi dağıtma girişiminde başarılı olamadı. Bununla birlikte, çeşitli yönlerden yapılan baskıların sonucu olarak, Kuva-yı Milliye büyük ölçüde hareketsizleştirildi, savunma durumuna sokuldu. Yer yer Kuva-yı Milliye’de çalışan İttihatçıların tasfiyesi sağlandı.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-155" id="footnote-225-155-backlink">155</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Zaten, aşağıda görüleceği gibi, Babıâli kısa bir süre sonra siyasetini değiştirerek, Ege Kuva-yı Milliyesi’nin Mustafa Kemal hareketiyle birleşmesini önlemek üzere, ona sahip çıkmak yolunu tuttu.</span></p>
				<p class="paragraph-5" xml:lang="en-US"/>
				<p class="ARA-BASLIK-3" id="toc_marker-7-6-2"><span>Telgraf Haberleşmesine Engeller Konulması</span></p>
				<p class="paragraph-5" xml:lang="en-US"/>
				<p class="paragraph-5" xml:lang="en-US"><span class="char-style-override-8" xml:lang="en-GB">Yine 8 Ağustos’ta belirli bazı telgraf başmüdürlüklerine (aralarında tabii ki Erzurum yok) bir genelge gönderilerek “Teşkilat-ı Milliye ve Kongre” adıyla bir süredir yapılan “tahrikâta” ilişkin telgrafların kabul edilmemesi, baskı yüzünden kabulü gerekiyorsa kabul edilmesi, fakat çekilmeyip genel müdürlüğe gönderilmesi istendi. Aynı amaçla verildiği hissolunan şifreler çekilecek, fakat suretleri genel müdürlüğe bildirilecekti. Bunun için, başmüdürlük ve bütün transit merkezlerinde, kabul edilen ya da transit geçen bütün telgrafları denetlemek üzere denetim kurulları kurulacak, bunlarda görev alanlar, bir kat fazla aylık ve ikramiye alacaklardı. Karay, bu buyruğun her yerde etkili olduğunu, Erzurum’un artık “ciddi bir kordon” altına alındığını söylüyor. Fakat bu “kordonun” zayıf noktası Sivas olmuş ve bir süre sonra Karay’ın oradaki başmüdürü azledip yerine yenisini atamaya kalkışması etkisiz kalmış, eski başmüdür görevine devam etmiştir.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-156" id="footnote-225-156-backlink">156</a></span></p>
				<p class="paragraph-5" xml:lang="en-US"><span class="char-style-override-8" xml:lang="en-GB">Hükümetin yine bu günlere (9 Ağustos) rastlayan bir başka hamlesi de, 3. Ordu müfettişliğinden azledilmiş, askerlikten istifa etmiş olan Mustafa Kemal “Bey’in” askerlik mesleğinden çıkarılması, nişanlarının “nezedilmesi” ve fahri yaverliğinin de kaldırılmasıydı.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-157" id="footnote-225-157-backlink">157</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Böylece, Padişah, Mustafa Kemal ile bütün bağları kesmiş oluyordu. Üstelik, askerlikten istifa ettiği halde, kendisini “yeniden” meslekten çıkarmak gibi anlamsız bir davranışla ona karşı duyulan büyük hınç ortaya konuyordu.</span></p>
				<p class="paragraph-5" xml:lang="en-US"><span class="char-style-override-8" xml:lang="en-GB">Hükümetin bu tedbirleri ulusal hareket için tehlikeli görülmüş olacak ki, 16 Ağustos’ta Mustafa Kemal, Damat Ferit’e nazik bir dille kaleme alınmış olan bir telgrafı gönderme ihtiyacını duydu. Bununla ilgili olarak, Atatürk, </span><span class="char-style-override-6" xml:lang="en-GB">Nutuk</span><span class="char-style-override-8" xml:lang="en-GB">’ta, hükümeti ulusal girişimleri engellemekten vazgeçirmenin, başarı için “sürat ve sühuleti” sağlayacak nitelikte olduğunu söylüyor.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-158" id="footnote-225-158-backlink">158</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Giriş cümlesinde, ortaya çıkan görüş aykırılığının yeni nedenlerle giderilmiş olduğu kanısı, Mustafa Kemal’in Paşa için devam eden saygısı dile getiriliyor, her ikisinin de kalplerinin “müşterek bir rabıta ile çırpındığı” anlatılıyordu. Fakat hiç değilse bugün için abartılmış sayılabilecek bu nezakete rağmen yazının içi, durumu adeta katı bir gerçekçilikle ele alıyordu. Bunda, Paris’te Clemenceau’nun Paşa’ya verdiği cevabın “taksim ve imha” amacını açıkça ve haysiyet kırıcı bir tarzda ortaya koyduğunu, fakat milletin, varlığını kurban ettirmeyeceğini ve Müttefikler arasında Türkiye konusunda çarpışan çıkarların milletin gözünden kaçmadığı gibi, Sadrazam’ın da muhakkak ki bu koşullarda genel durumu ve devlet ve millet çıkarlarını üç ay önceki gibi görmediği anlatılıyordu. Dokuz aydır işbaşına gelen kabinelerin birbirinden fazla zaafa uğraması ve artık “adeta mefluç” duruma gelmesi, ulusal haysiyet için hazindi. Sözü dinlenen bir hükümet olması için mutlaka ulusal iradeye dayanması gerekirdi. Oysa merkezi hükümet, mülki ve askeri memurlara yaptığı gizli tebliğlerle, ulusal birliği kırmaya çalışıyor, millete karşı hasım bir tutuma giriyordu. Bu, milleti hükümete karşı “arzu edilen hareketlere” itebilecekti. Üstelik, millet “her türlü iradesini” yapmaya muktedirdi. Hükümetin önleyici girişimlerinin hiçbir yerde hiçbir etki yapmaması herhalde gerçek durumun değerlendirilmesini sağlamış olmalıydı. İngilizlerin gösterdikleri yolda kurtuluşu aramak “abesti;” zira onlar da gücün ulusta olduğunu takdir ederek, ulus adına yükümlülük altına giremeyecek bir hükümetle “neticeli bir işe” girişilemeyeceğini anlamışlardı, bunu bizzat Rawlinson kendisine söylemişti. Ayrıca, “ahvali âlemin” almış olduğu ve “daha da alacağı cereyan” ve milletin birlik ve azmi karşısında, yabancıların, tehditlerini gerçekleştirecek güçleri kalmamaktaydı. Öyleyse hükümet, “cereyan-ı milliye” karşı koymaktan vazgeçip, tersine Kuva-yı Milliye’ye dayanmalı ve bunun için Mebusan Meclisi’nin, “amal ve iradatı mukaddesi şahaneyi takviye eylemek üzere” en kısa zamanda toplanmasını sağlamalıydı. Telgrafın sonu yine pek nazik ve saygılı ifadelerle son buluyordu.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-159" id="footnote-225-159-backlink">159</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Fakat Damat Ferit, bildiği yolda yürümeye kararlı olduğu için bilindiği kadarıyla, Mustafa Kemal’e hiçbir cevap göndermedi.</span></p>
				<p class="paragraph-5" xml:lang="en-US"><span class="char-style-override-8" xml:lang="en-GB">Hatta İstanbul bu sırada bir saldırı hamlesi daha yapmayı gerekli görüyordu. Karay’ın başarılı diye nitelediği telgraf “kordonuna” rağmen komutanlar arasında şifreli haberleşmenin çoğalması ulus</span><span class="char-style-override-8" xml:lang="en-GB">al harekete yapılan engellemenin bu yoldan atlatıldığını belli ediyordu. Bunun üzerine, askeri makamlarla telgraf örgütüne gönderilen bir genelgeyle, askeri makamların birbirleriyle ve maiyetleriyle şifreli haberleşmede bulunamayacakları, şifreli haberleşme gerekiyorsa bunu ancak Harbiye Nezareti aracılığıyla yapabilecekleri bildirildi.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-160" id="footnote-225-160-backlink">160</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Bu, ordudan büyük tepki gördü. Kâzım Karabekir, bir genelgeyle bu buyruğa uyulmamasını, bunu uygulamaya kalkışacakların Divan-ı Harp’e verilmesini istedi. Ayrıca Süleyman Şefik Paşa’ya uzun ve pek ağır bir protesto telgrafı çektiği gibi, onu Sadrazam’a da şikâyet etti. Seferber düşman karşısında açık telgraf çekmenin ihanet olduğunu anlattı.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-161" id="footnote-225-161-backlink">161</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Mustafa Kemal ise, Heyet-i Temsiliye’de, halkın telgraf merkezlerinde ordunun yardımıyla telg</span><span class="char-style-override-8" xml:lang="en-GB">rafhaneleri işgal ederek telgraf haberleşmesi eski durumunu alıncaya değin, bütün haberleşmeyi kesmesini savundu; zira telgraf ve posta haberleşmesini sağlamak ulusal hareket için bir “hayat ve memat” sorunuydu.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-162" id="footnote-225-162-backlink">162</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Bu yola gidip gitmemek, bütün Vilayat-ı Şarkiye örgütüne soruldu; fakat bu arada İstanbul, ordunun haberleşmesiyle ilgili kararını dört gün sonra geri almak zorunluluğunu duydu.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-163" id="footnote-225-163-backlink">163</a></span></p>
				<p class="paragraph-5" xml:lang="en-US"/>
				<p class="ARA-BASLIK-3" id="toc_marker-7-6-3">Ulusal Hareketin Bütünleşmesini Önleme Girişimi - Batı Anadolu Kuva-yı Milliyesi Benimseniyor</p>
				<p class="paragraph-5" xml:lang="en-US"/>
				<p class="paragraph-5" xml:lang="en-US"><span class="char-style-override-8" xml:lang="en-GB">Yukarıda da belirtildiği gibi, İstanbul için Ege bölgesindeki Kuva-yı Milliye hareketi, Mustafa Kemal ile arkadaşlarının meşrutiyetçi kongrecilik faaliyetleri yanında “ehven-i şer” durumuna gelmişti. Anlaşılan, bu öyle bir hal aldı ki, 29 Temmuz’da, Mustafa Kemal ve Rauf Bey’le Hacı Şükrü ve Demirci Efe’nin yani ileri gelen iki kongreci ile iki çetecinin tutuklanması kararlaştırılmışken, Batı Anadolu’daki “meşru” Kuva-yı Milliye hareketinin Mustafa Kemal’in hareketiyle bütünleşmesini önlemek üzere, hükümet ve özellikle Adil Bey birinciye yakınlık göstermeye başladılar.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-164" id="footnote-225-164-backlink">164</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Çünkü İstanbul, Ege ve Marmara’daki ulusal hareketle Doğu ve İç Anadolu’daki ulusal hareket arasında önemli farklar olduğunu idrak etti. Batı’daki ulusal hareketin iç siyasal düzenle ilgili hiçbir talebi yoktu. Kurulmuş bulunan saray mutlakıyetine karşı hiçbir itirazda bulunmamış, Mebusan Meclisi’nin toplanması konusunda –bunu Damat Ferit hükümeti samimiyetsizce diline doladığı bir zamanda bile– hiçbir düşünce ortaya koymamıştı. Nitekim 23 Ağustos’ta Hacim Muhittin’in Alaşehir Kongresi’nde başka bir kabine kurulması için Padişah’a başvurma önerisi reddedildi.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-165" id="footnote-225-165-backlink">165</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Oysa Doğu’daki hareket, bırakışmadan sonra kurulan hükümetleri zaaf ve çaresizlikle suçlamış, çarenin Mebusan Meclisi’ni derhal toplamak olduğunu belirtmiş, bunu istemiştir. Bu istek, Erzurum Kongresi kararları arasında yer aldığı gibi, Padişah’a Damat Ferit’i şikâyet için 24 Temmuz’da yazılan yazıda da yer almaktadır. Gördüğümüz gibi, Doğu’daki hareket demokratik talebinde o denli ısrarlıydı ki, Mebusan Meclisi toplanmazsa, kendisinin böyle bir kuruluşa gideceğini açıkça belirtiyordu. Erzurum Kongresi’nin, gerektiğinde hükümet olma ihtimalini dahi nizamnamesinde öngördüğünü de saptadık.</span></p>
				<p class="paragraph-5" xml:lang="en-US"><span class="char-style-override-8" xml:lang="en-GB">İkinci önemli bir fark, Doğu’daki hareketin eşrafa dayanmakla birlikte bunda ordunun ve özellikle yeni ordunun komutanlarının oynadığı etkin roldür. Batı’da ordunun böyle etkin bir durumu yoktur. Bunun başlıca nedenleri, Çanakkale muharebesinden sonra, buralarda bir cephenin bulunmayışı dolayısıyla ordu mevcudunun esasen zayıf oluşu; burada ordunun Doğu’daki gibi geleneksel bir istiladan koruyuculuk, hatta kurtarıcılık rolü oynamamış olması; Ali Nadir’in, İzmir’de elinde beyaz bayrak taşıyarak burada orduyu maddeten ve manen çöktürmüş olmasıdır.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-166" id="footnote-225-166-backlink">166</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Batı’daki Kuva-yı Milliye ve özellikle kongre çalışmalarına bakıldığında, eşrafın öncü bir işlev üstlendiği göze çarpmaktadır. 26 Temmuz’da toplanan ilk Balıkesir Kongresi’nde hazır bulunan 48 kişiden 41’i, “eşraftan” diye imza atmış: Beşi ulema, biri aydın memur ve ancak ikisi “Kuva-yı Milliye Komutanı”dır. Batı’daki kongreler, fırkacılığı, çeteciliği ve siyasetle uğraşmayı “nefretle” reddettikleri gibi, ilk Balıkesir Kongresi, kurulacak her milis birliğinin başında “eşraftan bir zatın” sürekli olarak bulunmasını öngörmüştür (md. 8).</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-167" id="footnote-225-167-backlink">167</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Doğu’da ordu öncülüğü, Batı’da eşraf öncülüğü ağır basınca, Saray’ın birincisinden daha çok ürkeceği meydandadır; zira ordu daha örgütlü, dayanışmalı bir kurumdu ve gerektiğinde iktidarı tehdit etmek, iradesini ona kabul ettirmek üzere İstanbul’da da varlığını duyurabilecek geniş olanaklara sahipti. Batı’daki eşrafın ne böyle olanakları, ne de böyle bir iddiası vardı. Şunu da belirtmek gerekir ki, Batı ve Doğu ulusal hareketlerinin programları arasındaki siyasal “cüret” farkı, hiç değilse o denli belirgin olmazdı. Yine Batı’daki hareketin eşraf öncülüğünde bir hareket olmasının belli bir başka sonucu, Erzurum Kongresi gibi, Batı’daki kongreler de yerel kuruluşlar oldukları halde, birinci kongrede bölgesel kurtuluş ötesinde ulusal kurtuluş bilincinin adamakıllı yüksek olmasına karşılık, Batı’daki kongrelerin yalnızca bölgesel kurtuluş üzerinde durmakla yetinmeleridir.</span></p>
				<p class="paragraph-5" xml:lang="en-US"><span class="char-style-override-8" xml:lang="en-GB">Üçüncü önemli bir fark, Erzurum Kongresi’nin, “her türlü işgal ve müdahaleyi” Rumluk ve Ermenilik kurmak amacına yönelik sayarak, buna karşı birlikte savunma ve direnme esasını kabul etmesine karşılık (md. 3), Batı’daki kongrelerin yalnız Yunan işgaline karşı olmaları, hatta Alaşehir Kongresi’nin 23 Ağustos’ta Milne ve Soruşturma Komisyonu’na yazdığı yazılarda Yunanlıların bölgeyi boşaltmalarını istemekle birlikte “bir zaruret-i siyasiye” görülüyorsa, İzmir ve civarının “medeniyet ve insaniyet ile mütehalli” İtilaf devletleri askerleri tarafından işgal olunmasına razı olmasıydı.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-168" id="footnote-225-168-backlink">168</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Erzurum Kongresi’nin bu konudaki tutumu daha önce Amasya Kararları’nda dile getirilmiş ve nitekim Samsun’da İngiliz askeri çıkartmasına karşı çıkılmıştı.</span></p>
				<p class="paragraph-5" xml:lang="en-US"><span class="char-style-override-8" xml:lang="en-GB">İstanbul hükümeti Batı ve Doğu’daki ulusal hareketler arasındaki bu önemli farkları idrak edince, Batı’daki hareketi okşamaya koyulmuş, böylece onun Doğu’daki hareketle birleşmesini, özellikle Sivas Kongresi’ne katılmasını önlemek istemiştir. Bunun için –herhalde kısmen ordudan bir hayır beklenmediği ve eski ordu adamlarının yetersizliği göz önünde bulundurularak– Umum Jandarma Komutanı Kemal Paşa, yanında eniştesi Erkân-ı Harp Kaymakamı Mustafa Reha Bey bulunduğu halde Bandırma’ya gitti. 7 Ağustos günlü </span><span class="char-style-override-6" xml:lang="en-GB">Alemdar</span><span class="char-style-override-8" xml:lang="en-GB">’a göre bu gidiş görünüşte bir teftiş gezisiydi ama, gerçekte amaç, Kuva-yı Milliye’yi dağıtıp bu örgütü kuran ve komuta edenleri “derdest etmekti.” Olayların göstereceği gibi, bu, pek muhtemel olarak yanlış bir yorumdu. Zaten bu iki kişinin hayli köklü duruma gelmiş olan Kuva-yı Milliye’yi dağıtabilmeleri söz konusu olamazdı. Paşa, 8 Ağustos’ta Balıkesir’e geldi. Kuva-yı Milliyecilere, amaçlarının İstanbul tarafından anlaşılmadığını ve Padişah’a iletilen “son maruzat” üzerine gönderildiğini anlattı. Onlar da, Yunanlıları kovmak dışında “hiçbir emel ve maksat” bulunmadığını anlattılar. Kemal Paşa da ikna olmuş gözüktü. Akhisar ve Uşak’a doğru gezisine devam etti. Bir ara Hareket-i Milliyecilerin “birtakım derme çatma heriflerden” oluştuğunu ve ufak bir kuvvetle dağıtılabileceklerini söylediği haberi geldi. Daha sonra, Kemal Paşa’nın Nazilli’de gözaltına alındığı duyulunca, Alaşehir Kongresi, pek çok muhtaç olduğuna inandığı “teveccühü şahanenin” son bulmasına yol açacağı gerekçesiyle serbest bırakılmasını istedi (26 Ağustos). 31 Ağustos’ta, Hacim Muhittin, Paşa’yla Denizli’de görüştü. Paşa, birçok vaatlerde bulundu ve sekiz-on gün sonra döndüğünde, kendileriyle işbirliği yapacağını söyledi.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-169" id="footnote-225-169-backlink">169</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">4 Eylül’de Paşa İstanbul’a döndü. </span><span class="char-style-override-6" xml:lang="en-GB">Alemdar</span><span class="char-style-override-8" xml:lang="en-GB">’la yaptığı mülakatta şöyle diyordu: “Efendim, milli teşkilat haddizatında fena bir şey değildir. Milli teşkilat denilen şey köylülerin, kasabalıların (?) vatanlarını, evlerini, barklarını, namus ve iffetlerini Yunanlılara karşı muhafaza için ahalinin birleşmesidir.” Paşa’ya göre, bölgede asayiş iyiydi ve yabancılar da milli teşkilatı “pek tabii” buluyorlardı.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-170" id="footnote-225-170-backlink">170</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">İşin ilginç yönü, </span><span class="char-style-override-6" xml:lang="en-GB">The Times</span><span class="char-style-override-8" xml:lang="en-GB"> gazetesinin de Kemal Paşa’nın izlenimlerine hayli yer vermesiydi. Kuva-yı Milliye’nin disiplini, örgütü pek mükemmeldi, sayıları 15 bini buluyordu ve Padişah’a mutlak sadakatleri vardı. Mustafa Kemal’le hiçbir ilgileri yoktu ve Yunanlılara karşı ancak savunma savaşı yapacaklardı. Başlarında eski subaylar, yerel önderler vardı. Özellikle bir Yörük Ali vardı ki, 110 kişiyle tek başına dövüşebilirdi. </span><span class="char-style-override-6" xml:lang="en-GB">The Times</span><span class="char-style-override-8" xml:lang="en-GB"> bunları hiçbir olumsuz renk katmadan veriyordu.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-171" id="footnote-225-171-backlink">171</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Göreceğimiz üzere Damat Ferit hükümetinin Batı Anadolu ulusal hareketiyle iyi ilişkileri sonuna dek devam edecektir. Böylece, Milne’in isteğine uyarak 8 Ağustos’ta ulusal örgütlerin dağıtılmasını isteyen hükümet, bir ay geçmeden –hiç değilse bazı İngiliz çevreleriyle birlikte– Anadolu’daki ulusal hareketin bütünleşmemesi uğrunda, bu hareketin bir bölümüne alkış tutmak zorunluluğunu duymuş oluyordu. Şunu da belirtmeli ki, Sivas-İstanbul mücadelesinde Damat Ferit, Ege Kuva-yı Milliyesi’nin tarafsızlığını sağlayarak bu tutumunun ürünlerini bol bol toplamıştır.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-172" id="footnote-225-172-backlink">172</a></span></p>
				<p class="paragraph-5" xml:lang="en-US"><span class="char-style-override-8" xml:lang="en-GB">Tabii, Batı Anadolu’da Kuva-yı Milliye’nin getirdiği kurulu düzenin İstanbul tarafından süresiz olarak hoş görülmesi söz konusu olmazdı. Babıâli’nin Kuva-yı Milliye’yi daha da edilginleştirmek ve sonunda bazı yerel kongrelerin emrinden çıkararak doğrudan doğruya kendi buyruk ve komutası altına almak isteyeceği meydandaydı. Nitekim bu yolda hazırlanan tasarıya göre, Kuva-yı Milliye jandarmaya dönüştürülecekti. Böylece hem bunlar İstanbul’un komutası altına girecek, hem ordunun ve ulusal akımların dışında tutulacak ve bu yoldan gerekirse, zaten iskeletleşmiş olan ordunun karşısına dikilebilecekti. Jandarmanın paralı oluşu, onun bağlılığını sağlayabilecek bir unsurdu. Nitekim 26 Eylül’de Balıkesir’e gelen yeni mutasarrıf Ali Rıza Bey hemen bu düşüncesini aşılamaya koyulmuştu.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-173" id="footnote-225-173-backlink">173</a></span></p>
				<p class="paragraph-5" xml:lang="en-US"/>
				<p class="ARA-BASLIK-3" id="toc_marker-7-6-4">İstanbul’un Komutan Atamaları</p>
				<p class="paragraph-5" xml:lang="en-US"/>
				<p class="paragraph-5" xml:lang="en-US"><span class="char-style-override-8" xml:lang="en-GB">Yukarıda mülki (VI, 2) ve askeri (VI, 3) örgütte geniş değişiklikler, atamalar yapıldığını görmüştük. Ele aldığımız bu dönemde İstanbul daha can alıcı bir konuya el atarak, Anadolu’daki ulusçu komutanları değiştirmeye, yerlerine kendine uygun kimseler atamaya kalkıştı. Bu girişimlerden en önemlisi, Abdullah Paşa’nın 3. Ordu müfettişliğine atanmak istenmesiydi. Mustafa Kemal azlolunduktan sonra, bu görevde vekâleten Kâzım Karabekir bulunuyordu. Hatırlanacağı üzere, Abdullah Paşa, 1. Tevfik Paşa kabinesinde harbiye nazırı olmuş, ancak Şark Ordusu komutanı olarak Balkan Savaşı’ndaki sorumluluğu henüz soruşturma konusu olduğu için, ordu çevrelerinden tepki görmüştü. 6 Ağustos’ta Abdullah Paşa, bölgesindeki kolordulara 3. Ordu komutanı imzalı telgraflar çekerek, ihtiyaçları sordu. Nedense atanması iradesine </span><span class="char-style-override-6" xml:lang="en-GB">Takvim-i Vekayi</span><span class="char-style-override-8" xml:lang="en-GB">’de rastlanmamaktadır. Bu haber, Edirne’de ordu komutanı iken Kâzım Karabekir’le, harbiye nazırlığı sırasında şimdi Sivas’ta 3. Kolordu komutanı olan Salahattin Bey’le geçinememiş olmasından ve daha önemlisi, işbaşına gelirse ulusal hareketi durdurmaya kalkışacağından çekinildiği için, tepki gördü.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-174" id="footnote-225-174-backlink">174</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">İstanbul’un salt Abdullah Paşa’yı görevi başına geçirebilmeyi başarmış olmasının bile ulusal hareketi tavsatabileceği ihtimaline karşı, Kâzım Karabekir peşin olarak kesin bir muhalefete geçmeyi gerekli gördü. 11 Ağustos’ta Harbiye Nezareti’ne yazdığı yazıyla, Abdullah Paşa’nın atanmasının Ali Nadir’in İzmir’e atanmasına benzediğini “aynı zümreyi ricalden madut” olduğunu, bundan ötürü halkın bu atamayı o bölgenin “Ermenistan’a kaptırılmasında” bir zaaf ve şeamet başlangıcı olarak gördüğünü, onun için burada görev yapamayacağını, gelirse “pek müşkül” durumların ortaya çıkabileceğini belirtti. Bunun üzerine Abdullah Paşa, görevinden istifa etmeyi gerekli gördü.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-175" id="footnote-225-175-backlink">175</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">İstanbul, amacına ulaşamayınca, 3. Ordu komutanlığını kaldırarak, bu görevi vekâleten yerine getirmekte olan Kâzım Karabekir’i ordu komutanlığı yetkilerinden yoksun bırakmak yoluna gitti (18 Ağustos).</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-176" id="footnote-225-176-backlink">176</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Bu arada, orduya söz geçirmek bu denli zorlaşınca valilerin ordu müfettişlerinin emrinde kalması Babıâli için anlamsız duruma geldiğinden, 16 Ağustos’ta ordu müfettişlikleri lağvolundu.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-177" id="footnote-225-177-backlink">177</a></span></p>
				<p class="paragraph-5" xml:lang="en-US"><span class="char-style-override-8" xml:lang="en-GB">Saray’ın ikinci önemli denemesi de, Ali Fuat’ın, bölgesine gelen tahkik heyetini tehditle kaçırtması üzerine olmuştur. Bunu vesile bilen İstanbul, Ali Fuat’ı azletti ve yerine, eski hesapları teftiş etmek üzere Ankara’da bulunan Erkân-ı Harp Mirliva Ahmet Hulûsi Paşa’yı vekil atadı (28 Ağustos 1919). Anlaşılan, Ali Fuat’ın aldığı tavır üzerine, bu paşa, vekâleti yapamayacağını bildirmek zorunda kaldı ve vekâlet Ali Fuat’a kaldı. Fakat 31 Ağustos’ta 20. Kolordu komutanlığına Divan-ı Harp üyesi Erkân-ı Harp Mirliva Ahmet (Kiraz) Hamdi Paşa atandı. Bu Paşa’nın da görevinin başına gidemeyeceğini göreceğiz.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-178" id="footnote-225-178-backlink">178</a></span></p>
				<p class="paragraph-5" xml:lang="en-US"><span class="char-style-override-8" xml:lang="en-GB">Üçüncü önemli girişim, Mersinli Cemal Paşa’yı İstanbul’da etkisiz hale getirdikten sonra, yine Konya’da bulunan 12. Kolordu Komutanı Miralay Mehmet Salahattin Bey’in Harbiye Nezareti Merkez Dairesi riyasetine, yerine de eski Yemen Kuva-yı Umumiyesi Komutanı Ferik (Topal) Ali Sait Paşa’nın atanmasıydı (26 Ağustos 1919).</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-179" id="footnote-225-179-backlink">179</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Cemal Paşa gibi, Salahattin Bey de, Amasya Kararları’na katılan bir komutan olduğu halde, kumandaya uyma içgüdüsü ihtilalciliğini bastırmış ve kendisi İstanbul’a dönmüştü. Fakat yerine gelen Sait Paşa, orduda esmekte olan havayı kavrar kavramaz İstanbul’a geri dönmeyi daha uygun buldu.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-180" id="footnote-225-180-backlink">180</a></span></p>
				<p class="paragraph-5" xml:lang="en-US"/>
				<p class="ARA-BASLIK-3" id="toc_marker-7-6-5">Tahkik Heyetleri</p>
				<p class="paragraph-5" xml:lang="en-US"/>
				<p class="last-paragraph-4" xml:lang="en-US">Yukarıda gördüğümüz gibi, “partiler üstü” bir saray mutlakıyetini ve İngilizci uysal bir siyaseti savunmak ve uygulatmak, taşradaki durumu merkeze bildirmek, ulusal harekete bağlı görevlileri tasfiye etmek ya da hizaya getirmek gibi amaçlarla Anadolu’ya tahkik heyetleri gönderildi. Gördüğümüz gibi, Ali Fuat Ankara bölgesine gelen heyeti kaçırttığı halde, Kâzım Karabekir Erkân-ı Harp Mirliva Ali Fevzi Paşa ile eski Lazistan Mutasarrıfı Ziya’dan oluşan heyetin Erzurum’a gelmesine izin verdi; fakat Trabzon’daki duruma fazla güvenemediğinden, onların derhal oradan yola çıkarılmasını istedi. 26 Ağustos’ta Erzurum’a varan heyetle yaptığı görüşmeler sonucunda, her iki adamı büyük ölçüde ulusal görüşe yatkın bir duruma girmeye ikna etti. Bundan başka, heyetten, aldıkları gizli talimat ve İstanbul’daki durum konusunda önemli bilgiler edindi. Saray’ın tamamen İngiliz mandası için çalıştığını, Ziya Bey’in İngiliz Muhipleri Cemiyeti’nden olduğunu ve heyetin –sözlü olarak– Doğu’da cemiyet örgütünü kurmak, Padişah’a “muhabbet,” Kâzım Karabekir’e “husumet” uyandırmakla görevlendirildiğini öğrendi.<span class="dipnot-4" style="font-size:0.8em;"><a class="footnote-link" href="#footnote-225-181" id="footnote-225-181-backlink">181</a></span><span class="char-style-override-11"> </span></p>
				<p class="paragraph-5" xml:lang="en-US"/>
				<p class="paragraph-5" xml:lang="en-US"/>
				<p class="paragraph-5" xml:lang="en-US"/>
				<p class="paragraph-5" xml:lang="en-US"/>
				<p class="paragraph-5" xml:lang="en-US"/>
				<p class="paragraph-5" xml:lang="en-US"/>
				<div class="footnotes">
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-154-backlink" id="footnote-225-154">154</a>	<span>H. M. Çarıklı, </span><span class="char-style-override-6">Balıkesir ve Alaşehir Kongreleri ve Hacim Muhittin Çarıklı</span><span>’</span><span class="char-style-override-6">nın Kuva-yı Milliye Hatıraları</span><span>, s. 240-1. Bu konuda İzzet Bey’in genelgesi: </span><span class="char-style-override-6">Alemdar</span><span>, 16/8/1335, 144-1544. Adil Bey, aynı doğrultuda Denizli Mutasarrıflığı’na gönderdiği 13 Ağustos günlü bir buyrukla, Alaşehir’de kongrenin toplanmasının, “tedabir-i lâzime” alınarak yasaklanmasını istedi. H.M. Çarıklı, </span><span class="char-style-override-6">Balıkesir ve Alaşehir Kongreleri ve Hacim Muhittin Çarıklı</span><span>’</span><span class="char-style-override-6">nın Kuva-yı Milliye Hatıraları</span><span>, s. 242. 16 Ağustos’ta Milne, Yunanlılara karşı her türlü harekâta son verilmesini istedi. Harbiye Nezareti bunu Kuva-yı Milliye’ye yansıtmakta gecikmedi. C. Bayar, </span><span class="char-style-override-6">Ben de Yazdım</span><span>, C. VIII, s. 2159.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-155-backlink" id="footnote-225-155">155</a>	<span>C. Bayar, </span><span class="char-style-override-6">Ben de Yazdım</span><span>, C. VII, s. 2193, 2235, 2270-82.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-156-backlink" id="footnote-225-156">156</a>	<span>R. H. Karay, </span><span class="char-style-override-6">Minelbab İlelmihrab</span><span>, s. 167-9. Genelgenin gittiği başmüdürlükler, İstanbul, Sivas, Trabzon, Diyarbakır, Konya, Ankara, Kastamonu, Hüdavendigâr’dı. Buna karşılık, Mustafa Kemal ve arkadaşları o güne dek olduğu gibi, gereken telgrafhanelerin denetim altında bulundurulmasını ve buyruğu yerine getirmeye kalkışacakların Divan-ı Harbe verilmesini kararlaştırdılar. K. Karabekir, </span><span class="char-style-override-6">İstiklal Harbimiz</span><span>, s. 118.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-157-backlink" id="footnote-225-157">157</a>	<span class="char-style-override-6">Takvim-i Vekayi</span><span>, 12/8/1335, 3621.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-158-backlink" id="footnote-225-158">158</a>	<span>M. K. Atatürk, </span><span class="char-style-override-6">Nutuk</span><span>, C. I, s. 74. Kâzım Karabekir’e göre, Ali Fuat’tan, İstanbul’un, Mustafa Kemal ve Rauf Bey’i yakalayıp getirmek ya da, olmazsa öldürmek için üç-dört kişilik çeteler halinde 30 Kürt ve Arnavut subayı göndermiş olduğu haberi gelmiş. Onun üzerine bu suikast cüretine karşı, “onları daha ziyade şaşkın bir hale koymak için” Mustafa Kemal’in bu yazıyı yazması düşünülmüş. K. Karabekir, </span><span class="char-style-override-6">İstiklal Harbimiz</span><span>, s. 116, 118. Mektubun Damat Ferit’i yumuşatmak, ılımlı davranmaya sevk etmek gibi taktik bir amaçla yazılmış olduğu söylenebilir.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-159-backlink" id="footnote-225-159">159</a>	<span class="char-style-override-6">Atatürk</span><span>’</span><span class="char-style-override-6">ün Tamim, Telgraf ve Beyannameleri</span><span>, s. 51-3.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-160-backlink" id="footnote-225-160">160</a>	<span>K. Karabekir, </span><span class="char-style-override-6">İstiklal Harbimiz</span><span>, s. 126; R. H. Karay, </span><span class="char-style-override-6">Minelbab İlelmihrab</span><span>, s. 170. Askeri makamlara gönderilen genelge 15 Ağustos, telgraf örgütüne gönderilen genelge 17 Ağustos günlüydü.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-161-backlink" id="footnote-225-161">161</a>	<span>K. Karabekir, </span><span class="char-style-override-6">İstiklal Harbimiz</span><span>, s. 126-8. Cebesoy da şiddetli tepki göstererek, buyruk 24 saatte geri alınmazsa telgrafhaneleri işgal ettireceğini bildirmiş. Süre geçince buraları işgal ettirmesi üzerine, buyruk geri alınmış. A. F. Cebesoy, </span><span class="char-style-override-6">Milli Mücadele Hatıraları</span><span>, s. 148-9.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-162-backlink" id="footnote-225-162">162</a>	<span class="char-style-override-6">Atatürk</span><span>’</span><span class="char-style-override-6">ün Tamim, Telgraf ve Beyannameleri</span><span>, s. 54-5. Kâzım Karabekir, halkın hazırlıklı olmadığını ileri sürerek karşı çıkmış ve bu tedbirin hiç değilse İstanbul’dan gelen buyrukların etkili olduğu yerlere hasredilmesini savunmuş. Öyle yapılmış, fakat 28/8/1335’te tebliğ geri alınmış, çünkü hiçbir yer uygulamamış, başka yollardan amaca ulaşılmış. K. Karabekir, </span><span class="char-style-override-6">İstiklal Harbimiz</span><span>, s. 129. Şarki Anadolu Müdafaa-i Hukuk Cemiyeti Erzurum Şubesi, 19 Ağustos’ta verdiği karşılıkta, her yandan hükümetin protesto edilip, Refik Halit’in “kanuna teslim olunmasının” ve Sivas ve Erzurum’da azledilen memurların görevlerine iadesinin istenmesini ve belirli zamanda bu isteklere uyulmazsa her yerden merkezle olan haberleşmenin kesilmesini öneriyordu. Bu, Mustafa Kemal’in önerisinden çok daha ihtiyatlıdır. B. S. Baykal, </span><span class="char-style-override-6">Erzurum Kongresi ile İlgili Belgeler</span><span>, s. 28-9.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-163-backlink" id="footnote-225-163">163</a>	<span>R. H. Karay, </span><span class="char-style-override-6">Minelbab İlelmihrab</span><span>, s. 172-3. Karay, burada, Kastamonu PT Başmüdürü Ramiz Efendi’nin, nasıl, ulusçu Vali İbrahim Bey’in İstanbul’a çağrılıp tutuklanmasını sağladığını anlatır. Ali Fuat, bu olayı başka türlü değerlendirdi (30 Ağustos). K. Karabekir, </span><span class="char-style-override-6">İstiklal Harbimiz</span><span>, s. 164.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-164-backlink" id="footnote-225-164">164</a>	<span>R. H. Karay, </span><span class="char-style-override-6">Minelbab İlelmihrab</span><span>, s. 171.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-165-backlink" id="footnote-225-165">165</a>	<span>H. M. Çarıklı, </span><span class="char-style-override-6">Balıkesir ve Alaşehir Kongreleri ve Hacim Muhittin Çarıklı</span><span>’</span><span class="char-style-override-6">nın Kuva-yı Milliye Hatıraları</span><span>, s. 43. Nitekim Ege’deki Kuva-yı Milliye cephesini gezen Akhisar’daki İngiliz denetim subayı, 3 Eylül raporunda, bu hareketin Mustafa Kemal’inki gibi bir “Türk siyasal hareketi” olmadığını, hükümeti devirmek için çalışmadığını saptadı. Dışişleri’nde W. S. Edmonds’un tereddütlerine rağmen, G. Kidston bu sonucu kabul ediyor ve Ege Kuva-yı Milliyesi’nin Mustafa Kemal’den bağımsızlığını, demiryollarının İngiliz denetimi altında olmasına bağlıyordu. Fakat İtalyan ve Fransız kuvvetlerinin belirsiz tutumları yüzünden bunun pek sürmeyeceğini tahmin ediyordu. </span><span class="char-style-override-6">Documents on British Foreign Policy</span><span>, C. IV, s. 759-60.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-166-backlink" id="footnote-225-166">166</a>	<span>Buna karşılık, Avcıoğlu –ihtimal Rum tehcirine karıştığı için olacak– Ege’de jandarmanın direnişten yana olduğuna dikkati çekiyor. D. Avcıoğlu, </span><span class="char-style-override-6">Milli Kurtuluş Tarihi</span><span>, C. III, s. 1176-7.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-167-backlink" id="footnote-225-167">167</a>	<span>H. M. Çarıklı, </span><span class="char-style-override-6">Balıkesir ve Alaşehir Kongreleri ve Hacim Muhittin Çarıklı</span><span>’</span><span class="char-style-override-6">nın Kuva-yı Milliye Hatıraları</span><span>, s. 112-20.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-168-backlink" id="footnote-225-168">168</a>	<span>H. M. Çarıklı, </span><span class="char-style-override-6">Balıkesir ve Alaşehir Kongreleri ve Hacim Muhittin Çarıklı</span><span>’</span><span class="char-style-override-6">nın Kuva-yı Milliye Hatıraları</span><span>, s. 216, 218. Hatta Avcıoğlu’nun hayli inandırıcı bir biçimde açıkladığı üzere, Ege eşrafının Yunanlılara karşı direnmeye yönelmesi, büyük ölçüde, Yunanlıların Menemen’de başlayıp çok kez özellikle eşrafı hedef alan kırım ve soygun hareketlerine girişmesi üzerine olmuştur. D. Avcıoğlu, </span><span class="char-style-override-6">Milli Kurtuluş Tarihi</span><span>, C. III, s. 1247-54. Yunanlıların halkın elinden silahlarını zorla toplamaya kalkışması ve bunun için zorbaca yöntemlere başvurması da tepki doğuruyordu. C. Bayar, </span><span class="char-style-override-6">Ben de Yazdım</span><span>, C. VI, s. 1920-1.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-169-backlink" id="footnote-225-169">169</a>	<span>H. M. Çarıklı, </span><span class="char-style-override-6">Balıkesir ve Alaşehir Kongreleri ve Hacim Muhittin Çarıklı</span><span>’</span><span class="char-style-override-6">nın Kuva-yı Milliye Hatıraları</span><span>, s. 28-9, 41-2, 45-6, 50-1.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-170-backlink" id="footnote-225-170">170</a>	<span class="char-style-override-6">Alemdar</span><span>, 6/9/1335, 165-1565; C. Bayar, </span><span class="char-style-override-6">Ben de Yazdım</span><span>, C. VII, 2289.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-171-backlink" id="footnote-225-171">171</a>	<span class="char-style-override-6">The Times</span><span>, 17/9/1919. Webb de Doğu ve Batı’daki ulusal hareket arasındaki farkı Londra’ya bildirdi (7 Eylül). </span><span class="char-style-override-6">Documents on British Foreign Policy</span><span>, C. IV, s. 752.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-172-backlink" id="footnote-225-172">172</a>	<span>Damat Ferit hükümeti sonuna dek Batı Anadolu Kuva-yı Milliyesi’yle iyi ilişkilerini sürdürmüştür. Eylül sonlarında Adil Bey, Necati ve Fatin Beyleri bölgeye göndermiş, Balıkesir ve Havalisi Heyet-i Merkeziyesi adına gelen Vasıf ve Hulusi Beyleri de güzelce ağırlamıştı. H. M. Çarıklı, </span><span class="char-style-override-6">Balıkesir ve Alaşehir Kongreleri ve Hacim Muhittin Çarıklı</span><span>’</span><span class="char-style-override-6">nın Kuva-yı Milliye Hatıraları</span><span>, s. 243-6; C. Bayar, </span><span class="char-style-override-6">Ben de Yazdım</span><span>, C. VII, s. 2234-5; R. Apak, R. Hallı, K. Coşkuner, </span><span class="char-style-override-6">Türk İstiklal Harbi</span><span>, C. II, 2, s. 37.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-173-backlink" id="footnote-225-173">173</a>	<span>H.M. Çarıklı, </span><span class="char-style-override-6">Balıkesir ve Alaşehir Kongreleri ve Hacim Muhittin Çarıklı</span><span>’</span><span class="char-style-override-6">nın Kuva-yı Milliye Hatıraları</span><span>, s. 75-6. Bu tasarının daha önce ortaya atıldığı anlaşılıyor.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-174-backlink" id="footnote-225-174">174</a>	<span>K. Karabekir, </span><span class="char-style-override-6">İstiklal Harbimiz</span><span>, s. 112-3.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-175-backlink" id="footnote-225-175">175</a>	<span>K. Karabekir, </span><span class="char-style-override-6">İstiklal Harbimiz</span><span>, s. 115-6. Kâzım Karabekir, Trabzon’a geldiği takdirde, kendisini “sıyanet” gerekçesiyle Paşa’nın kentin dışında uygun bir yerde “ikamet ettirmesini” istedi. Göztepe, Paşa’nın 9 Ağustos’ta atandığını, bu sıfatla Askeri Şûra toplantılarına katıldığını söylüyor. T. M. Göztepe, </span><span class="char-style-override-6">Vahideddin Mütareke Gayyasında</span><span>, s. 212. “İstanbul,” Abdullah Paşa’nın atanmasıyla Mustafa Kemal’in davranışlarının önemini yitirdiğini bildirerek, bu atamaya İstanbul’da verilen önemi belirtti. </span><span class="char-style-override-6">Alemdar</span><span>, 9/8/1335, 137-1537. Abdullah Paşa’nın görevi başına gidememesi </span><span class="char-style-override-6">The Times</span><span>’da da yankı buldu; </span><span class="char-style-override-6">The Times</span><span> 20/8/1919. Paşa, 16 Ağustos’ta vapurla hareket edecekti. 14 Ağustos’ta istifa haberi Erzurum’a geldi. </span><span class="char-style-override-6">Alemdar</span><span>, 16/8/1335, 144-1544; K. Karabekir, </span><span class="char-style-override-6">İstiklal Harbimiz</span><span>, s. 116.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-176-backlink" id="footnote-225-176">176</a>	<span>G. Jaeschke, </span><span class="char-style-override-6">Türk Kurtuluş Savaşı Kronolojisi</span><span>, s. 58 (</span><span class="char-style-override-6">Harp Tarihi Vesikaları Dergisi</span><span>, sayı 58).</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-177-backlink" id="footnote-225-177">177</a>	<span>G. Jaeschke, Türk Kurtuluş Savaşı Kronolojisi, s. 58 (</span><span class="char-style-override-6">Harp Tarihi Vesikaları Dergisi</span><span>, sayı 55).</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-178-backlink" id="footnote-225-178">178</a>	<span>K. Karabekir, </span><span class="char-style-override-6">İstiklal Harbimiz</span><span>, s. 140, 159-61, 164; </span><span class="char-style-override-6">Takvim-i Vekayi</span><span>, 30/11/1334, 31/8, 10/9/1335, 3637, 3642. Daha önce Halep Divan-ı Harbi reisliği yapmış olan Paşa, ülkeden kaçan İttihat ve Terakki önderlerinden subay olanlarını yargılayacak divan-ı harbe atanmıştı (26/11/1334). Nedense, Cebesoy, azline neden olarak, 20 Ağustos’ta ülkenin genel durumu hakkında Süleyman Şefik’in isteği üzerine yazdığı raporu gösteriyor. A.F. Cebesoy, </span><span class="char-style-override-6">Milli Mücadele Hatıraları</span><span>, s. 151-4.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-179-backlink" id="footnote-225-179">179</a>	<span class="char-style-override-6">Takvim-i Vekayi</span><span>, 10/9/1335, 3642.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-180-backlink" id="footnote-225-180">180</a>	<span>T. M. Göztepe, </span><span class="char-style-override-6">Vahideddin Mütareke Gayyasında</span><span>, s. 213; K. Karabekir, </span><span class="char-style-override-6">İstiklal Harbimiz</span><span>, s. 294-5 (Kâzım Karabekir istifa haberini 19 Eylül’de aldı). 11 Eylül’de Konya’ya gelip 25 Eylül’de ayrıldı. R. Apak, R. Hallı, K. Coşkuner, </span><span class="char-style-override-6">Türk İstiklal Harbi</span><span>, C. VI, s. 11.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-181-backlink" id="footnote-225-181">181</a>	<span>K. Karabekir, </span><span class="char-style-override-6">İstiklal Harbimiz</span><span>, s. 131-2, 147-57.</span></p>
					</div>
				</div>
			</div>
		</div>
	</body>
</html>