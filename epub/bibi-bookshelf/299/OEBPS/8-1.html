<html xmlns="http://www.w3.org/1999/xhtml">
	<head>
		<title>8-1.html</title>
		<link href="template.css" rel="stylesheet" type="text/css"/>
	</head>
	<body>
		<div id="x8-1.html" xml:lang="en-GB">
			<div class="Basic-Text-Frame">
				<p class="Konu-Ba-l----1" id="toc_marker-5-1">1. Kabinenin Kuruluşu</p>
				<p class="paragraph-1" xml:lang="en-US"/>
				<p class="paragraph-1" xml:lang="en-US"/>
				<p class="paragraph-1" xml:lang="en-US"/>
				<p class="last-paragraph-1" xml:lang="en-US">4 Mart’ta Damat Ferit kabinesinin kurulmasıyla birlikte, muhalif çevreleri büyük bir sevinç kapladı.<span class="dipnot-1" style="font-size:0.8em;"><a class="footnote-link" href="#footnote-225-1" id="footnote-225-1-backlink">1</a></span><span class="char-style-override-11"> </span>Artık enerjik ve belirli bir siyaset izlenecek, Tevfik Paşa’nın tereddütlü, idare-i maslahatçı tutumu son bulacaktı. Bu, her şeyden önce İttihat ve Terakkililere karşı şiddet ve bundan ötürü İtilaf devletlerinin gözüne girme, hafif barış şartları elde etme anlamını taşıyordu. Yukarıda da görüldüğü üzere, Vahdettin gibi her ihtimali kollayan, son derecede ihtiyatlı ve kurnaz bir padişah ancak İngilizlerden fiili destek teminatı geldikten sonra bir Hürriyet ve İtilaf kabinesi kurdurmak gibi tevil götürmez bir davranışa geçmişti (şubatın ilk yarısı). Fakat bunu yapmadan önce dizginleri elden kaçırmamak için Hürriyet ve İtilaf yönetimini ele geçirmeyi ihmal etmemişti (10 Ocak). Refi Cevat, yeni kabineyi, “Sefa geldiniz arkadaşlar!” diye karşıladıktan sonra, izleyeceği tutumu “temin-i mevcudiyet, adalet-i mutlaka, icraat-ı şedide” diye tanımlıyordu. Ertesi günkü başyazıda ise, Tevfik Paşa hükümetlerinin “azim, müthiş, berbat” yanlışlar yaptıklarını öne sürdükten sonra, bunların da cezalandırılmasını istiyordu.<span class="dipnot-1" style="font-size:0.8em;"><a class="footnote-link" href="#footnote-225-2" id="footnote-225-2-backlink">2</a></span><span class="char-style-override-11"> </span>8 Mart’ta Damat Ferit’in tel genelgesi, bütün uyrukların her türlü haklarına saygı gösterilmesi ve hepsinin eşit olarak korunması gerektiğini bildiriyor ve buna uymayan memurlara gözdağı veriyordu. Bununla birlikte, “erbab-ı ceraim” dışındaki hiçbir Osmanlı’nın siyasal düşüncelerinden ötürü kınanmayacağı da belirtiliyordu.<span class="dipnot-1" style="font-size:0.8em;"><a class="footnote-link" href="#footnote-225-3" id="footnote-225-3-backlink">3</a></span><span class="char-style-override-11"> </span>Herhalde, yeni kabinenin İttihat ve Terakki’ye karşı sert bir siyaset izleyeceği, fakat dinamik ve becerikli bir kabine olacağı izlenimi uyanmış olmalıydı ki, Sulh ve Selamet Fırkası’nda, Hürriyet ve İtilaf ile birleşme girişimleri başladı ve bunlar, bütün fırkanın berikine katılmasına yol açmadıysa da, yer yer kopmalar oldu ve bu fırka dahi Hürriyet ve İtilaf hükümetini desteklediğini açıkladı.<span class="dipnot-1" style="font-size:0.8em;"><a class="footnote-link" href="#footnote-225-4" id="footnote-225-4-backlink">4</a></span><span class="char-style-override-11"> </span>Hatta, Hüseyin Hilmi’nin Türkiye Sosyalist Fırkası dahi hükümeti desteklediğini duyurdu.<span class="dipnot-1" style="font-size:0.8em;"><a class="footnote-link" href="#footnote-225-5" id="footnote-225-5-backlink">5</a></span><span class="char-style-override-11"> </span>Hükümetin cevval bir hükümet olduğu izlenimini veren bir şey de, sadrazamın “meşgul-i samiyelerine binaen” kendisini ziyaret arzusunda bulunan kişileri pazar günleri saat 2’den 3’e kadar kabul edeceğini ilan etmesiydi. Bu örneğin ardından, Harbiye, Maarif, Ticaret ve Ziraat nezaretleri de benzer açıklamalar yaptılar.<span class="dipnot-1" style="font-size:0.8em;"><a class="footnote-link" href="#footnote-225-6" id="footnote-225-6-backlink">6</a></span><span class="char-style-override-11"> </span></p>
				<p class="paragraph-1" xml:lang="en-US"/>
				<p class="paragraph-1" xml:lang="en-US"/>
				<p class="paragraph-1" xml:lang="en-US"/>
				<div class="footnotes">
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-1-backlink" id="footnote-225-1">1</a>	<span>Meşihat: Darülhikmet-i İslamiye üyesi Mustafa Efendi; Dahiliye: Konya Valisi Cemal Bey, 7 Nisan’da PTT Nazırı Mehmet Ali Bey; Hariciye: Damat Ferit Paşa; Harbiye: Önce Nafıa Nazırı Avni Paşa (vekâleten) sonra 1. feriklikten emekli Abuk Ahmet Paşa; 2 Nisan’da Bahriye Nazırı Şakir Paşa; Maliye:</span><span> Divan-ı Muhasebat Reisi Tevfik Bey; Adliye: Eski Aydın Mebusu Sıtkı Bey, 21 Nisan’da eski Adliye Nazırı Cemil Molla Bey; Bahriye: Müşir Şakir Paşa, 2 Nisan’da Nafıa Nazırı Ahmet Avni Paşa; Evkaf: Şûra-yı Evkaf Reisi Vasfi Efendi; Maarif: A. Kemal Bey; Nafıa: l. Kolordu Ahz-ı Asker Reisi Avni Paşa, 2 Nisan’da Şevket Turgut Paşa; Ticaret ve Ziraat: Eski PTT Nazırı Ethem Bey; Şûra-yı Devlet Reisi: Seyyit Abdülkadir Efendi; PTT: Eski Üsküdar Belediye Müdürü Mehmet Ali Bey. </span><span class="char-style-override-6">Takvim-i Vekayi</span><span>, 6 Mart, 3, 8, 23/4/1335, 3489, 3513, 3517, 3350; İ. M. K. İnal, </span><span class="char-style-override-6">Osmanlı Devrinde Son Sadrazamlar</span><span>, s. 2038; Abuk Ahmet Paşa’nın istifası: T. M. Göztepe, </span><span class="char-style-override-6">Vahideddin Mütareke Gayyasında</span><span>, s. 123. Orbay’a göre (</span><span class="char-style-override-6">a.g.e.</span><span>), M. Ali Bey Yeniköy belediye reisliğinden emekli ve ticaretle meşguldü. Söylemezoğlu’na göre, kabineye girmesini sağlayan, karısının İngiliz oluşuydu. </span><span class="char-style-override-6">A.g.e.</span><span>, s. 83.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-2-backlink" id="footnote-225-2">2</a>	<span class="char-style-override-6">Alemdar</span><span>, 5, 6/3/1335, 75-1385, 76-1386.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-3-backlink" id="footnote-225-3">3</a>	<span class="char-style-override-6">Takvim-i Vekayi</span><span>, 9/3/1335, 3491.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-4-backlink" id="footnote-225-4">4</a>	<span class="char-style-override-6">Alemdar</span><span>, 9, 10/3/1335, 79-1389, 80-1390.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-5-backlink" id="footnote-225-5">5</a>	<span class="char-style-override-6">Alemdar</span><span>, 6/3/1335, 76-1386.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-6-backlink" id="footnote-225-6">6</a>	<span class="char-style-override-6">Alemdar</span><span>, 10, 11, 20/3/1335, 80-1390, 81-1391, 89-1399. Aynı zamanda, nezaretlere yapılan ve sonuçsuz kalan başvurular konusunda da sadarete şikâyet edilebileceği açıklandı. Dahiliye Nazırı, “söz zamanı olmayıp fiil zamanı” olduğunu, icraatının “konuşacağını” belirtiyordu. </span><span class="char-style-override-6">Alemdar</span><span>, 9/3/1335, 79-1389.</span></p>
					</div>
				</div>
			</div>
		</div>
	</body>
</html>