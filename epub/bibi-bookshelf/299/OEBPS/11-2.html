<html xmlns="http://www.w3.org/1999/xhtml">
	<head>
		<title>11-2.html</title>
		<link href="template.css" rel="stylesheet" type="text/css"/>
	</head>
	<body>
		<div id="x11-2.html" xml:lang="en-GB">
			<div class="Basic-Text-Frame">
				<p class="Konu-Ba-l----3" id="toc_marker-8-2">2. Mondros Mütarekesi Koşullarında Mutlak Doğu Monarşisinin Siyasal Tutumu</p>
				<p class="paragraph-4" xml:lang="en-US"/>
				<p class="paragraph-4" xml:lang="en-US"/>
				<p class="paragraph-4" xml:lang="en-US"/>
				<p class="paragraph-4" xml:lang="en-US"/>
				<p class="paragraph-4" xml:lang="en-US"/>
				<p class="paragraph-4" xml:lang="en-US"/>
				<p class="paragraph-4" xml:lang="en-US"/>
				<p class="paragraph-4" xml:lang="en-US"/>
				<p class="ARA-BASLIK-2" id="toc_marker-8-2-1">Hilafetin “Papalaşması” Süreci</p>
				<p class="paragraph-4" xml:lang="en-US"/>
				<p class="paragraph-4" xml:lang="en-US"><span class="char-style-override-8" xml:lang="en-GB">Osmanlı Devleti’nin Müslüman ülkeleri yitirmeye başlamasıyla birlikte bu süreç başlamış oldu. Küçük Kaynarca Antlaşması’yla (1774) Kırım üzerinde egemenliği son bulan Osmanlı padişahının, halife olarak Kırımlıların dinsel önderi olmaya devam edeceği kabul edildi.</span></p>
				<p class="paragraph-4" xml:lang="en-US"><span class="char-style-override-8" xml:lang="en-GB">Tunus ve Cezayir’in kopması da buna benzer sonuçlar doğurdu. İslam tarihinde siyasal egemenlik haklarını tümüyle yitirmiş, yani tam anlamıyla “papalaşmış” bir hilafet örneği zaten vardı: Memlukların yanındaki Abbasi halifeleri. Bilindiği gibi, II. Abdülhamit zamanında hilafet büyük bir önem kazandı ve halifeliğin, eski Osmanlı ülkelerindeki dinsel etkisiyle birlikte bütün İslam âlemindeki etkisi de artmış oldu. Şimdi, Osmanlı Devleti’nin büyük ölçüde toprak kaybına uğrayacağının anlaşıldığı bir sırada, Vahdettin, İngilizlerin –olmazsa Fransızların– halifesi olup siyasal egemenlik kayıplarını ruhani alanda telafi etmek eğilimindeydi. İngiltere imparatorluğu hizmetinde ruhani halifelik düşüncesinin Blunt tarafından ortaya atıldığını, bunun bütün İtilaf devletlerinin hizmetinde bir halifelik olarak Mizancı Murat tarafından geliştirildiğini gördük. Vahdettin’in kafasının da bu yönde işlediğini, İngilizlerle kurduğu temaslarda ısrarla halifelik üzerinde durmasından ve 12 Eylül gizli anlaşmasında –ki bu, daha sonra geliştirilecek bir ön anlaşma niteliğindeydi– Irak ve Suriye’de halifelik nüfuzunu İngilizlerin hizmetine vermeyi kabul etmesinden anlıyoruz.</span></p>
				<p class="paragraph-4" xml:lang="en-US"/>
				<p class="ARA-BASLIK-2" id="toc_marker-8-2-2">Vahdettin’in Feodal ya da Patrimonyal Toprak Tutkusu</p>
				<p class="paragraph-4" xml:lang="en-US"/>
				<p class="last-paragraph-3" xml:lang="en-US">Vahdettin’in hilafete verdiği önem, onun, geleneksel Osmanlı toprak tutkusundan vazgeçmesini gerektirmiyordu. Tersine, hilafeti İngilizlerin hizmetine koşmakla ihtimal yalnız ruhani nüfuzunu artırmayı değil, toprak kayıplarını mümkün olan ölçüde asgarileştirmeyi de amaçlıyordu. Toprak tutkusuna geleneksel dedik. Gerçekten de, Tunaya’nın kullandığı deyimle, Osmanlı Devleti “askeri bir toprak devletiydi.”<span class="dipnot-3" style="font-size:0.8em;"><a class="footnote-link" href="#footnote-225-2" id="footnote-225-2-backlink">2</a></span><span class="char-style-override-11"> </span>Gerçi, fetihlerin durmasından sonra birinci nitelik belki zayıflamıştı; ama ticaret ya da sermaye devleti olmak yerine feodal bir toprak devleti olma niteliği sürüyordu. Bunu, şundan anlıyoruz ki, gerileme devrinde, toprak muhafaza edebilmek uğrunda bazen en hayati çıkarlar ve bu arada iktisadi konularda karar alma yetkisi feda edilmiştir. Bunun belki en iyi örnekleri, 1740’ta Avusturya ve Rusya ile yapılan Belgrat Barış Antlaşması’nda Fransa’nın Osmanlılardan yana çalışmalarına karşılık tanınan çok daha kapsamlı yeni kapitülasyonlarla, Mehmet Ali Paşa’ya karşı İngiliz desteğini sağlamak için, 1838’de yapılan Osmanlı-İngiliz Ticaret Antlaşması’dır. Vahdettin, 30 Mart önerileriyle Irak, Suriye, Hicaz vs. yerlerde simgesel bazı egemenlik haklarına karşılık, 1914 öncesi iktisadi, mali, adli bağımlılık düzenini yeniden kurmaya razı olmakla kalmayıp, kayıtsız şartsız, Osmanlı maliyesini İngilizlere teslim etmeye ve 15 senelik askeri işgalli, her düzeyde “danışmanlı” süresiz bir İngiliz vesayetine razı oluyordu. Aslında bu, I. ve II. Mahmut’un verdikleri tavizlerin mantıksal bir devamıydı. Fakat Vahdettin’in talihsizliği ve onun şiddetle suçlanmasını mümkün kılan şey, arada geçen süre içinde Türk ulusçuluğunun, Türk anayurdu, iktisadi Türkçülük kavramlarının gelişip önemli bir ölçüde kök salabilmesiydi.</p>
				<p class="paragraph-4" xml:lang="en-US"/>
				<p class="paragraph-4" xml:lang="en-US"/>
				<div class="footnotes">
					<div class="footnote">
						<p class="dipnotlar-3" xml:lang="en-US"><a class="footnote-anchor" href="#footnote-225-2-backlink" id="footnote-225-2">2</a>	<span>T. Z. Tunaya, </span><span class="char-style-override-6">Türkiye</span><span>’</span><span class="char-style-override-6">nin Siyasi Gelişmeleri</span><span> (İstanbul, 1970) s. 178, 214, 217. Osmanlı Devleti’nde patrimonyalizm için bkz. Ş. Mardin, </span><span class="char-style-override-6">Din ve İdeoloji</span><span> (Ankara, 1969), s. 83-92.</span></p>
					</div>
				</div>
			</div>
		</div>
	</body>
</html>