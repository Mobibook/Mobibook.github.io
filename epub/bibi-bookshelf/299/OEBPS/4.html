<html xmlns="http://www.w3.org/1999/xhtml">
	<head>
		<title>4.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4.html" xml:lang="en-US">
			<div class="Basic-Text-Frame">
				<p class="B-l-m-Ba-l----4" id="toc_marker-1" xml:lang="tr-TR">Önsöz</p>
				<p class="paragraph-2"/>
				<p class="paragraph-2">Bu çalışmanın amacı, 14 Ekim 1918 ile 2 Ekim 1919 arasındaki dönemde İstanbul hükümetlerinin karşılaştığı ana siyasal olaylar zincirini ve buna gösterdikleri tepkileri belirli kaynaklara dayanarak ve oldukça ayrıntılı olarak saptadıktan sonra siyasal yorumunu yapmaktır. Şüphesiz ki, bu arada İtilaf devletlerinin siyaseti, Anadolu’da gelişen Müdafaa-i Hukuk ve Kuva-yı Milliye hareketleri ve tabii, Mustafa Kemal’le arkadaşlarının faaliyeti gibi yakın ilgisi olan konuları gerekli olan ölçüde, yeri geldikçe ele almak zorunluluğu duyulmuştur.</p>
				<p class="paragraph-2">Sözü edilen belirli kaynakların bibliyografyada gösterilen kitap ve makaleler dışında başlıcaları şunlardır:</p>
				<p class="paragraph-2">Türk Kaynakları: 1. Başbakanlık Arşivi’nde <span class="char-style-override-6">Meclis-i Vükela Mazbataları;</span> 2. Her gün için en az bir tane günlük gazete; 3. <span class="char-style-override-6">Takvim-i Vekayi.</span></p>
				<p class="paragraph-2">İngiliz Kaynakları: 1. Public Record Office’de Türkiye ile ilgili Foreign Office’in genel yazışma dosyaları; 2. <span class="char-style-override-6">The Times</span> ve <span class="char-style-override-6">Orient News</span> koleksiyonları.</p>
				<p class="paragraph-2">1971’de Quai d’Orsay Arşivi’nin konumuzla ilgili dönemdeki Türkiye dosyaları ne yazık ki henüz incelemeye açılmamış bulunuyordu. Bu dosyalar incelendiğinde, Türk Tarihi’ne önemli bir ışık tutulmuş olacağı tahmin edilebilir.</p>
				<p class="paragraph-2 para-style-override-13">Bu tezin hazırlanmasına değerli yardımda bulunmuş olan Başbakanlık ve Dışişleri Bakanlığı Arşivi, Public Record Office görevlilerine, İngiltere’de çalışmamı sağlayan Siyasal Bilgiler Fakültesi, Dışişleri Bakanlığı, Birleşmiş Milletler, British Council yetkililerine teşekkürü borç bilirim.</p>
				<p class="paragraph-2"/>
				<p class="paragraph-2 para-style-override-14"><span xml:lang="en-GB">SİNA AKŞİN</span></p>
				<p class="paragraph-2 para-style-override-15"><span class="char-style-override-7" xml:lang="en-GB">Ankara, Eylül 1974</span></p>
				<p class="paragraph-2 para-style-override-15"><span class="char-style-override-7" xml:lang="en-GB">Siyasal Bilgiler Fakültesi</span></p>
			</div>
		</div>
	</body>
</html>