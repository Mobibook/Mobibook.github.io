<html xmlns="http://www.w3.org/1999/xhtml">
	<head>
		<title>11-7.html</title>
		<link href="template.css" rel="stylesheet" type="text/css"/>
	</head>
	<body>
		<div id="x11-7.html" xml:lang="en-GB">
			<div class="Basic-Text-Frame">
				<p class="Konu-Ba-l----3" id="toc_marker-8-7">7. Ulusçu-Meşrutiyetçi Akımın Siyasal Anatomisi</p>
				<p class="paragraph-4" xml:lang="en-US"/>
				<p class="paragraph-4" xml:lang="en-US"/>
				<p class="paragraph-4" xml:lang="en-US"/>
				<p class="ARA-BASLIK-2" id="toc_marker-8-7-1">Mektepli Genç Subayların Önderliği</p>
				<p class="paragraph-4" xml:lang="en-US"/>
				<p class="paragraph-4" xml:lang="en-US"><span class="char-style-override-8" xml:lang="en-GB">Gerçi 19 Mayıs’tan önce Müdafaa-i Hukuk hareketi ülkede yerel olarak filizlenmiş bulunuyordu; fakat bu hareketi iktidara yönelik ülke çapında meşrutiyetçi bir akım haline getiren, Mustafa Kemal ve arkadaşlarıdır. Bilindiği üzere, bu amacı saptayan ve dile getiren Amasya Kararları’dır ve kararları oluşturanların çoğu komutanlardır. Gerek bu durum, gerekse harekette komutanların oynadıkları öncelikli rol, hareketin ordu önderliğinde yapıldığını belli etmektedir. Bununla birlikte, Mustafa Kemal ve arkadaşları bunun bir ordu hareketi olarak kalmasını istememişler, gerek mülki örgütün, gerekse –daha önemlisi– yerel temsilcilerin demokratik desteğini (kongrelerde, Meclis-i Mebusan’da, TBMM’de) aramışlar ve bununla meşruluk kazandıklarına inanmışlardır. Zaten hareketin demokratik (ya da meşrutiyetçi) ve ulusçu, ikili bir temele oturmuş olması da bunu gerekli kılıyordu.</span></p>
				<p class="ARA-BASLIK-2" id="toc_marker-8-7-2">Üçüncü Meşrutiyet</p>
				<p class="paragraph-4" xml:lang="en-US"/>
				<p class="last-paragraph-3" xml:lang="en-US"><span class="char-style-override-8">Goloğlu, 1920 yılının olaylarını anlattığı 3. kitabını “Üçüncü Meşrutiyet” diye adlandırmış bulunmaktadır.</span><span class="dipnot-3" style="font-size:0.8em;"><a class="footnote-link" href="#footnote-225-8" id="footnote-225-8-backlink">8</a></span><span class="char-style-override-10"> </span><span class="char-style-override-8">Bu çok çarpıcı adı, Goloğlu, Birinci Büyük Millet Meclisi için kullanmaktadır ki, padişahın resmen devam ettiği düşünülürse, bu siyasal düzene meşrutiyet demenin ne denli isabetli olduğu anlaşılır. Bununla birlikte, “Üçüncü Meşrutiyet” deyiminin daha önce başlayan bir dönemi kapsamak üzere de kullanılabileceğini sanıyoruz. Şöyle ki, Vahdettin’in çabaları sonucunda meşrutiyet son bulup yerine mutlakıyet geldiğine göre, ulusçuların Sivas’tan mücadeleleri sonucunda, Damat Ferit’in istifasıyla birlikte yeni bir meşrutiyet dönemi açılmış oluyordu. 1878 ile 1908 arasında bir mutlakıyet döneminin girmiş olması, 1908’deki meşrutiyete “ikinci” denmesine yol açtığına göre, 21 Aralık 1918’de Mebusan’ın dağıtılmasından 2 Ekim 1919’a değin –kısa da olsa– süren mutlakıyet dolayısıyla, III. Meşrutiyet’i bu son tarihten başlatmak olanaklı görünmektedir. Gerçi denebilir ki, I. ve II. Meşrutiyet’te biçimsel olarak aynı Kanun-ı Esasi yürürlükteydi; ama, 1909 değişikliğinden sonra, Kanun-ı Esasi daha demokratik ve parlamenter biçime bürünmüş, dolayısıyla I. ile II. Meşrutiyet arasında önemli nitelik farkları olmuştur. Ne var ki, II. ve III. Meşrutiyetler arasında, en az I. ve II. Meşrutiyetler arasındaki fark denli önemli bir fark bulunduğu söylenebilir: O da şu ki, II. Meşrutiyet imparatorluk fikriyle ve Mebusan Meclisi Arap mebuslarıyla dolu olduğu halde, III. Meşrutiyet Meclisi’nde artık Araplar temsil edilmiyor ve ulusçuluk ideolojisi daha katıksız olarak egemen oluyordu. Gerek 23 Temmuz 1908, gerekse 2 Ekim 1919 ihya (</span><span class="char-style-override-6">restoration</span><span class="char-style-override-8">) olayları arasında da önemli benzerlikler vardır. İki harekette de ordu çok önemli bir rol oynamış (fakat birincisinde hareket hemen tümüyle askeridir) ve telgraflarla başkent baskı altına alınarak Padişah meşrutiyeti geri getirmek zorunda bırakılmıştır.</span></p>
				<p class="paragraph-4" xml:lang="en-US"/>
				<p class="paragraph-4" xml:lang="en-US"/>
				<div class="footnotes">
					<div class="footnote">
						<p class="dipnotlar-3" xml:lang="en-US"><a class="footnote-anchor" href="#footnote-225-8-backlink" id="footnote-225-8">8</a>	<span>M. Goloğlu, </span><span class="char-style-override-6">Üçüncü Meşrutiyet</span><span> (Ankara, 1970).</span></p>
					</div>
				</div>
			</div>
			<div class="Basic-Text-Frame">
				<p class="Basic-Paragraph-5"/>
			</div>
			<div class="Basic-Text-Frame">
				<p class="Basic-Paragraph-5"/>
			</div>
			<div class="Basic-Text-Frame">
				<p class="Basic-Paragraph-5"/>
			</div>
			<div class="Basic-Text-Frame">
				<p class="Basic-Paragraph-5"/>
			</div>
			<div class="Basic-Text-Frame">
				<p class="Basic-Paragraph-5"/>
			</div>
			<div class="Basic-Text-Frame">
				<p class="Basic-Paragraph-5"/>
			</div>
		</div>
	</body>
</html>