<html xmlns="http://www.w3.org/1999/xhtml">
	<head>
		<title>6-3.html</title>
		<link href="template.css" rel="stylesheet" type="text/css"/>
	</head>
	<body>
		<div id="x6-3.html" xml:lang="en-GB">
			<div class="Basic-Text-Frame">
				<p class="Konu-Ba-l----6" id="toc_marker-3-3">3. Müttefikler’in İstanbul’da Yönetime Yer Yer El Koymaları</p>
				<p class="paragraph-7" xml:lang="en-US"/>
				<p class="paragraph-7" xml:lang="en-US"/>
				<p class="paragraph-7" xml:lang="en-US"/>
				<p class="paragraph-7" xml:lang="en-US"/>
				<p class="paragraph-7" xml:lang="en-US"><span class="char-style-override-8" xml:lang="en-GB">Osmanlı ve İngiliz arşiv belgelerinin incelenmesi, İstanbul’un işgalinde ve yönetime el konmasında Fransız-İngiliz çekişmesinin de hayli etkili olduğunu düşündürtmektedir. Fransa’nın bu konudaki daha saldırgan ve küstah tutumu, İngiltere’yi de, Fransa’nın bu yoldan elde edebileceği birtakım çıkarları önlemek ya da hiç değilse bu konuda ondan geri kalmamak kaygısıyla, bu yola itmiştir. Yukarıda, ilk önce Fransa’nın İstanbul’u işgale kalkıştığını gördük. İngiliz Harbiye Bakanlığı’nın aralıkta Dışişleri Müsteşar Yardımcısı Sir Ronald Graham’e bildirdiğine göre, d’Esperey’in İstanbul’a asker sokmak için ısrar etmesi üzerine İngiliz askerleri aynı yolda gitmek zorunda kalmışlar. O sırada Beyoğlu’nda bir İngiliz taburu, İstanbul’da bir Fransız taburu, Boğaziçi’nde bir İngiliz tugayı ve bir Fransız tümeninin önemli bir bölümü bulunuyordu.</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-48" id="footnote-225-48-backlink">48</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">İngilizlerin, hiç olmazsa ilk zamanlarda İstanbul’da belki Fransızlardan biraz farklı bir tutumları olduğu, Korgeneral Sir Wilson’un, 23 Kasım’da Babıâli’ye yazdığı bir mektupla, daha önce gönderdiği bir mektupta “Avrupa Türkiyesi Müttefik Kuvvetleri Komutanı” yerine, yanlışlıkla “İstanbul Müttefik İşgal Kuvvetleri Komutanı” yazılmış olduğunu teessüfleriyle bildirmesinden anlaşılıyor. Oysa d’Esperey’in geleceğini bildiren 21 Kasım günlü mektupta, General Bunoust’un sıfatı “Türkiye İşgal Kuvvetleri Komutan Yardımcısı” diye yazılıydı.</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-49" id="footnote-225-49-backlink">49</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Fransızların İstanbul’da ilk başlarda İngilizlerden daha küstahça davranmaları ve örneğin, Franchet d’Esperey’in İstanbul’a o ünlü mizansenle girmesinin nedenleri neydi? Bunu, özellikle Osmanlı yenilgisinde Fransız askeri gücünün doğrudan doğruya pek bir etkisi olmamasında ve Mondros’tan başlayarak İngilizlerin Fransızları “atlatmak” istemelerinde aramak gerekir. Bu son nedenden ötürü, Mondros’ta Osmanlı murahhaslarının karşısına yalnız İngilizler çıkmıştı ve Osmanlılar bu olayları değerlendirirken, İngiliz imparatorluğunun Fransa’dan daha güçlü olduğu olgusuyla birleştirince, ister istemez İngiltere’ye yanaşmasının Fransa’ya yanaşmaktan daha çıkarlı olduğu sonucuna varmışlardı.</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-50" id="footnote-225-50-backlink">50</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Oysa Osmanlı Devleti’nde en fazla yatırımı yapmış olan ülke Fransa’ydı. Bu durumda Fransa’nın daha ileri olan küstahlık ve gösterişçiliğinin olağan sömürgeci devlet tavrının ötesinde, biraz da İngiltere karşısında “ben de varım” demek ihtiyacından doğduğunu kabul etmek gerekir. Tabii bunun bir sonucu da İngiliz küstahlık ve kabadayılığını, müdahaleciliğini daha da kamçılamak olmuştur.</span></p>
				<p class="paragraph-7" xml:lang="en-US"><span class="char-style-override-8" xml:lang="en-GB">Ege Denizi’nde komutanlık işinde, Mondros’taki görüşmelere katılma işinde, İstanbul’a karadan gidecek Müttefik birliklerinin komutası işinde, İngiltere, şu ya da bu biçimde Fransa’yı atlatmış bulunuyordu.</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-51" id="footnote-225-51-backlink">51</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Böylece İstanbul ve Trakya’da başkomutanlık İngiliz generali Milne’e kalmış oluyordu. Buna karşı d’Esperey bir “darbe” yaptı; şöyle ki, İstanbul’a geldi ve Milne’in üstü olarak duruma egemen oldu (23 Kasım 1918). Fakat daha 13 Kasım’da (sonra 22 Kasım’da) İngiliz Genelkurmay Başkanı Mareşal Wilson, General Milne’e d’Esperey’den emir almamasını buyurmuştu. 27 Kasım’da General Milne Karadeniz Ordusu Başkomutanı sıfatıyla İstanbul’a geldi. Gerçi 3 Aralık’ta Londra’da alınan bir kararla, Rumeli Türkiyesi’nde, nerede olursa olsunlar, İngiliz birliklerinin d’Esperey’in komutası altında olacakları ve üç müttefik hükümetin kararıyla, Trakya dışına gidecek Milne komutasındaki birliklerin d’Esperey’in komutası altından çıkacakları kabul edilmişti ama, görüleceği üzere, generallerin çekişmeleri ve huysuzlukları sonunda İngiltere’nin ağır basmasıyla sonuçlanacaktı.</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-52" id="footnote-225-52-backlink">52</a></span></p>
				<p class="paragraph-7" xml:lang="en-US"><span class="char-style-override-8" xml:lang="en-GB">Şimdi İttifakçıların nasıl yönetime el koyduklarını görelim. Bu konuda onları müdahaleye iten neden ve vesilelerden biri, kendi görüşlerince, mütareke hükümlerinin uygulanmasındaki yavaşlık ve aksamalardı. Bunlardan biri, Medine savunucusu Fahri Paşa gibi temas imkânı olmayan komutanların savaşı sürdürmelerinden, öbürü de Kafkasya’da ya da Adana’da ordunun çekilmesi sonucu geride kalacak soydaşların Ermenilerin kurbanı olacakları korkusu yüzünden, çekilme konusundaki isteksizlikten ileri geliyordu. Her iki olay İngilizleri hem kızdırıyor, hem de türlü müdahale ve baskı vesileleri hazırladığı için işlerine yarıyordu. İngiliz Genelkurmayı 19 Kasım’da, yeniden savaşa girişileceği ve Türkiye’nin herhangi bir yerinin özerk kalamayacağı tehdidinin kullanılarak sert bir protestoda bulunulmasını istiyordu. Bu yazıda Fahri Paşa’nın teslim olmamasının ve Azerbaycan’daki gecikmelerin “durumlarını güçlendirdiği” belirtiliyordu. Calthorpe’un Babıâli’ye verdiği 16 Aralık notasında Medine, Harbiye Nezareti’nden verilecek yazılı buyruk üzerine derhal teslim olmadığı takdirde, Çanakkale istihkâmlarının tahrip edileceği bildiriliyordu. Mustafa Reşit Paşa, ertesi gün verdiği karşılık notasında bu tehdidi protesto ediyor ve Fahri Paşa’nın isyan halinde bulunduğunu bildiriyordu. (Medine 10 Ocak’ta teslim olmuştur.) Calthorpe’dan merkeze gelen 2 Ocak 1919 günlü tel, Türklerin hükümetin bütün iyi niyetine rağmen, Kafkasya ve Kilikya’da Ermenilere muamelelerinde mütarekeyi bozmaya devam ettiklerini, hükümetin etkili olamadığını, sonu gelmeyen protestolarda bulunmaktansa, iç bölgelerdeki Türklerin kafalarına yenildiklerini sokmak ve mütarekeyi uymalarını sağlamak üzere, Babıâli’den, aleyhinde güçlü deliller bulunan kimselerin derhal tutuklanarak Müttefik askeri makamlarına tesliminin istenmesini öneriyordu. 12 Ocak 1919’da ise İstanbul’daki başkomutan, Kafkasya’dan çekilmenin hasadı da götürebilmek için geciktirildiğini bildiriyor, kendisinin Çanakkale istihkâmlarını uçurmak ya da İstanbul’u askeri işgal altına almak için yetkilendirilmesini istiyordu. Buna giden 15 Ocak cevabında, polise el koymasının yeteceği bildiriliyordu. (Zaten bir Müttefik polis komitesi kurulması için bir Fransız önerisi vardı.)</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-53" id="footnote-225-53-backlink">53</a></span><span class="char-style-override-10" xml:lang="en-GB"> </span></p>
				<p class="paragraph-7" xml:lang="en-US"><span class="char-style-override-8" xml:lang="en-GB">14 Aralık’ta İngiliz Yüksek Komiser Vekili Webb, yerel yönetime karışmamaya dikkat ettiğini, fakat bu tutumda ısrar etmenin gün geçtikçe asayiş bozukluğu yüzünden zorlaştığını, durumun Müttefikler’in itibarını sarsmakta olduğunu bildiriyordu. Dışişleri, bunun Fransızlarla alınan karar gereğince, bir Fransız askeri işgaline ya da Fransız komutası altında Müttefik işgaline yol açabileceğinden ötürü olumsuz karşıladı. Fakat Fransızların kaleyi içten fethetmeye koyuldukları Webb’in 11 Aralık telinden anlaşılmıştı. 2 Aralık’ta Fransız teknik heyeti gelmişti. Şimdi ise, savaştan önce Osmanlı jandarmasında çalışmış olan Albay Foulon gelmiş, sadrazamın da onayı ile jandarmayla temasa geçmiş ve ilk başta dolaylı, sonra da dolaysız olarak jandarmayı ve belki başka hükümet dairelerini denetlemeye yetkili kılınmıştı.</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-54" id="footnote-225-54-backlink">54</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Sir Eyre Crowe –herhalde telaşla– bunu ilk kez duyduklarını, İstanbul’da kendileri (şimdi) polis ve jandarmaya müdahale ederlerse, Fransızlarla aralarında uygunsuz durumlar doğabileceğini yazmış ve 16 Aralık’ta Türk yönetimine karışılmaması gerektiği Paris’e duyurulmuştu. Ama artık müdahale kapısı açılmış bulunuyordu. Webb’in 31 Aralık teli, Babıâli’ye yapılan sert protesto sonucunda, asayiş durumunun daha iyileştiğini bildiriyordu. Fakat bunun yanında, çok endişe verici bir haber yer alıyordu. D’Esperey’in İstanbul’u karargâh edinmek istediği duyulmuştu (şubatta bu söylenti gerçekleşti). Webb’e göre, bu olursa, Fransızların şehri işgal etmelerine yol açabilecek olayların çıkması her zaman muhtemeldi. Böyle olmasa da, Foulon aracılığıyla polise de el atılması, bunun da başka karışmalara yol açması muhtemeldi. Herhalde bu ürkütücü ihtimaller dolayısıyladır ki 11 Ocak 1919’da Harbiye Bakanlığı Milne’e, İstanbul’un fiili askeri işgalinin şartları olarak polis ve hıfzıssıhhanın yürütmesini üstlenmesini, iş bitince de d’Esperey’i haberli kılmasını buyurdu. Böylece polis ve hıfzıssıhha İngilizlerin eline geçmiş oldu.</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-55" id="footnote-225-55-backlink">55</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Fakat bu “fiili” işgalin İstanbul’un resmi askeri işgali olmadığını, var olan “gayri resmi askeri işgali” “etkili” kılma amacını güttüğünü, yeni bir tutum olmadığını, daha önceki tutumu başarılı kılmak için bir tedbir olduğunu, Dışişleri Calthorpe’a 15 Ocak’ta bildirdi.</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-56" id="footnote-225-56-backlink">56</a></span></p>
				<p class="paragraph-7" xml:lang="en-US"><span class="char-style-override-8" xml:lang="en-GB">Görülüyor ki, İngiliz-Fransız rekabeti yönetime el konmasında can alıcı bir etken olmuştur. Babıâli’nin karşı duramaması ya da durmak istememesi, bu süreci çok kolaylaştırmıştır; ama İtilafçıların müdahale için fırsatları dört gözle kolladıkları da bir gerçektir. Bir kez asayiş bozukluğu –var idiyse– büyük ölçüde İtilaf askerlerinin varlığı karşısında azınlıkların çaresizlik göstermesinden ileri geliyordu. İtilafçıların karışmak için fırsat kolladıklarının en güzel örneği de, İstanbul’daki merkez hapishanesinin feci koşullarını saptayan rapor karşısında, Londra’nın duyduğu yakışıksız sevinçtir; çünkü böylece barış konferansı için Türklerin yalnız başkalarını değil, kendilerini de yönetmekten aciz olduklarını gösterecek güçlü bir kanıtın elde edilmiş bulunulduğuna inanıldı. Dışişleri, 15 Ocak’ta Calthorpe’a, bu tür raporların “siyasal değeri” olduğundan, taşradaki subayların da fırsat bulduklarında yerel hapishaneleri ziyaret etmelerinin arzuya değer olduğunu bildirdi.</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-57" id="footnote-225-57-backlink">57</a></span></p>
				<p class="paragraph-7" xml:lang="en-US"><span class="char-style-override-8" xml:lang="en-GB">Fakat Osmanlı yönetimine el koymak, Osmanlı ülkesinde emeller besleyen üç İtilaf devleti arasında tehlikeli ve patlayıcı bir konu olduğu için, bu işlemlerin uyuşa uyuşa ve anlaşa anlaşa yapılması için bir mekanizma kurulması gerekiyordu ki bunu da Yüksek Komiserlerin haftalık ya da iki haftalık toplantıları sağladı. İlk toplantı 28 Kasım’da yapıldı.</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-58" id="footnote-225-58-backlink">58</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Kısa zamanda birçok konuya el atıldı. Babıâli’den askeri sansürün iadesi istendi ve İtilafçılar dahi sansüre katıldılar.</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-59" id="footnote-225-59-backlink">59</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Sonra Fransız önerisi üzerine, bir Müttefik pasaport dairesi kuruldu.</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-60" id="footnote-225-60-backlink">60</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">İngilizler İaşe Nezareti’ne bir adam verdiler;</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-61" id="footnote-225-61-backlink">61</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">kömür kıtlığına “çare” olmak üzere bir uzman sağladılar.</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-62" id="footnote-225-62-backlink">62</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Bu arada İtilafçılar kendi yurttaşlarının çıkarlarını korumak için tedbir almakta kusur etmediler. Savaşta düşman uyruklulara uygulanmış olan çeşitli kısıtlamalar tek yanlı olarak kaldırtıldı</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-63" id="footnote-225-63-backlink">63</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">ve kapitülasyonların iadesi için Fransızlar öneride bulundular.</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-64" id="footnote-225-64-backlink">64</a></span></p>
				<p class="last-paragraph-6" xml:lang="en-US">Bu bölüme son vermeden önce şuna işaret etmek gerekir ki, yalnız İstanbul’u, Trakya’yı ve denizleri denetleyerek ve ne olursa olsun İtilafçılara boyun eğmeye hazır bir hükümetle yönetime el koyma konusunda yapılabilecek işler vardı, yapılamayacak işler vardı. Yapılamayacak işlerin birçoğu yine yapılabilirdi ama, bütün Türkiye’yi fiili bir işgal altına almak şartıyla. Bunu yapmadan, haysiyetsizliği göze almış bir hükümet karşısında bir noktadan sonra, taşranın merkezin buyruklarına uymaması, hatta düpedüz başkaldırması ihtimali vardı. Nitekim ocak ayının başında, Calthorpe dahi, Babıâli’nin sözünün geçmemekte olduğunu fark etmiş bulunuyordu ve bunu, bir telinde, memurların İttihat ve Terakkili olmalarıyla açıkladıktan sonra, İngiliz kuvvetlerinin bulunduğu yerlerde uysallık göstermeyen memurların İngiliz komutanlarınca tutuklanmasını ya da azledilmesini ve ondan sonra Babıâli’ye haber verilmesini önerdi.<span class="dipnot-6" style="font-size:0.8em;"><a class="footnote-link" href="#footnote-225-65" id="footnote-225-65-backlink">65</a></span><span class="char-style-override-11"> </span>Oysa gün geçtikçe kendi kamuoylarının barışçı baskısı karşısında, İtilafçıların Türkiye’yi işgal altına almaları olanakları azalıyor ve bu oranda, uydu devletlerin ya da toplulukların askeri kuvvetlerinden baskı unsuru olarak yararlanmak olanağı önem kazanıyordu.</p>
				<p class="paragraph-7" xml:lang="en-US"/>
				<p class="paragraph-7" xml:lang="en-US"/>
				<p class="paragraph-7" xml:lang="en-US"/>
				<p class="paragraph-7" xml:lang="en-US"/>
				<div class="footnotes">
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-48-backlink" id="footnote-225-48">48</a>	<span>Foreign Office 371/3420, 211789. Ama öte yandan, İngilizlerin çok erken bir tarihte İstanbul’u işgale karar verdiklerini, Calthorpe’un, hükümetine bu konuda yaptığı itirazdan anlıyoruz. Dyer, </span><span class="char-style-override-6">a.g.e.</span><span>, s. 338’in dipnotu, 81; G. Jaeschke, </span><span class="char-style-override-6">Türk Kurtuluş Savaşı Kronolojisi</span><span>, s. 1.</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-49-backlink" id="footnote-225-49">49</a>	<span>Karton 1.</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-50-backlink" id="footnote-225-50">50</a>	<span>Calthorpe’un merkeze yazdığına göre, kendisi İstanbul’a geldiğinde, bütün nezaret temsilcilerince karşılandığı halde, Fransız meslektaşı, benzer bir muamele için dört gün beklemiş ve kendisinin hatırlatması üzerine ona bir Babıâli heyeti gitmiş. Foreign Office 371/4156, 519.</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-51-backlink" id="footnote-225-51">51</a>	<span>Y. H. Bayur, </span><span class="char-style-override-6">Türk İnkılabı Tarihi</span><span>, s. 731-7, 728-30.</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-52-backlink" id="footnote-225-52">52</a>	<span class="char-style-override-6">Documents on British Foreign Policy</span><span>, 1919-1939, First Series, C. IV, E. L. Woodward and Rohan Butler (London, 1952), s. 775.</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-53-backlink" id="footnote-225-53">53</a>	<span>Foreign Office 371/3416, 190620; Karton 1 (General Wilson’dan 22 Kasım yazısı); 371/4166, 3402, 371/4172, 2391; 371/4164, 9211; 371/4155, 3407.</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-54-backlink" id="footnote-225-54">54</a>	<span class="char-style-override-6">Minber</span><span>, güvenilir birisine, Calthorpe’un hükümete bir nota vererek, iaşe, su, elektrik gibi bazı konular çözülmezse, İngilizlerin bunlara el koymak zorunda kalacaklarını bildirdiği haberini sordu. O, böyle bir şeyden haberi olmamakla birlikte, “bazı alaim” olduğunu kabul ediyordu. Örneğin, su yolları bozuk olduğundan, İstanbul’a su gelmiyordu. İngilizler birkaç kez başvurmuşlar, fakat işçi bulunmadığı cevabını almışlar. </span><span class="char-style-override-6">Minber</span><span>, 21/12/1334, 50. Görülüyor ki, hükümetin beceriksizlikleri, çaresizlikleri yüzünden yönetime el konabileceği hususuna dikkat çekilmektedir.</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-55-backlink" id="footnote-225-55">55</a>	<span>Gerçi adı “Müttefikler arası” idi, ama yine de komuta İngilizlerdeydi.</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-56-backlink" id="footnote-225-56">56</a>	<span>Foreign Office 371/3420, 206799, 205182; G. Jaeschke, </span><span class="char-style-override-6">Türk Kurtuluş Savaşı Kronolojisi</span><span>, s. 8 (2 Aralık); 371/3420, 213614; 371/4164, 6737, 7641.</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-57-backlink" id="footnote-225-57">57</a>	<span>Foreign Office 371/3421, 212210.</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-58-backlink" id="footnote-225-58">58</a>	<span>G. Jaeschke, </span><span class="char-style-override-6">Türk Kurtuluş Savaşı Kronolojisi</span><span>, s. 7.</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-59-backlink" id="footnote-225-59">59</a>	<span>Foreign Office 371/3420, 210540 (8/12/1918); 371/4155, 511 (12 Aralık); 3407 (19 Aralık); 11449 (2/1/1919). Anlaşılan Babıâli önce protesto etmiş, ondan sonra da basın özgürlüğünü tümden kaldıracak ölçüde sansürü benimsemişti. Müttefikler Arası Sansür Dairesi Osmanlı temsilcileriyle birlikte 20 Ocak’ta çalışmaya başladı. 371/4155, 22094; </span><span class="char-style-override-6">Akşam</span><span>, 20/1/1335, 123.</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-60-backlink" id="footnote-225-60">60</a>	<span>G. Jaeschke, </span><span class="char-style-override-6">Türk Kurtuluş Savaşı Kronolojisi</span><span>, s. 7 (25 Kasım); Foreign Office 371/4155, 510 (5 Aralık). Webb, başta bırakışmaya uyar mı diye kısa süreli bir tereddüt geçirdi.</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-61-backlink" id="footnote-225-61">61</a>	<span>Karton 1, Webb’den gelen 29 Aralık, 1026 sayılı yazı. Binbaşı Woods, mütarekenin 21. maddesine göre bu işe atandı.</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-62-backlink" id="footnote-225-62">62</a>	<span>Karton 1, 20 Kasım, 60131 (Calthorpe), 21 Kasım, 12151/8.</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-63-backlink" id="footnote-225-63">63</a>	<span class="char-style-override-6">Takvim-i Vekayi</span><span>, 15/12/1334, 3420; Foreign Office 371/3421, 213182 (Webb’in 26 Kasım notası); 371/4155, 3407 (19 Aralık). İtilafçılar kendi uyruklarıyla birlikte azınlık çıkarlarıyla da yakından ilgileniyorlardı. 2 Aralık’ta 13/9/1331 günlü Emval-i Metruke Kanunu’nun kaldırılmasını istediler. G. Jaeschke, </span><span class="char-style-override-6">Türk Kurtuluş Savaşı Kronolojisi</span><span>, s. 9. Müttefikler, 1914 öncesi sömürülerini ihya edebilmek için, aletleri olan Osmanlı azınlıklarının da eski ayrıcalıklı durumunu ihya etmek zorundaydılar. D. Avcıoğlu, </span><span class="char-style-override-6">Milli Kurtuluş Tarihi</span><span>, C. III, s. 1167.</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-64-backlink" id="footnote-225-64">64</a>	<span>Foreign Office 371/3420, 205090 (11 Aralık).</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-65-backlink" id="footnote-225-65">65</a>	<span>Foreign Office 371/4172, 2546 (3/1/1919).</span></p>
					</div>
				</div>
			</div>
		</div>
	</body>
</html>