<html xmlns="http://www.w3.org/1999/xhtml">
	<head>
		<title>8-10.html</title>
		<link href="template.css" rel="stylesheet" type="text/css"/>
	</head>
	<body>
		<div id="x8-10.html" xml:lang="en-GB">
			<div class="Basic-Text-Frame">
				<p class="Konu-Ba-l----1" id="toc_marker-5-10">10. İzmir’in İşgali</p>
				<p class="paragraph-1" xml:lang="en-US"/>
				<p class="paragraph-1" xml:lang="en-US"/>
				<p class="paragraph-1" xml:lang="en-US"><span class="char-style-override-8" xml:lang="en-GB">Karar, büyük bir gizlilik içinde yürürlüğe kondu. İtalyanlara 12 Mayıs’ta haber verilmesi, Yunan birliklerinin 14 Mayıs’ta İzmir’e gelmesi, çıkarmadan 36 saat önce İzmir tabyalarının Müttefikler tarafından işgal edilmesi ve ancak Yunan askeri karaya çıkmadan 12 saat önce Yunan işgalinin Türk makamlarına bildirilmesi, ondan sonra da tabyaların Yunan komutasına devredilmesi tasarlandı.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-199" id="footnote-225-199-backlink">199</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Yani işgal olayı önce bir Müttefik işgali olarak gösterilip İzmir kıskıvrak bağlanacak, iş işten geçtikten sonra işin gerçek mahiyeti ortaya çıkartılacaktı. Böylece Türklerin direnmeleri için imkân bırakılmamış olacak, Türkler bir kez daha dolandırılacaklardı. Zaten İzmir’in askeri ve mülki başları böyle bir ameliyeye karşı koymayacak “seçme” insanlardı.</span></p>
				<p class="paragraph-1" xml:lang="en-US"><span class="char-style-override-8" xml:lang="en-GB">15 Mayıs sabahı çıkan </span><span class="char-style-override-6" xml:lang="en-GB">Alemdar</span><span class="char-style-override-8" xml:lang="en-GB"> gazetesi, o sırada İzmir kordonlarında akıtılmakta olan Türk kanlarından, Türk onuruna karşı yürütülmekte olan pek ağır saldırıdan habersiz, şu haberi veriyordu:</span></p>
				<p class="paragraph-1" xml:lang="en-US"><span class="char-style-override-8" xml:lang="en-GB">“İzmir, 12 Mayıs. Birkaç gün zarfında limanlarımıza Fransız, İngiliz, İtalyan ve Amerika’nın büyük ve küçük birçok sefain-i harbiyesi geldi. Amiral Bristol bugün İstanbul’a müteveccihen hareket etti. Vali Bey kendilerine kurdelelerle müzeyyen güzel bir sepet derununda İzmir’in turfanda mahsulatından takdim ettiler. Sefain komutanlarıyla valinin sıkı temasta bulunmasına mehafil-i resmiye ve gayri resmiyece ehemmiyet-i fevkalade atfediliyor. Temas-ı vaki vilayetin siyaset-i dahiliyesini takviye mahiyetindedir. Ecnebiler tarz-ı idareden memnun bulunuyorlar. Eşya-yı ticariyenin kesretle vürudu tenezzül-ü fiyatı intac ettiğinden ahali memnundur. </span><span class="char-style-override-6" xml:lang="en-GB">Duygu</span><span class="char-style-override-8" xml:lang="en-GB"> ve </span><span class="char-style-override-6" xml:lang="en-GB">Anadolu</span><span class="char-style-override-8" xml:lang="en-GB"> gazeteleri tatil edilmiştir.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-200" id="footnote-225-200-backlink">200</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Eşkıyadan bazıları tenkil edildi. Birçokları da dehalet etmektedir.”</span></p>
				<p class="paragraph-1" xml:lang="en-US"><span class="char-style-override-8" xml:lang="en-GB">Bir gün önce –14 Mayıs sabahı– Amiral Webb, saat 11 sularında Damat Ferit’in konağına gelerek bir nota sundu.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-201" id="footnote-225-201-backlink">201</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Buna göre, İzmir civarındaki durum dolayısıyla, bırakışmaya göre İzmir tabyaları derhal müttefik kuvvetlerine teslim edilecekti. 14:15’te Sadrazam, Yüksek Komiser Calthorpe’un talimatına göre davranılması için İzmir valisine tel çektiğini bildirdi.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-202" id="footnote-225-202-backlink">202</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">12:40’ta Webb, Damat Ferit’le ikinci kez görüştüğünde, Sadrazam İzmir’deki eylemin kendisine başka felaketlerin ve imparatorluğun son parçalanışının başlangıcı gibi göründüğünü, ancak Padişah’la kişisel ilişkileri ve saygılı sevgisinin sonucu olarak istifa etmediğini söyledi. Webb’in tahminine göre işgalin gerçekte Yunanlılar tarafından yapılacağını öğrenir öğrenmez istifa etmesi pek muhtemeldi. Bu durumda kimin sadarete geleceğini bilmediğini yazan Webb, Yunan Yüksek Komiseri’ne her türlü gösterinin önlenmesinin tembih edilmesini uygun görüyor, fakat buna rağmen, esef verici sonuçlar doğurabilecek bazı gösterilerin yine de yapılacağından korkuyordu. Öğleden sonra veya akşam İngilizler Yunan işgalini bildiren ikinci notalarını verdiler.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-203" id="footnote-225-203-backlink">203</a></span></p>
				<p class="paragraph-1" xml:lang="en-US"><span class="char-style-override-8" xml:lang="en-GB">İzmir’de, Amiral Calthorpe işgal harekâtını ya da daha doğrusu hilesini, yönetmekteydi. Sabahleyin verilen bir notayla, İzmir tabyalarının Müttefikler tarafından işgali sağlandı. Akşam saat 9:30 civarında sunulan ikinci bir notayla İzmir’in ertesi sabah Yunan askerleri tarafından işgal edileceği bildirildi. 15 Mayıs sabahı 5:30’da Dahiliye Vekili Ahmet İzzet Bey’in verdiği protesto notasına göre,</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-204" id="footnote-225-204-backlink">204</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">ilk notayı getirenlere işgalin bırakışma hükümlerine dayandığı ve dolayısıyla geçici bir niteliğe sahip olduğu için, ileri sürülen talebe uyacağını söylemiş, ayrıca hükümete danışmıştı. Beş saat sonra gelen cevapta, talep, bırakışmanın 7. maddesine uygun ve dolayısıyla geçici bir niteliği olduğuna göre, buna “hiçbir suretle” karşı konmaması istenmiş, İzzet Bey’in davranışı ve görüş tarzı onanmıştı. Fakat gece gelen nota üzerine</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-205" id="footnote-225-205-backlink">205</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">İzzet Bey, şu görüşü öne sürüyordu: Bırakışmada İzmir’in Yunan askerleri tarafından işgali konusunda “özel hiçbir madde bulunmadığına ve bu da özel nitelikte bir sorun olduğuna göre” derhal Sadrazam’a talimat için telgraf çekmiş, fakat henüz cevap alamamış bulunuyordu.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-206" id="footnote-225-206-backlink">206</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Bundan ötürü, Calthorpe’un ikinci mektubundaki talebi protesto etmek gibi “acılı bir zorunluluk” duyuyordu. Bununla birlikte, bu ikinci mektuptaki talep dahi 7. maddeye dayandığından ve kendisince mektuptaki işbu madde geçici, askeri bir nitelik taşır gibi göründüğünden, amiralin istediği tedbirleri uygulamakta, “memleketin güvenliği için” gecikmemiş bulunuyordu (yani, Yunanlıların kenti işgal edebilmeleri için istenen tedbirleri uygulamakta). Görülüyor ki, İzzet Bey İzmir tabyalarının işgali için hiçbir zorluk göstermemiş, nitekim hükümet dahi buna “hiçbir suretle” karşı konmamasını istemişti. Ancak, işin asıl rengi belli olunca, İzzet Bey tereddütlere kapılmış, merkezden de cevap gelmeyince bir protesto notası gönderme gereğini duymuştu. Bununla birlikte, kendi kendine yaptığı, işgal geçicidir yorumuna sığınarak, yine de ileri sürülen isteklere uymayı doğru buluyordu. Bu durum, yani İzzet Bey’in Müttefik işgali olayına pek tepki göstermeyip ancak bir Yunan işgalinin söz konusu olduğunu anlayınca tepki göstermesi, yukarıda, İzzet Bey ve Ali Nadir Paşa’nın atanmasıyla ilgili olarak ortaya konan varsayımı doğrular niteliktedir.</span></p>
				<p class="paragraph-1" xml:lang="en-US"><span class="char-style-override-8" xml:lang="en-GB">15 Mayıs sabahı Yunanlılar İzmir’i işgale başladılar. Kordon boyunda yürüyüşe geçen bir Yunan birliğinin üzerine gazeteci Hasan Tahsin Recep’in (Osman Nevres) tabancayla ateş etmesi üzerine, Yunan askeri ve yerli Rumlar çılgınca taşkınlıklar yapmaya başladılar. İki gün içinde İzmir ve çevresinde 2 binden fazla Türk öldürüldü, birçok Türk evi ve ticaret yeri yağmalandı, türlü zorbalıklar yapıldı.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-207" id="footnote-225-207-backlink">207</a></span></p>
				<p class="paragraph-1" xml:lang="en-US"><span class="char-style-override-8" xml:lang="en-GB">15 Mayıs günü hükümet İzmir’in işgalini haber veren bir bildiriyi gazetelere verdi (16 Mayıs’ta yayımlandı). Bunda, 14 Mayıs günü sabahı, Webb’in İstanbul’da, Calthorpe’un İzmir’de, istihkâmların İtilaf devletleri tarafından işgalini bildirir notalar verdikleri, öğleden sonra (gerçekte gece) verilen diğer bir notayla da kentin Yunan askerleri tarafından işgal edileceğinin öğrenildiği anlatılıyordu. Hükümet, böylece, nasıl aldatıldığını anlatmış oluyordu. Bundan sonra, hükümetin “millet ve devletin” haklarını korumak için kendisine düşen girişimleri yapmış olduğu ve Dahiliye Nezareti’nin de “muhafaza-i vekar ve sekinet” edilmesi gereğini “lisan-ı münasiple” halka salık verilmesini vilayetlere bildirdiği söyleniyordu.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-208" id="footnote-225-208-backlink">208</a></span></p>
				<p class="paragraph-1" xml:lang="en-US"><span class="char-style-override-8" xml:lang="en-GB">15 Mayıs akşamı, Damat Ferit, Webb’e bir nota verdi.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-209" id="footnote-225-209-backlink">209</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Bunda, 14 Mayıs’ta Webb’den aldığı notayı andıktan sonra, İzmir valisinden aldığı çeşitli haberlerden, notada bildirilen işgal biçiminin değiştiğini, Calthorpe’un Yunan askerinin kente gireceğini haber vermiş bulunduğunu söylüyordu. Osmanlı hükümeti, o bölgedeki durumun hiçbir biçimde böyle bir tedbiri haklı kılmadığını duyuruyordu. İki aydır asker sayısının artırılması için hükümetin üst üste yaptığı haklı talepler kabul edilmiş olsaydı, bu vilayetteki sükûn çoktan tam olacaktı.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-210" id="footnote-225-210-backlink">210</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Hükümetin karşılık görmeyen bu önerisine göre, bırakışma gereğince 70 bin kişinin silah altında olması gerekirken, pek geniş bir ülkeye dağılmış ancak 40 bin kişi vardı. Osmanlı hükümeti, İtilaf ordularının işgaline karşı çıkmıyordu; ama, kendi özgür iradesiyle bir Yunan işgaline razı olamazdı; çünkü bu kentin Avrupa Yunanistanı’yla ilgisi yoktu. Hükümet, büyük İtilaf devletlerine olan saygısından, onların iradesine boyun eğiyor, fakat hiçbir biçimde bu karara, hakkından vazgeçme niteliğini vermiyordu. Notada, “eski yurttaşların” Osmanlı egemenliğinden koptuktan sonra, yüzyıllarca kendilerine yapılan muamelenin tersine, nasıl Türk ulusal varlığını her yönüyle yok ettiklerini bildikleri için, Osmanlıların Yunan işgaline tepki göstermekte oldukları da belirtiliyordu. Gerçekten de, hatırlanacağı üzere, 23 Mart’ta Damat Ferit Aydın vilayetinde asayiş sağlanması için İngiliz yardımını rica etmiş, fakat bir karma İtilaf kuvveti gönderilmesi konusundaki kararı da İngiliz hükümetine bırakmıştı.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-211" id="footnote-225-211-backlink">211</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Ama bir aldatmaca sonucunda ortaya bir Yunan işgali çıkınca hükümet elektrik akımına kapılmış gibi oldu.</span></p>
				<p class="paragraph-1" xml:lang="en-US"><span class="char-style-override-8" xml:lang="en-GB">Damat Ferit, almakta olduğu “sayısız” protesto telgraflarından bazılarını göstermek üzere Webb’e getirmişti. Kendisi, sükûneti sağlamak için elinden geleni yapacaktı, ama sonuçtan emin değildi. İttihat ve Terakki’yi ezmişti, fakat şimdi başka örgütler ortaya çıkıyor ve her yanda kamuoyu alevleniyor gibiydi. Geniş bir ülkeye yayılmış tek tük ya da küçük müfrezeler halindeki İngiliz subay ve askerleri için de ciddi endişeler duyuyordu.</span></p>
				<p class="paragraph-1" xml:lang="en-US"/>
				<p class="ARA-BASLIK-1" id="toc_marker-5-10-1">İşgale Tepkiler</p>
				<p class="paragraph-1" xml:lang="en-US"/>
				<p class="paragraph-1" xml:lang="en-US"><span class="char-style-override-8" xml:lang="en-GB">Türk halkında Yunanlıların İzmir’i işgal etmelerine karşı derin tepkiler doğdu; öyle ki, Damat Ferit hükümeti dahi bu tepkilerden büyük ölçüde etkilendi. Önceleri, kimi muhalefet ve saray çevreleri, kendi heyecanlarını dahi gizleyerek, olayı tevil edebileceklerini sandılar. 17 Mayıs günlü </span><span class="char-style-override-6" xml:lang="en-GB">Alemdar</span><span class="char-style-override-8" xml:lang="en-GB">’da Refi Cevat, Yunanlıların İzmir’i, İtilaf devletlerinin “kuvve-i muavinesi” sıfatıyla işgal ettiklerini, işgali aslında Yunanlıların yapmadıklarını, kendilerine “bahşettiğimiz” hakka dayanarak İtilaf devletlerinin yaptıklarını ileri sürüyordu. İzmir’den tamamen ümidi kesmeyi, “bilüzum” sayıyordu yazar. Dahiliye Nazırı Mehmet Ali’ye göre, İzzet Paşa İzmir’de mülki işlere bakmaya devam ettiğine göre, işgal yalnız askeri nitelikteydi. İzmir’de “bazı hadisat” olduğundan hükümet resmen haberli değildi ve bu konudaki söylentilere “atf-ı ehemmiyet” edilmemeliydi.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-212" id="footnote-225-212-backlink">212</a></span><span class="char-style-override-10" xml:lang="en-GB"> </span><span class="char-style-override-6" xml:lang="en-GB">The Times</span><span class="char-style-override-8" xml:lang="en-GB"> da, 16 Mayıs sayısında, işgali bildirdiği halde, işgalin olaylı geçtiğini ancak 23 Mayıs sayısında “idrak” edebilmişti. Bununla birlikte, olay yine de çarpıtılıyor, Türklerin “inatçı bir direnme” gösterdikleri, Türklerin 300, Hıristiyanların 100 kayıp verdikleri bildiriliyordu. Londra’da Dışişleri’nde bir memur da ölenlerin muhtemelen ölümü hak ettiklerinden söz ediyordu.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-213" id="footnote-225-213-backlink">213</a></span><span class="char-style-override-10" xml:lang="en-GB"> </span></p>
				<p class="paragraph-1" xml:lang="en-US"><span class="char-style-override-8" xml:lang="en-GB">17 Mayıs sayısında olayı tevile çalışan </span><span class="char-style-override-6" xml:lang="en-GB">Alemdar</span><span class="char-style-override-8" xml:lang="en-GB">, ertesi günü “Matem-i Umumi” (bütün eğlence yerlerini tatil ettiler) başlığını koyuyor, “yağan” protesto tellerinden bir bölümünü yayımlıyordu.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-214" id="footnote-225-214-backlink">214</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Ali Kemal, Fransızca </span><span class="char-style-override-6" xml:lang="en-GB">İstanbul</span><span class="char-style-override-8" xml:lang="en-GB"> gazetesinde, 7. maddenin sözünü ettiği durumun İzmir’de geçerli olmadığını söylüyor, “İzmirsiz Türk Anadolusu olmaz” diyordu. Ona göre, 40 bin kişilik orduya rağmen “sükûn ve intizam” sağlanmıştı; hükümet insanca ne kabilse yapmıştı. Demecin başında, “bunu katiyen beklemiyorduk” deniyor ve şimdiye dek “bu suretle” kendisine karşı davranılan “yegâne millet biziz” diye ekleniyordu. Ali Kemal, demecinin sonunda, üstü kapalı bir tehdit savurmaktan da geri kalmıyordu: Karar, İslam âleminde “şayan-ı ehemmiyet” bir yankı ve “büyük bir infial” uyandıracaktı. Fakat Ali Kemal de, İzmir’de olup bitenler için, “tamamen” bilmiyoruz diyor ve sebep olarak telgraf haberleşmesinin bir süre kesilmesini gösteriyordu.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-215" id="footnote-225-215-backlink">215</a></span></p>
				<p class="paragraph-1" xml:lang="en-US"><span class="char-style-override-8" xml:lang="en-GB">Bu arada 16 Mayıs günü hükümet istifa etti. İstifa kabul edilerek, yeni hükümeti kurma görevi yine Damat Ferit’e verildi. İstifanamede, beş yıllık bir kötü yönetimin acı sonuçlarını “imkân dairesinde” düzeltmek için görev aldığı, “sırf vicdanımıza ve içtihadımıza” uygun olarak gerekli sayılan her türlü tedbir alındığı halde, İtilaf’ın İzmir için verdiği son kararın devlet ve ulus haklarının muhafazasını çalışmasının ruhu bilen hükümeti müşkül bir mevkie koyduğu için istifa edildiği yazılıydı.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-216" id="footnote-225-216-backlink">216</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">18 Mayıs’ta ise Dahiliye Nezareti polis müdüriyetine, “emr-i âhire değin” bundan böyle kimsenin tutuklanmamasını buyurmuştu. Bir gün sonra, İttihat ve Terakki ileri gelenlerinin yargılanmasının, “... bir müddet-i gayri muayyene için şimdilik tehir...” olunduğunu öğreniyoruz.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-217" id="footnote-225-217-backlink">217</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Bütün Türkiye ve Türklerin böylesine ağır bir saldırıya uğradığı bir sırada doğan ortak tepki içinde, iç düşmanla mücadeleye ara verme gerekli görülmüştü.</span></p>
				<p class="paragraph-1" xml:lang="en-US"><span class="char-style-override-8" xml:lang="en-GB">Memlekette öyle bir hava olmuştu ki, ulusçuluğu reddeden Hürriyet ve İtilaf dahi tepki göstermek konusunda önderliği kimseye kaptırmak istemedi. 16 Mayıs günü Hürriyet ve İtilaf Merkez-i Umumisi’nin yayımladığı genelgede, “azim bir teessüf” dile getiriliyor, bütün şubelerden alınan protesto tellerinden söz ediliyor ve başkalarına saldırı biçimini almamak üzere, hak istemek konusunda “tezahürat ve arzu-yu millinin” hak elde edilene dek süreceğine olan inanç belirtilip, fırkanın her türlü “teşebbüsat-ı meşruada” bulunduğu duyuruluyordu.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-218" id="footnote-225-218-backlink">218</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">17 Mayıs’ta Hürriyet ve İtilaf Merkez-i Umumisi, yaptığı toplantı sonucunda, İzmir bunalımı karşısında öbür fırkalarla cephe birliği yapmayı kararlaştırdı. Nitekim ertesi günü Hürriyet ve İtilaf, Sulh ve Selamet, Milli Ahrar, Demokrat, Sosyalist, Osmanlı Demokrat Fırkalarıyla Adana ve Havalisi, Trabzon Müdafaa-i Milliye, İzmir Redd-i İlhak cemiyetleri ve Trakya murahhasları toplandılar ve İtilaf temsilcilerine bir muhtıra sundular.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-219" id="footnote-225-219-backlink">219</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Hayli sert olan muhtıra, işgali bırakışmaya ve Wilson İlkeleri’ne aykırı buluyor ve Yunanistan ile Osmanlı Devleti arasında savaş halinin bulunmasının, bu ülkenin işgaline bir engel olduğuna dikkat çekiyor, bu durumda doğacak her türlü sorumluluğun İtilaf devletlerine ait olacağını bildiriyordu. Bundan başka, Türk ulusunun her türlü fedakârlığı destekleyeceği ve dolayısıyla, birliğini ve ulusal varlığını koruyacağı duyuruluyordu. Son olarak, Türkler adına, haksızlığın düzeltilmesi ve ulusal alın yazılarının, temsilcilerinin huzurunda ve Wilson İlkeleri’ne göre düzenlenmesi isteniyordu.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-220" id="footnote-225-220-backlink">220</a></span></p>
				<p class="paragraph-1" xml:lang="en-US"><span class="char-style-override-8" xml:lang="en-GB">Bundan başka, Sadık Bey saraya da gitti ve </span><span class="char-style-override-6" xml:lang="en-GB">Alemdar</span><span class="char-style-override-8" xml:lang="en-GB">’a göre, Vahdettin’le iki saat görüştü. Sonra, Hürriyet ve İtilaf Merkez-i Umumisi “... tezahürat-ı hakikiye-i milliyeye karşı bilumum Müslüman Türklere...” bir bildirge ile teşekkür etti.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-221" id="footnote-225-221-backlink">221</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Öte yandan, Âyan Meclisi de, Kanun-ı Esasi’ye aykırı olarak (çünkü bu Meclis ancak Mebusan’la birlikte toplantı halinde olabilirdi) olağanüstü bir toplantı yaptı.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-222" id="footnote-225-222-backlink">222</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Bu bunalımda, halkın seçtiği bir meclisin, yani Türk kamuoyunu yetkiyle temsil edecek bir uzvun bulunmaması şüphesiz bir eksiklikti. Bu işte Saray, İttihat ve Terakki ve meşrutiyet düşmanlığının bedelini ödüyordu.</span></p>
				<p class="paragraph-1" xml:lang="en-US"/>
				<p class="ARA-BASLIK-1" id="toc_marker-5-10-2">İzmir’in İşgalinin Önemi</p>
				<p class="paragraph-1" xml:lang="en-US"/>
				<p class="last-paragraph-1" xml:lang="en-US">İzmir’in Yunanlılar tarafından işgali gerçekten bir dönüm noktası olmuştur. Bu noktaya dek, mütareke çok çiğnendi. İtilaf devletlerinin birçok meşru olmayan işgalleri, davranışları oldu. Fakat özellikle ulusçu olmayanlar, İttihat ve Terakki hasımları için bunlar, hep tevil edilebilecek davranışlardı. Bir dinci ya da imparatorluk görüşünden kalkan kimse için bir Musul’un, bir Adana’nın işgali bir Mekke, Medine, Kudüs, Şam, Bağdat işgalinden o denli çok üzücü bir şey değildi. Kaldı ki, bu kimseler bağımsız bir Osmanlı Devleti düşüncesinin hayal olduğunu, hiç değilse bir süre, bir büyük devletin “rehberliğinin” kaçınılmaz olduğunu artık kabul etmişlerdi. Bu bakımdan, mütarekenin çiğnenmesi, orasının burasının işgale uğraması o denli vahim gözükmüyordu bunlara. İstanbul’un işgaline gelince, onların gözünde Almanlar gitmiş, yerlerine, kimilerinin Müslüman sömürgeleri var diye Müslüman devletlerden saydıkları İngiltere, Fransa gibi devletler gelmişti. Halife Vahdettin ve çevresinin İngilizlerle uyuşmuş ya da uyuşmak üzere olduğu söylentileri ise, bunların yüreklerine su serpen haberlerdi. Saray’ın da bu kafada olması bu cepheye güç kazandırıyordu. Ulusçulara gelince bunlar için bir Adana, bir Antalya işgali ile bir Şam’ın işgali aynı şeyler olamazdı. Onlar Türk yurdunda bağımsızlık istiyor, bunun ve yenilginin ceremesi olarak yalnız Arap ülkelerini gözden çıkarmış bulunuyorlardı. Ne var ki, ulusçuların başlıca örgütü İttihat ve Terakki idi ve bunun da sırtında, savaşın, yenilginin, yolsuzlukların kocaman kamburu vardı. Ulusçuların örgütlenebilmesi ve Türkiye siyasetinde söz sahibi olabilmeleri için, bağımsızlık hedefinin hem gerekliliği hem de olabilirliği kanıtlanmaya muhtaçtı. İzmir’in işgali, bağımsızlık hedefinin gerekliliğini kanıtladı. Olabilirliği ise, savaş alanlarında, Doğu Anadolu’da, Urfa, Maraş, Antep’te, Sakarya’da kan ve ateşle kanıtlanacaktı. Fakat bağımsızlığın gerekliliğinin anlaşılması dahi pek önemli bir merhaleydi. İzmir’in işgalinin önemini belirtmek için, bunu İtilaf devletlerinin mütarekeyi çiğneyerek yaptıkları iki başka işgalle, Musul ve Adana’nın işgaliyle karşılaştırmak yararlı olur. Önce, Adana ve Musul, mütareke sınırında ve İstanbul’a uzak yerlerdi. Oysa İzmir Anadolu’nun bağrında, buranın kapısı durumundaydı. Ne sınırdaydı, ne de İstanbul’a uzaktı. Ayrıca, İzmir’in önemi öbür iki yerle karşılaştırılamazdı. İzmir, İstanbul’dan sonra Anadolu’nun ikinci kentiydi. Örneğin Edirne’nin tersine hiç düşman işgali görmemişti. Sonra, Adana ve Musul, savaş bittikten pek kısa bir süre sonra, tabir caizse, “sıcağı sıcağına” işgal edilmişlerdi ve zaten bunlar, savaş cephesinin hemen gerisindeki yerlerdi. İzmir, mütarekeden altı buçuk ay sonra işgal ediliyordu ve bu kent savaş eyleminden pek uzak kalmış bir yerdi. Mondros’ta Adana için kabul ettirilen hüküm (md. 16), buranın İstanbul’la bağlantısını zaten zayıflatmış ve kamuoyunu onun akıbetine hazırlamıştı. İzmir için böyle bir hüküm yoktu. Üçüncü olarak, Adana ve Musul’u İngiltere işgal etmişti; oysa İzmir’i işgal eden eski bir Osmanlı vilayeti olan ve Anadolu’da birçok soydaşı olan Yunanistan’dı. Tarihsel deneyimler göstermişti ki, Balkanlı ulusların Osmanlı egemenliğine son verdikleri yerde, çok kez Müslümanlık ve Türklük, uygarlık yapıtlarını dahi silip süpürmecesine barındırılmamakta, en azından pek ağır bir baskı altına alınmaktadır. Şimdi bu işlem, düşman ordularının birkaç kez çiğnedikleri Doğu Trakya gibi bir bölgeye değil, Ege bölgesine uygulanıyordu. Oysa, İngiltere gibi büyük bir devletin sömürgeci sıfatıyla girdiği bir yerde Müslümanlara, horlansalar, sömürülseler, geri bıraktırılsalar bile, yine de az çok bir hayat hakkı tanınıyor, hatta daha iyi sömürmek amacıyla da olsa, birtakım nimetler sağlanıyordu. Gerçi Adana’ya gelen işgal birlikleri içindeki Fransız birliklerinin bir bölümünü Ermeni birlikleri oluşturuyordu ve bunların Türklere yaptıkları eziyetler, Babıâli’nin 11 Mart’ta bir muhtıra vermesine yol açtı;<span class="dipnot-1" style="font-size:0.8em;"><a class="footnote-link" href="#footnote-225-223" id="footnote-225-223-backlink">223</a></span><span class="char-style-override-11"> </span>ama İngilizler ve Fransızlar bu konuda ileri gidilmekte olduğunu idrak ederek, durumu hafifletici bazı tedbirleri yine de aldılar.<span class="dipnot-1" style="font-size:0.8em;"><a class="footnote-link" href="#footnote-225-224" id="footnote-225-224-backlink">224</a></span><span class="char-style-override-11"> </span>Bu, söz konusu devletlerin Adana’yı kurulacak bir Ermeni devletine bağışlamalarına engel değildi; fakat büyük devletler orada oldukça Ermeniler tamamen başıboş sayılamazlardı. Osman Nevres’in tek başına tabancalı direnişi üzerine Yunan ordusunun Kordon boylarında saatler boyu yaptığı barbarca çılgınlıklar, Yunan yönetiminin Anadolu’ya neler getirmekte olduğunu –Batı basını konuyu kendi kendine sansür ettiği için Batı kamuoyuna değilse bile– Türk kamuoyuna mükemmel bir biçimde göstermişti.</p>
				<p class="paragraph-1" xml:lang="en-US"/>
				<p class="paragraph-1" xml:lang="en-US"/>
				<p class="paragraph-1" xml:lang="en-US"/>
				<p class="paragraph-1" xml:lang="en-US"/>
				<div class="footnotes">
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-199-backlink" id="footnote-225-199">199</a>	<span>G. Jaeschke, </span><span class="char-style-override-6">Türk Kurtuluş Savaşı Kronolojisi</span><span>, s. 30.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-200-backlink" id="footnote-225-200">200</a>	<span>Bu gazetelerin kapatılmasını, İzzet Paşa’nın yaklaşmakta olduğunu sandığı Büyük Devlet işgalini pürüzsüzce sağlamak niyetine bağlamak mümkündür.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-201-backlink" id="footnote-225-201">201</a>	<span>Söylemezoğlu, İzmir’in Yunanlılar tarafından işgal edilebileceğini Kont Sforza’nın bir konuşmasından sezinleyince, durumu Damat Ferit’e bildirmiş ve bu konuda İtilaf devletlerine bir nota yazılmasını kararlaştırmışlar. Fakat, ertesi gün, nota müsveddesini götürdüğünde, Sadrazam, İngiliz Komiserliği’nin böyle bir şey olmadığını temin ettiğini söyleyerek, notaya gerek kalmadığını anlatmış, “yirmi gün” geçmeden İzmir işgal edilmiş, </span><span class="char-style-override-6">a.g.e.</span><span>, s. 93-4. Aldrovandi’ye göre böyle bir nota verilmiş: G. Jaeschke, </span><span class="char-style-override-6">Kurtuluş Savaşı ile İlgili İngiliz Belgeleri</span><span>, s. 68. (L. M. Aldrovandi, </span><span class="char-style-override-6">Guerra Diplomatica</span><span>, Milano, 1936, s. 330). Karay da, İzmir PT Başmüdür Vekili Naşit’in birkaç saate kadar İzmir’in Yunanlılarca işgal edileceğini Maliye Müfettişi Muvaffak Bey’den öğrendiğini tellemesi üzerine, Sadrazam ve Dahiliye nazırının nasıl, “tahrikâtımız ve müheyyiç ifşaatta” bulunan Muvaffak’ın derhal tutuklanarak İstanbul’a “Tahtelhıfz” gönderilmesini emrettiklerini, kendisinin de; adı geçenin eski Âyan Reisi Rıfat Bey’in oğlu olmasından ötürü, bunun bir İttihat ve Terakki fesatlığı olduğuna inandığını anlatıyor. (Anlaşılan bu tel, Webb’in ilk notasından önceydi.) R. H. Karay,</span><span class="char-style-override-6"> Minelbab İlelmihrab</span><span>, s. 113-4.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-202-backlink" id="footnote-225-202">202</a>	<span>Foreign Office 371/4217, 73656. Öbür yüksek komiserler talimat almadıkları için, Webb, kendi başına notayı sundu. 371/4217, 73723.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-203-backlink" id="footnote-225-203">203</a>	<span>Foreign Office 371/4217, 73722. 14 Mayıs akşamüzeri Damat Ferit “bermutad” Saray’da, huzurda iken İngiliz siyasi mümessilinin konağında beklemekte olduğu haberinin gelmesi üzerine alelacele dönmüş. Vakit doğruysa, Sadrazam’ın İngiliz görevliyle on günde yaptığı üçüncü konuşmadır bu. A.F. Türkgeldi, </span><span class="char-style-override-6">Görüp İşittiklerim</span><span>, s. 207. 15 Mayıs’ta çıkan bildiriye göre ikinci nota öğleden sonra verildi. Ayın 15’i cuma idi, yani 14 Mayıs öğleden sonra tatildi. Bu da hilenin başka bir öğesiydi. </span><span class="char-style-override-6">Takvim-i Vekayi</span><span>, 15/51335, 3550.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-204-backlink" id="footnote-225-204">204</a>	<span>Foreign Office 371/4218, tasnif 2432.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-205-backlink" id="footnote-225-205">205</a>	<span>2. Calthorpe notası: G. Jaeschke, </span><span class="char-style-override-6">Kurtuluş Savaşı ile İlgili İngiliz Belgeleri</span><span>, s. 265-6. İzzet’in protesto notasından, 2. notayı 21:30’da aldığını öğreniyoruz. R. Apak, R. Hallı, K. Coşkuner, </span><span class="char-style-override-6">Türk İstiklal Harbi</span><span>, C. II, 1’e göre (s. 53), nota 23:30’da alınmıştı. Bu, Ali Nadir’in notadan haberli olduğu saat olsa gerektir. Paşa’nın Harbiye’ye bu konudaki telini ancak saat 1’de çekmiş olması da bunu doğruluyor. Calthorpe’un 2. notasından, İtilaf’ın ve özellikle İngilizlerin, Yunan işgali olurken Türkleri hareketsizleştirme işlevi iyice ortaya çıkıyor. Notaya göre, Yunan işgalinden Babıâli haberli kılınmıştı. Oysa Damat Ferit’in Webb’e, 15 Mayıs’ta verdiği notaya göre, İstanbul ancak vali ve kolordu komutanının telleriyle olayı öğrenebilmiştir. Böyle ise, notadaki bu iddianın İzmir makamlarının herhangi bir direnme eğilimini kırmak için kasıtlı olarak uydurulduğu düşünülebilir. Notada, Türk askerinin işgalden az önce kışlaya toplanması isteniyor ve dahile telaş verici tellerin çekilmemesi için, telgrafhanenin İngiliz askerleri tarafından işgal edileceği bildiriliyordu. Son olarak, limanda yatan “güçlü” Müttefik donanmasının “yatıştırıcı” (</span><span class="char-style-override-6">restraining</span><span>) bir etki yapması umudu dile getirilerek, Türkler “kibarca” tehdit edilmiş oluyordu.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-206-backlink" id="footnote-225-206">206</a>	<span>Gerçi daha önce, 14 Mayıs sabahı (Calthorpe notasından önce) Ali Nadir, Yunanlıların işgali söylentisini, İtalyanların da işgal ihtimalini zikrederek merkeze bildirmişti; ama o zaman, bunun esassız olduğu cevabı gelmiştir. Bu sefer ise ne İzzet Bey, ne de Ali Nadir işgalin gerçekleşmekte olduğu konusundaki tellerine bir cevap alabilmişlerdi. R. Apak, R. Hallı, K. Coşkuner, </span><span class="char-style-override-6">Türk İstiklal Harbi</span><span>, C. II, 1, s. 48-53; Tansel, </span><span class="char-style-override-6">a.g.e.</span><span>, C. I., s. 186’nın dipnotu (</span><span class="char-style-override-6">Harp Tarihi Vesikaları Dergisi</span><span>, sayı 37, b. 894); G. Jaeschke, </span><span class="char-style-override-6">Kurtuluş Savaşı ile İlgili İngiliz Belgeleri</span><span>, s. 78-9; Taçalan, </span><span class="char-style-override-6">a.g.e.</span><span>, s. 236. Oysa Şakir Paşa’nın Süleyman Fethi’ye direnilmemesi karşılığını verdiği, F.R. Atay, </span><span class="char-style-override-6">Çankaya</span><span>, s. 166-8’de yazılıdır. Oysa F.R. Atay, </span><span class="char-style-override-6">Atatürk</span><span>’</span><span class="char-style-override-6">ün Bana Anlattıkları</span><span>, s. 121’de, Yunanlıların bir çıkarması ihtimaline karşı, Fevzi Paşa’nın, ateşle karşı konulması gereğini Harbiye nazırının imzasıyla bildirmiş olduğu anlatılıyor. Bu yüzden Genelkurmay Başkanlığı’na 14 Mayıs’ta Cevat Paşa getirilmiş. Fevzi Paşa 1. Ordu birlikleri müfettişliğine atanmıştı. </span><span class="char-style-override-6">Takvim-i Vekayi</span><span>, 15/5/1335, 3549. Süleyman Fethi’ye çekilen tel, Ali Nadir’den önce, nisanda “Averof”un devriye çıkarması olayı dolayısıyla çekilmiş olsa gerektir. Bkz. 172. dipnotu. Yunan işgali sırasında İzzet Bey İngiliz konsolosluğuna sığındı. </span><span class="char-style-override-6">Documents on British Foreign Policy</span><span>, C. II, s. 240. Jaeschke, İzzet Bey’in Damat Ferit’ten Meclis-i Vükela karar vermeden bir talimat veremeyeceği yolunda bir cevap aldığını öne sürüyorsa da, “şaşkınca” sayılabilecek bu “cevabın” kaynağını zikretmiyor. G. Jaeschke, </span><span class="char-style-override-6">Kurtuluş Savaşı ile İlgili İngiliz Belgeleri</span><span>, s. 78. </span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-207-backlink" id="footnote-225-207">207</a>	<span>Taçalan, </span><span class="char-style-override-6">a.g.e.</span><span>, s. 239-70; R. Apak, R. Hallı, K. Coşkuner, </span><span class="char-style-override-6">Türk İstiklal Harbi</span><span>, C. II, 1, s. 55-8; M. T. Gökbilgin, </span><span class="char-style-override-6">Milli Mücadele Başlarken</span><span>, C. I (Ankara, 1959), s. 87. Yalnız subaylardan Kordon’da yürütülerek, hakaretler edilerek 9’u öldürülmüş, 21’i yaralanmış, 27’sinin “akıbeti meçhul” kalmıştır (R. Apak, R. Hallı, K. Coşkuner, </span><span class="char-style-override-6">Türk İstiklal Harbi</span><span>). Bu olayların bir bölümü limanda demirli Müttefik gemilerinin önünde geçtiği için, Yunanlılar bir soruşturma yapmak ve bir askerle bir sivile idam ve müebbet hapis cezası vermek zorunluğunu duydular. Bunu bildiren İngiliz muhabiri, yine de bunu Yunanlılardan yana çevirebiliyor ve özür olarak, Ermenilerin “toptan” kırımı ile uğraşan Osmanlı Divan-ı Harbi’nin dört ayda ancak bir ölüm cezası verebildiğini hatırlatıyordu. </span><span class="char-style-override-6">The Times</span><span>, 3/6/1919. İlginçtir ki, başından geçenlere rağmen, Ali Nadir, İstanbul’a geldiğinde, “menhus” İttihat ve Terakki’nin Genelkurmay’daki etkisinden ve kolordunun çete (Kuva-yı Milliye) haline dönüştürülmesinden şikâyet eden bir dilekçe verdi Harbiye’ye. C. Bayar, </span><span class="char-style-override-6">Ben de Yazdım</span><span>, C. VI, s. 1998-9. Ali Nadir’in İzmir’de başından geçenleri anlatan raporu (20 Mayıs). C. Bayar, </span><span class="char-style-override-6">Ben de Yazdım</span><span>, C. VI, s. 2004-8. Tansel’e göre, Hasan Tahsin’den başka Türkler de ateş açmışlardı. </span><span class="char-style-override-6">A.g.e.</span><span>, C. I., s. 196-7.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-208-backlink" id="footnote-225-208">208</a>	<span class="char-style-override-6">Takvim-i Vekayi</span><span>, 17/5/1335, 3550.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-209-backlink" id="footnote-225-209">209</a>	<span>Foreign Office 371/4218, 80101. İtilafçılar, bu notayı cevaplandırmak gereğini duymadılar. Söylemezoğlu, </span><span class="char-style-override-6">a.g.e.</span><span>, s. 100.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-210-backlink" id="footnote-225-210">210</a>	<span>Vükela, Bursa ve Aydın’da eşkıyalığın yayıldığını saptamış, buna karşı jandarmayı düzeltmek için gereken ödeneklerin ve maaşların verilmesini kararlaştırmıştı. </span><span class="char-style-override-6">Meclis-i Vükela Mazbataları</span><span>, 17/5/1335, 215/234.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-211-backlink" id="footnote-225-211">211</a>	<span>Foreign Office 371/4166, 50869.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-212-backlink" id="footnote-225-212">212</a>	<span class="char-style-override-6">İkdam</span><span>, 19/5/1335, 8001 (</span><span class="char-style-override-6">Moniteur Oriental</span><span>). İzzet Bey’in, işgalin haftasında </span><span class="char-style-override-6">Ahenk</span><span>’e söyledikleri: M. T. Gökbilgin, </span><span class="char-style-override-6">Milli Mücadele Başlarken</span><span>, C. I, s. 91. 14 Haziran’da İzzet Bey’in </span><span class="char-style-override-6">Sabah</span><span>’ta açıklaması. C. Bayar, </span><span class="char-style-override-6">Ben de Yazdım</span><span>, C. VI, s. 2019-20.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-213-backlink" id="footnote-225-213">213</a>	<span>Damat Ferit, Konferans’ta, Yunanlıların zulmünü anlatan belgeler sundu. Bu konuda Dışişleri’nde CESP rumuzlu mütalaa (12 Temmuz): “Belgelerden yine belli oluyor ki, İzmir’de öldürülenlerin birçoğu Askerlik Şubesi’yle ilgiliydi. Bunu söylemek barbarca gelebilir; ama muhtemelen başlarına geleni tamamen hak ettiler. Yunan vahşeti üzerinde daha fazla durmak gereksiz görünüyor; hesapça dahilde devam ediyor ve Anadolu’da Yunan askerleri ve kırılacak Müslümanlar oldukça, devam edecektir.” Foreign Office 371/4219, 101446.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-214-backlink" id="footnote-225-214">214</a>	<span class="char-style-override-6">Alemdar</span><span>, 19 Mayıs sayısında, matbaaya 100 bine varan telgrafın geldiğinden söz ediyordu.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-215-backlink" id="footnote-225-215">215</a>	<span class="char-style-override-6">Alemdar</span><span>, 18/5/1335, 146-1456.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-216-backlink" id="footnote-225-216">216</a>	<span class="char-style-override-6">İkdam</span><span>, 17/5/1335, 7999.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-217-backlink" id="footnote-225-217">217</a>	<span class="char-style-override-6">Alemdar</span><span>, 19-20/5/1335, 147-1457, 148-1458.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-218-backlink" id="footnote-225-218">218</a>	<span class="char-style-override-6">İkdam</span><span>, 17/5/1335, 7999.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-219-backlink" id="footnote-225-219">219</a>	<span class="char-style-override-6">İkdam</span><span>, 18-9/5/1335, 8000-1.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-220-backlink" id="footnote-225-220">220</a>	<span>Foreign Office 371/4218, 85638.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-221-backlink" id="footnote-225-221">221</a>	<span class="char-style-override-6">Alemdar</span><span>, 19/5/1335, 147-1457.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-222-backlink" id="footnote-225-222">222</a>	<span class="char-style-override-6">İkdam</span><span>, 18-9/5/1335, 8000-1. “Rahatsız” olan Ahmet Rıza katılmadı.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-223-backlink" id="footnote-225-223">223</a>	<span>Foreign Office 371/4156, 50518.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-224-backlink" id="footnote-225-224">224</a>	<span>Foreign Office 371/4165, 79400; 371/4157, 66819.</span></p>
					</div>
				</div>
			</div>
		</div>
	</body>
</html>