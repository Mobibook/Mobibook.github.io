<html xmlns="http://www.w3.org/1999/xhtml">
	<head>
		<title>10-2.html</title>
		<link href="template.css" rel="stylesheet" type="text/css"/>
	</head>
	<body>
		<div id="x10-2.html" xml:lang="en-GB">
			<div class="Basic-Text-Frame">
				<p class="Konu-Ba-l----4" id="toc_marker-7-2">2. Mülkiye Örgütünde Atamalar ve Tahkik Heyetleri</p>
				<p class="paragraph-5" xml:lang="en-US"/>
				<p class="paragraph-5" xml:lang="en-US"/>
				<p class="paragraph-5" xml:lang="en-US"/>
				<p class="paragraph-5" xml:lang="en-US"/>
				<p class="paragraph-5" xml:lang="en-US"/>
				<p class="paragraph-5" xml:lang="en-US"/>
				<p class="paragraph-5" xml:lang="en-US"/>
				<p class="ARA-BASLIK-3" id="toc_marker-7-2-1">Mülkiye Örgütünde Atamalar</p>
				<p class="paragraph-5" xml:lang="en-US"/>
				<p class="paragraph-5" xml:lang="en-US"><span class="char-style-override-8" xml:lang="en-GB">Seçimler konusunda 30 Temmuz günlü Meclis-i Vükela kararının ikinci maddesine uygun olarak, bu hükümet zamanında mülkiye örgütünde geniş atama ve tasfiyeler yapıldı. Otuz kadar mutasarrıf ve kaymakam azlolundu ya da istifa etmiş sayıldı. Elli dört kadar mutasarrıf ve kaymakam da atandı; fakat bunlardan ancak dokuz kadarı başka faal bir görevden atandılar, kalanları eski görevlilerdi – yani muhtemelen çoğu İttihat ve Terakki’nin tasfiye etmiş olduğu kimselerdi. Beş vali atandı; bunlardan yalnız biri başka bir görevden nakledildi.</span></p>
				<p class="paragraph-5" xml:lang="en-US"/>
				<p class="ARA-BASLIK-3" id="toc_marker-7-2-2">Tahkik Heyetleri</p>
				<p class="paragraph-5" xml:lang="en-US"/>
				<p class="paragraph-5" xml:lang="en-US"><span class="char-style-override-8" xml:lang="en-GB">Hükümetin bir başka girişimi de, Anadolu’ya Dahiliye Nezareti’nden bir memur ve bir kâtiple, Harbiye Nezareti’nden yüksek rütbeli bir subaydan kurulu tahkik heyetleri göndermekti. Bunlar beş bölgeye gönderileceklerdi: 1) Hüdavendigâr, Karesi; 2) Konya, Karahisar-ı Sahip, Antalya; 3) Ankara, Kastamonu; 4) Samsun, Sivas; 5) Trabzon, Erzurum. Amaç, taşrada sükûn ve asayişi bozabilecek bazı “ahval ve hadisat muamelatın” meydana gelmekte olması dolayısıyla, soruşturmalarda bulunup rapor vermek ve acele işleri telgrafla bildirmekti.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-29" id="footnote-225-29-backlink">29</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Beşinci bölgeye eski Lazistan Mutasarrıfı Ziya Bey ile eski Konya Valisi Yusuf Rıza Paşa, 3. bölgeye eski Şûra-yı Devlet üyesi Rahmi Bey ile emekli Erkân-ı Harp Mirlivası Galip Paşa gideceklerdi.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-30" id="footnote-225-30-backlink">30</a></span><span class="char-style-override-10" xml:lang="en-GB"> </span><span class="char-style-override-6" xml:lang="en-GB">Alemdar</span><span class="char-style-override-8" xml:lang="en-GB">, heyetlerin amaçlarını daha somut biçimde açıklıyordu: “Her türlü tetkikat ve tahkikat” dışında, “cihet-i askeriye ve mülkiye” arasında anlaşmazlık varsa, bunu çözmek ve “bu iki kuvvet” arasında tam bir uyum meydana getirmekti.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-31" id="footnote-225-31-backlink">31</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Bu, şu demekti ki, merkeze genellikle itaatkâr olan mülkiye örgütüne koşut askeri örgütte merkeze başkaldırma durumu varsa, bu gibi askeri kişiler “hizaya” getirilecekti.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-32" id="footnote-225-32-backlink">32</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Amasya Kararları’ndan ve Erzurum Kongresi toplandıktan sonra, bunun ne denli zor bir iş olduğu apaçık ortadaydı. Nitekim, Vükela’dan bazılarının, bu arada İzzet Paşa’nın bu heyetlere katılmayı kabul etmedikleri anlaşılıyor.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-33" id="footnote-225-33-backlink">33</a></span></p>
				<p class="paragraph-5" xml:lang="en-US"><span class="char-style-override-8" xml:lang="en-GB">Tahkik heyetlerine verilen ve Harbiye Nazırı Nazım ve Dahiliye Nazırı Adil Beyler imzasını taşıyan talimatın sureti ilginç bir belgedir. Uzun girişimde, Ege’de Demirci Mehmet Efe ve Şükrü “nam-ı müstearlı” kimselerin, her yana haber salarak, çetelere çağrılıp da gelmeyenlerin idam olunup, evlerinin yakılacağını duyurdukları, öte yandan Mustafa Kemal ile Rauf Bey’in askerlikten istifa ile kongre toplamak, halkı tahrik edecek bir beyanname yayımlamak (bu, istifayı bildiren genelge olabilir) ve Doğu Anadolu’da çete örgütlenmesine “germi” vermek gibi davranışları anlatıyordu. Talimata göre, gerek çete kurmak gerekse kongre adı altında toplantılar yapmak, “ahkâm-ı kavanine mugayir emnu asayişi muhill” idi. Çete kurmaya bir şey denemezse de, Cemiyetler Kanunu’na uyarak kongre toplamanın neden yasaya aykırı ya da asayişi bozucu olduğu hiç açıklanmıyordu. Daha sonra, Ege’de asayişsizlik olmadığı halde, Yunanlılar kanlı işgallerde bulunduklarına göre, asayişi bozuk gösterecek “böyle” davranışların yurdu işgal ve “maazallah” ulusal varlığı tehlikeye düşürecek ne fırsatlar verebileceğinin ortada olduğu anlatılıyordu. Bundan sonra mülki ve askeri görevlilerden yakınılıyor ve heyetlere şu ana görevler yükleniyordu: 1) Her iki kesimdeki görevlilere verilen buyruklar incelenecek, buyruklar ya da görevliler arasında uyuşmazlık olup olmadığı ve buyruklara uyulup uyulmadığı denetlenecekti. 2) Çete ve kongre hareketinden sorumlu olanlar ve görevlilerin yardım ya da hoşgörülerinin bulunup bulunmadığı saptanacaktı. 3) Mustafa Kemal, Rauf Bey, Demirci Efe, Hacı Şükrü’nün yakalanarak İstanbul’a gönderilmeleri için buyruk verildiğinden, bunun sonucu incelenecekti. 4) Halka öğütler verilecekti. 5) İyi niyetle çetecilik yapanlara, yanlış yolda oldukları anlatılıp, silahlarını teslim etmeleri sağlanacaktı. 6) Denetlemeler sonucu merkeze düzenli olarak raporlar gönderilecek, yerleri değişmesi ya da azledilmesi gereken memurlar bildirilecekti.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-34" id="footnote-225-34-backlink">34</a></span></p>
				<p class="last-paragraph-4" xml:lang="en-US">Süleyman Şefik - Ziya Bey heyetinin Konya yönüne gittiğini gördük. Ankara ve Erzurum’a gitmek üzere, mülga Cemiyet-i Rüsumiye üyesi Ali Rıza Bey’in, Mirliva Galip Paşa’nın, Harbiye Nezareti Müsteşarı Ahmet Fevzi Paşa’nın adları geçti.<span class="dipnot-4" style="font-size:0.8em;"><a class="footnote-link" href="#footnote-225-35" id="footnote-225-35-backlink">35</a></span><span class="char-style-override-11"> </span>Sonuç olarak, Trabzon ve Erzurum’a eski Lazistan Mutasarrıfı Ziya Bey, 9. Kolordu’nun eski komutanı Mirliva Fevzi Paşa ile Sadaret Mektubi Kalemi hulefasından Suat Bey, 16 Ağustos günü Trabzon’a hareket ettiler.<span class="dipnot-4" style="font-size:0.8em;"><a class="footnote-link" href="#footnote-225-36" id="footnote-225-36-backlink">36</a></span></p>
				<p class="paragraph-5" xml:lang="en-US"/>
				<p class="paragraph-5" xml:lang="en-US"/>
				<p class="paragraph-5" xml:lang="en-US"/>
				<p class="paragraph-5" xml:lang="en-US"/>
				<p class="paragraph-5" xml:lang="en-US"/>
				<p class="paragraph-5" xml:lang="en-US"/>
				<p class="paragraph-5" xml:lang="en-US"/>
				<p class="paragraph-5" xml:lang="en-US"/>
				<p class="paragraph-5" xml:lang="en-US"/>
				<div class="footnotes">
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-29-backlink" id="footnote-225-29">29</a>	<span class="char-style-override-6">Meclis-i Vükela Mazbataları</span><span>, 26/7/1335, 216/349.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-30-backlink" id="footnote-225-30">30</a>	<span class="char-style-override-6">Meclis-i Vükela Mazbataları</span><span>, 27/7/1335, 216/352.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-31-backlink" id="footnote-225-31">31</a>	<span class="char-style-override-6">Alemdar</span><span>, 30/7/1335, 127-1527.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-32-backlink" id="footnote-225-32">32</a>	<span>Bu durumu saptayan bir belge: Foreign Office 371/4227, 127757. Cebesoy da “bazı yüksek rütbeli mülkiye memurlarından” acı acı yakınır. A. F. Cebesoy, </span><span class="char-style-override-6">Milli Mücadele Hatıraları</span><span>, s. 106.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-33-backlink" id="footnote-225-33">33</a>	<span class="char-style-override-6">Alemdar</span><span>, 29/7/1335, 126-1526; </span><span class="char-style-override-6">Orient News</span><span>, 30/7/19, 38.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-34-backlink" id="footnote-225-34">34</a>	<span>B. S. Baykal, </span><span class="char-style-override-6">Erzurum Kongresi ile İlgili Belgeler</span><span>, s. 32-5. Mustafa Kemal ve diğerlerinin yakalanması Vükela tarafından 29 Temmuz’da kararlaştırıldığına göre, bu yöndeki talimat bu günden sonra ve en geç ağustos başlarının tarihini taşıyor olmalıydı.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-35-backlink" id="footnote-225-35">35</a>	<span class="char-style-override-6">Alemdar</span><span>, 7/8/1335, 135-1535.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-36-backlink" id="footnote-225-36">36</a>	<span class="char-style-override-6">Alemdar</span><span>, 16/8/1335, 144-1544. Süleyman Şefik-Ziya Bey heyeti ağustos başında gidip on gün sonra döndü. Ağustos sonlarında Galip Paşa ve Ziya Bey heyetinin Konya’ya gittiğini ve sonra Kastamonu’ya gideceğini öğreniyoruz. Heyetle giden Fevzi Paşa’nın Harbiye müsteşarı olan Ahmet Fevzi olmayıp, eski 9. Kolordu Komutanı Erkân-ı Harp Mirliva Ali Fevzi Paşa olduğu anlaşılıyor. K. Karabekir, </span><span class="char-style-override-6">İstiklal Harbimiz</span><span>, s. 147-9. Bir ara Trabzon’a Kadri Paşa’nın gitmesi söz konusu oldu. </span><span class="char-style-override-6">Alemdar</span><span>, 4/8/1335, 132-1532.</span></p>
					</div>
				</div>
			</div>
		</div>
	</body>
</html>