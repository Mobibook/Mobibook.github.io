<html xmlns="http://www.w3.org/1999/xhtml">
	<head>
		<title>10-3.html</title>
		<link href="template.css" rel="stylesheet" type="text/css"/>
	</head>
	<body>
		<div id="x10-3.html" xml:lang="en-GB">
			<div class="Basic-Text-Frame">
				<p class="Konu-Ba-l----4" id="toc_marker-7-3">3. Ordunun Durumu ve Orduyu “Hizaya Getirme” Girişimleri</p>
				<p class="paragraph-5" xml:lang="en-US"/>
				<p class="paragraph-5" xml:lang="en-US"/>
				<p class="paragraph-5" xml:lang="en-US"/>
				<p class="ARA-BASLIK-3" id="toc_marker-7-3-1">Şûra-yı Askeri</p>
				<p class="paragraph-5" xml:lang="en-US"/>
				<p class="paragraph-5" xml:lang="en-US"><span class="char-style-override-8" xml:lang="en-GB">Amasya Toplantısı ve Tamimi üzerine ordu, hükümeti hiçe saymaya başlamış bulunuyordu. Gerçi mülkiye örgütü merkez karşısında genellikle daha uysaldı; ama, o da çok kez ordu mensuplarının baskısı karşısında merkezi dinlememek zorunda kalıyordu. Başkaldıran orduyu merkezden verilecek, fakat dinlenmeyecek olan buyruklarla hizaya getirmeye çalışmak beyhudeydi. Askeri örgütün başına ulusçu yeni ordu komutanları yerine, eski ordunun komutanlarını getirmek taşradaki genç komutanları ancak daha da söz dinlemez duruma getirebilirdi. Merkezdeki, Cevat Paşa gibi genç komutanların Anadolu hareketinin içindeki subayları daha ılımlı bir yola sokmaları düşünülebilirdi; ama, bunlara üst komuta görevleri vermek, hükümetin işine gelmiyordu: Bu, tehlikeli olabilirdi. Bunun içindir ki, Damat Ferit hükümetinin, komuta görevi vermeden, ordu içinde genel saygı kazanmış paşalar aracılığıyla bir askeri kamuoyu oluşturarak, ulusçu hareketin başkaldırmış komutanlarını meşruiyet ve ılımlılık yoluna sevk etmeyi tasarlamış olduğu düşünülebilir. Bu ortak askeri kamuoyunun uzvu Şûra-yı Askeri olacaktı.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-37" id="footnote-225-37-backlink">37</a></span></p>
				<p class="paragraph-5" xml:lang="en-US"><span class="char-style-override-8" xml:lang="en-GB">Hürriyetin İlanı’ndan kısa bir süre sonra, Kâmil Paşa hükümeti tarafından Meclis-i Meham-ı Harbiye adında böyle bir kurul meydana getirilmişti (Eylül 1908). Meclisi kurarken, Kâmil Paşa’nın İttihat ve Terakkili subayları böylece daha etkili bir biçimde siyaset dışında tutmayı başarabileceğini düşünmüş olması muhtemeldir. 1909’da Şûra-yı Askeri adını alan bu kuruluşa, Enver Paşa’nın Harbiye Nazırı olması üzerine (herhalde Enver, bunu, kendi bildiğini yapmasına bir engel olarak görüyordu) son verildi.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-38" id="footnote-225-38-backlink">38</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Nisan 1919’da şûranın yeniden kurulması söz konusu olduysa da</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-39" id="footnote-225-39-backlink">39</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">bu, ancak 2 Ağustos’ta gerçekleşebildi. Şûranın yetkileri sınırsıza yaklaşacak derecede genişti. Şûra üyeleri, harbiye nazırı, genelkurmay başkanı, ordu komutanları ve şûra üyelerini dokuza çıkarmak üzere atanacak diğer üyelerden oluşuyordu. Bu son üyeliklere Nafıa Nazırı 1. Ferik Ahmet Abuk, eski Harbiye Nazırı 1. Ferik Hurşit, Şevket Turgut ve Genelkurmay Başkanı Cevat Paşalar atandılar. 1911’de aynı görevde bulunmuş olan ve 1913’te terfian emekliye ayrılan Hâdi Paşa, genelkurmay başkanı oldu.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-40" id="footnote-225-40-backlink">40</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Böylece ulusçu bir genelkurmay başkanı yerine Sevr’e imza atacak bir kimse gelmiş oluyordu. Şûra, haftada en az iki kez toplanacak, kararlar 2/3 çoğunlukla alınacaktı. Harbiye Nazırı’nın, sorumluluğu üzerine alarak bu kararları reddetmesi ya da değiştirebilmesi için, önce bunu yeniden görüşme konusu yapması ve şûranın da kararında ısrar etmesi gerekiyordu. Şûra üyelerinin değişmesi, emekliye sevki ancak gizli oyla ve çoğunlukla olabilecekti.</span></p>
				<p class="paragraph-5" xml:lang="en-US"><span class="char-style-override-8" xml:lang="en-GB">Şûra, ilk toplantısını 9 Ağustos’ta yaptı. Fakat ağustos ayı sona ermeden şûranın kaldırılacağı haberi çıktı. Süleyman Şefik Paşa, Harbiye Nazırı olunca, kendi görevlerini küçültüp sınırladığı için kaldırılmasını istemiş, fakat Sadaret ilk önce bunu kabul etmeyip, nazırın yetkilerini genişletmeyi önermişti.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-41" id="footnote-225-41-backlink">41</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Anlaşılan şûradan beklenen yararlar sağlanamamıştı ki, eylülde şûra kaldırıldı.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-42" id="footnote-225-42-backlink">42</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">19 Eylül günlü </span><span class="char-style-override-6" xml:lang="en-GB">Alemdar</span><span class="char-style-override-8" xml:lang="en-GB"> ise istişari yetkilerle şûranın yeniden kurulacağı söylentisine yer veriyordu.</span></p>
				<p class="ARA-BASLIK-3" id="toc_marker-7-3-2">İtilaf Devletlerinin Karışmaları</p>
				<p class="paragraph-5" xml:lang="en-US"/>
				<p class="paragraph-5" xml:lang="en-US"><span class="char-style-override-8" xml:lang="en-GB">Bir sorun da azınlıkların askerlik görevi yapmamasıydı. Osmanlı hükümetinin bağımsızlığını ne ölçüde yitirdiğinin ve nasıl zavallılaştığının bir göstergesi olarak, İtilaf devletlerinin isteği üzerine, Ermeni ve Rumların askerlikten istisna edildiklerini görüyoruz. Bunun üzerine, hahambaşı, yüksek komiserlere başvurarak, Yahudilerin de bu istisnadan yararlandırılmasını istedi.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-43" id="footnote-225-43-backlink">43</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Şevket Turgut’un Yahudileri öven sözlerine rağmen,</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-44" id="footnote-225-44-backlink">44</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">daha sonra, Süleyman Şefik’in orduda az Yahudi asker olduğunu ve yapılacak istisnanın “hüsn-ü tesiri” olacağını söylemesi üzerine bu yola gidildi.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-45" id="footnote-225-45-backlink">45</a></span></p>
				<p class="paragraph-5" xml:lang="en-US"><span class="char-style-override-8" xml:lang="en-GB">Bu sıralarda İtilaf devletleri temsilcilerinde, ordunun güçlenmesi ya da halkın silahlanması konusunda geniş bir duyarlılığın geliştiğine tanık oluyoruz. Örneğin, asker kaçaklarının af mühletinin uzatılmasını sağlıyor, yurda dönen askerlerin yeniden silah altına sokulmasına,</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-46" id="footnote-225-46-backlink">46</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">1314’lülerin askere alınmasına, jandarmanın yeniden Harbiye’ye bağlanmasına karşı çıkıyorlar,</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-47" id="footnote-225-47-backlink">47</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">öte yandan Düyun-u Umumi’ye tuzla kolcularının silahları mesele oluyordu.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-48" id="footnote-225-48-backlink">48</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Fakat İtilaf temsilcilerini bu duyarlılığa iten olaylar da artık gerçekten meydana gelmeye başlamış bulunuyordu. Fransızlar, Trabzon’da Rus askeri malzemesini götürmekte bin bir zorluğa uğruyor,</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-49" id="footnote-225-49-backlink">49</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Fransız gümrükçüleri bir takada 1.200.000 fişek ve 100.000 el bombası ele geçiriyorlardı.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-50" id="footnote-225-50-backlink">50</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Rawlinson da 11 Ağustos günlü bir Doğu Anadolu raporunda, Batum’dan çekilen Osmanlı ordusunun halka 35.000 tüfek dağıttığını ve Erzurum vilayetinde depolanmış tüfek sayısında, önceye göre 75.000’lik bir azalma olduğunu bildiriyordu.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-51" id="footnote-225-51-backlink">51</a></span></p>
				<p class="paragraph-5" xml:lang="en-US"/>
				<p class="ARA-BASLIK-3" id="toc_marker-7-3-3">Eski Orduyu İhya Etme Süreci</p>
				<p class="paragraph-5" xml:lang="en-US"/>
				<p class="paragraph-5" xml:lang="en-US"><span class="char-style-override-8" xml:lang="en-GB">Yukarıda (IV, 4) saptanmış olduğu gibi, İkinci ve Üçüncü Damat Ferit hükümetleri zamanında eski orduyu ihya etme çabaları devam etti. Bunun için genç komutanların ve genel olarak genç Harbiyeli subayların rütbelerini indirmek için hazırlanan yasanın Saray’a gönderilmiş olduğu haberi çıktıysa da, bunu yürürlüğe sokmaya cesaret edilemediği anlaşılıyor.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-52" id="footnote-225-52-backlink">52</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Fakat eski ordunun subaylarını orduya yeniden alabilmek ya da görevli iseler, görevde tutabilmek için girişimler sürdürüldü.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-53" id="footnote-225-53-backlink">53</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Bununla da yetinilmeyerek, sonradan Kurtuluş Savaşı’nda yerlerini alacak Ferik Cevat (Çobanlı) ile Ferik Mustafa Fevzi (Çakmak) Paşalar Mondros’tan 2 Ağustos 1919’a değin genelkurmay başkanlığını sırayla sürekli olarak işgal ettikleri halde,</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-54" id="footnote-225-54-backlink">54</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">bu tarihten sonra bu mevkie eski ordunun adamları getirildi. 2 Ağustos 1919’da genelkurmay başkanı olan Bağdatlı Ferik Hâdi Paşa, 1913’te genelkurmay başkanlığından emekliye ayrılmış bulunuyordu.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-55" id="footnote-225-55-backlink">55</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">12 Eylül’de yerine geçen Harbiye Müsteşarı Ferik Mehmet Fuat Paşa’nın da eski ordunun adamı olduğu tahmin edilebilir; çünkü bu paşanın müsteşarlıktaki selefi Ahmet Fevzi Paşa’nın yerinden alınması ve Cevat Paşa’nın da Şûra-yı Askeri’ye atanması (2 Ağustos) önemli bir tasfiye hareketi olarak yankılar uyandırmış, </span><span class="char-style-override-6" xml:lang="en-GB">Peyam</span><span class="char-style-override-8" xml:lang="en-GB"> gazetesince olumlu bulunmuştu.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-56" id="footnote-225-56-backlink">56</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Ayrıca, aşağıda görüleceği üzere komutanlıklara da artık eski adamların atanmasına çalışılmıştır. Bu arada, taşra ordularını önemli ölçüde başına buyruk kılan, üstelik mülkiye örgütüne de egemen duruma getiren ve Mustafa Kemal’in ulusal örgütlendirme çabalarında ona çok yardımcı olan ordu müfettişliklerine de el atıldı. 29 Temmuz’da bunlara talimatnameyle verilen yetkilerin kaldırılıp, müfettişliklerin komutanlıklara dönüştürülmesi kararlaştırıldı. Böylece herhalde, askeri kuruluşların merkeze daha sıkı bağlanmaları sağlanmaya çalışılıyordu.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-57" id="footnote-225-57-backlink">57</a></span></p>
				<p class="last-paragraph-4" xml:lang="en-US">Harbiye nazırlarına gelince, zaten İzzet Paşa hükümetinden sonra bu nezarete hemen hep eski ordu adamları getirilmişti. Üçüncü Damat Ferit kabinesinin haydi haydi bu yola gideceği tahmin edilebilirdi. Gerçekten de, Nazım Paşa eski İmalat-ı Harbiye müdürü emekli bir Erkân-ı Harp feriği olup, Mart 1919’da Divan-ı Harp’e reis atanmıştı.<span class="dipnot-4" style="font-size:0.8em;"><a class="footnote-link" href="#footnote-225-58" id="footnote-225-58-backlink">58</a></span><span class="char-style-override-11"> </span>Sonradan yerine geçen Süleyman Şefik Paşa da, İttihat ve Terakki iktidarınca 1914’te emekliye ayrılmış bir topçu feriği idi.<span class="dipnot-4" style="font-size:0.8em;"><a class="footnote-link" href="#footnote-225-59" id="footnote-225-59-backlink">59</a></span><span class="char-style-override-11"> </span>Nazım Paşa, eski ordunun bir subayı olmakla birlikte, Damat Ferit’in her istediği oyunu oynamak istemediği, nezaretindeki ulusçularla birlik olduğu için Paşa’nın hışmına uğramıştır. Damat Ferit’in Yüksek Komiserlik Müsteşarı Hohler’e 30 Temmuz’da söylediğine göre, Mustafa Kemal ile Rauf Bey’in tutuklanması kararını çıkartmak için kabinede beş gün uğraşmak zorunda kalmış ve muhalefet, kendisine “ihanet eden” Nazım Paşa’dan gelmişti. Sadrazam, Harbiye Nazırı’na karşı böyle bir tutum içine girdikten sonra, onun aleyhinde söylenecek her şeye inanabilecek demekti. Nitekim, Bekirağa Bölüğü’nden Halil Paşa ile Küçük Talât kaçtıklarında (7 Ağustos), bundan Nazım Paşa’yı sorumlu tutmak ve istifasını istemek kolay oldu. Hatta Paşa’nın, Mustafa Kemal’e hayran olduklarını bildiği subayların nezarette toplantılar yapıp, Damat Ferit’i düşürerek tahta Abdülmecit’i geçirmek için tasarılar hazırlamalarına –bu subaylar artık harekete geçmek üzereymişler– göz yumduğu söyleniyordu. Nazım Paşa istifa ettirilip yerine Süleyman Şefik geçirildi (13 Ağustos). Bu son paşa biraz yukarıda değinilmiş bulunan tasfiyeyi gerçekleştirdi ve Saray ile Babıâli’nin muhafızlarını çoğalttı.<span class="dipnot-4" style="font-size:0.8em;"><a class="footnote-link" href="#footnote-225-60" id="footnote-225-60-backlink">60</a></span><span class="char-style-override-11"> </span>Süleyman Şefik, görevine başlarken yayımladığı genelge ile, ordunun siyasetle uğraşmayıp “münhasıran vazife-i askeriyelerini” yapmasını ve asayiş konusunda “cihet-i mülkiyeden” yardım istendiğinde, bu yardımın derhal sağlanmasını istedi.<span class="dipnot-4" style="font-size:0.8em;"><a class="footnote-link" href="#footnote-225-61" id="footnote-225-61-backlink">61</a></span><span class="char-style-override-11"> </span>Oysa, ordu müfettişlikleri lağvedilmeden önce, ordu, mülki örgüte emir verecek durumdaydı.<span class="dipnot-4" style="font-size:0.8em;"><a class="footnote-link" href="#footnote-225-62" id="footnote-225-62-backlink">62</a></span></p>
				<p class="paragraph-5" xml:lang="en-US"/>
				<p class="paragraph-5" xml:lang="en-US"/>
				<p class="paragraph-5" xml:lang="en-US"/>
				<div class="footnotes">
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-37-backlink" id="footnote-225-37">37</a>	<span>İsmet Bey, Kâzım Karabekir’e yazdığı 27/8/1335 günlü mektupta, Askeri Şûra-yı olumlu bir girişim olarak değerlendirdi. K. Karabekir, </span><span class="char-style-override-6">İstiklal Harbimiz</span><span>, s. 176.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-38-backlink" id="footnote-225-38">38</a>	<span class="char-style-override-6">Türk Silahlı Kuvvetleri Tarihi</span><span>, C. III, 6. k. (Ankara, 1971), s. 245-9.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-39-backlink" id="footnote-225-39">39</a>	<span class="char-style-override-6">Alemdar</span><span>, 19/4/1335, 118-1428.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-40-backlink" id="footnote-225-40">40</a>	<span class="char-style-override-6">Takvim-i Vekayi</span><span>, 4/8/1335, 3614.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-41-backlink" id="footnote-225-41">41</a>	<span class="char-style-override-6">Alemdar</span><span>, 25, 29/8/1335, 153-1553, 157-1557. </span><span class="char-style-override-6">Orient News</span><span>’a göre, üç üyesi istifa ettiği için Süleyman Şefik şûranın kaldırılmasını istemişti (21/8/1919, 56). </span><span class="char-style-override-6">Alemdar</span><span>’da Cevat Paşa’nın şûra üyeliğinden istifa ettiği haberi çıkmış, sonra yalanlanmıştı (7/8/1335, 135-1535-136-1536).</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-42-backlink" id="footnote-225-42">42</a>	<span class="char-style-override-6">Takvim-i Vekayi</span><span>, 10/9/1335, 3642. Ağustos sonu gazete haberlerinden edindiği bilgiye dayanarak, Kâzım Karabekir, Askeri Şûra üyelerinin “kısmı azamının” istifa ettiğini, lağvedilmek üzere olduğunu yazmıştır. K. Karabekir, </span><span class="char-style-override-6">İstiklal Harbimiz</span><span>, s. 161.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-43-backlink" id="footnote-225-43">43</a>	<span>Foreign Office 371/4155, 96985 (Yüksek Komiserlerin 12 Haziran toplantısı).</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-44-backlink" id="footnote-225-44">44</a>	<span class="char-style-override-6">Alemdar</span><span>, 25/6/1335, 184-1494 (</span><span class="char-style-override-6">Entente</span><span>).</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-45-backlink" id="footnote-225-45">45</a>	<span class="char-style-override-6">Meclis-i Vükela Mazbataları</span><span>, 15/8/1335, 216/364.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-46-backlink" id="footnote-225-46">46</a>	<span>Foreign Office 371/4155, 88769 (22 Mayıs toplantısı); </span><span class="char-style-override-6">Takvim-i Vekayi</span><span>, 28/6/1335, 3586 (25 Haziran Kararnamesi).</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-47-backlink" id="footnote-225-47">47</a>	<span>Foreign Office 371/4156, 124445 (21 Ağustos toplantısı). 1314’lülerin askere alınması sorunu: </span><span class="char-style-override-6">Meclis-i Vükela Mazbataları</span><span>, 5/5/1335, 215/213. Damat Ferit’in 24 Ağustos’ta söylediğine göre, jandarmanın Harbiye’ye bağlanması söz konusu bile olmamıştı. Foreign Office 371/4158, 128287.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-48-backlink" id="footnote-225-48">48</a>	<span>Foreign Office 371/4156, 144312 (25 Eylül toplantısı).</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-49-backlink" id="footnote-225-49">49</a>	<span>Foreign Office 371/4156, 137897 (18 Eylül toplantısı).</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-50-backlink" id="footnote-225-50">50</a>	<span>Foreign Office 371/4156, 130696 (28 Ağustos toplantısı).</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-51-backlink" id="footnote-225-51">51</a>	<span>Foreign Office 371/4158, 126001.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-52-backlink" id="footnote-225-52">52</a>	<span class="char-style-override-6">Alemdar</span><span>, 17/5/1335, 145-1455.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-53-backlink" id="footnote-225-53">53</a>	<span class="char-style-override-6">Alemdar</span><span>, 22/4, 22, 28/8/1335, 121-1431, 150-1550, 156-1556; </span><span class="char-style-override-6">Sabah</span><span>, 16/9/1335, 10715.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-54-backlink" id="footnote-225-54">54</a>	<span>Cevat Paşa: 3/11-19/12/1918, 14/5 - 2/8/1919; Fevzi Paşa: 24/12/1918 - 14/5/1919.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-55-backlink" id="footnote-225-55">55</a>	<span class="char-style-override-6">Alemdar</span><span>, 4/8/1335, 132-1532.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-56-backlink" id="footnote-225-56">56</a>	<span class="char-style-override-6">Orient News</span><span>, 5/8/1919, 43. Calthorpe’un 1 Ağustos’ta bildirdiğine göre hükümet işbaşına geçtiğinde, Cevat Paşa’nın genelkurmay başkanlığına son verileceği söylentisi çıkmış, fakat bunun üzerine kopan gürültü karşısında işin arkası gelmemişti. </span><span class="char-style-override-6">Documents on British Foreign Policy</span><span>, C. IV, s. 713. Gerçi Fuat Paşa’nın Harbiye müsteşarı atanması 13 Ağustos’tadır, fakat selefi Ahmet Fevzi Paşa’nın görevinden alındığını –Cevat Paşa’nın tasfiyesiyle birlikte– </span><span class="char-style-override-6">Orient News</span><span> 5 Ağustos sayısında bildiriyordu. Tasfiyenin başka uzantıları da vardı: 24 Temmuz’da göreve getirilmiş bulunan İstanbul Muhafızı Mirliva Ahmet Şevki Paşa’nın yerine mütekait Süvari Miralayı Şevket Bey (13 Ağustos) atandı ve Genelkurmay 2. Başkanı Kâzım Paşa, Şûra-yı Askeri Muamelat Müdürü Miralay İsmet Bey (bu göreve dokuz gün önce atanmıştı) görevlerinden affedildiler (13 Ağustos). Kâzım Paşa’nın yerine Erkân-ı Harbiye Miralayı Mahmut Beliğ Bey, Harbiye Dairesi riyasetine de Ferik Ali Refik Paşa atandılar (16 Ağustos). </span><span class="char-style-override-6">Takvim-i Vekayi</span><span>, 28/7, 6,17/8/1335, 3608, 3616, 3625 (Fakat Ahmet Fevzi Paşa da Saray’a bağlıymış: C. Bayar, </span><span class="char-style-override-6">Ben de Yazdım</span><span>, C. VII, s. 2290-1). </span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-57-backlink" id="footnote-225-57">57</a>	<span class="char-style-override-6">Meclis-i Vükela Mazbataları</span><span>, 29/7/1335, 216/359. Ayrıca, mevcutları azalmış olan kolordu ve fırkaların birleştirilerek, sayılarının azaltılması kararlaştırıldı. Müfettişliklerin kaldırılması nedense biraz gecikerek, 16 Ağustos’ta yürürlüğe girdi. </span><span class="char-style-override-6">Takvim-i Vekayi</span><span>, 17/8/1335, 3625.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-58-backlink" id="footnote-225-58">58</a>	<span class="char-style-override-6">Takvim-i Vekayi</span><span>, 23/3/1335, 3503.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-59-backlink" id="footnote-225-59">59</a>	<span class="char-style-override-6">Alemdar</span><span>, 16/8/1335, 144-1544.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-60-backlink" id="footnote-225-60">60</a>	<span>Pech, </span><span class="char-style-override-6">a.g.e.</span><span>, s. 77; </span><span class="char-style-override-6">The Times</span><span>, 19/8/1919. Pech, İngiliz ve Fransız tercümanlarının Veliaht’a yaptıkları uyarı ziyaretlerinin bu sıralara rastlamasına dikkati çekiyor. Süleyman Şefik, savaş sırasında Afganistan’da (Karay’a göre İran. R. H. Karay, </span><span class="char-style-override-6">Minelbab İlelmihrab</span><span>, s. 166) propaganda yapmış olduğundan İngilizler tarafından güvensizlikle karşılandıysa da, davranışlarıyla kendisini onların gözünde temize çıkarmasını bildi. Foreign Office 371/4227, 127757 (27/8/1919). Tevfik Paşa da Saray’a gelip Süleyman Şefik’in İttihat ve Terakkili olduğunu öne sürerek atanmasına karşı çıktı, fakat geç kaldığı için önleyemedi. Türkgeldi’ye göre, Damat Ferit, Nazım Paşa’nın Babıâli muhafızlarını çekip yalnız jandarma bırakmasından işkillenmiş. A. F. Türkgeldi, </span><span class="char-style-override-6">Görüp İşittiklerim</span><span>, s. 234-5. Cebesoy’a göre, 5 Ağustos’ta Konya’ya Tahkik Heyeti’yle giden Süleyman Şefik, 7 Ağustos’ta ulusal örgütün güçlü olmadığını ve Harbiye Nezareti’ne getirilirse bunları dağıtacağını bildirmiş, onun üzerine Damat Ferit onu İstanbul’a çağırmış ve Nazım Paşa’nın Meclis-i Vükela’da Adil Bey’le yaptığı tartışmayı vesile ederek Paşa’yı istifaya zorlamış. A. F. Cebesoy, </span><span class="char-style-override-6">Milli Mücadele Hatıraları</span><span>, s. 146-7.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-61-backlink" id="footnote-225-61">61</a>	<span class="char-style-override-6">Alemdar</span><span>, 16/8/1335, 144-1544.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-62-backlink" id="footnote-225-62">62</a>	<span>Bkz. Buytulluoğlu, </span><span class="char-style-override-6">a.g.e.</span><span>, ve IV, 11.</span></p>
					</div>
				</div>
			</div>
		</div>
	</body>
</html>