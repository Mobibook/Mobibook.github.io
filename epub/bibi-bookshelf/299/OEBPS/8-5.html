<html xmlns="http://www.w3.org/1999/xhtml">
	<head>
		<title>8-5.html</title>
		<link href="template.css" rel="stylesheet" type="text/css"/>
	</head>
	<body>
		<div id="x8-5.html" xml:lang="en-GB">
			<div class="Basic-Text-Frame">
				<p class="Konu-Ba-l----1" id="toc_marker-5-5">5. İngiliz Siyaseti</p>
				<p class="paragraph-1" xml:lang="en-US"/>
				<p class="paragraph-1" xml:lang="en-US"/>
				<p class="paragraph-1" xml:lang="en-US"/>
				<p class="ARA-BASLIK-1" id="toc_marker-5-5-1">Bazı Veriler ve Sonuçları</p>
				<p class="paragraph-1" xml:lang="en-US"/>
				<p class="paragraph-1" xml:lang="en-US"><span class="char-style-override-8" xml:lang="en-GB">Birinci bölümde de değinildiği üzere, İngiltere ve Fransa Cihan Savaşı’nı zaferle sonuçlandırmışlardı; ama, bu onlara çok pahalıya mal olmuştu. Savaştan bitkin bir durumda çıkmışlardı. Bu yüzden, zaferin ürünü barış antlaşmalarıyla elde edilinceye dek, yeter sayıda askeri silah altında tutmak bile bir mesele olmuştu. 1919’un ilk haftasında Fransa’dan izinli gelen askerlerden 12.500’ü izinleri bittiğinde geri dönmeyi reddetmişler, bir hafta daha izin istemişlerdi. İç siyaset nedenleriyle, hükümet, hızlı bir terhise gitmekten başka bir çare göremiyordu. General Haig, 22 Ocak’ta, 15 Şubat’tan sonra Fransa’da İngiliz ordusu bulunmayacağını söylüyordu.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-79" id="footnote-225-79-backlink">79</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Calthorpe’un, 20 Nisan günlü telinde d’Esperey’in İstanbul, İzmir ve Edirne’nin Osmanlı bayrağı altında kalacağı yolunda dahiliye nazırına haber gönderdiğini bildirmesi üzerine, Londra’da W. S. Edmonds’un yazdığı mütalaa da bu yoldaydı. Bunda, Türkiye’deki müttefik durumunun pek zayıf bir esasa dayandığı ve İttihat ve Terakki tarafından “kafese konmamak için” çok sıkı bir dayanışmanın gerekli olduğu yazılıyordu.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-80" id="footnote-225-80-backlink">80</a></span></p>
				<p class="paragraph-1" xml:lang="en-US"><span class="char-style-override-8" xml:lang="en-GB">İşte, İngiliz sömürgeleri de İngiliz İmparatorluğu’nun nasıl savaşta sarsıldığını, yorgun düştüğünü görmüşler ve İngiliz yenilmezliğinin efsane olduğu gerçeğini bir anda fark etmişlerdi. Öte yandan Alman-Osmanlı propagandası, Bolşevik devriminden sonra Bolşevik propagandası, ABD’nin savaşa katılmasından sonra Wilson İlkeleri, İngiliz ve Fransız sömürgeciliğinin manevi temellerine konan saatli bombalar gibi patlayacakları ânı bekliyorlardı. Nitekim patlamalar kısa bir süre sonra başladı. Daha savaş içinde, 24-29 Nisan 1916’da İrlanda’da ayaklanma çıktı. 14 Aralık 1918 seçimlerinde İrlanda ulusçularının örgütü Sinn Fein büyük bir zafer kazandı ve milletvekillerini İrlanda’da toplayarak, İrlanda’nın bağımsızlığını ilan etti. 12 Eylül 1919’da bu parlamento dağıtıldı ve 26 Kasım’da Sinn Fein örgütü yasadışı ilan edildi. Bunun üzerine, iç savaş başladı. Hindistan’da 1917’den sonra iç özerklik için Hint Ulusal Kongresi ve Hint Müslüman Birliği mücadeleyi artırdılar. 18 Mart 1919’da siyasal faaliyeti kısmak için bazı sert tedbirler kabul edilince, Gandhi bütün Hindistan’da bir oruç ve grev günü ilan etti. Amritsar’da grev sırasındaki olaylarda beş İngiliz ölünce, İngilizler duvarla çevrili bir parkta toplanmış olan silahsız bir topluluğa cephaneleri bitinceye dek ateş açtılar, 400 kadar kişi öldürüldü (13 Nisan).</span></p>
				<p class="paragraph-1" xml:lang="en-US"><span class="char-style-override-8" xml:lang="en-GB">Afganistan’da, İngilizlerden aldığı paralarla İngiltere’ye bağımlı bir siyaset güden Habibullah Han, 19 Şubat 1919’da öldürüldü. Yerine geçen Emanullah Han, İngiltere’ye cihat ilan edip Hint Müslümanlarını ayaklanmaya çağırdı. Savaşta Afganistan yenildiği halde, 8 Ağustos 1919 günlü antlaşmayla, İngiltere, Afganistan’ın bağımsızlığını ve bu arada, başka ülkelerle siyasal ilişkiler kurma hakkını tanıdı. Mısır’da savaş içinde ulusçu Wafd partisi İngiliz baskısı karşısında büyük bir gelişme göstermişti. 8 Mart 1919’da, Paris Konferansı’na gitmelerini önlemek için, Wafd önderi Zaghlul Paşa ve arkadaşları Malta’ya sürüldüler. Bunun üzerine, bütün Mısır’da karışıklıklar oldu; İngiliz askerlerinin kentlerde halk topluluklarına ateş açması sonucu birçok Mısırlı öldü ve yaralandı. Mısırlılar buna tedhiş hareketleri ve grevlerle karşılık verdiler. Nisan başlarında, İngilizler, Zaghlul Paşa ve arkadaşlarını salıvermek zorunda kaldılar ve bunlar Paris’e gittiler. Bütün bu olaylar, İrlanda, Hindistan ve Mısır’da İngiliz imparatorluğunun temellerini sarsan olayların ancak bir başlangıcıydı. Temmuz 1920’de Irak’ta aylarca sürecek bir ayaklanma patlak verdi. Haziran 1919’da da Irak’ta </span><span class="char-style-override-6" xml:lang="en-GB">The Times</span><span class="char-style-override-8" xml:lang="en-GB">’ın deyimiyle “Güney Kürdistan’da” Şeyh Mahmut’un ayaklanmasına tanık oluyoruz.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-81" id="footnote-225-81-backlink">81</a></span></p>
				<p class="paragraph-1" xml:lang="en-US"><span class="char-style-override-6" xml:lang="en-GB">The Times</span><span class="char-style-override-8" xml:lang="en-GB">’ın 21 Nisan günlü başyazısı, Mısır muhabirinin Alman parasından ve etkisinden söz ettiğini, fakat sonradan gelen bilgilere göre, kışkırtıcıların İttihat ve Terakki ajanları olduğunun ortaya çıktığını ve özellikle, Batı çölündeki Bedevilerin ayaklanmasında bunların payı olduğunu belirtiyordu. Bundan sonra, genç Mısırlıların Türklerin nihai olarak yenildiğini anlamadıklarından, bunu onlara anlatmak gerektiğinden, kendilerinden şikâyetleri olan Mısır köylülerinin, Türklerin İngilizleri yendikleri yolundaki haberlerle heyecana kapıldıklarından yakınılıyordu. Bu yazı, İngilizlerin o sıra, tam deyimiyle, nasıl İttihat ve Terakki ile “bozduklarını” ve başlarına gelen bu terslikleri olayların doğal cereyanı, ulusçuluğun gelişmesi olarak görecek yerde, hep İttihat ve Terakki’ye bağladıklarını pek güzel gösteriyor.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-82" id="footnote-225-82-backlink">82</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Ancak Hindistan’daki olaylar için İttihat ve Terakki yerine daha çok Bolşevik etkisi yakıştırılıyordu.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-83" id="footnote-225-83-backlink">83</a></span></p>
				<p class="paragraph-1" xml:lang="en-US"><span class="char-style-override-8" xml:lang="en-GB">Paris’teki İngiliz murahhas heyetinin 25 Nisan günlü bir muhtırası, yukarıdan beri anlatılan durumdan şöyle bir sonuç çıkarıyordu: İngiltere geniş ölçüde askeri bir harekâta hazır olmadıkça, eldeki imkânlarla Türkiye’nin daha da, yani tümüyle parçalanması pek zordu. İttihat ve Terakki’nin Mısır’da ve bütün Ortadoğu’daki siyasal faaliyeti sonucu böyle bir işe kalkışmak, Kürdistan ve Mezopotamya’da ciddi tepkilere yol açabilirdi.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-84" id="footnote-225-84-backlink">84</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Görülüyor ki, Türkleri ezme işini İngilizler kendileri yapamayacaklardı. Fakat İngiliz siyasetinin bu çıkmazının bir çözümü yok değildi. Kendileri Türkleri ezecek durumda olmayınca, bu işi kendi adamları olan Yunanlılara havale edebilirlerdi ve nitekim öyle de yaptılar.</span></p>
				<p class="paragraph-1" xml:lang="en-US"/>
				<p class="ARA-BASLIK-1" id="toc_marker-5-5-2">İngiliz Dış Siyaset İlkeleri</p>
				<p class="paragraph-1" xml:lang="en-US"/>
				<p class="paragraph-1" xml:lang="en-US"><span class="char-style-override-8" xml:lang="en-GB">Nicolson’a göre bunlar üçtür. Birincisi, denizlerde egemenlik; ikincisi, Avrupa’da güç dengesi; üçüncüsü, imparatorluk sınır ve ulaşım yollarının savunulmasıdır. Nicolson bundan bir de genel sonuç çıkarıyor: İngiliz güvenliğinin savaşa başvurmadan ve en az adam ve para harcamasıyla sağlanması. Bu ilkelerin ölçüsüne vurunca, Nicolson, Lloyd George’un siyasetini bunlara uygun kabul ediyor.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-85" id="footnote-225-85-backlink">85</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Lloyd George, Wilson’un denizlerin özgürlüğü ilkesini reddetmişti. Almanya’nın bir Fransız-Polonya ittifakı altında ezilmemesi için elinden geleni yaparak Avrupa güç dengesini korumaya çalışmıştır. Son olarak, imparatorluk ulaşım yollarını güçlendirmek için Yunanistan’ı bu yolların yanında stratejik bir noktaya yerleştirmiştir.</span></p>
				<p class="paragraph-1" xml:lang="en-US"><span class="char-style-override-8" xml:lang="en-GB">İlk iki ilke ve onların uygulaması doğrudan doğruya konumuza girmemektedir. Üçüncüsü için Nicolson’un söylediklerine gelince, bunun isabetli olmadığını sanıyoruz. Yunanistan’ın İngiliz uydusu olduğu kabul edildikçe, Ege Adaları’nın çoğu Yunanistan’da kaldıkça, Batı ve Doğu Trakya Yunanistan’a ilhak edilip böylece bu ülkenin Marmara ve Karadeniz’de kıyıları oldukça, ayrıca İzmir bölgesine de sahip çıkıp çıkmamasının, herhalde daha çok deniz stratejisiyle ilgili bulunan İngiltere için fazlaca bir önemi olmasa gerektir. Olsaydı, bu çalışmanın birçok yerinde örnekleri görüldüğü üzere, İngiliz askeri uzmanları ve Dışişleri Bakanlığı Yunan-istan’ın Anadolu’ya sokulmaması gerektiği görüşünde olmazlardı.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-86" id="footnote-225-86-backlink">86</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Aşağıda görüleceği üzere, İzmir’deki İngiliz ticaret çevreleri de Yunanlıların İzmir’e girmelerine karşı olunca, ortaya, Lloyd George’un kişisel diye nitelenebilecek bir siyaset gütmüş olması ihtimali çıkmaktadır.</span></p>
				<p class="paragraph-1" xml:lang="en-US"/>
				<p class="ARA-BASLIK-1" id="toc_marker-5-5-3">Lloyd George ve İngiliz Siyasetindeki Yeri</p>
				<p class="paragraph-1" xml:lang="en-US"/>
				<p class="paragraph-1" xml:lang="en-US"><span class="char-style-override-8" xml:lang="en-GB">Lloyd George, mütevazı bir aileden gelme, kilise okulunda yetişmiş bir Galli idi. Kökeni dolayısıyla halkçı eğilimleri vardı. Liberal Parti’den milletvekili oldu. Cihan Savaşı patladıktan sonra, 1915’te kurulan karma hükümette silah bakanı oldu. Dinamik yönetimi sayesinde, silah ve cephane üretiminde büyük başarılar sağlandı. Fakat bu arada Lloyd George’un hoşgörüsü sayesinde silah üretimiyle uğraşan birçok yeni zengin doğdu, eski zenginler daha da zengin oldular. Buna karşılık sanayiciler siyasal düzeyde onu desteklediler.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-87" id="footnote-225-87-backlink">87</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Fakat Lloyd George işçilerin çıkarlarını da gözetmekte ya da gözetir gibi davranmakta kusur etmiyordu.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-88" id="footnote-225-88-backlink">88</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">1916’da partisini bölmeyi göze alarak, karma bir hükümetin başbakanı olup 1922’ye dek o görevde kaldı. İşverenleri tatmin ederken, savaş sırasında halkın ve özellikle işçilerin sızlanmalarına meydan vermediği için, hem de pek dinamik ve becerikli olduğu için, büyük başarı kazandı. İktidar zirvesine ulaşan ilk halk çocuğu, Disraeli dışında eski üniversitelerden yetişmeden başbakan olabilen ilk adamdı. Savaş koşulları içinde kişisel başarılarıyla bir çeşit diktatör oldu.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-89" id="footnote-225-89-backlink">89</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Fransa Başbakanı George Clemenceau, ancak Ocak 1920’ye dek dayanabildiği halde, Lloyd George, kazandığı büyük nüfuz sayesinde 1918 seçimlerini İşçi Partisi ve Asquith Liberalleri’ne karşı bir plebisit haline getirdi ve karma hükümet onun başkanlığında devam etti. Taylor, onun için, 20. yüzyılın dehası, en büyük ve en yaratıcı devlet adamıdır, fakat yöntemlerinde dürüst değildi ve çıkarcıydı, yargısına varıyor.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-90" id="footnote-225-90-backlink">90</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Başka parti önderlerinin partileri çıkarına sattığı unvanları, kendi kişisel buyruğundaki bir vakıf çıkarına, hem pek de “uygun” olmayan kişilere satıyordu.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-91" id="footnote-225-91-backlink">91</a></span></p>
				<p class="paragraph-1" xml:lang="en-US"><span class="char-style-override-8" xml:lang="en-GB">Şimdi biraz da Lloyd George’un Türk düşmanlığı ve Yunan yandaşlığı üzerinde duralım. Nicolson’a göre, çeşitli nedenlerle Lloyd George’un açıkça ortaya koymaktan çekindiği iki tutumu vardı. Bunlardan biri, Sovyetler’e dostluk, öbürü Türklere karşı düşmanlıktır.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-92" id="footnote-225-92-backlink">92</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">İkincisinin nedenleri arasında</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-93" id="footnote-225-93-backlink">93</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">önce ezilmişlere (yani, burada, Osmanlıların ezdiği azınlıklar) karşı genel olarak duygudaşlığı vardı. Sonra, Türklerden “şu insan kanserinden” nefreti vardı. Ona göre, Türklerin insanlığa hiçbir yararı olmamıştı. Üstelik Lloyd George son derecede inanmış bir Hıristiyan olarak (bir ara papazlığı dahi düşünmüştü)</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-94" id="footnote-225-94-backlink">94</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Haçlı zihniyetinin etkilerini taşıyordu. Ayrıca, Gladstone’un Bulgaristan ayaklanması dolayısıyla açmış olduğu Türk aleyhtarı büyük kampanyadan beri Liberal Parti’nin Türkler aleyhinde yerleşik bir önyargısı vardı. Üçüncü olarak, birtakım Yunanlılarla yakın ilişkileri vardı. Özgürlük mücadelesi yaptığı için Venizelos’a büyük hayranlık ve yakınlık duyuyordu. Pek yakın bir ortak dostları, 1903-16 yıllarında Londra’da Yunanistan başkonsolosluğu yapmış olan Sir John Stavridi idi.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-95" id="footnote-225-95-backlink">95</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Bir de Nicolson’un sözünü etmediği, Vickers silah firmasının sahibi, Yunan asıllı esrarengiz Sir Basil Zaharoff vardı ki, onun Paris Konferansı kulislerinde, özellikle Lloyd George ve Clemenceau üzerinde pek etkili olduğu söylenir (Lloyd George’un silah bakanlığı hatırlansın).</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-96" id="footnote-225-96-backlink">96</a></span></p>
				<p class="paragraph-1" xml:lang="en-US"/>
				<p class="ARA-BASLIK-1" id="toc_marker-5-5-4">Sonuç</p>
				<p class="paragraph-1" xml:lang="en-US"/>
				<p class="paragraph-1" xml:lang="en-US"><span class="char-style-override-8" xml:lang="en-GB">Lloyd George’un durumu, kişiliği ve tavırları böylece özetlendikten sonra, büyük savaşların ardından yeni bir barış düzeni kurmak için toplanan konferanslarda, parlamento, kamuoyu ve kabinelerinden uzak, başka hükümet başkanlarıyla baş başa vermiş siyasal önderlerin, kişisel siyaset yapmaya en elverişli ortam içinde bulunduklarını saptayabiliriz. Üstelik, savaşın olağanüstülüğünün demokrasilerde bile bu önderleri bir çeşit diktatör de yapmış olduğu hatırlanmalıdır. Demek ki, İzmir’e Yunan çıkarması kararını veren Lloyd George’un İngiliz Dışişleri, Deniz ve Savaş bakanlıklarına rağmen hayli kişisel ya da başbakanlığa özgü bir siyaset gütmüş olabileceği kabul olunabilir.</span></p>
				<p class="paragraph-1" xml:lang="en-US"><span class="char-style-override-8" xml:lang="en-GB">Görünüşte, İzmir’i Yunanlılara işgal ettirmek, İtalyanların Antalya’dan Ege kıyılarına doğru yayılan işgal hareketlerine bir cevap ve önleyici bir tedbir olarak değerlendirilebilir. Nitekim, Lloyd George, bunu Wilson ve Clemenceau’ya böyle sunmakta fayda görmüştü; ama, İngiliz Genelkurmay Başkanı H. Wilson dahi buna pek inanmamıştı.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-97" id="footnote-225-97-backlink">97</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Gerçekten de, Fransa bile İngiltere ve ABD’nin karşısında sanki ikinci derecede bir devlet gibiyken, kesinlikle ikinci derecede devlet olan, Wilson tarafından azarlanan ve isteklerini kabul ettirmek için sonuç alamadan konferansı bir ara terk edip yeniden dönmek gibi manevralara başvuran İtalya’nın, büyük devletlere rağmen İzmir gibi önemli bir merkezi işgal edebilmesi düşünülemez. Bunu, İzmir limanındaki İngiliz-ABD-Fransız savaş gemilerinin varlığı bile önlemeye yeter ve artardı. Kaldı ki, 26 Nisan 1915 Londra Antlaşması’na göre İngiltere ve Fransa, Antalya bölgesinde İtalyan hakları olduğunu zaten kabul etmişlerdi. Gerçi St. Jean de Maurienne Antlaşması (21 Nisan 1917) ile bu bölgeye İzmir bölgesi de eklenmişti; ama antlaşmada şart koşulduğu üzere, Rusya’nın onayı alınamadığı için İngiltere ile Fransa bu antlaşmayı geçerli saymıyorlardı. Fakat Londra Antlaşması’nın Antalya bölgesinde tanıdığı İtalyan haklarına bir itirazları yoktu. İtalya da zaten buna güvenerek o bölgeyi işgal etmiştir. Onun için biz İtalya’nın İzmir’i işgal edeceği gerekçesini Lloyd George’un bir bahanesi gibi görmek eğilimindeyiz. W. Wilson, Yunan iddialarını inceleyen komisyondaki ABD uzmanlarının muhalefetine rağmen, nedense İngiliz ve Fransız görüşünü benimsedi.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-98" id="footnote-225-98-backlink">98</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Fransa ise, batı sınırını uzun vadeli güven altına alabilmek için, Almanya’yı ezmek istiyordu. Bunu yapabilmek için de İngiliz desteğine ihtiyacı vardı ve bu destek uğrunda Ortadoğu dahil birçok konuda İngiltere’nin dümen suyunda gitmeye, hatta ona tavizler vermeye hazırdı.</span></p>
				<p class="last-paragraph-1" xml:lang="en-US">Son olarak, şu ihtimali de düşünmek gerekir ki, İzmir’in Yunanlılarca işgali, bu devlet adamının kafasında, Mısır, hatta Afganistan ve Hindistan’daki ayaklanmalara karşı bir misilleme hareketi olarak biçimleniyor olabilirdi. İngiliz basın ve Dışişleri çevrelerinin Mısır’daki ayaklanmalarda İttihat ve Terakki parmağını nasıl gördüklerine yukarıda değinilmişti. Lloyd George gibi dövüşken tabiatlı birinin işgali misilleme olarak düşünmüş olabileceğinin bir kanıtı da, İrlanda ayaklanması sırasında, İrlanda tedhiş hareketine karşı “Black and Tans” ve “Auxiliary Division” denen karşı-tedhiş örgütlerini ileri sürmüş olmasıdır.<span class="dipnot-1" style="font-size:0.8em;"><a class="footnote-link" href="#footnote-225-99" id="footnote-225-99-backlink">99</a></span></p>
				<p class="paragraph-1" xml:lang="en-US"/>
				<p class="paragraph-1" xml:lang="en-US"/>
				<p class="paragraph-1" xml:lang="en-US"/>
				<p class="paragraph-1" xml:lang="en-US"/>
				<p class="paragraph-1" xml:lang="en-US"/>
				<p class="paragraph-1" xml:lang="en-US"/>
				<div class="footnotes">
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-79-backlink" id="footnote-225-79">79</a>	<span>Callwell, </span><span class="char-style-override-6">a.g.e.</span><span>, s. 161. İngiliz ordusu savaşta yaklaşık olarak 1 milyon ölü, 2 milyon yaralı verdi.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-80-backlink" id="footnote-225-80">80</a>	<span>Foreign Office 371/4156, 61737 (23 Nisan mütalaası).</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-81-backlink" id="footnote-225-81">81</a>	<span class="char-style-override-6">The Times</span><span>, 16, 23/6, 7/7/1919.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-82-backlink" id="footnote-225-82">82</a>	<span>Bu yüzden İngilizler, Yahudi ve İsraillilerin II. Cihan Savaşı’ndan sonra Nazi savaş suçlularının peşine düşmelerini hatırlatırcasına, Almanya’ya kaçan İttihat ve Terakki önderlerinin davranışlarını yakından izlemişler; Enver, Talât ve Cemal Paşaların İsviçre’de oldukları söylentisi üzerine, birçok diplomatik girişimlerde bulunmuşlar ve İstanbul’daki yüksek komiserliğe, Türkiye’de kalan İttihat ve Terakki önderlerinin kaçmaması için sıkı tembihlerde bulunmuşlardır. Foreign Office 371/4155, 79394 (1 Mayıs Yüksek Komiserler Toplantısı). Paris’teki İngiliz murahhas heyetinin 25 Nisan günlü bir muhtırası da, Mısır’daki huzursuzluğu “kısmen” İttihat ve Terakki entrikalarına bağlıyordu. Foreign Office 371/4156, 74967. Daha sonra, Ermenilerin İttihat ve Terakki önderlerini dünyanın çeşitli köşelerinde öldürebilmelerinde, İngiliz istihbarat örgütlerinin yardımları olup olmadığı da tahminlere açık bir konudur. Mayısta, “Güney Kürdistan”daki (Süleymaniye) bir ayaklanma, İttihat ve Terakki kışkırtması sonucu sayılıyordu. İngiliz Parlamentosu’nda Ormsby-Gore’un İttihat ve Terakki önderleri konusunda bir sorusuna karşılık, Dışişleri’nin Parlamento Müsteşarı Harmsworth’ün Enver Paşa’nın nerede bulunduğunun bilinmediğini, fakat majesteleri hükümetinin ondan hesap sormaya kararlı olduğunu ve bunun için barış antlaşmasına hüküm konacağını açıklaması üzerine lehte tezahürat yapılıyordu. </span><span class="char-style-override-6">The Times</span><span>, 30/5, 3/6/1919. Bunun gibi, birisinin Dışişleri Bakanlığı’na sunduğu ve İttihat ve Terakki’nin çeşitli kötülüklerini anlatan bir yazı, bakanlıkta çok beğenilmiş ve buna dayanarak, Toynbee’nin bir gazete yazısı yazması istenmişti. Ne var ki, o sıra Toynbee hastaydı. Yazı, sonradan hazırlanıp 3 Temmuz’da </span><span class="char-style-override-6">The Times</span><span>’da, “Turkey Under The Committee” başlığı altında yayımlandı. Foreign Office 371/4157, 78443 (24/5/1919). </span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-83-backlink" id="footnote-225-83">83</a>	<span class="char-style-override-6">The Times</span><span>, 8/4/1919.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-84-backlink" id="footnote-225-84">84</a>	<span>Foreign Office 371/4156, 74967.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-85-backlink" id="footnote-225-85">85</a>	<span>Nicolson, </span><span class="char-style-override-6">a.g.e.</span><span>, s. 49, 55.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-86-backlink" id="footnote-225-86">86</a>	<span>Ayrıca, </span><span class="char-style-override-6">a.g.e.</span><span>, s. 76-9.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-87-backlink" id="footnote-225-87">87</a>	<span>Taylor, </span><span class="char-style-override-6">English History</span><span>, s. 64-6.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-88-backlink" id="footnote-225-88">88</a>	<span class="char-style-override-6">A.g.e.</span><span>, s. 67, 127.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-89-backlink" id="footnote-225-89">89</a>	<span class="char-style-override-6">A.g.e.</span><span>, s. 106, 109.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-90-backlink" id="footnote-225-90">90</a>	<span class="char-style-override-6">A.g.e.</span><span>, s. 251.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-91-backlink" id="footnote-225-91">91</a>	<span class="char-style-override-6">A.g.e.</span><span>, s. 245.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-92-backlink" id="footnote-225-92">92</a>	<span>Nicolson, </span><span class="char-style-override-6">a.g.e.</span><span>, s. 57.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-93-backlink" id="footnote-225-93">93</a>	<span class="char-style-override-6">A.g.e.</span><span>, s. 95-7.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-94-backlink" id="footnote-225-94">94</a>	<span>Frank Owen, </span><span class="char-style-override-6">Tempestuous Journey</span><span> (London, 1954), s. 27-31.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-95-backlink" id="footnote-225-95">95</a>	<span>Zaharoff gibi Stavridi, şövalye rütbesini Lloyd George sayesinde elde etmiş ve daha önce Lloyd George’la birlikte avukat olarak çalışmış. A. F. Frangulis, </span><span class="char-style-override-6">La Gréce et la Crise Mondiale</span><span>, C. II (Paris, 1926), s. 128-9. 1918’de şövalye rütbesini (GBE) alan Zaharoff’a Fransız uyruklu olduğu halde “Sir” unvanını kullanabilmek gibi pek istisnai bir hak tanınmıştı. H. Luke, </span><span class="char-style-override-6">Cities and Men</span><span>, C. II (London, 1953), s. 67’nin dipnotu, 2.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-96-backlink" id="footnote-225-96">96</a>	<span>Zaharoff için bkz. Robert Neuman, </span><span class="char-style-override-6">Zaharoff: the Armaments King </span><span>(London, 1935); Richard Lewinsohn, </span><span class="char-style-override-6">The Career of Sir Basil Zaharoff</span><span> (London, 1929); Dimitri Kitsikis, </span><span class="char-style-override-6">Propagande et Pressions en Politique Internationale </span><span>(Paris, 1963). Yalman, Lloyd George’un sevdiği bir sabun fabrikası sahibinin karısının Yunanlı olmasının etkili olduğunu, Lloyd George’un oğlunun 1959’da yayımlanan bir kitabına dayanarak söylüyor. Yalman, </span><span class="char-style-override-6">a.g.e.</span><span>, C. I, s. 321. Clemenceau ve Lloyd George ile olan kişisel ilişkisinden yararlanarak, onlara karşı ileri sürdüğü ısrarlı taleplerin önemli ölçüde etkili olduğu anlaşılıyor. Yunan işgali Fransız emperyalist çıkarlarına aykırı olduğu için Clemenceau’yu kazanmak, Zaharoff için belki daha önemliydi. Kitsikis, </span><span class="char-style-override-6">a.g.e.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-97-backlink" id="footnote-225-97">97</a>	<span>Callwell, </span><span class="char-style-override-6">a.g.e.</span><span>, s. 188-90; L. Evans, </span><span class="char-style-override-6">United States Policy and the Partition of Turkey</span><span>, s. 165-6. George, İzmir’i kimin işgal edeceği konusunda İtalyanlarla Yunanlılar arasında bir “yarış” bulunduğunu, Üçler’in kararı sayesinde Yunanlıların önce işgal ettiklerini iddia ediyor. D. L. George, </span><span class="char-style-override-6">The Truth About the Peace Treaties</span><span>, C. II, s. 1250.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-98-backlink" id="footnote-225-98">98</a>	<span>George, </span><span class="char-style-override-6">a.g.e.</span><span>, C. II, s. 1249. George, Wilson’ın görüşmeler boyunca İzmir’deki Yunan iddialarının yürekli bir savunucusu olduğunu söylüyor. ABD uzmanlarının 21/1/1919 raporu: Erol, </span><span class="char-style-override-6">a.g.e.</span><span>, s. 107-13. Ayrıca bkz. 192 sayılı dipnotu.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-99-backlink" id="footnote-225-99">99</a>	<span>Taylor, </span><span class="char-style-override-6">English History</span><span>, s. 206-7. İngiliz Genelkurmay Askeri İstihbaratı’nın (M I 2) 7 Mayıs günlü raporu, Hindistan, Mısır, Türkiye’de Müslümanları karşılarına almanın tehlikelerine işaret ediyor (İzmir’e Yunanlıları çıkarma kararını anarak) ve asıl güdülmesi gereken Asya siyaseti yerine, ilginin, Orta Avrupa ve Balkanlar’a kaydırılmasından yakınıyordu. Raporda, Türkiye’nin Arabistan, Ermenistan, Mezopotamya’yı yitirmesi gerektiği kabul edilmekle birlikte, Meriç ile Toroslar arasındaki ülkede “yapıcı bir siyaset” gütmek için vaktin geç olmadığı öne sürülüyordu. Paris Konferansı’nın Osmanlı Devleti’ne mali yardımda bulunmama kararına değinildikten sonra, hiç değilse bu devlete siyasal destek sağlanması, ayrıca yönetici ve danışmanlar verilmesi öneriliyordu. Foreign Office 371/4215, s. 306-7.</span></p>
					</div>
				</div>
			</div>
		</div>
	</body>
</html>