<html xmlns="http://www.w3.org/1999/xhtml">
	<head>
		<title>9-9.html</title>
		<link href="template.css" rel="stylesheet" type="text/css"/>
	</head>
	<body>
		<div id="x9-9.html" xml:lang="en-GB">
			<div class="Basic-Text-Frame">
				<p class="Konu-Ba-l---" id="toc_marker-6-9">9. Mustafa Kemal Hareketinin Mahiyeti</p>
				<p class="paragraph" xml:lang="en-US"/>
				<p class="paragraph" xml:lang="en-US"/>
				<p class="ARA-BASLIK" id="toc_marker-6-9-1">10 Haziran Tamimine Değin Mustafa Kemal’in Anadolu’daki Faaliyeti</p>
				<p class="paragraph" xml:lang="en-US"/>
				<p class="paragraph" xml:lang="en-US"><span class="char-style-override-6" xml:lang="en-GB">Nutuk</span><span class="char-style-override-8" xml:lang="en-GB"> ve diğer kaynaklar gözden geçirildiğinde, 8 Haziran’da ilk kez İstanbul’a geri dönmesi isteninceye değin, Mustafa Kemal’in çalışmaları şöyle özetlenebilir:</span></p>
				<p class="paragraph" xml:lang="en-US"><span class="char-style-override-8" xml:lang="en-GB">1) Mülkiye örgütü, özellikle ordu ile temas ve yazışmalar: Atatürk’e göre, ilk önce bütün ordu ile temas etmek gerekiyordu. Kendisinin subay oluşu, bağımsızlık için silahlı mücadelenin gerekliliği, genç subay ve komutanlar arasındaki sıkı dayanışma ve ideoloji birliği gibi türlü nedenlerle, Atatürk, öncelikle komutanlarla işbirliğine gitmenin önemine inanmış bulunuyordu. Yazışma ve temaslarla orduya ve mülkiye örgütüne telkinlerde bulunuyor ve kendini bir önder olarak ortaya attığını, bu tehlikeli ve iddialı göreve adaylığını koyduğunu belli ediyordu.</span><span class="dipnot" style="font-size:0.8em;" xml:lang="en-GB"><a class="footnote-link" href="#footnote-225-283" id="footnote-225-283-backlink">283</a></span></p>
				<p class="paragraph" xml:lang="en-US"><span class="char-style-override-8" xml:lang="en-GB">2) Örgütlenme ve mitingler: Her yerde Müdafaa-i Hukuk ve Redd-i İlhak örgütlenmesini teşvik ediyor, aynı zamanda İzmir işgaline tepki olmak üzere mitinglerin yapılıp, Babıâli’ye ve yabancı temsilcilere telgraflar çekilmesini istiyordu.</span><span class="dipnot" style="font-size:0.8em;" xml:lang="en-GB"><a class="footnote-link" href="#footnote-225-284" id="footnote-225-284-backlink">284</a></span></p>
				<p class="paragraph" xml:lang="en-US"><span class="char-style-override-8" xml:lang="en-GB">3) İstanbul üzerinde baskı: İstanbul’u ulusçu ve bağımsızlıktan yana bir çizgiye çekebilmek için, Mustafa Kemal’in bazı tedbirler aldığını görüyoruz. Bunun en güzel örneği yukarıda incelenmiş bulunan, Havza’dan çektiği 3 Haziran günlü teldir. Bu, beş komutan ile altı vali ya da mutasarrıfa çekilmişti ve Paris’e gidecek murahhas heyete, “istiklali tammı millinin” dokunulmazlığı talebini duyuran ve savunacağı görüşü soran telgraflar gönderilmesini istiyordu.</span><span class="dipnot" style="font-size:0.8em;" xml:lang="en-GB"><a class="footnote-link" href="#footnote-225-285" id="footnote-225-285-backlink">285</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Başka bir davranışı da, İstanbul’dan çıkan, Sait Molla’nın İngiliz Muhipleri Cemiyeti’ni taşraya yaymak istemesi gibi olumsuz girişimlerin etkisini gidermek için gönderdiği genelgelerdir.</span><span class="dipnot" style="font-size:0.8em;" xml:lang="en-GB"><a class="footnote-link" href="#footnote-225-286" id="footnote-225-286-backlink">286</a></span></p>
				<p class="paragraph" xml:lang="en-US"/>
				<p class="ARA-BASLIK" id="toc_marker-6-9-2"><span>Bu Sırada Mustafa Kemal’in Bir Durum Muhakemesi</span></p>
				<p class="paragraph" xml:lang="en-US"/>
				<p class="paragraph" xml:lang="en-US"><span class="char-style-override-8" xml:lang="en-GB">Mustafa Kemal’in 29 Mayıs 1919 günü Havza’dan Kâzım Karabekir (15. Kolordu), Ali Fuat (20. Kolordu) ve Refet Bey’e (3. Kolordu) gönderdiği gizli bir telde, Türkiye’nin pek kötü olan durumu anlatıldıktan sonra, ulusun esirlikten kurtulmasının ancak “azimkâr ve namuslu ellerin” kısa ve doğru yoldan müdafaa-i hukuk ve bağımsızlığa sevkiyle mümkün olacağı belirtiliyordu. Mülki memurlardan güvenilir olanlarla el ele verilerek, bu uğurda gizli ve “harice karşı gayri mahsus” bir örgütlenmeye gidilmeliydi. Bu husus, “ihtisası dolayısıyla biz askerlere” düşen yurtseverce bir görevdi. Telin ikinci maddesinde, Doğu Anadolu’nun yabancı işgaline uğraması ihtimali ele alınıyor ve isyanlarla bir Yunan çıkarması dışında, İtilaf devletlerinin de asker çıkarması olasılığı üzerinde duruluyordu. Bu son durumda, askeri kuvvetlerin kıyıda yerleşmesi geciktirilecek (nasıl, belirtilmiyor) ve bu sırada mitingler ve çeşitli “milli protestolara” başvurulabilecekti. Fakat bunların dahile sarkması, yani memleketi “bilfiil istila eylemelerine” karşı, halk ve asker hep birlikte, “bittabi... fiilen silahla müdafaayı istiklale” çalışılacaktı. Bilindiği gibi, özellikle Maraş, Urfa, Antep tarafından Fransa’ya karşı bir süre halk savaşı yürütülmüştür; ama, nizami ordularla İtilaf devletlerine karşı bir savaş yürütülmedi. Ne var ki Havza Tamimi bunun dahi göze alınmış olduğunu göstermektedir.</span><span class="dipnot" style="font-size:0.8em;" xml:lang="en-GB"><a class="footnote-link" href="#footnote-225-287" id="footnote-225-287-backlink">287</a></span></p>
				<p class="ARA-BASLIK" id="toc_marker-6-9-3">Mustafa Kemal’in Geri Çağrılması Üzerine Çıkan Durum</p>
				<p class="paragraph" xml:lang="en-US"/>
				<p class="paragraph" xml:lang="en-US"><span class="char-style-override-8" xml:lang="en-GB">8 Haziran’da Mustafa Kemal’in İstanbul’a çağrılması, elindeki geniş yetkileri kullanabileceği günlerin artık pek sayılı olduğunu gösteriyordu. Acaba bu kısa süre içinde istediğini yapabilmiş miydi, yoksa bir süre daha “deşifre” olmamayı tercih eder miydi? Bunu kesinlikle bilemiyoruz. Yalnız </span><span class="char-style-override-6" xml:lang="en-GB">Nutuk</span><span class="char-style-override-8" xml:lang="en-GB">’ta bu süre içinde ordularla “temas ve irtibat” sağlandığı, milletin uyarılıp ulusal örgütlenme düşüncesinin yayılmaya başladığı belirtiliyor. Artık Mustafa Kemal’in resmi sıfatı yakında son bulacağına göre, ondan sonrası için, Mustafa Kemal’in “... bütün milletin vahdet ve tesanüdünü temin ve temsil edecek bir heyet namına” hareket edebilecek bir durumda olması gerekiyordu.</span><span class="dipnot" style="font-size:0.8em;" xml:lang="en-GB"><a class="footnote-link" href="#footnote-225-288" id="footnote-225-288-backlink">288</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Bunu, önce Erzurum, ondan sonra da Sivas Kongreleri sağlayacaktı. Fakat kongrelerden sonra ve daha da önemlisi, kongrelere değin, önderliğini komutan arkadaşlarına kabul ettirmesi gerekiyordu. Amasya Toplantısı ve Kararları bunu sağlayacaktı. Bununla birlikte, Mustafa Kemal’in mevki ve yetkileri, 8 Haziran’dan başlayarak maruz kaldıkları birçok sarsıntılara ve saldırılara (özellikle Ali Kemal’in genelgeleri) rağmen, herhalde ona bir yarar sağlıyorlardı ki, bunları mümkün olduğu denli uzun bir süre elinde tutabilmek için, bir ay sürecek olan –kendi deyimiyle– bir “oyun” oynama ihtiyacını duydu.</span><span class="dipnot" style="font-size:0.8em;" xml:lang="en-GB"><a class="footnote-link" href="#footnote-225-289" id="footnote-225-289-backlink">289</a></span></p>
				<p class="paragraph" xml:lang="en-US"><span class="char-style-override-8" xml:lang="en-GB">10 Haziran günlü tamimle (Havza’dan), Mustafa Kemal, 3. Ordu müfettişliğinden ulusal önderliğe olan geçişin hazırlığına başladı. Bu tamime göre, bazı yerlerdeki “birçok” Müdafaa-i Hukuk ve Redd-i İlhak cemiyetleri sürekli olarak telgraflar çekerek, “milletin hukuku ve istiklalini müdafaa gayesiyle” kendisinin de “teşebbüsatta” bulunmasını istiyorlardı. Buna karşılık Mustafa Kemal, “Bu emel-i mukaddes uğrunda milletle beraber nihayete kadar çalışacağıma da mukaddesatım namına söz veririm,” diyordu.</span><span class="dipnot" style="font-size:0.8em;" xml:lang="en-GB"><a class="footnote-link" href="#footnote-225-290" id="footnote-225-290-backlink">290</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Böylece, Paşa, ulusal mücadelenin önderliğine aday olmuş oluyordu.</span></p>
				<p class="paragraph" xml:lang="en-US"><span class="char-style-override-8" xml:lang="en-GB">13 Haziran’da Mustafa Kemal, karargâhıyla birlikte Amasya’ya geçti.</span><span class="dipnot" style="font-size:0.8em;" xml:lang="en-GB"><a class="footnote-link" href="#footnote-225-291" id="footnote-225-291-backlink">291</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Gitmeden önce, Rauf Bey’in Ankara’ya gelmiş olduğunu haber veren Ali Fuat Paşa’yı, Rauf Bey’le birlikte yanına çağırdı (10 Haziran).</span><span class="dipnot" style="font-size:0.8em;" xml:lang="en-GB"><a class="footnote-link" href="#footnote-225-292" id="footnote-225-292-backlink">292</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Daha önce de Refet Bey’i çağırmıştı. O da, o sırada “bittesadüf” Amasya’ya gelmiş oldu ve Mustafa Kemal’in deyimiyle bir “hüsnü talih ve tesadüf”</span><span class="dipnot" style="font-size:0.8em;" xml:lang="en-GB"><a class="footnote-link" href="#footnote-225-293" id="footnote-225-293-backlink">293</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">sonucu olarak, Amasya toplantısı yapıldı, kararlar alındı ve Amasya Tamimi hazırlandı.</span></p>
				<p class="paragraph" xml:lang="en-US"><span class="char-style-override-8" xml:lang="en-GB">Amasya Toplantısı Mustafa Kemal’e göre bir rastlantıdır;</span><span class="dipnot" style="font-size:0.8em;" xml:lang="en-GB"><a class="footnote-link" href="#footnote-225-294" id="footnote-225-294-backlink">294</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">ama bunun yine de pek gerekli bir olay olduğu savunulabilir. Mustafa Kemal’in, Padişah’tan almış olduğu geniş yetkilerin sonu görünmüştü. Mustafa Kemal ulusal mücadelenin önderliğini yapacaksa, artık bunun için milletten yetki alması gerekiyordu. Sivas Kongresi’nde bu yetkiyi almaya çalışacaktı. Ne var ki, Padişah’a ve onun hükümetine rağmen ve pek muhtemelen kanundışı olan bir faaliyeti yürütmek için, maddi gücün, yani ordunun ve ikinci derecede mülki örgütün de yanında, daha doğrusu arkasında olması gerekiyordu. Fakat belirli bir anda taşra askeri ve mülki örgütünün Mustafa Kemal’in ortaya attığı programı ve onun önderliğini kabul etmesi tek başına bir anlam taşımayabilirdi; zira merkez, komutan ve subay kadrosunu, vali, mutasarrıf ve kaymakamları azletme, değiştirme imkânına sahip olduğu sürece ulusal mücadele için elde edilen desteği bir anda sıfıra indirebilirdi. Bunu önlemek için İstanbul ile taşra arasında kumanda zincirini kopartmak gerekiyordu. Bu da düpedüz isyandı. Zaten yetkileri elinden alınmış bir komutanın, askeri ve mülki örgüte buyruklarda ya da telkinlerde bulunabilmesi olayının –hele bunlar merkez hükümetinin tasvip etmediği bir nitelikte ise– kanun ve meşrutiyet dışı olduğu da şüphesizdir.</span></p>
				<p class="paragraph" xml:lang="en-US"/>
				<p class="ARA-BASLIK" id="toc_marker-6-9-4">Amasya Toplantısı ve Kararları</p>
				<p class="paragraph" xml:lang="en-US"/>
				<p class="paragraph" xml:lang="en-US"><span class="char-style-override-8" xml:lang="en-GB">18 Haziran akşamı Havza’ya yaklaşan Rauf Bey ile Ali Fuat Paşa, ertesi gün Amasya’ya ulaştılar ve parlak bir biçimde karşılandılar. O gece, birbirlerine gözlemlerini anlattılar, ülkenin durumunu görüştüler ve sonuç olarak “Amasya Kararları” denilen belge ortaya çıktı. </span><span class="char-style-override-6" xml:lang="en-GB">Nutuk</span><span class="char-style-override-8" xml:lang="en-GB">’ta bu dört maddelik bir belgeyse de bunun, kararlarının genelge biçimi olduğu, asıl kararlar belgesinin altı maddeden oluştuğu anlaşılıyor.</span><span class="dipnot" style="font-size:0.8em;" xml:lang="en-GB"><a class="footnote-link" href="#footnote-225-295" id="footnote-225-295-backlink">295</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Kararlara göre, “vatanın tamamiyeti ve milletin istiklali” tehlikededir. Bu ifadeden, vatanın tamamiyeti korunmak şartıyla, milletin istiklalini feda etmek görüşünün peşin olarak reddedildiği anlamı çıkmaktadır. Merkezi hükümet, İtilaf devletlerinin “tesir ve murakabesi altında” bulunduğundan, sorumluluğunun gereklerini yerine getirememektedir. “Bu hal, milletimizi mâdum (yok) tanıttırıyor.” İşte bu görüşünü değiştirmek gerekiyordu. “Milletin istiklalini yine milletin azim ve kararı kurtaracaktır.” Ulusun durumunu göz önünde bulundurmak ve haklarını “cihana işittirmek için,” her türlü etki ve denetimden uzak “bir heyet-i milliyenin” varlığı “elzemdir.” Bunun için, Sivas’ta “milli bir kongrenin” ivedilikle toplanması kararlaştırılmıştı. Her livadan (sancaktan) “fırka ihtilafatı nazar-ı dikkate alınmaksızın muktedir ve milletin itimatına mazhar” üçer kişinin gönderilmesi gerekiyordu. Her ihtimale karşı, bunun “bir sırr-ı milli” halinde tutulması ve gereken yerlerde seyahatin gizlice yapılması öngörülüyordu (md. 1). Murahhaslar, Müdafaa-i Hukuk cemiyetleri, belediye başkanlıkları tarafından ve “suver-i saire” ile seçileceklerdi – görülüyor ki, usulü, her türlü ihtimali öngörmek üzere esnek bırakılmıştır (md. 3). Bu arada, Kâzım Karabekir’in isteği üzerine, önce Doğu’da Erzurum Kongresi’nin toplanması kabul edildi (md. 2).</span><span class="dipnot" style="font-size:0.8em;" xml:lang="en-GB"><a class="footnote-link" href="#footnote-225-296" id="footnote-225-296-backlink">296</a></span></p>
				<p class="paragraph" xml:lang="en-US"><span class="char-style-override-8" xml:lang="en-GB">Kararların uygulanmasına çalışacak olan, Mustafa Kemal, Rauf Bey, Kâzım Karabekir, 13. Kolordu Komutan Vekili Miralay Cevdet Bey, Refet Bey, Samsun Mutasarrıfı Hamit Bey, 2. Ordu Müfettişi Cemal Paşa, 12. Kolordu Komutanı Miralay Salahattin Bey, Ali Fuat Paşa, 14. Kolordu Komutanı Yusuf İzzet Paşa, 17. Kolordu Komutan Vekili Miralay Bekir Sami Bey, 1. Kolordu Komutanı Cafer Tayyar Bey ve “diğer bazı mülki ve askeri mühim zevattı.” Bundan başka, İzzet Paşa, Nafıa Nazırı Ferit Bey, Ali Rıza Bey “gibi zevatın” da “fikir ve mütalaaları” alınacaktı (md. 4). Burada dikkati çeken, “girişimci kurul” durumunda olanların, Hamit Bey dışında, hep komutanlar olmasıdır. Kararları imzalayanlar, Mustafa Kemal, Ali Fuat, Rauf ve Refet Beylerdi. Fakat Refet Bey, ana kararların alındığı ilk (19 Haziran) geceki görüşmelerde bulunmamıştı. Kâzım Karabekir’in ve Cemal Paşa’nın telg-rafla alınan onayı çok önemliydi. İkincisi, aynı zamanda, İtalyanlardan sağlayacağı silahlarla halkı donatıp harekete geçirmeye hazır olduğunu bildirdi.</span><span class="dipnot" style="font-size:0.8em;" xml:lang="en-GB"><a class="footnote-link" href="#footnote-225-297" id="footnote-225-297-backlink">297</a></span></p>
				<p class="paragraph" xml:lang="en-US"><span class="char-style-override-8" xml:lang="en-GB"> Müdafaa-i Hukuk ve Redd-i İlhak tellerinin çekilmemesi için hükümetin genelgesi, “suret-i katiyede” reddediliyor ve haberleşme yeniden sağlanıncaya değin “tezahürat” yapılması kararlaştırılıyordu (md. 5). Son madde, gerçek isyan maddesidir. Buna göre, a) askeri ve ulusal örgütler “hiçbir suretle” kaldırılmayacak; b) komuta “hiçbir suretle” terk ve başkasına devrolunmayacak; c) silah ve cephane “kat’iyyen” elden çıkarılmayacak; ç) vatanın herhangi bir yerinde düşman işgali olursa, bu, “umum orduyu” ilgilendirecek ve ortaya çıkan duruma göre, savunmaya “müştereken” girişilecek, bunun için komutanlar “derhal” birbirlerini haberli kılacaklardı (md. 6).</span><span class="dipnot" style="font-size:0.8em;" xml:lang="en-GB"><a class="footnote-link" href="#footnote-225-298" id="footnote-225-298-backlink">298</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Bu madde, önce, yukarıda değinildiği üzere, askeri bakımdan merkezin taşra ile olan komuta zincirini kopartıyordu. Merkez, ne askeri örgütü, ne de komutanları değiştiremeyecek ve bir işgal olduğunda komutanlar savunmayı ortaklaşa ve dolayısıyla merkezle herhangi bir ilişki kurmadan yürüteceklerdi. Sivas’taki ulusal kongre daha kapsamlı kararlar alıncaya değin komutanlar kurulu birçok bakımdan kendini hükümetin yerine koymuş oluyordu. Sivas Kongresi’nin ise gerektiğinde bir hükümet kurmaya yönelebileceği öngörülmüş bulunuyordu. Nitekim Refet Bey’in bu konudaki sorununa olumlu karşılık verildi.</span><span class="dipnot" style="font-size:0.8em;" xml:lang="en-GB"><a class="footnote-link" href="#footnote-225-299" id="footnote-225-299-backlink">299</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">İkincisi, Osmanlı hükümeti tarafından feshedilmedikçe, yasa değerinde olan Mondros Mütarekesi, silah ve cephanenin kesinlikle elden çıkarılmayacağı kararıyla hükümsüz sayılmış oluyordu (bırakışmanın 20. maddesi). Ayrıca, askeri örgütlerin kaldırılmayacağı, işgale karşı konulacağı da Mondros’a açıkça aykırıydı (md. 5 ve 7).</span></p>
				<p class="paragraph" xml:lang="en-US"><span class="char-style-override-8" xml:lang="en-GB">Amasya Toplantısı’nın sonucu olan bir belgeyi daha incelemek gerekir. Bu da Mustafa Kemal’in, kendi imzasıyla, İstanbul’da Abdurrahman Şeref, Reşit Âkif Paşa, İzzet Paşa, Seyyit Bey, Halide Edip, Kara Vasıf, Nafıa Nazırı Ferit Bey, Sulh ve Selamet Fırkası Reisi (sonra Harbiye Nazırı) Ferit Paşa, Câmi Bey ve Ahmet Rıza’ya yazdığı mektuplardır.</span><span class="dipnot" style="font-size:0.8em;" xml:lang="en-GB"><a class="footnote-link" href="#footnote-225-300" id="footnote-225-300-backlink">300</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Bunda, yalnız mitinglerin ve diğer gösterilerin, “büyük gayeleri hiçbir vakitte” kurtaramayacağı belirtiliyor ve bulunulan acı durumu hazırlayan başlıca etkenin, İstanbul’daki “muhalif cereyanlar ve Anadolu’nun saf ve mukaddes âmal-i milliyesini muzır bir şekilde infirada (yalnızlığa) uğratan siyasi ve gayri milli propagandalar” olduğu açıklanıyordu. Bundan sonra bir istek geliyordu: Başkent, İtilaf devletleri tarafından boşaltılıncaya değin, Anadolu’ya mutlak olarak, “hâkim değil tabi” olmak zorundaydı. Milli bir kongrenin toplantıya çağrıldığını, İngiliz propagandası sonucu olan Kürdistan akımının önlendiğini anlattıktan sonra Mustafa Kemal, “gaye-i salah ve milli” elde edilinceye değin, milletten ayrılmayacağına ve sonuna dek bir “ferd-i millet” olarak çalışacağına, mukaddesatı adına millete söz verdiğini bildiriyordu.</span></p>
				<p class="paragraph" xml:lang="en-US"><span class="char-style-override-8" xml:lang="en-GB">Bu mektupla Mustafa Kemal, İstanbul’daki ulusçu ya da ulusçuluğa açık çevrelere kendini ulusal mücadele yoluna adamış olduğunu haber veriyor ve mitingler ve benzeri gösterilerin büyük gayeleri kurtaramayacağını belirttikten sonra, İstanbul’u ulusal güçlere baş olmamakla, bunları toparlayacağı yerde bölmekle suçluyordu. Durum bu olduğuna göre, bu toparlama, birleştirme, yön verme işi Anadolu’da, milli bir kongreyle ele alınacaktı. Kurumlarıyla, fikriyatıyla artık İstanbul’dan beklenen, bu gelişmelere boyun eğmesi, uymasıydı. Örneğin o gün, Ali Nadir Paşa gibilerinin görev almasını önlemek için taşrayı merkeze bağlayan askeri komuta zinciri kopartılıyorsa, ya da ileride mülki alanda da bu yola gidildiğinde İstanbul itiraz etmemeliydi.</span><span class="dipnot" style="font-size:0.8em;" xml:lang="en-GB"><a class="footnote-link" href="#footnote-225-301" id="footnote-225-301-backlink">301</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Bu yöndeki bir uygulama, o gün çıkarılan bir genelgeyle, eski Dahiliye Nazırı Mehmet Ali’nin, Doğu Anadolu’yu incelemek üzere bir heyetle gelmesine karşı çıkılmasıydı. Gelirse, zor durumda kalacağı uyarısında, daha doğrusu tehdidinde bulunuluyordu.</span><span class="dipnot" style="font-size:0.8em;" xml:lang="en-GB"><a class="footnote-link" href="#footnote-225-302" id="footnote-225-302-backlink">302</a></span></p>
				<p class="paragraph" xml:lang="en-US"><span class="char-style-override-8" xml:lang="en-GB">Orbay’ın anılarında belirttiği önemli bir husus da, Amasya’da Arap ülkelerinin tümüyle ve her bakımdan gözden çıkarılıp Türk yurdunun, anavatanın kurtarılması için çalışma ve mücadele kararının verilmesiydi.</span><span class="dipnot" style="font-size:0.8em;" xml:lang="en-GB"><a class="footnote-link" href="#footnote-225-303" id="footnote-225-303-backlink">303</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Oysa Saray, Arap ülkelerinde birtakım kuramsal haklar elde etmek hülyasıyla, anavatandaki oldubittilere boyun eğmek zorunluluğunu duymaktaydı.</span></p>
				<p class="ARA-BASLIK" id="toc_marker-6-9-5">Amasya Kararları’nın Şerefi ve Mustafa Kemal’in Önderliği Sorunu</p>
				<p class="paragraph" xml:lang="en-US"/>
				<p class="paragraph" xml:lang="en-US"><span class="char-style-override-8" xml:lang="en-GB">Mustafa Kemal, Rauf Bey ve Ali Fuat’ın aldıkları ve sonradan Refet Bey’in de imzaladığı kararların şerefi, hiç şüphesiz, büyük ölçüde Mustafa Kemal’e aittir. Nitekim, </span><span class="char-style-override-6" xml:lang="en-GB">Nutuk</span><span class="char-style-override-8" xml:lang="en-GB">’ta belirtildiği üzere, arkadaşları daha Amasya’ya varmadan 18 Haziran’da Cafer Tayyar’a çektiği tel, Sivas’ta bir kongre önermekteydi.</span><span class="dipnot" style="font-size:0.8em;" xml:lang="en-GB"><a class="footnote-link" href="#footnote-225-304" id="footnote-225-304-backlink">304</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Orbay da,</span><span class="dipnot" style="font-size:0.8em;" xml:lang="en-GB"><a class="footnote-link" href="#footnote-225-305" id="footnote-225-305-backlink">305</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Cebesoy da anılarında, Mustafa Kemal’i Kurtuluş’un onsuz olmaz bir önderi kabul etmektedirler. Amasya Kararları konusunda ise, Cebesoy, Mustafa Kemal’i “başlıca amil” saymakta ve onun hazırladığı kısa bir muhtıranın, kararları “formüle” etmek bakımından “hayli” yardımı dokunduğunu anlatmaktadır.</span><span class="dipnot" style="font-size:0.8em;" xml:lang="en-GB"><a class="footnote-link" href="#footnote-225-306" id="footnote-225-306-backlink">306</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Herhalde bunların tek itirazları, </span><span class="char-style-override-6" xml:lang="en-GB">Nutuk</span><span class="char-style-override-8" xml:lang="en-GB">’taki anlatımda ikinci plana çok fazla itilmiş olmalarınadır.</span></p>
				<p class="paragraph" xml:lang="en-US"><span class="char-style-override-8" xml:lang="en-GB">Böylece, Mustafa Kemal ve arkadaşları, anayurdun parçalanması tehlikesi karşısında bütün ülkede kendiliğinden filizlenen Müdafaa-i Hukuk ve Redd-i İlhak cemiyetlerini, ülke çapında, gerektiğinde ulusal bir hükümet de kurmak üzere bir milli kongre ile birleştirmek ve toparlamak yoluna gitmişler ve bu sayede, girişme zorunluluğu belirmiş bulunan askeri mücadeleye, İstanbul’dan bağımsız, dolayısıyla nesnel olarak ona isyan halinde bir meşruiyet temeli kazandırmak istemişlerdir. Bu hareketin tartışmasız önderi olarak Mustafa Kemal belirtilmiştir. Bunu sağlayan etkenleri şöyle sayabiliriz: 1) Atatürk’ün geçmişi: a) Başta Anafartalar kahramanlığı olmak üzere, komuta hayatında parlak başarılar kazanmıştır. b) İttihat ve Terakki’nin ön saf önderi olamaması, ona İttihat ve Terakki’nin günah ve sorumluluklarını yüklenmeden, ulusun başına geçebilme olanağı sağlamıştır. 2) Atatürk’ün olağanüstü kişiliği: Atatürk’ün ülkücülüğü, enerjisi, tutkusu, öngörüsü ve zekâsı ulusal önder olmasını kolaylaştırmıştır. 3) Atatürk’ün mesleki önceliği: Atatürk’ün Cemal Paşa hariç, Amasya Toplantısı sırasında taşradaki komutanların en yüksek rütbelisi ya da kıdemlisi olması önderliğinin tartışmasız kabul edilmesini kolaylaştıran hayli önemli bir etkendir. Nitekim Cemal Paşa’nın, kararlara katılmasına rağmen kalkıp İstanbul’a gitmesinde, Atatürk’ten daha kıdemli olmasının bir payı olduğu düşünülebilir.</span><span class="dipnot" style="font-size:0.8em;" xml:lang="en-GB"><a class="footnote-link" href="#footnote-225-307" id="footnote-225-307-backlink">307</a></span></p>
				<p class="paragraph" xml:lang="en-US"/>
				<p class="ARA-BASLIK" id="toc_marker-6-9-6">Ali Fuat ve Kâzım Karabekir’in Ali Kemal’in 26 Haziran Genelgesine Tepkileri</p>
				<p class="paragraph" xml:lang="en-US"/>
				<p class="paragraph" xml:lang="en-US"><span class="char-style-override-8" xml:lang="en-GB">Amasya’dan Ankara’ya dönen Ali Fuat, Ali Kemal’in 26 Haziran genelgesiyle karşılaşınca, buna, ertesi günü, kolordu bölgesine gönderdiği gizli bir genelgeyle ağır bir tepki gösterdi.</span><span class="dipnot" style="font-size:0.8em;" xml:lang="en-GB"><a class="footnote-link" href="#footnote-225-308" id="footnote-225-308-backlink">308</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Paşa burada, Meclis-i Vükela kararıyla ülkenin dokuz kolordu bölgesi ve üç müfettişliğe ayrılmış olduğunu ve askeri makamlara askeri görevler dışında mülki görevler yüklendiğini, hatta mülki memurlara talimat vermeye ve bunun “icra ve infazına” yetkili bulunulduğunu hatırlatıyordu.</span><span class="dipnot" style="font-size:0.8em;" xml:lang="en-GB"><a class="footnote-link" href="#footnote-225-309" id="footnote-225-309-backlink">309</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Bunun dışında, mıntıka komutanlarının, askeri ve –mülki makamlarla birlikte– asayişle ilgili konulara eğilmekten başka Müdafaa-i Hukuk ve Redd-i İlhak cemiyetlerinin kurulmasına yardımcı olmakla ve bunlar aracılığıyla, yapılacak seçimlerde, “kemâl-i sükûn ve bitarafinin” korunmasında da görevli olduklarını belirtiyordu. Genelge, Mondros’tan bu yana Osmanlı Devleti’ne yapılan haksızlıkları anlattıktan sonra, İzmir işgali üzerine Padişah’ın Hatt-ı Hümayun’unda ve Sadrazam’ın beyannamesinde belirtilen ulusal görevin ışığında, vatan ve mukaddesat uğrunda günden güne artarak çarpışan “bir avuç kahraman” milletdaşın “icabında imdadına” koşmanın ve başka yerlerde “dahili bir fesat veya harici bir işgal” karşılamak üzere, şimdiden kuvve-i milliyenin kurulması gereğinin, hayati ulusal bir görev olarak her yerde benimsendiğini açıklıyordu.</span></p>
				<p class="paragraph" xml:lang="en-US"><span class="char-style-override-8" xml:lang="en-GB">Görülüyor ki, genelge, mülki makamların askeri makamlardan emir almak durumunda olduklarını belirterek, mülki makamların, askeri makamların davranışlarını önlemek girişimlerine engel oluyordu. Bununla da kalınmıyor, Padişah ve Sadrazam’ın İzmir işgalinin ertesinde kullandıkları heyecanlı fakat yuvarlak ifadelere sığınılarak, yalnız Müdafaa-i Hukuk’un değil, Kuva-yı Milliye’nin de örgütlenmesi ve resmi makamların bunlara yardımcı olmaları teşvik edilmiş oluyordu. Kâzım Karabekir de aynı genelgeye tepki göstererek, bir karşı genelgeyle, kanunen tehlike anında seferberlik emri çıkarabileceğini ve kim bu emre uymazsa ya da zorluk çıkarırsa, onu Divan-ı Harp’e verip “mahv ve ifna” edeceklerini açıkladı.</span><span class="dipnot" style="font-size:0.8em;" xml:lang="en-GB"><a class="footnote-link" href="#footnote-225-310" id="footnote-225-310-backlink">310</a></span></p>
				<p class="paragraph" xml:lang="en-US"/>
				<p class="ARA-BASLIK" id="toc_marker-6-9-7">Kâzım Karabekir’in Bazı Görüşleri</p>
				<p class="paragraph" xml:lang="en-US"><span class="char-style-override-8" xml:lang="en-GB">Kâzım Karabekir, anılarında, bu sırada genel olarak ihtiyatlı davranmak diye tanımlanabilecek görüşler ileri sürerek birtakım aşırı davranışları önlemiş olmak iddiasındadır. Kâzım Karabekir, ihtiyattan yana görüşlerini ortaya koyan bazı telgraf metinleriyle o zaman bu görüşleri savunmuş olduğunu kanıtlamaktadır; fakat sonuç olarak, Mustafa Kemal’i ya da başkalarını ne ölçüde etkilemiş olduğu, kestirilmesi zor bir konudur. Cemal Paşa’nın, haziran ortasında Mustafa Kemal’e gönderdiği bir telden, İtilaf kuvvetlerine karşı koymaya hazırlandığı anlaşılıyordu. Buna karşı Kâzım Karabekir, 17 Haziran telinde, zamansız harekete geçmenin İstanbul’da işgal altındaki değerli birçok kişinin ve başka bazı imkânların Anadolu’ya geçme fırsatı bulunamadan saf dışı edilmesi ve cihan kamuoyunda kötü bir duruma düşülmesi gibi sakıncaları olduğunu, doğru davranışın, kendiliğinden değil, haricin baskısı üzerine harekete geçmek olduğunu savunuyordu. Daha da ileri giderek, 28 Nisan’da Bakû’nün Bolşevikler tarafından işgalinden sonra, Kafkasya’daki bu işgalin gelişmesini beklemek ve o zaman Bolşeviklerle İtilaf devletleri arasında tarafsız ülke rolüne sahip çıkarak, bu tarafsızlığı bozacak yana karşı meşru savunma yapmayı öneriyordu. Kâzım Karabekir sonradan yazdıklarından, erken harekete geçmenin, milletten yetki alarak hareket yerine bir cunta girişimi görünümünü taşıması gibi bir sakıncasına da işaret ediyordu.</span><span class="dipnot" style="font-size:0.8em;" xml:lang="en-GB"><a class="footnote-link" href="#footnote-225-311" id="footnote-225-311-backlink">311</a></span></p>
				<p class="paragraph" xml:lang="en-US"><span class="char-style-override-8" xml:lang="en-GB">Kâzım Karabekir’in komutan arkadaşlarına anılarında yönelttiği bir eleştiri de, bu sıralarda gerek ABD mandasını, gerekse Bolşeviklik düzenini olumlu olarak düşünebilmiş olmalarıdır. Kâzım Karabekir’in görüşüne göre, İsmet Bey’in 1 Haziran günlü mektubunda, hiç değilse tanıdıklarının çoğunun bir ABD mandasından yana olduklarını söyleyip bu konuda hiçbir mütalaa ileri sürmemesi, kendisinin de ABD mandasına eğilimli olduğunu gösteriyordu. Öte yandan, Mustafa Kemal’in Kurmay Heyeti’nde İstihbarat ve Siyasiyat Şubesi Müdürü Binbaşı Hüsrev’in (Gerede) 7 Haziran mektubu vardı ki, bağımsızlıkla ölüm arasında seçme durumunda kalınırsa her iki almaşığın da denenebileceğini ileri sürüyor ve özellikle İslamiyet ve Türklükle uyuşmak, gerekli olan silah, cephane, erzak sağlamak şartıyla, “tadil” edilmiş bir Bolşeviklik üzerinde duruyordu.</span><span class="dipnot" style="font-size:0.8em;" xml:lang="en-GB"><a class="footnote-link" href="#footnote-225-312" id="footnote-225-312-backlink">312</a></span></p>
				<p class="paragraph" xml:lang="en-US"><span class="char-style-override-8" xml:lang="en-GB">Amasya Toplantısı’ndan sonra Mustafa Kemal’in Kâzım Karabekir’e yazdığı 23 Haziran şifresi dahi,</span><span class="dipnot" style="font-size:0.8em;" xml:lang="en-GB"><a class="footnote-link" href="#footnote-225-313" id="footnote-225-313-backlink">313</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">bu toplantıda Bolşeviklik üzerinde durulduğunu ve Rusya’daki Müslüman ülkelerin bunu kabul ettiklerinden ve “diyanet an’ane gibi işlerle zaten alakadar olmadığından” sakıncalı bulunmadığına karar verildiğini göstermektedir. Ne var ki, Kâzım Karabekir’in 17 Haziran günlü yazısında savunduğu tarafsızlık tutumunun ve Bolşevik olma tehdidinin, İtilaf devletlerini uzaklaştırmak için daha etkili olabileceği düşünülmüş ve sonuç olarak bu görüş benimsenmişti. Fakat bu arada gerekli olabilecek her türlü yardımı sağlamak üzere şimdiden Bolşeviklerle temasa geçilmeliydi. Görülüyor ki, Kâzım Karabekir’in bu konudaki görüşü, Amasya Toplantısı’nda kesin bir etki yapmıştı... Fakat bir değerlendirme yaparken, Kâzım Karabekir’in de pek tabii olarak, “düşmanın düşmanı dosttur” düsturuna göre düşündüğünü</span><span class="dipnot" style="font-size:0.8em;" xml:lang="en-GB"><a class="footnote-link" href="#footnote-225-314" id="footnote-225-314-backlink">314</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">ve hatta kendisinin de daha sonra bir ara Bolşevikliği kabul zorunluluğunu duyduğunu göz önüne almalı ve şunu da hatırlamalı ki, büyük ve pek zor bir mücadeleyi göze almış ve yürütmekte olan bu önderler, Amerikan mandasını ya da Bolşevikliği, Amerikancı ya da komünist eğilimli oldukları için değil, her zaman için bir “son çare olarak” düşünmüşlerdir. Oysa Saray’ın İngilizciliği, hiçbir mücadeleyi göze almadan benimsenen, daha çok bir “ilk çare” ve “en uygun çare” durumundaydı.</span></p>
				<p class="paragraph" xml:lang="en-US"/>
				<p class="ARA-BASLIK" id="toc_marker-6-9-8">Mustafa Kemal Erzurum’da</p>
				<p class="paragraph" xml:lang="en-US"/>
				<p class="last-paragraph" xml:lang="en-US">Mustafa Kemal, 26 Haziran’da Rauf Bey ve maiyeti ile Amasya’dan ayrıldı; 3 Temmuz’da Erzurum’a ulaştı. Gördüğümüz üzere, orada iken, İstanbul onu görevden azletti; o da askerlikten istifa etti. Çocukluğundan beri askerlik yapmış bir insan için, bunun ne ağır bir karar olduğu düşünülebilir. Kaldı ki, 19 Mayıs’tan o güne dek başarıyla yürütmüş olduğu ulusal mücadele önderliğinin, geniş çaptaki yetkilerinden sıyrılması üzerine bir anda yok olması tehlikesi vardı. Gerçi ulusal mücadele örgütlerinde, azledilmiş bir komutanın önderliği konusunda bazı tereddütler belirdiyse de, Mustafa Kemal’in yakın mücadele arkadaşları ve özellikle bırakışmadan bu yana en kalabalık ve zinde asker topluluğuna komuta eden Kâzım Karabekir,<span class="dipnot" style="font-size:0.8em;"><a class="footnote-link" href="#footnote-225-315" id="footnote-225-315-backlink">315</a></span><span class="char-style-override-11"> </span>en dürüst bir biçimde Mustafa Kemal’in önderliğini açıkça desteklemekten bir an geri kalmadılar.<span class="dipnot" style="font-size:0.8em;"><a class="footnote-link" href="#footnote-225-316" id="footnote-225-316-backlink">316</a></span></p>
				<p class="paragraph" xml:lang="en-US"/>
				<p class="paragraph" xml:lang="en-US"/>
				<div class="footnotes">
					<div class="footnote">
						<p class="dipnotlar" xml:lang="en-US"><a class="footnote-anchor" href="#footnote-225-283-backlink" id="footnote-225-283">283</a>	M. K. Atatürk, <span class="char-style-override-6">Nutuk</span>, C. I, s. 16-9. Mustafa Kemal ve arkadaşlarının ortaya, gerek güven, gerekse önem açısından mülki –örgüte göre– verdikleri önceliğin birçok örneklerine rastlanacaktır. Bunlar arasında bkz. K. Karabekir, <span class="char-style-override-6">İstiklal Harbimiz</span>, s. 37, 82, 103, 131, 167; C. Bayar, <span class="char-style-override-6">Ben de Yazdım</span>, C. VIII, s. 2592; A. F. Cebesoy, <span class="char-style-override-6">Milli Mücadele Hatıraları</span>, s. 106; D. Avcıoğlu, <span class="char-style-override-6">Milli Kurtuluş Tarihi</span>, C. III, s. 1207.</p>
					</div>
					<div class="footnote">
						<p class="dipnotlar" xml:lang="en-US"><a class="footnote-anchor" href="#footnote-225-284-backlink" id="footnote-225-284">284</a>	M. K. Atatürk, <span class="char-style-override-6">Nutuk</span>, C. I, s. 22-7.</p>
					</div>
					<div class="footnote">
						<p class="dipnotlar" xml:lang="en-US"><a class="footnote-anchor" href="#footnote-225-285-backlink" id="footnote-225-285">285</a>	M. K. Atatürk, <span class="char-style-override-6">Nutuk</span>, C. I, s. 27-9.</p>
					</div>
					<div class="footnote">
						<p class="dipnotlar" xml:lang="en-US"><a class="footnote-anchor" href="#footnote-225-286-backlink" id="footnote-225-286">286</a>	M. K. Atatürk, <span class="char-style-override-6">Nutuk</span>, C. III, s. 915.</p>
					</div>
					<div class="footnote">
						<p class="dipnotlar" xml:lang="en-US"><a class="footnote-anchor" href="#footnote-225-287-backlink" id="footnote-225-287">287</a>	<span class="char-style-override-6">Atatürk</span>’<span class="char-style-override-6">ün Tamim, Telgraf ve Beyannameleri</span>, s. 25-7. Mustafa Kemal, alınacak bazı tedbirleri de sayıyordu. Kâzım Karabekir, “herhangi bir kuvvet olursa olsun tecavüzlerini muhasematın iptidar ettiği gibi ad ve telakki edeceğim” diyerek, Mustafa Kemal’in görüşüne katılıyordu (1 Haziran). K. Karabekir, <span class="char-style-override-6">İstiklal Harbimiz</span>, s. 38.</p>
					</div>
					<div class="footnote">
						<p class="dipnotlar" xml:lang="en-US"><a class="footnote-anchor" href="#footnote-225-288-backlink" id="footnote-225-288">288</a>	M. K. Atatürk, <span class="char-style-override-6">Nutuk</span>, C. I, s. 29-30.</p>
					</div>
					<div class="footnote">
						<p class="dipnotlar" xml:lang="en-US"><a class="footnote-anchor" href="#footnote-225-289-backlink" id="footnote-225-289">289</a>	M. K. Atatürk, <span class="char-style-override-6">Nutuk</span>, C. I, s. 47.</p>
					</div>
					<div class="footnote">
						<p class="dipnotlar" xml:lang="en-US"><a class="footnote-anchor" href="#footnote-225-290-backlink" id="footnote-225-290">290</a>	<span class="char-style-override-6">Atatürk</span>’<span class="char-style-override-6">ün Söylev ve Demeçleri</span>, C. I, s. 13; G. Jaeschke, <span class="char-style-override-6">Kurtuluş Savaşı ile İlgili İngiliz Belgeleri</span>, s. 132-3. 12 Haziran’da, “Bugün artık bir üniforma sahibi değilim ... sadece bir millet adamıyım” demiş. G. Jaeschke, <span class="char-style-override-6">Kurtuluş Savaşı ile İlgili İngiliz Belgeleri</span>, s. 120 (<span class="char-style-override-6">Tarih Dünyası III</span>, 1002). 18 Haziran’da, Mustafa Kemal, Amasya’dan 1. Kolordu Komutanı Cafer Tayyar’a çektiği bir telle, Trakya’yı da harekete katılmaya çağırmış oldu. M. K. Atatürk, <span class="char-style-override-6">Nutuk</span>, C. III, s. 910-1.</p>
					</div>
					<div class="footnote">
						<p class="dipnotlar" xml:lang="en-US"><a class="footnote-anchor" href="#footnote-225-291-backlink" id="footnote-225-291">291</a>	Kâzım Karabekir, bu geçişin bir kaçış gibi olduğunu söylüyor. K. Karabekir, <span class="char-style-override-6">İstiklal Harbimiz</span>, s. 67. Mustafa Kemal de “bazı mücbir esbaptan” söz ediyor. M. K. Atatürk, <span class="char-style-override-6">Nutuk</span>, C. I, s. 33. Önemli bir neden İtilaf kuvvetlerine teslim edilmek üzere Samsun’a götürülmekte olan binlerce tüfek mekanizmasına Havza’da el koydurması ve yine Havza’da, başta miting olmak üzere bazı faaliyetlere önayak olmuş olmasıydı. Mustafa Kemal, Merzifon’daki İngiliz müfrezesinin Çeltik boğazını işgal ederek dahile doğru bir kaçış yolu bırakmamasından çekinmiş. Zaten Havza’da da Fransız askeri varmış. F. R. Atay, <span class="char-style-override-6">Çankaya</span>, s. 181; R. Orbay, <span class="char-style-override-6">Rauf Orbay</span>’<span class="char-style-override-6">ın Hatıraları</span>, C. III, s. 18-9.</p>
					</div>
					<div class="footnote">
						<p class="dipnotlar" xml:lang="en-US"><a class="footnote-anchor" href="#footnote-225-292-backlink" id="footnote-225-292">292</a>	M. K. Atatürk, <span class="char-style-override-6">Nutuk</span>, C. I, s. 32-3; A. F. Cebesoy, <span class="char-style-override-6">Milli Mücadele Hatıraları</span>, s. 68. Birçok kaynaklar, Mustafa Kemal’in Havza’da iken Albay Budienni başkanlığında bir Sovyet heyetiyle görüşmelerde bulunduğunu ileri sürerler. Oysa bunun uydurma olduğu anlaşılıyor. M. Tunçay, “Atatürk’le İlgili Olarak Uydurulmuş Bir Hikâye”, <span class="char-style-override-6">1973 Sinan Yıllığı</span> (İstanbul, 1973), s. 510-3. Sözde temasların bir özeti: S. Sonyel, <span class="char-style-override-6">Türk Kurtuluş Savaşı ve Dış Politika</span>, C. I (Ankara, 1973), s. 83-4.</p>
					</div>
					<div class="footnote">
						<p class="dipnotlar" xml:lang="en-US"><a class="footnote-anchor" href="#footnote-225-293-backlink" id="footnote-225-293">293</a>	M. K. Atatürk, <span class="char-style-override-6">Nutuk</span>, C. I, s. 34, 32. Kurtuluş Savaşı’ndan sonra komutanlar arasında beliren ayrılıklar yüzünden Atatürk’ün <span class="char-style-override-6">Nutuk</span>’ta, sonradan karşısına dikilenlerin mücadeledeki paylarını azımsamak ya da hiç değilse olduğundan büyük görünmemesine gayret etmek eğiliminde olduğu göze çarpıyor. <span class="char-style-override-6">Nutuk</span>’un söylendiği 1927 yılında, sözü edilen siyasal çatışmanın anılarının henüz pek taze olduğu göz önünde bulundurulmalıdır.</p>
					</div>
					<div class="footnote">
						<p class="dipnotlar" xml:lang="en-US"><a class="footnote-anchor" href="#footnote-225-294-backlink" id="footnote-225-294">294</a>	Şu bakımdan bir rastlantı ki, Rauf Bey’in Ankara’ya geldiğini bildiren telle, ilk kez Mustafa Kemal’i geri çağıran tel aynı günde çekildi (8 Haziran).</p>
					</div>
					<div class="footnote">
						<p class="dipnotlar" xml:lang="en-US"><a class="footnote-anchor" href="#footnote-225-295-backlink" id="footnote-225-295">295</a>	Gerçekten, <span class="char-style-override-6">Nutuk</span>’taki belgenin başlığı “Tamim”dir ve bunun böyle olduğu 3. ve 4. maddelerden de açıkça bellidir. Nitekim “Kararlar”ın da genelge ya da telgraf biçiminde olmadığı metinden bellidir. Tamim: M. K. Atatürk, <span class="char-style-override-6">Nutuk</span>, C. III, s. 915-6. Kararlar: R. Apak, R. Hallı, K. Coşkuner, <span class="char-style-override-6">Türk İstiklal Harbi</span>, C. II, 1, s. 116-7; C. Bayar, <span class="char-style-override-6">Ben de Yazdım</span>, C. VIII, s. 2756-7; A.F. Cebesoy, <span class="char-style-override-6">Milli Mücadele Hatıraları</span>, s. 73-4; R. Orbay, <span class="char-style-override-6">Rauf Orbay</span>’<span class="char-style-override-6">ın Hatıraları</span>, C. III, s. 48-9. Tamim, kararlardan ancak ilk üçünü almaktadır. Tamim 22 Haziran günlüdür. Kararların ise 21/22 Haziran gecesi imzalandığı anlaşılıyor. Bayar’ın verdiği 19/20 Haziran tarihi doğru olmasa gerektir.</p>
					</div>
					<div class="footnote">
						<p class="dipnotlar" xml:lang="en-US"><a class="footnote-anchor" href="#footnote-225-296-backlink" id="footnote-225-296">296</a>	Cebesoy, Kâzım Karabekir’in ısrarının, ufak da olsa, bir görüş ihtilafı olduğunu ve özellikle Sivas Kongresi öncesinde bunun kendini yeniden duyurduğunu belirtiyor. Kâzım Karabekir, Mustafa Kemal’le Rauf Bey’in Erzurum’a gelmelerini de istiyordu. A. F. Cebesoy, <span class="char-style-override-6">Milli Mücadele Hatıraları</span>, s. 72-3. Fakat, Selek’in işaret ettiği üzere, Mustafa Kemal, İstanbul’a çağrıldığını 11 Haziran’da bildirip tepkilerini anlamak istediğinde, Kâzım Karabekir onu Doğu’ya çağıran teli göndermezden önce (16 Haziran), bu önemli karar anında hayli düşündüğü biçimde yorumlanabilecek bir zaman aralığı geçti. S. Selek, <span class="char-style-override-6">Anadolu İhtilali</span>, s. 263; K. Karabekir, <span class="char-style-override-6">İstiklal Harbimiz</span>, s. 48-9.</p>
					</div>
					<div class="footnote">
						<p class="dipnotlar" xml:lang="en-US"><a class="footnote-anchor" href="#footnote-225-297-backlink" id="footnote-225-297">297</a>	R. Orbay, <span class="char-style-override-6">Rauf Orbay</span>’<span class="char-style-override-6">ın Hatıraları</span>, C. III, s. 19. Cebesoy’a göre, Cevdet Bey edilgin davranmış, hatta aldığı talimatı Harbiye Nezareti’ne bildirerek emir istemiş. Salahattin Bey ile Cemal Paşa ise daha sonra merkezin buyruklarına uyarak İstanbul’a gitmişlerdir. A. F. Cebesoy, <span class="char-style-override-6">Milli Mücadele Hatıraları</span>, s. 74.</p>
					</div>
					<div class="footnote">
						<p class="dipnotlar" xml:lang="en-US"><a class="footnote-anchor" href="#footnote-225-298-backlink" id="footnote-225-298">298</a>	Kâzım Karabekir, bu maddedeki düşünceleri daha önce önermiş olduğu iddiasındadır (Mustafa Kemal’e 17 Haziran şifresi), fakat yazının metni verilmemektedir. K. Karabekir, <span class="char-style-override-6">İstiklal Harbimiz</span>, s. 39. Amasya esaslarına uygun bir tamim: K. Karabekir, <span class="char-style-override-6">İstiklal Harbimiz</span>, s. 71-2.</p>
					</div>
					<div class="footnote">
						<p class="dipnotlar" xml:lang="en-US"><a class="footnote-anchor" href="#footnote-225-299-backlink" id="footnote-225-299">299</a>	A. F. Cebesoy, <span class="char-style-override-6">Milli Mücadele Hatıraları</span>, s. 75. Atay’a göre, Amasya kararlarının “hiç açıklanmayan bir gizli maddesi” vardır. Buna göre, Mustafa Kemal, Kâzım Karabekir, Ali Fuat ve Rauf Bey, milli bir hükümetin ilk kadrosu olarak saptanmıştı. F. R. Atay, <span class="char-style-override-6">Çankaya</span>, s. 182. Fakat Mustafa Kemal’in, Amasya kararları ile merkez-taşra askeri bağlarının kesinlikle koparılabilmiş olduğuna herhalde tam bir inancı yoktu ki, 23 Haziran’da Kâzım Karabekir’e çektiği telde, “bizleri çekilmeye icbar ederlerse” vekâleten çalışma durumunu öngörüyordu. K. Karabekir, <span class="char-style-override-6">İstiklal Harbimiz</span>, s. 57. Nitekim Cemal Paşa, 1 Temmuz’da izin alarak İstanbul’a gitti. Oysa bir gün önce İngilizler tarafından, onun Mustafa Kemal’le birlikte geri getirilmesini isteyecekleri derecede millici bir komutan olarak görünmüştü. G. Jaeschke, <span class="char-style-override-6">Türk Kurtuluş Savaşı Kronolojisi</span>, s. 48; G. Jaeschke, <span class="char-style-override-6">Kurtuluş Savaşı ile İlgili İngiliz Belgeleri</span>, s. 271; K. Karabekir, <span class="char-style-override-6">İstiklal Harbimiz</span>, s. 69.</p>
					</div>
					<div class="footnote">
						<p class="dipnotlar" xml:lang="en-US"><a class="footnote-anchor" href="#footnote-225-300-backlink" id="footnote-225-300">300</a>	M. K. Atatürk, <span class="char-style-override-6">Nutuk</span>, C. I, s. 35 ve C. III, s. 916-7 (mektup 21 Haziran günlüdür). Adı geçenlere tamim de gönderildi.</p>
					</div>
					<div class="footnote">
						<p class="dipnotlar" xml:lang="en-US"><a class="footnote-anchor" href="#footnote-225-301-backlink" id="footnote-225-301">301</a>	Cebesoy, anılarında İzzet Paşa, Ahmet Rıza, Ferit Bey ve Kara Vasıf’tan gelen cevapların esaslarını anlatmaktadır. Paşa ile Ali Rıza, Müslüman olmayanları hoş tutmak gerektiğinde birleşmekle birlikte başka noktalarda ayrılıyorlardı. “Paşa”, İstanbul’a karşı serkeşane davranılmayıp hep saygılı olmak gerektiğini, İtilaf devletleri “Bolşevizm”e karşı duyarlı olduklarından, işgal girişimlerine karşı koymanın ülkenin bölünmesine ve İstanbul Müslümanlarının kırımına meydan vereceğini söylüyordu. “Ahmet Rıza” ise Babıâli’ye karşı değil, saltanata karşı hep saygılı olmak gerektiğini ve her ihtimale karşı erzak biriktirilmesini, halkın hoşnut tutulmasını, İtalyanlarla ilişkilerin geliştirilip onlardan silah ve cephane alınmasını salık veriyordu. Bununla birlikte, diktatörlük ve aşırılıktan çekinilmesini ve haklı ve makul esasların “münasip ve kati” bir dille öne sürülmesini istiyordu. “Ferit Bey” ise, Ali Kemal’i bertaraf ettiğini, Damat Ferit Paris’ten dönünce Dahiliye’yi alacağını sandığını, bunu beklemek gerektiğini söylüyordu. “Kara Vasıf”, ortaya çıkmanın iyi olduğunu söylüyor, Fransızların temas aradıklarını ve ulusçu akım hakkında Paris’e olumlu rapor yazdıklarını, Kırım’daki Bolşeviklerin kendilerine her alanda işbirliği önerisinde bulunduklarını müjdeliyordu. (Cebesoy, Paris’te olan bitenlerden sonra Fransızlar konusunda pek iyimser değildi.) A. F. Cebesoy, <span class="char-style-override-6">Milli Mücadele Hatıraları</span>, s. 91-5.</p>
					</div>
					<div class="footnote">
						<p class="dipnotlar" xml:lang="en-US"><a class="footnote-anchor" href="#footnote-225-302-backlink" id="footnote-225-302">302</a>	K. Karabekir, <span class="char-style-override-6">İstiklal Harbimiz</span>, s. 52, 57. Kâzım Karabekir, “milli bir karar olmadan” bu biçimde merkeze karşı cephe alınmasını doğru bulmadığını, birçoklarının tepki gösterdiklerini söylüyor. Mustafa Kemal komutanlar için düşündüğü usulü vali ve mutasarrıflar için de öngörüyordu. Mehmet Ali Heyeti için bkz. <span class="char-style-override-6">Akşam</span>, 15/6/1335.</p>
					</div>
					<div class="footnote">
						<p class="dipnotlar" xml:lang="en-US"><a class="footnote-anchor" href="#footnote-225-303-backlink" id="footnote-225-303">303</a>	R. Orbay, <span class="char-style-override-6">Rauf Orbay</span>’<span class="char-style-override-6">ın Hatıraları</span>, C. III, s. 19.</p>
					</div>
					<div class="footnote">
						<p class="dipnotlar" xml:lang="en-US"><a class="footnote-anchor" href="#footnote-225-304-backlink" id="footnote-225-304">304</a>	Mustafa Kemal’in Kâzım Karabekir’e çektiği 17 Haziran teli de bu yönde düşündüğünü belli etmektedir. K. Karabekir, <span class="char-style-override-6">İstiklal Harbimiz, </span>s. 49-50.</p>
					</div>
					<div class="footnote">
						<p class="dipnotlar" xml:lang="en-US"><a class="footnote-anchor" href="#footnote-225-305-backlink" id="footnote-225-305">305</a>	R. Orbay, <span class="char-style-override-6">Rauf Orbay</span>’<span class="char-style-override-6">ın Hatıraları</span>, C. III, s. 52.</p>
					</div>
					<div class="footnote">
						<p class="dipnotlar" xml:lang="en-US"><a class="footnote-anchor" href="#footnote-225-306-backlink" id="footnote-225-306">306</a>	A. F. Cebesoy, <span class="char-style-override-6">Milli Mücadele Hatıraları</span>, s. 71-2.</p>
					</div>
					<div class="footnote">
						<p class="dipnotlar" xml:lang="en-US"><a class="footnote-anchor" href="#footnote-225-307-backlink" id="footnote-225-307">307</a>	Cemal Paşa ferikti ve 1873 doğumluydu. Ali Fuat ve Kâzım Karabekir, Mustafa Kemal gibi mirliva idiler; fakat Mustafa Kemal bu rütbeyi 1916’da aldığı halde, Ali Fuat 1917’de, Kâzım Karabekir 1918’de almıştı. Refet Bey, onlardan önce, 1898’de mezun olmakla birlikte, henüz miralaydı. <span class="char-style-override-6">Türk İstiklal Harbine Katılan Tümen ve Daha Üst Kademelerdeki Komutanların Biyografileri</span> (Ankara, 1972).</p>
					</div>
					<div class="footnote">
						<p class="dipnotlar" xml:lang="en-US"><a class="footnote-anchor" href="#footnote-225-308-backlink" id="footnote-225-308">308</a>	A. F. Cebesoy, <span class="char-style-override-6">Milli Mücadele Hatıraları</span>, s. 80-2. Kolordu bölgesi Ankara, Kastamonu vilayetleri, Kütahya, Eskişehir, Afyon müstakil sancakları ve Konya vilayetinin Isparta ve Burdur sancaklarını kapsıyordu.</p>
					</div>
					<div class="footnote">
						<p class="dipnotlar" xml:lang="en-US"><a class="footnote-anchor" href="#footnote-225-309-backlink" id="footnote-225-309">309</a>	<span class="char-style-override-6">Meclis-i Vükela Mazbataları</span>, 28/5/1335, 215/253. Buna dayanan Genelkurmay emirnamesi: 5/6/1335, 3377 (şube 1). A. F. Cebesoy, <span class="char-style-override-6">Milli Mücadele Hatıraları</span>, s. 80-1. Cebesoy’un genelgesine benzeyen Mustafa Kemal’in bir genelgesi: K. Karabekir, <span class="char-style-override-6">İstiklal Harbimiz</span>, s. 73-4.</p>
					</div>
					<div class="footnote">
						<p class="dipnotlar" xml:lang="en-US"><a class="footnote-anchor" href="#footnote-225-310-backlink" id="footnote-225-310">310</a>	K. Karabekir, <span class="char-style-override-6">İstiklal Harbimiz</span>, s. 68, 73-4.</p>
					</div>
					<div class="footnote">
						<p class="dipnotlar" xml:lang="en-US"><a class="footnote-anchor" href="#footnote-225-311-backlink" id="footnote-225-311">311</a>	K. Karabekir, <span class="char-style-override-6">İstiklal Harbimiz</span>, s. 50-1. Kâzım Karabekir’e göre, İngilizler, Türklerin Ermenilere karşı bir taarruza geçip haksız duruma düşmesini istiyorlardı. Kâzım Karabekir, aşağı yukarı aynı ihtiyatlı görüşleri 22 Haziran telinde de savunuyordu. K. Karabekir, <span class="char-style-override-6">İstiklal Harbimiz</span>, s. 53-4.</p>
					</div>
					<div class="footnote">
						<p class="dipnotlar" xml:lang="en-US"><a class="footnote-anchor" href="#footnote-225-312-backlink" id="footnote-225-312">312</a>	K. Karabekir, <span class="char-style-override-6">İstiklal Harbimiz</span>, s. 59-62.</p>
					</div>
					<div class="footnote">
						<p class="dipnotlar" xml:lang="en-US"><a class="footnote-anchor" href="#footnote-225-313-backlink" id="footnote-225-313">313</a>	K. Karabekir, <span class="char-style-override-6">İstiklal Harbimiz</span>, s. 57-8.</p>
					</div>
					<div class="footnote">
						<p class="dipnotlar" xml:lang="en-US"><a class="footnote-anchor" href="#footnote-225-314-backlink" id="footnote-225-314">314</a>	K. Karabekir, <span class="char-style-override-6">İstiklal Harbimiz</span>, s. 21. Bu konudaki çeşitli görüşler için bkz. M. Tunçay, <span class="char-style-override-6">Türkiye</span>’<span class="char-style-override-6">de Sol Akımlar</span> (Ankara, 1967), s. 66-7’nin dipnotu.</p>
					</div>
					<div class="footnote">
						<p class="dipnotlar" xml:lang="en-US"><a class="footnote-anchor" href="#footnote-225-315-backlink" id="footnote-225-315">315</a>	Kâzım Karabekir’in komuta ettiği 15. Kolordu 12.456 subay ve er mevcudu ile 40 binlik bütün Osmanlı asker mevcudunun 1/3’üne sahipti. R. Apak, R. Hallı, K. Coşkuner, <span class="char-style-override-6">Türk İstiklal Harbi</span>, C. II, 1, s. 111.</p>
					</div>
					<div class="footnote">
						<p class="dipnotlar" xml:lang="en-US"><a class="footnote-anchor" href="#footnote-225-316-backlink" id="footnote-225-316">316</a>	K. Karabekir, <span class="char-style-override-6">İstiklal Harbimiz</span>, s. 33, 48-9, 75-6; R. Orbay, <span class="char-style-override-6">Rauf Orbay</span>’<span class="char-style-override-6">ın Hatıraları</span>, C. III, s. 51-2. Hatta Kansu’ya göre, Mustafa Kemal, önderliğini yakın arkadaşlarının oyuna sunmuştur. <span class="char-style-override-6">A.g.e.</span>, s. 30-4.</p>
					</div>
				</div>
			</div>
			<div class="Basic-Text-Frame">
				<p class="Basic-Paragraph"/>
			</div>
			<div class="Basic-Text-Frame">
				<p class="Basic-Paragraph"/>
			</div>
			<div class="Basic-Text-Frame">
				<p class="Basic-Paragraph"/>
			</div>
			<div class="Basic-Text-Frame">
				<p class="Basic-Paragraph"/>
			</div>
			<div class="Basic-Text-Frame">
				<p class="Basic-Paragraph"/>
			</div>
			<div class="Basic-Text-Frame">
				<p class="Basic-Paragraph"/>
			</div>
			<div class="Basic-Text-Frame">
				<p class="Basic-Paragraph"/>
			</div>
			<div class="Basic-Text-Frame">
				<p class="Basic-Paragraph"/>
			</div>
			<div class="Basic-Text-Frame">
				<p class="Basic-Paragraph"/>
			</div>
		</div>
	</body>
</html>