<html xmlns="http://www.w3.org/1999/xhtml">
	<head>
		<title>10-1.html</title>
		<link href="template.css" rel="stylesheet" type="text/css"/>
	</head>
	<body>
		<div id="x10-1.html" xml:lang="en-GB">
			<div class="Basic-Text-Frame">
				<p class="Konu-Ba-l----4" id="toc_marker-7-1">1. Hükümetin Kuruluşu ve Seçim Girişimi</p>
				<p class="paragraph-5" xml:lang="en-US"/>
				<p class="paragraph-5" xml:lang="en-US"/>
				<p class="paragraph-5" xml:lang="en-US"><span class="char-style-override-8" xml:lang="en-GB">Büyük umutlarla 6 Haziran’da İstanbul’dan ayrılmış olan Damat Ferit, 15 Temmuz’da büyük bir hayal kırıklığı içinde döndü. İstanbul’da karşılaştığı durum da hiç iç açıcı değildi. Mustafa Kemal ile bağlar kopmuş, bu yüzden düşman istilasına uğramış bulunan Ege bölgesi ve istila tehdidi altındaki Doğu Anadolu ile merkez arasına soğukluk girmişti. Erzurum’da toplanmak üzere olan kongre, bu soğukluğu da en azından bir kopukluğa dönüştürme istidadı gösteriyordu. Başarısızlığın nedenlerini kolay kolay kendisinde bulacak yaradılışta olmadığı, Vahdettin de akrabasından ayrılmamak kararında olduğu için, Damat Ferit, kendisi yokken işleri karıştırmışlar ve kendisi sorumlu değilmişçesine</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-1" id="footnote-225-1-backlink">1</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">kabineyi tasfiye edip yeni bir hükümet kurdu (21 Temmuz).</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-2" id="footnote-225-2-backlink">2</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">İstifaya giderken, kabine arkadaşlarına, hükümetin mütecanis olmadığı görüşünü kabul ettirmişti.</span></p>
				<p class="paragraph-5" xml:lang="en-US"><span class="char-style-override-8" xml:lang="en-GB">Bu sırada en büyük tehlike, Saray’ın kurmuş bulunduğu fiili mutlakıyete karşı Erzurum Kongresi’nin ve ardından Sivas Kongresi’nin demokratik ya da meşruti bir meydan okumayla toplanmakta oluşuydu. Ordunun bu kongrenin gerisinde bulunuşu ayrıca ürkütücü bir olaydı. İşin belki daha da korkutucu yanı mutlakıyetçi Vahdettin’in tahtına, Abdülmecit’in, 16 Temmuz layihasıyla, meşrutiyetçi bir almaşık görünümü almasıydı. Yeni hükümeti onaylayan Hatt, içişlerinde bir yandan sükûn, düzen ve hükümet nüfuzunun duyurulmasını isterken, öte yandan, ulus bireyleri arasında bir süredir görülen “âsarı şikaku nifakı” bütünüyle gidermekte “dakika” yitirilmemesini “şiddetle” bekliyordu. Ayrıca, hükümetin, “hiçbir fırkaya bağlı olmayan bitaraf ve mütecanis” kimselerden kurulmuş olduğu da duyuruluyordu. Böylece, Saray, babaca, yan tutmayan, tatlı sert gibi görünen bir girişimle birliği yeniden kurmaya kalkışıyordu.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-3" id="footnote-225-3-backlink">3</a></span></p>
				<p class="paragraph-5" xml:lang="en-US"><span class="char-style-override-8" xml:lang="en-GB">Bir gün önce, Damat Ferit, Hatt-ı Hümayun’da çizilen genel siyaseti somutlaştırmış bulunuyordu. Gönderdiği bir telgraf genelgeyle, milli bir kongrenin “Ankara’da” toplanması konusunda haberleşildiğini Konya’dan haber aldığını bildiriyor ve yokluğunda Anadolu’nun aldığı durumu “tezebzüb ve iğtişaş” diye yorumluyordu. Oysa “cümlemizin itaatle mükellef olduğumuz” Kanun-ı Esasi’ye göre, İstanbul başkentti ve yasama kurulunun padişah tarafından açılması gerekliydi. Böyle, Kanun-ı Esasi’ye, padişah isteğine ve yüksek yurt çıkarlarına aykırı bu gibi meşrutiyet ve meşruiyete aykırı davranışların, “hükümet-i mülkiye ve askeriye”ce yasaklanması, görevleri gereğiydi.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-4" id="footnote-225-4-backlink">4</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Görülüyor ki, Sivas Kongresi karşısında Saray, Kanun-ı Esasi’yi lütfen hatırlamış oluyor ve bu silahla milli kongreyi yasaklıyordu. Kanun-ı Esasi konusunda gösterilen bu titizlik ve milli kongrenin ancak Mebusan Meclisi olabileceği görüşü, zımnen, bu meclisin toplantıya çağrılacağını ve bunun için de seçimlere gidileceğini sezdiriyordu. Bununla birlikte bu son noktanın açıkça taahhüt edilmediği de göze çarpmaktadır.</span></p>
				<p class="paragraph-5" xml:lang="en-US"><span class="char-style-override-8" xml:lang="en-GB">Harbiye Nazırı Ferit Paşa, yine 20 Temmuz gününde bir genelge çıkarttı ve “gayet mahrem” olarak ordu müfettişliklerine ve kolordulara gönderdi. Bu, Paris’te Konferans’ın Osmanlı heyetine verdiği sert cevap muhtırasıydı. Paşa’nın bu davranışı Damat Ferit’ten habersiz olamayacağı kabul edilirse, ordunun ölçüsüz davranışlarda bulunmasından onun ne denli çekindiğini gösterir; çünkü bir bakıma kendi başarısızlığını belgeliyordu o muhtıra. Ama, orduya İtilaf devletlerinin tutumunun ne denli sert olduğunu ve direnmenin aynı ölçüde verimsiz hatta zararlı olacağını pek güzel gösterdiği için, kendi başarısızlığını da sergilemek pahasına, bu belgeyi orduya bildirmekte yarar görmüştü.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-5" id="footnote-225-5-backlink">5</a></span></p>
				<p class="paragraph-5" xml:lang="en-US"><span class="char-style-override-8" xml:lang="en-GB">Kurulan kabineye gelince, bunun hiçbir fırkadan olmayan kimselerden kurulu olduğu doğruydu. Ali Kemal gibi bir aşırıya ya da Vasfi Efendi’ye yer verilmemişti. Ayrıca, ulusçulara açık ya da açık olduğu sanılan İzzet, Ahmet Rıza, Salih Paşalar kabul edilmişti. Fakat buna karşılık, Harbiye’ye eski ordunun bir adamı, Nazım Paşa getiriliyordu. Mustafa Sabri pek yakın zamanda Hürriyet ve İtilaf tarafından reddedildiği için fırkasız sayılabilirdi.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-6" id="footnote-225-6-backlink">6</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Hükümetin kendini fırkasız hatta fırkalar üstü sayması ve tanıtması, her yana, herkese söz dinletebilmesi için gerekliydi. Çoğu ulusçuluğa açık sandalyesiz nazırlar kalabalığını iyice azaltmış olması, Damat Ferit’in işlerini kolaylaştıracak bir tedbir sayılabilirdi.</span></p>
				<p class="paragraph-5" xml:lang="en-US"/>
				<p class="ARA-BASLIK-3" id="toc_marker-7-1-1">Hürriyet ve İtilaf’ın Tepkisi</p>
				<p class="paragraph-5" xml:lang="en-US"/>
				<p class="paragraph-5" xml:lang="en-US"><span class="char-style-override-8" xml:lang="en-GB">Damat Ferit’in Fransızcı demecinden sonra kopardığı gürültü kabineyi düşüremeyince Hürriyet ve İtilaf, bu sefer de Paris’ten alınan olumsuz sonuca umut bağlamıştı. Fakat hükümet üyeleri, son derece iyimser demeçlerin ve sansürün yardımıyla Paris’teki durumu önemli ölçüde kamuoyundan gizlemeyi başardılar. Ama taşra ile gelişen kopukluğu onarmak gündemin ilk sorunu olunca, yeni bir hükümetle yeni bir atılım yapmak gereği ağır bastı. Hükümetin istifası, Hürriyet ve İtilaf çevrelerinde büyük sevinç doğurdu. Refi Cevat şöyle diyordu: “Yanıltıcı bir siyaset çıkmazı içinde bocalayan kabinenin lehülhamd istifa eylediğini görmek bahtiyarlığına da nail olduk.”</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-7" id="footnote-225-7-backlink">7</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Ne var ki, ortaya yeniden bir Damat Ferit hükümeti çıkıp da üstelik kıvançla bunun fırkalar dışı olduğu duyurulunca, Hürriyet ve İtilaf’ın ve öbür fırkaların tepkisi büyük oldu. 21 Temmuz’da Hürriyet ve İtilaf Merkez-i Umumisi’nde bazı basın temsilcileriyle şu kuruluşlar toplandı: Hürriyet ve İtilaf, Sulh ve Selamet, Milli Ahrar, Osmanlı Sosyalist Fırkası, Sosyal Demokrat Fırkası, Trabzon ve Havalisi Adem-i Merkeziyet Cemiyeti, İzmir Müdafaa-i Hukuk-u Osmaniye Cemiyeti, Milli Kongre, Kürt Milletler (?), Kürt Kulübü. Bu fırka ve dernekler oybirliğiyle “Makam-ı Saltanat”a ve kamuoyuna aldıkları kararları açıkladılar: 1) Kurulan Damat Ferit kabinesi gayrimeşrudur. 2) Bu kabinenin devletin dış ya da iç siyasetini yönetecek ehliyet ve yeterliliği yoktur. 3) Kabine kutsal ulus haklarını savunmada gösterdiği çaresizlik ve kusurdan ötürü, kesinlikle güvene layık değildir. Onun için istifa etmesi ve bu işin üstesinden gelecek kamunun güvenine sahip bir kabine gereklidir. Fakat, Simavi’nin deyimiyle, “bu tezahürata ve istiskalata” rağmen, hünkâr, eniştesini yeniden tuttu.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-8" id="footnote-225-8-backlink">8</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Zaten fırkaların beyannamesi gazetelerden sansür edilmiş ve ancak, gözden kaçtığı için olacak </span><span class="char-style-override-6" xml:lang="en-GB">İdrak</span><span class="char-style-override-8" xml:lang="en-GB">’te çıkabilmişti.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-9" id="footnote-225-9-backlink">9</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Hatta dahiliye nazırının buyruğu üzerine Hürriyet ve İtilaf’ın kapatılacağı söylentileri bile çıktı.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-10" id="footnote-225-10-backlink">10</a></span></p>
				<p class="paragraph-5" xml:lang="en-US"><span class="char-style-override-8" xml:lang="en-GB">Hürriyet ve İtilaf’ın öbür kuruluşlarla çıkardığı bildiride dikkati çeken nokta şudur ki, yeni hükümetin “gayrimeşru” olduğu belirtilmekle birlikte bu nokta öylece bırakılmakta, hükümetin meşru olması için neler yapılması gerektiği söylenmemekteydi. Bu kısa belgeden, asıl yakınmanın, hükümetin yetersiz, ehliyetsiz olması, kamunun güvenine sahip olmaması noktalarında yoğunlaştığı ve asıl isteğin de bir fırka kabinesi kurulması olduğu izlenimi edinilmektedir. İhtimal ki, bu hükümetin meşru olmayışı fırkalar dışı olmasına bağlanıyordu. Ne var ki ülkenin yedi aydır parlamentosuz yönetilmekte oluşu, Teceddüt ve Hürriyetperver Avam Fırkalarının kapatılması, basında sansür oluşu da meşruiyete aykırıydı. Tahmin olarak denebilir ki Hürriyet ve İtilaf ile benzer görüşteki kuruluşlar, kendileri de bu konuları açmak istemedikleri için, bu “gayrimeşruluk” niteliğini açıklığa kavuşturmamışlar ve bununla, dolaylı ve kapalı biçimde yalnızca hükümetin fırkalar dışı kuruluşunu amaçlamışlardır.</span></p>
				<p class="paragraph-5" xml:lang="en-US"><span class="char-style-override-8" xml:lang="en-GB">Hürriyet ve İtilaf Reisi Sadık Bey’in bu yönde düşündüğünü, </span><span class="char-style-override-6" xml:lang="en-GB">Journal d’Orient</span><span class="char-style-override-8" xml:lang="en-GB">’e verdiği bir demeçten anlıyoruz.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-11" id="footnote-225-11-backlink">11</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">“Meclis-i Mebusan Yoksa Efkâr-ı Umumiye Vardır” başlıklı demeçte, fırkaların dayanma noktalarının ulus olduğunu ve bir fırkanın öneminin, ulusal emelleri somutlaştırıp temsil etmesiyle ölçülebileceğini söylüyordu. Milli Meclis toplantı halinde değildi, fakat kamuoyu vardı. Kamuoyu yok demek, ulus yok demekti. Aynı biçimde Dahiliye Nazırı fırkaları tanımazsa, acaba hangi güce dayanıyordu? Bu uslamlama pek açık olmamakla birlikte, Milli Meclis’in toplantı halinde bulunmamasına karşı hiçbir itiraz öne sürülmediği ve bu durumda fırkaların, ulusun temsilcileri olarak gösterildiği dikkati çekiyor. Bu düşüncede, başta, seçim mekanizması olmayınca, birçok fırkalar arasında hangisinin ya da hangilerinin üstün tutulacağı gibi birçok zayıf noktalar vardır. Sonra, Müdafaa-i Hukuk hareketinin de bir fırka hem de güçlü bir fırka olduğu ya da olmak üzere bulunduğu da görmezlikten geliniyordu. Hükümetin, fırkalara dayanmıyorsa nereye dayandığı sorusuna gelince, bunun da cevabı açıktı: Padişah’a. Nitekim, kabine iktidarda kalmaya devam ederse Hürriyet ve İtilaf’ın ne yapacağı sorusuna, Sadık Bey, “bipayan bir merbutiyet ve sadakat” besledikleri Zat-ı Şahane’ye ulusal duyguları sunacakları yolunda karşılık veriyor, yani Padişah’ı hakem yapacaklarını söylüyordu. Saray üzerine bildiklerimiz, bu tür bir başvurunun nasıl boşuna olacağını peşin olarak belirlemektedir.</span></p>
				<p class="paragraph-5" xml:lang="en-US"><span class="char-style-override-8" xml:lang="en-GB">İttihat ve Terakki artıklarından oluşan “sözde siyasal partilerin” tutumuna karşı ateş püsküren ve hükümetin “enerjik” tutumunu</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-12" id="footnote-225-12-backlink">12</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">(bu arada sansürü) doğru bulan bir gazete de, İngiliz Karadeniz Ordusu için çıkarılmakta olan </span><span class="char-style-override-6" xml:lang="en-GB">Orient News</span><span class="char-style-override-8" xml:lang="en-GB"> gazetesiydi. Bu, ulusal bir bunalımda fırka siyasetinin ülke güvenliği için bir tehlike olduğunu, hükümetin, bütün küçük, kişisel düşüncelerin üstünde bulunan Padişah’ın onayı ile kurulduğunu ve ulus çıkarları için yaptığı şeylere güvenmek gerektiğini, siyasal fırkaların ise böyle bir güvene layık olmadıklarını öne sürüyordu.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-13" id="footnote-225-13-backlink">13</a></span></p>
				<p class="paragraph-5" xml:lang="en-US"/>
				<p class="ARA-BASLIK-3" id="toc_marker-7-1-2">Hürriyet ve İtilaf’a Rakip Bir Fırka</p>
				<p class="paragraph-5" xml:lang="en-US"/>
				<p class="paragraph-5" xml:lang="en-US"><span class="char-style-override-8" xml:lang="en-GB">Muhtemelen Saray’ın da teşvikiyle, Hürriyet ve İtilaf’ın dışına itilen Mustafa Sabri ve birkaç arkadaşı İkinci Damat Ferit hükümetinin kurulmasından hemen sonra yeni bir fırka kurmaya kalkıştılar. Adı Muhafazakârlar olacak olan fırkanın kurucuları, tüccardan Manizade, eski Adliye Nazırı Cemil Molla Bey, Âyan’dan Reşit Âkif ile İzzet Paşalar olacaktı. İki gün sonra, adının Milli Muhafazakârlar olacağını ve kuruluş hazırlıklarına Refik Halit’in, Mustafa Âsım ve Evkaf Nazırı Hamdi Efendilerin de katıldıklarını öğreniyoruz. Refik Halit ve birkaç arkadaşı hazırlanan programdaki bazı noktalara itirazla bunların “teceddütperverane” bir biçimde değişmesini istemişler. Bunlar yapılırsa, Refik Halit yeni fırkanın umumi kâtibi olacakmış.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-14" id="footnote-225-14-backlink">14</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">7 Ağustos’ta Refik Halit, Âyan’dan Zeynelabidin, Vasfi Efendi, Meşihat’te Mustafa Sabri ile toplandılar ve verilen habere göre, Hoca Zeynelabidin yeni bir fırka kurulmasına karşı çıkmış.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-15" id="footnote-225-15-backlink">15</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Daha sonra, Vükela’dan hiçbirinin herhangi bir fırkaya bağlı olmamasının Padişah buyruğu olması nedeniyle, Mustafa Sabri’nin iktidardan çekilinceye değin fırkada çalışmaması kabul olundu. Fakat zaten Adanalı Zeynelabidin Efendi’nin çabalarıyla ve Hürriyet ve İtilaf Merkez-i Umumisi’nde yapılan bir tasfiye sonucu olarak yeni fırka girişimi önlenmiş bulunuyordu. Ne var ki eylülde yeniden Muhafazakâr Fırka söylentileri çıktı. Mustafa Sabri, Vasfi Efendi, Seyyit Abdülkadir, Hamdi Efendi, Polis Umum Müdürü Nurettin ve Refik Halit’in adları geçiyordu. Daha sonra da Mutedil Hürriyet ve İtilaf fırkası sorunu ortaya çıkacaktı.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-16" id="footnote-225-16-backlink">16</a></span></p>
				<p class="paragraph-5" xml:lang="en-US"/>
				<p class="ARA-BASLIK-3" id="toc_marker-7-1-3">Seçimlere Gitme Kararı</p>
				<p class="paragraph-5" xml:lang="en-US"/>
				<p class="paragraph-5" xml:lang="en-US"><span class="char-style-override-8" xml:lang="en-GB">Hükümet göreve başlar başlamaz, Vükela çoğunluğunun seçim istediği anlaşıldı. Dahiliye Nazırı Adil Bey’in seçim dosyasını istettiğini, bulunamadığını ve eldeki bazı karalamalardan hızla yeni bir seçim tasarısının hazırlanmasına gidildiğini öğreniyoruz.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-17" id="footnote-225-17-backlink">17</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Önceki hükümette de yeni kanun tasarısı uyarınca seçime gitmek yönünde bir istek belirmiş, fakat eski Hürriyet ve İtilaf önderleri olan Mustafa Sabri ve Vasfi Efendiler buna engel olmuşlardı (V, 3). Şimdi ufukta Sivas’ta bir milli kongre görününce, gerek Hürriyet ve İtilaf, gerekse Saray, istemeyerek de olsa, bu kongrenin önemini gölgelemek amacıyla seçim isteğine katılmayı zorunlu gördüler. Nasıl olsa, Paris’teki bozgundan sonra, bırakışma sınırları dışında seçim yapamamasının olumsuz anlamı konusundaki kuşkunun da fazla bir geçerliği kalmamıştı. 26 Temmuz günü seçim konusunda yayımlanan başyazısında Refi Cevat “pek tabii olan bu hadisede bir fevkaladelik” görülmesine şaşıyor ve “adamakıllı bir intihap” ile kurulacak “kuva-yı şeriyenin” bizi bu hadiselerden kurtarabileceği ihtimaline işaret ediyordu. Aynı gazeteye göre, 27 Temmuz’da Meclis-i Vükela’da Adil Bey konuyu açmış ve derhal seçimlere gidilmesi için vilayetlere telgraflar çekilmesi kararlaştırılmıştı. 29 Temmuz’da Refi Cevat, başyazısında, hükümetten istenilen şeyin, seçimlerin “kemal-i bitarafi” ile yürütülmesi ve gizli ya da açık hiçbir kuvvetin müdahalesine meydan verilmemesi olduğunu belirtiyordu. Gazetenin aynı sayısında, Dahiliye Nezareti’nin ikinci bir genelgeyle, memurların hiçbir fırkaya alet olmamasını, halkın oyunda serbest bırakılmasını ve kim olursa olsunlar, buna karşı geleceklerin şiddetle cezalandırılmasını istediğini öğreniyoruz. </span><span class="char-style-override-6" xml:lang="en-GB">Alemdar</span><span class="char-style-override-8" xml:lang="en-GB">’ın istihbaratına göre, işgal altındaki yerlerde de seçim yapılacak ve çabuk sonuçlandırılması istendiği halde, seçim en az iki ayda tamamlanabilecekti. Genel kanı, seçimde çoğunluğun tarafsızlar tarafından elde edileceği merkezindeydi.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-18" id="footnote-225-18-backlink">18</a></span></p>
				<p class="paragraph-5" xml:lang="en-US"><span class="char-style-override-8" xml:lang="en-GB">30 Temmuz 1919 günü, Meclis-i Vükela, seçim kararını yazılı biçime soktu. Seçimler “kararname-i mahsusa” göre yapılacak ve şu tedbirler alınacaktı: 1) Dahiliye hemen hazırlıklara girişilmesini temin edecek; 2) vali, mutasarrıf ve kaymakamların “bitaraf ve şayan-ı itimat zevat-ı muktedireden” olmaları sağlanacak, bu niteliklere uymayanlar “acilen” değiştirilecek; 3) 25 Eylül 1328 günlü geçici kanun gereğince askerlikle ilişkili herhangi bir kimse oy kullanamayacağına göre, bu gibilerce seçime katılınmaması ve karışılmaması için, Harbiye ve Bahriye nezaretleri tamimde bulunacaklar; 4) işgal altındaki yerlerde seçimlerin yürümesinde kolaylık gösterilmesi için, Hariciye girişimlerde bulunacaktı.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-19" id="footnote-225-19-backlink">19</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Fakat hükümetin bu kararlarını ciddiye almayanlar vardı. Aynı günkü </span><span class="char-style-override-6" xml:lang="en-GB">Alemdar</span><span class="char-style-override-8" xml:lang="en-GB">, Sulh ve Selamet Fırkası’nın, seçim hazırlıkları yapılsın demenin, seçimi yapın anlamına gelmeyebileceğini belirttiğini ve seçim kanununun değişip değişmeyeceği konusu üzerinde durduğunu bildiriyordu.</span></p>
				<p class="paragraph-5" xml:lang="en-US"><span class="char-style-override-8" xml:lang="en-GB">8 Ağustos günlü </span><span class="char-style-override-6" xml:lang="en-GB">Alemdar</span><span class="char-style-override-8" xml:lang="en-GB">, </span><span class="char-style-override-6" xml:lang="en-GB">Moniteur</span><span class="char-style-override-8" xml:lang="en-GB">’den aldığı bir habere dayanarak, seçim konusunda ilk olumsuz haberi veriyordu. Buna göre, Aydın vilayetinde seçim yapılamayacağı gibi, başka bazı vilayetlerde de seçimi yürütmenin imkânsız olduğu anlaşılıyordu. Öte yandan, aşağıda ele alınacak olan tahkik heyetlerinden Süleyman Şefik Paşa ile Defter-i Hakani Emini Ziya Bey’den oluşan heyet Karahisar-ı Sahip’te (Afyon) eşrafla yaptığı toplantıda, hükümet, fırkacılardan değil de “devletçi” adamlardan kurulmuş olduğundan, seçimlerin hükümet müdahalesinin dışında kalacağını, fırkaların ve memurların karışmalarını önlemek için “intihabat komiserlerinin” atanacağını bildirdi. Fakat Paşa, daha ileri giderek, ardından fırkalara çattı ve ulusun bu kez en önemli görevinin mebusları “fırkacı olmayanlardan” seçmek olduğunu ileri sürdü. Memleketi kurtarmak için, bütün halkın, saltanat ve hilafet makamının çevresinde toplanarak, birlik halinde hareket etmesi gerekiyordu. Bundan sonra, </span><span class="char-style-override-6" xml:lang="en-GB">İkaz</span><span class="char-style-override-8" xml:lang="en-GB"> gazetesinin heyetle yaptığı mülakat yer alıyordu. Bunlardan biri, Mustafa Kemal hareketini iyi bulmadığını söylüyordu. Çünkü en çok birlik olunacak, saltanat ve hilafetin çevresinde toplanılacak bir zamandı bu. Bu tür hareketler felakete yol açardı: “Hem bu milli kongreye ne lüzum var, işte hükümet Meclis-i Mebusan intihabatının icrasını emretmiştir ve katiyen müdahale etmemeye karar vermiştir.” Böylece heyet, “baklayı ağzından çıkarmış” oluyordu. Mebusan Meclisi toplanacağından, Sivas Kongresi’ne gerek yoktu. Bu biçimde, Müdafaa-i Hukukçu harekete ve özellikle onun ülke çapında örgütlenişine karşı çıkabilmek için, bir Hürriyet ve İtilaf Fırkası’ndan yana görünmemeye özen göstermek gerekiyordu. Hem zaten bir ara Saray’ın el koymuş olduğu Hürriyet ve İtilaf, Sadık Bey’in önderliğinde, Damat Ferit’in Fransızcı siyasetine saldırarak ve Paşa’nın kurduğu hükümetlere karşı cephe alarak, Saray’a karşı bağımsız ve eleştirici bir niteliğe bürünmüştü. Bu iki nedenle Hürriyet ve İtilaf’a karşı cephe almak gerekiyordu.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-20" id="footnote-225-20-backlink">20</a></span><span class="char-style-override-10" xml:lang="en-GB"> </span></p>
				<p class="paragraph-5" xml:lang="en-US"><span class="char-style-override-8" xml:lang="en-GB">Ağustosun ortasında hükümetin “ilan ettiği şerait dahilinde” seçim yapılamayacağı yolunda haberlerin gelmesi üzerine, seçimin yürütülmesi için tedbirler alındığını öğreniyoruz.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-21" id="footnote-225-21-backlink">21</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Damat Ferit, eylül başında </span><span class="char-style-override-6" xml:lang="en-GB">Temps</span><span class="char-style-override-8" xml:lang="en-GB"> muhabirine, seçimlerin devam ettiğini ve sonuçlandırılacağını, Müslüman olmayanların katılmama kararının teessüfe şayan olduğunu, fakat onları ikna etme umudunu yitirmediğini söylüyordu.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-22" id="footnote-225-22-backlink">22</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">7 Eylül’de çıkan haberlere göre, Adil Bey, seçimin bir an önce yapılıp ulusu “bihakkın” temsil eden bir meclisin oluşması ve işlerin düzgün yürümesi için vilayetlere müfettiş göndermeye karar vermişti. Öte yandan, Hürriyet ve İtilaf’ın başkanlarından biri seçilmiş bulunan Zeynelabidin Efendi, seçimin Hürriyet ve İtilaf tarafından kazanılacağını söylüyordu.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-23" id="footnote-225-23-backlink">23</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Fakat eylülün sonunda İstanbul, ulusal harekete karşı kuvvet denemesine girip kaybettikten sonra, taşra seçimlerinin gerek Hürriyet ve İtilaf, gerekse Saray için umutlu olmayacağı anlaşılmış olmalı ki, Zeynelabidin Efendi, Damat Ferit’i ziyaretle, Anadolu’nun durumu dolayısıyla seçime katılamayacaklarını bildiren bir muhtıra sundu.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-24" id="footnote-225-24-backlink">24</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Nitekim, bundan sonra </span><span class="char-style-override-6" xml:lang="en-GB">Sabah</span><span class="char-style-override-8" xml:lang="en-GB">’ta çıkan bir başyazı, 28 Temmuz’da seçim kararı verildiği halde, iki aydır sonuçlanmamasının dedikodulara yol açtığını, fakat Anadolu’nun bazı yerlerinde “tezebzüb-ü malum” devam ettikçe, seçime gitmenin dirayetsizlik olacağını, ulusun “oy”unu açıklamak için sükûna ihtiyacı olduğunu öne sürüyordu.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-25" id="footnote-225-25-backlink">25</a></span></p>
				<p class="paragraph-5" xml:lang="en-US"/>
				<p class="ARA-BASLIK-3" id="toc_marker-7-1-4">İngiliz Kaynaklarından Seçim Sorunu</p>
				<p class="paragraph-5" xml:lang="en-US"/>
				<p class="paragraph-5" xml:lang="en-US"><span class="char-style-override-8" xml:lang="en-GB">22 Temmuz’da Calthorpe ile Defrance, baş başa verip Türk siyasal hayatında yan tutmadıkları, fakat Padişah’ı ve meşru iktidarı destekledikleri ve herhangi bir devrim girişimine karşı koyacakları konusunda anlaştılar. Seçimlere gelince, o sıradaki koşullar altında seçim yapma olanağının bulunmadığında hatta yapmanın tehlikeli olduğunda birleştiler. Calthorpe’a göre seçim, bir kepazelikten başka bir şey olamazdı ve ancak ulusçu Türklerin İzmir olayları üzerinden gittikçe daha sevimli gördükleri İttihat ve Terakki’yi güçlendirebilirdi. Aynı gün, kendisini ziyaret eden Damat Ferit de, şahsen seçimlere karşı olduğunu, fakat arkadaşlarının kendisini zorladıklarını, bu baskıya uymak zorunda kaldığını söyledi. Paşa, komiserlerin seçime karşı böyle tavır almalarına rağmen, seçimlerin yapılacağından çekiniyor, bunun için komiserlerin muhalefetlerinden daha ileri gideceklerini umuyordu.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-26" id="footnote-225-26-backlink">26</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Bu olay, Saray’ın nasıl isteksizce, zorlanarak seçime gittiğini ve bundan kaçınabilmek için nelere razı olduğunu göstermektedir.</span></p>
				<p class="paragraph-5" xml:lang="en-US"><span class="char-style-override-8" xml:lang="en-GB">Fakat İngiliz komiserinin 27 Temmuz günlü teli seçimin “şoven ve İttihatçı” eğilimde adamları seçtirmek bakımından sakıncalı olacağını belirtmekle birlikte, seçime karşı açık bir eylemin, Türk siyasetine büyük ölçüde karışmak, Wilson İlkeleri’ni ve Türk anayasasını çiğnemek anlamına geleceğini ve arzuya değer de olsa, savunması zor bir davranış olacağını bildiriyordu. Üstelik, İstanbul’da parlamento toplantısı önlense bile, dahilde bir yerde toplanmasını önleyecek bir şey yoktu. Nitekim Mustafa Kemal, Erzurum’da bir kongre topluyordu. Böylece, Anadolu’da, İstanbul’un ve Padişah’ın yetkisini reddeden, bağımsız ve muhtemelen pek bağnaz, Avrupa’ya düşman bir hükümetin kurulması yönünde de bir gelişme olabilirdi.</span><span class="dipnot-4" style="font-size:0.8em;" xml:lang="en-GB"><a class="footnote-link" href="#footnote-225-27" id="footnote-225-27-backlink">27</a></span></p>
				<p class="last-paragraph-4" xml:lang="en-US">İtilaf devletleri, seçimleri önlemek konusunda açık bir girişimde bulunmaya isteksiz de olsalar, Saray, seçimleri olabildiğince geciktirmek için bir çare bulmuştu bile. Daha önce yapılmış olan, seçimleri hızlandırmak için yeni bir düzenleme çalışmaları bir yana itilmiş, yürürlükteki mevzuata göre işe girişilmişti. Nitekim, buna göre yapılan çalışmalar, iki buçuk ayı bulduğu halde sonuçlanmamıştı.<span class="dipnot-4" style="font-size:0.8em;"><a class="footnote-link" href="#footnote-225-28" id="footnote-225-28-backlink">28</a></span></p>
				<p class="paragraph-5" xml:lang="en-US"/>
				<p class="paragraph-5" xml:lang="en-US"/>
				<p class="paragraph-5" xml:lang="en-US"/>
				<p class="paragraph-5" xml:lang="en-US"/>
				<p class="paragraph-5" xml:lang="en-US"/>
				<p class="paragraph-5" xml:lang="en-US"/>
				<p class="paragraph-5" xml:lang="en-US"/>
				<div class="footnotes">
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-1-backlink" id="footnote-225-1">1</a>	20 Temmuz genelgesinde, “Paris Konferansı’nda bulunulması hasebiyle altı hafta devam eden müddet-i gaybubetimde Anadolu’nun iktisap etmiş olduğu tezebzüb ve iğtişaş ...”tan söz ediliyordu. <span class="char-style-override-6">Takvim-i Vekayi</span>, 22/7/1335, 3604. İnal’a göre Damat Ferit 19 Temmuz’da, Türkgeldi’ye göre 20 Temmuz’da istifa etti. Kaynaklar, genellikle 20 Temmuz’da istifa ettiğini kabul ediyorlar. İ. M. K. İnal, <span class="char-style-override-6">Osmanlı Devrinde Son Sadrazamlar,</span> s. 2046; A.F. Türkgeldi, <span class="char-style-override-6">Görüp İşittiklerim</span>, s. 232; Kocatürk, <span class="char-style-override-6">a.g.e.</span>, s. 52.</p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-2-backlink" id="footnote-225-2">2</a>	<span>Meşihat: Mustafa Sabri Efendi (ipkaen); Dahiliye: Defter-i Hakani Emini Adil Bey; </span><span>Hariciye: Damat Ferit Paşa; Harbiye: Divan-ı Harb-i Örfi Reisi Emekli Ferik Mustafa Nazım Paşa, eski Basra Valisi ve Komutanı Emekli Ferik Süleyman Şefik Paşa (13 Ağustos); Maliye: Tevfik Bey (ipkaen); Adliye: Şûra-yı Devlet üyesi Mustafa Efendi; Bahriye: Âyan’dan Salih Paşa (gelinceye dek, Ahmet Rıza Paşa vekil); Evkaf: Hamdi Efendi (ipkaen); Maarif: Sait Bey (ipkaen); Nafıa: Eski Harbiye Nazırı Abuk Ahmet Paşa, Ticaret ve Ziraat: Abuk Ahmet Paşa (vekil), eski Kudüs Mutasarrıfı Tahir Hayrettin Bey (11 Ağustos), Erkân-ı Harbiye-i Umumiye Reisi Ferik Hâdi Paşa (11 Eylül); Şûra-yı Devlet Reisi: Mustafa Sabri Efendi (vekil), eski Mısır Fevkalade Komiseri Rauf Paşa (11 Ağustos); </span><span>Meclis-i Vükela’ya Memur: Tevfik Paşa (ipkaen) (11 Ağustos’ta istifa), İzzet Paşa (ipkaen) (29 Temmuz’da istifa), Ali Rıza Paşa (ipkaen). </span><span class="char-style-override-6">Takvim-i Vekayi</span><span>, 2/7/1335, 3604.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-3-backlink" id="footnote-225-3">3</a>	<span class="char-style-override-6">Takvim-i Vekayi</span><span>, 22/7/1335, 3604; İ. M. K. İnal, </span><span class="char-style-override-6">Osmanlı Devrinde Son Sadrazamlar</span><span>, s. 2046-7.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-4-backlink" id="footnote-225-4">4</a>	<span class="char-style-override-6">Takvim-i Vekayi</span><span>, 22/7/1335, 3604. Konya Valisi Cemal Bey’in olayı merkeze haber vermesi doğaldı. Kongrenin toplanma yeri olarak Sivas yerine yanlışlıkla Ankara gösterilmiştir. Yukarıda (V, 4), özel kaynaklı istihbarata dayanılarak, Sivas Kongresi’nin nasıl, dağıtılmış İttihatçı Mebusan Meclisi’ni yeniden diriltmek girişimi olarak yorumlandığını gördük (Dahiliye’nin 7/7/1335 teli). Reşit Paşa, </span><span class="char-style-override-6">Reşit Paşa</span><span>’</span><span class="char-style-override-6">nın Hatıraları</span><span>, s. 67.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-5-backlink" id="footnote-225-5">5</a>	<span>K. Karabekir, </span><span class="char-style-override-6">İstiklal Harbimiz</span><span>, s. 79-81. Ferit Paşa, 3. Damat Ferit kabinesine alınmadığına göre, Konferans’ın cevap muhtırasının harbiye nazırınca Damat Ferit’e rağmen ya da ondan habersiz tamim edilmiş olması ihtimalini de göz önünde bulundurmak gerekir.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-6-backlink" id="footnote-225-6">6</a>	<span>Mustafa Sabri, Vasfi Efendi ve Polis Umum Müdürü Nurettin’in Hürriyet ve İtilaf’tan resmen çıkarılmalarının ağustosta olduğu anlaşılıyor. </span><span class="char-style-override-6">Alemdar</span><span>, 6/8/1335, 124-1524 (</span><span class="char-style-override-6">Moniteur</span><span>).</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-7-backlink" id="footnote-225-7">7</a>	<span class="char-style-override-6">Alemdar</span><span>, 21/7/1335, 118-1518.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-8-backlink" id="footnote-225-8">8</a>	<span>M. Tunçay, </span><span class="char-style-override-6">Türkiye</span><span>’</span><span class="char-style-override-6">de Sol Akımlar</span><span>, s. 52; L. Simavi, </span><span class="char-style-override-6">Gördüklerim</span><span>, s. 249-50. Bildirgenin İngilizce çevirisinde herhalde yanlış olarak “gayrimeşru” yerine “gayrimeşruti” denmektedir. </span><span class="char-style-override-6">Documents on British Foreign Policy</span><span>, C. IV, s. 714. Calthorpe’un bildirdiğine göre 21 Temmuz’da yapılan siyasal bir toplantıda –herhalde sözü edilen toplantı olacak– Damat Ferit’in istifası istenmiş, ayrıca Padişah’ın tahttan indirilmesi de söz konusu olmuştu. Bu son nokta –doğruysa– Padişah’ı eniştesine daha da bağlayacak bir durumdu. </span><span class="char-style-override-6">Documents on British Foreign Policy</span><span>, C. IV, s. 697 (23 Temmuz teli).</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-9-backlink" id="footnote-225-9">9</a>	<span class="char-style-override-6">İdrak</span><span>, hemen toplattırılmış, müdür ve sahibi Divan-ı Harbe verilmişti. </span><span class="char-style-override-6">Meclis-i Vükela Mazbataları</span><span>, 22/7/1335, 216/347.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-10-backlink" id="footnote-225-10">10</a>	<span class="char-style-override-6">Alemdar</span><span>, 23/7/1335, 120-1520. Fırka temsilcileri, 27 Temmuz’da toplandıklarında, hükümet karşısındaki güvensizlik tutumunda ısrara karar verdiler. </span><span class="char-style-override-6">Alemdar</span><span>, 28/7/1335, 125-1525. Bu arada, Vahdettin, olan bitenler karşısında ilgisizmişçesine, Hürriyet ve İtilaf’ın Kadıköy sünnet düğününe ihsanda bulundu. </span><span class="char-style-override-6">Alemdar</span><span>, 23 Temmuz.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-11-backlink" id="footnote-225-11">11</a>	<span class="char-style-override-6">Alemdar</span><span>, 25/7/1335, 122-1522.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-12-backlink" id="footnote-225-12">12</a>	<span class="char-style-override-6">Orient News</span><span>’a göre, muhalefet fırkalarının faaliyetlerini gemlemek üzere, hükümet, en sert sıkıyönetim mevzuatına başvurmak niyetindeydi ve bu faaliyetler sıkı polis gözetimi altında bulundurulacaktı. </span><span class="char-style-override-6">Orient News</span><span>, 30/7/1919, 38.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-13-backlink" id="footnote-225-13">13</a>	<span>Gazete, Kütahya’da sürgünden dönen Ahmet Emin ve Celal Nuri’ye yapılan karşılamayı ve Osmanlı Matbuat Cemiyeti’nin Ali Kemal’i üyelikten çıkarmasını eleştiriyordu. (</span><span class="char-style-override-6">Orient News</span><span>, 27/7/1919, 36). İngiliz belgelerinden, </span><span class="char-style-override-6">Orient News</span><span>’un özel girişime ait olduğunu, İngiliz Yüksek Komiserliği’nin buna resmen para yardımında bulunmayı reddettiğini, fakat zaman zaman gazeteye yazılar verdiğini anlıyoruz. Gazetenin yazı işleri müdürü H. C. Owen idi. Foreign Office 371/4182, 126868 (Eylül).</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-14-backlink" id="footnote-225-14">14</a>	<span>Alemdar, 23, 25/7/1335, 120-1520, 122-1522. Ermenekli Hoca Saffet Efendi’nin de adı geçiyordu. M. T. Gökbilgin, </span><span class="char-style-override-6">Milli Mücadele Başlarken</span><span>, C. II, s. 46.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-15-backlink" id="footnote-225-15">15</a>	<span class="char-style-override-6">Alemdar</span><span>, 8/8/1335, 136-1536.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-16-backlink" id="footnote-225-16">16</a>	<span class="char-style-override-6">Alemdar</span><span>, 24/8/1335, 152-1552; M. T. Gökbilgin, </span><span class="char-style-override-6">Milli Mücadele Başlarken</span><span>, C. II, s. 46 (</span><span class="char-style-override-6">İkdam</span><span>, 20, 26/9/1335).</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-17-backlink" id="footnote-225-17">17</a>	<span class="char-style-override-6">Alemdar</span><span>, 22-3/7/1335, 119-1519, 120-1520. Önceki Meclis-i Vükela’nın bu yöndeki bir kararından söz ediliyorsa da, böyle bir karar yazılı olarak yoktur.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-18-backlink" id="footnote-225-18">18</a>	<span class="char-style-override-6">Alemdar</span><span>, 29/7/1335, 126-1526.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-19-backlink" id="footnote-225-19">19</a>	<span class="char-style-override-6">Meclis-i Vükela Mazbataları</span><span>, 216/356. Bu yazılı karardan önce, 28 Temmuz’da Hariciye, İngiliz Yüksek Komiserliği’ne –herhalde diğerlerine de– seçimlerle ilgili notayı vermiş bulunuyordu. Foreign Office 371/4227, 115577. 7 Ağustos günlü </span><span class="char-style-override-6">Alemdar</span><span>, asker ve jandarmaların seçime katılmamalarının kolordulara buyurulduğunu duyurdu.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-20-backlink" id="footnote-225-20">20</a>	<span class="char-style-override-6">Alemdar</span><span>, 9/8/1335, 137-1537.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-21-backlink" id="footnote-225-21">21</a>	<span class="char-style-override-6">Alemdar</span><span>, 15/8/1335, 143-1543.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-22-backlink" id="footnote-225-22">22</a>	<span class="char-style-override-6">Sabah</span><span>, 5/9/1335, 10707 (</span><span class="char-style-override-6">Stamboul</span><span>). Hahambaşıyla yapılan bir mülakattan, Yahudi cemaatinin, seçime katılmama kararını vermekle birlikte, bundan hayli rahatsızlık duyduğu seziliyor. </span><span class="char-style-override-6">Sabah</span><span>, 24/9/1335, 10723. Taşradan seçim haberleri: </span><span class="char-style-override-6">Sabah</span><span>, 10/9/1335 (Ankara); </span><span class="char-style-override-6">Alemdar</span><span>, 12/9/1335, 171-1571.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-23-backlink" id="footnote-225-23">23</a>	<span class="char-style-override-6">Alemdar</span><span>, 7/9/1335, 166-1566, 9 Eylül’de </span><span class="char-style-override-6">Alemdar</span><span>, gidecek müfettişlerin kararlaştırıldığını ve birkaç güne değin hareket edeceklerini bildiriyordu.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-24-backlink" id="footnote-225-24">24</a>	<span class="char-style-override-6">Sabah</span><span>, 26/9/1335, 10725.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-25-backlink" id="footnote-225-25">25</a>	<span class="char-style-override-6">Sabah</span><span>, 28/9/1335, 10707.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-26-backlink" id="footnote-225-26">26</a>	<span class="char-style-override-6">Documents on British Foreign Policy</span><span>, C. IV, s. 696-7 (23 Temmuz). </span><span class="char-style-override-6">The Times</span><span> da, Türkiye’de seçim yapmanın, özellikle karıştırıcıların çekingen bir seçim kitlesini yıldırabilecekleri uzak illerde ağır siyasal güçlüklere yol açabileceğini öne sürüyordu (29/7/1919). Temmuz sonunda İstanbul’da bulunan Trabzon Valisi Mehmet Galip’e göre, hükümet, Mustafa Kemal’in Mebusan Meclisi’ne adamlarını doldurduktan sonra hükümeti düşürüp Vahdettin’i tahttan indireceğinden korkuyordu. K. Karabekir, </span><span class="char-style-override-6">İstiklal Harbimiz</span><span>, s. 100.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-27-backlink" id="footnote-225-27">27</a>	<span class="char-style-override-6">Documents on British Foreign Policy</span><span>, C. IV, s. 703-4.</span></p>
					</div>
					<div class="footnote">
						<p class="dipnotlar-4" xml:lang="en-US"><a class="footnote-anchor" href="#footnote-225-28-backlink" id="footnote-225-28">28</a>	<span>Webb’in hesabına göre, yürürlükteki mevzuatla Mebusan Meclisi üç-dört ay geçmeden toplanamazdı. Foreign Office 371/4227, 127757 (27 Ağustos).</span></p>
					</div>
				</div>
			</div>
		</div>
	</body>
</html>