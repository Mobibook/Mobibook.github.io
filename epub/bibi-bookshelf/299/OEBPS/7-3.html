<html xmlns="http://www.w3.org/1999/xhtml">
	<head>
		<title>7-3.html</title>
		<link href="template.css" rel="stylesheet" type="text/css"/>
	</head>
	<body>
		<div id="x7-3.html" xml:lang="en-GB">
			<div class="Basic-Text-Frame">
				<p class="Konu-Ba-l----5" id="toc_marker-4-3">3. Kabinenin Bunalımları, Sonu</p>
				<p class="paragraph-6" xml:lang="en-US"/>
				<p class="paragraph-6" xml:lang="en-US"/>
				<p class="ARA-BASLIK-4" id="toc_marker-4-3-1">Muhalefetin Baskısı</p>
				<p class="paragraph-6" xml:lang="en-US"/>
				<p class="paragraph-6" xml:lang="en-US"><span class="char-style-override-8" xml:lang="en-GB">Kabinenin yaşamı hayli bunalımlı oldu. Bunun başlıca nedeni, artık örgütünü yeniden kurarak siyaset sahnesinde boy gösteren muhalefetin sert eleştirileri ve kabineyi kendisinin kurmak istemesiydi. Eleştiriler hükümetin uyuşukluğu noktasında toplanırken, bundan amaçlanan, İttihat ve Terakki’ye karşı, özellikle İttihat ve Terakki’nin içindeki “suçlulara” karşı, yeterince şiddetli bir biçimde davranılmamasıydı. Böyle bir siyaset güdülmesine herhalde Vahdettin’in bir itirazı olmazdı; yalnız bunu yapmadan önce, peşinde olduğu, İngilizlerle karşılıklı çıkarları gözeten bir anlaşmaya varmak istiyordu. İngilizlerin karşısında pazarlıkçılığını mümkün olduğu denli belli etmemeye çalışarak, İttihat ve Terakki’ye karşı şiddetli bir siyaseti İngilizlerin kapsamlı bir destek vaadine karşılık olarak yürütmek arzusundaydı. Bu bakımdan denebilir ki, Tevfik Paşa hükümetinin bu konudaki çekingenliği taktiğine uygundu ve muhtemelen onun telkini sonucu idi. Vahdettin’in siyaseti ile Hürriyet ve İtilaf’ın siyaseti ana çizgileriyle birbirine uygundu; fakat ne var ki, mutlakıyetçi bir padişah olarak Vahdettin, bu ortak siyaseti bir parti yerine, bendelerine uygulatmayı tercih ederdi. Bu tercihin bir diğer gerekçesi de, ince hesap, pazarlık ve dolayısıyla ince taktiklere, gizliliğe dayalı bir siyaseti büyük bir örgütle yürütmenin en azından zor olduğuydu. Bunu kişisel olarak, yetkeci bir yöntemle yürütmek ise çok kolaydı. Zaten Tevfik Paşa da, bir “yaşlı Türk” olarak, kafası fırkacılığa hiç yatkın olmayan bir adamdı. Hürriyet ve İtilaf, ikinci Tevfik Paşa kabinesi kurulurken, kendisine dayalı bir kabine üstünde ısrar ettiği halde, Tevfik Paşa –muhakkak ki Vahdettin’in onayı ile– ilk kabinesindeki tek fırkacı nazır olan Rıza Tevfik’i dahi kabinenin dışında bırakmıştı.</span><span class="dipnot-5" style="font-size:0.8em;" xml:lang="en-GB"><a class="footnote-link" href="#footnote-225-59" id="footnote-225-59-backlink">59</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Oysa Damat Ferit, sarayın adamı olmakla birlikte, geçmişte bir ara Hürriyet ve İtilaf’ın başkanlığını yapmış olduğu için fırkalara dayalı hükümet kurabilecek bir insandı. Tevfik Paşa’nın –ve bu arada Vahdettin’in– tutumunu çok güzel anlatan, sadrazamın </span><span class="char-style-override-6" xml:lang="en-GB">Stamboul</span><span class="char-style-override-8" xml:lang="en-GB"> gazetesiyle yaptığı bir mülakat vardır.</span><span class="dipnot-5" style="font-size:0.8em;" xml:lang="en-GB"><a class="footnote-link" href="#footnote-225-60" id="footnote-225-60-backlink">60</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Muhabir, kurulmakta olan yeni fırkaların hükümetin amaçlarına yararlı olup olmadığını sorduğunda, “şimdilik değil” demiş ve Hürriyet ve İtilaf ile Sulh ve Selamet henüz gelişmekte oldukları için, üzerlerinde kesin bir düşünce söylemenin “mevsimsiz” olduğunu, zaten Mebusan dağıtılmış olduğu sürece “haiz-i tefevvuk” (üstün) fırkalar olamayacağını ve hükümet bir çoğunluğa dayanmak isterse, bu çoğunluğun “ancak bizzat” Mebusan’da belirebileceğini eklemişti. Görülüyor ki Paşa, Hürriyet ve İtilaf ile tabii diğer fırkaları gelişmemiş bulduğu gibi, seçimlerde ve Mebusan’da belirecek bir çoğunluk olmadan fırkaların hükümet kurma iddialarını dayanaksız görüyordu. Fakat şunu da unutmamak gerekir ki, Vahdettin, Hürriyet ve İtilaf dahil, bütün fırkalara karşı bir tutumu olsa bile, İttihat ve Terakki’ye ya da onun çizgisindeki fırkalara karşı bir ağırlık olmak ve gereğinde kullanmak üzere Hürriyet ve İtilaf ve benzeri fırkaları teşvik etmek zorundaydı. Nitekim Hürriyet ve İtilaf’ın bırakışmadan sonra yeniden kurulması, Damat Ferit’in girişimi ve muhakkak ki Vahdettin’in emri ya da onayı ile olmuştur.</span><span class="dipnot-5" style="font-size:0.8em;" xml:lang="en-GB"><a class="footnote-link" href="#footnote-225-61" id="footnote-225-61-backlink">61</a></span></p>
				<p class="paragraph-6" xml:lang="en-US"><span class="char-style-override-8" xml:lang="en-GB">Hürriyet ve İtilaf ise bu konuda büyük bir kampanya açmıştı. Ali Kemal yurtdışındaki muhaliflerin dönmesini istiyordu: “O zaman böyle yarım yanlış değil, hakiki bir heyet-i muhalife hükümeti ele alır, bu yangından... ne kurtarabilirse kurtarır.”</span><span class="dipnot-5" style="font-size:0.8em;" xml:lang="en-GB"><a class="footnote-link" href="#footnote-225-62" id="footnote-225-62-backlink">62</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Kabine içindeki sarsıntılar, basında, hükümet bunalımı konusunda ortaya atılan haberleri körüklüyordu. Daha 29 Ocak’ta, </span><span class="char-style-override-6" xml:lang="en-GB">Alemdar</span><span class="char-style-override-8" xml:lang="en-GB">, hükümet bunalımından söz etmeye başlamıştı. 10 Şubat’ta Vükela Meclisi’nde, Damat Şerif Paşa ile Maliye Nazırı Abdurrahman Efendi arasında, Müsteşar Tahsin Bey’in Islahat-ı Maliye Komisyonu’na atanıp, yerine Mihran Efendi’nin getirilmesi konusunda tartışma çıktı; çünkü bu tür yüksek memur atamalarının Vükela’dan geçmesi kararlaştırılmış bulunuyordu. Mihran Efendi’nin Ermeni oluşu da herhalde tartışmayı alevlendirmişti. Tutuklamalar söz konusu oldukça da, Arif Hikmet Paşa bu siyaseti doğru bulmadığını söylemiş, Şerif Paşa da onu desteklemiş ve sonuç olarak her iki paşa istifa etmişlerdi.</span><span class="dipnot-5" style="font-size:0.8em;" xml:lang="en-GB"><a class="footnote-link" href="#footnote-225-63" id="footnote-225-63-backlink">63</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Daha önce, 5 Şubat’ta, </span><span class="char-style-override-6" xml:lang="en-GB">Alemdar</span><span class="char-style-override-8" xml:lang="en-GB">, hükümetin istifa edip Damat Ferit başkanlığında, İzzet, Konya Valisi Cemal, Ali Kemal, Ticaret Nezareti İtalya delegesi Cemil Beyler, Mustafa Sabri ve eski Karesi Mebusu Vasfi Efendilerden bir Hürriyet ve İtilaf kabinesinin kurulacağını haber vermişti. Paşaların istifası gazetelere günlerce ancak dedikodu olarak intikal etti. Bu durumdan heveslenen Hürriyet ve İtilaf ile Sulh ve Selamet Cemiyeti, birçok girişimde bulundular. Hürriyet ve İtilaf, İzzet Bey’e göre, padişaha üç vükela listesi sunmuş.</span><span class="dipnot-5" style="font-size:0.8em;" xml:lang="en-GB"><a class="footnote-link" href="#footnote-225-64" id="footnote-225-64-backlink">64</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Sulh ve Selamet’ten bir heyet ise, 14 Şubat’ta Sadrazam’ı konağında ziyaret ederek kendi listelerini vermişlerdi. Heyet ayrıldıktan birkaç saat sonra yüz kişi konağın önünde gösteri yapmış, sonra zabıta tarafından dağıtılmışlardı.</span><span class="dipnot-5" style="font-size:0.8em;" xml:lang="en-GB"><a class="footnote-link" href="#footnote-225-65" id="footnote-225-65-backlink">65</a></span><span class="char-style-override-10" xml:lang="en-GB"> </span><span class="char-style-override-6" xml:lang="en-GB">Alemdar</span><span class="char-style-override-8" xml:lang="en-GB">’a göre, Tevfik Paşa ile Hürriyet ve İtilaf arasında bazı temaslar oluyordu; fakat Hürriyet ve İtilaf, bütün kabinenin Hürriyet ve İtilaf mensuplarından kurulmasını istediğinden, arada anlaşma olmuyordu.</span><span class="dipnot-5" style="font-size:0.8em;" xml:lang="en-GB"><a class="footnote-link" href="#footnote-225-66" id="footnote-225-66-backlink">66</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Sonunda, Sadrazam’ın </span><span class="char-style-override-6" xml:lang="en-GB">Stamboul</span><span class="char-style-override-8" xml:lang="en-GB">’a verdiği ve yukarıda değinilen demeç çalkantıya son verdi. Paşa o demeçte, iki nazırın (Adliye, Ziraat ve Ticaret) ve Şûra-yı Devlet reisinin istifa ettiklerini, her fırkanın aday öne sürdüğünü, fakat çeşitli fırkalardan bir kabine kurmak söz konusu olmadığından bu nazırların yerine “müstakil ve haiz-i iktidar zevat” getirileceğini söylüyordu. Bu sıralarda </span><span class="char-style-override-6" xml:lang="en-GB">Vakit</span><span class="char-style-override-8" xml:lang="en-GB"> gazetesi her fırkanın temsil edileceği bir ulusal karma hükümet, </span><span class="char-style-override-6" xml:lang="en-GB">İstiklal</span><span class="char-style-override-8" xml:lang="en-GB">’de Rauf Bey ise, fırka düşüncesini terk edecek en ehliyetli kimselerden bir partiler üstü hükümet kurulmasını istiyorlardı.</span><span class="dipnot-5" style="font-size:0.8em;" xml:lang="en-GB"><a class="footnote-link" href="#footnote-225-67" id="footnote-225-67-backlink">67</a></span></p>
				<p class="paragraph-6" xml:lang="en-US"><span class="char-style-override-8" xml:lang="en-GB">Fakat Tevfik Paşa, üç boş nezarete adam bulma yoluna gitmedi; kabineyi hemen hemen tümüyle değiştirdi ve bunu kendisi istifa etmeden yalnızca Vükela’yı istifa ettirerek yaptı. Acaba Vahdettin’in sadareti yine kendisine vermeyeceğinden mi çekinmişti; yoksa her ay yeni hükümet törenleri yapmanın yersiz mi olacağını düşünmüştü? Göreceğimiz üzere, birinci ihtimal hayli baskın durumdadır. Tevfik Paşa üçüncü kabinesini bir oldubitti halinde sunuyordu Vahdettin’e. Herhalde yepyeni bir kabineyle taze ve güçlü yeni bir atılım yapacağını hesap ediyordu. Kurulan kabinede Şeyhülislam İbrahim Efendi, Bahriye Nazırı Ali Rıza, Maarif Nazırı Yusuf Ziya Paşalar ile Evkaf Nazırı İzzet Bey yerlerinde kaldılar (24 Şubat 1919). Bu kabinenin listesi de İzzet Bey’in elyazısıyla yazılmıştı.</span><span class="dipnot-5" style="font-size:0.8em;" xml:lang="en-GB"><a class="footnote-link" href="#footnote-225-68" id="footnote-225-68-backlink">68</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Kabine, birçok bakımdan bir taviz kabinesiydi. Bir kez, un rezaletine karışmış olan Ziya Paşa ile Abdurrahman Efendi kabine dışında bırakılmıştı. Sonra her şeye rağmen, bazı fırka adamları girmiş bulunuyordu. Harbiye nazırı gerçi kabineye girmek için fırkası olan Sulh ve Selamet-i Osmaniye’den istifa etmişti; ama, böyle bir istifanın ne ölçüde bir bağımsızlık sağlayacağı sorulmaya değer.</span><span class="dipnot-5" style="font-size:0.8em;" xml:lang="en-GB"><a class="footnote-link" href="#footnote-225-69" id="footnote-225-69-backlink">69</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Sonra, bu sefer dahiliye nazırı olarak resmen adı duyulan Reşit Bey, eskiden Hürriyet ve İtilaf’ın ileri gelenlerindendi. O sırada onun Hürriyet ve İtilaf’ın içinde bulunmamasının başlıca nedeni, herhalde kendisinin henüz İsviçre’den dönememiş olmasıydı. Son olarak Posta Telgraf Telefon Nazırı Ethem Bey de Hürriyet ve İtilaf’tandı. Bu hükümet bir diğer bakımdan bir taviz hükümetiydi. D’Esperey, İstanbul’a tantanalı girişinden bu yana, hükümeti ağır bir baskı altına almış bulunuyordu. Herhalde bunun sonucu olarak, bu kabinede hayli belirgin bir “Fransız kokusu” vardı. Gerçi Webb’in yazdığı gibi, İngilizlerin her dediğini yapan, onların adamı durumunda olan İzzet Bey kabinedeydi ve Kâmil Paşa’nın da anlaşılan pek güçlü bir kişiliği olmayan bir oğlu kabineye girmişti. Fakat yeni Hariciye Nazırı Yusuf Franko Paşa, Fransız Yüksek Komiseri’nin hısmıydı ve Reşit Bey’in de İsviçre’de Fransız yanlısı bazı tutumları saptanmış bulunuyordu. Nitekim Reşit Bey’in dönmesi için Fransızlar büyük çaba gösteriyorlardı. Bu durum, İngiliz Dışişleri’ni pek tedirgin etmiş bulunuyordu (Webb’e 4 Mart teli).</span><span class="dipnot-5" style="font-size:0.8em;" xml:lang="en-GB"><a class="footnote-link" href="#footnote-225-70" id="footnote-225-70-backlink">70</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Padişah da anlaşılan durumdan rahatsız oldu, Türkgeldi’ye, “dört defa olursa hülle lazım gelir” ve “Tevfik Paşa talihsiz adam” gibi sözler söyledi. Tabii Hürriyet ve İtilaf da yeni hükümeti hiç tutmadı ve fırkayla hükümet arasında hiçbir ilişki bulunmadığını genelgeyle şubelerine bildirdi.</span><span class="dipnot-5" style="font-size:0.8em;" xml:lang="en-GB"><a class="footnote-link" href="#footnote-225-71" id="footnote-225-71-backlink">71</a></span></p>
				<p class="paragraph-6" xml:lang="en-US"/>
				<p class="ARA-BASLIK-4" id="toc_marker-4-3-2">Fransız Baskısı ve Kabinenin Sonu</p>
				<p class="paragraph-6" xml:lang="en-US"/>
				<p class="paragraph-6" xml:lang="en-US"><span class="char-style-override-8" xml:lang="en-GB">8 Şubat’ta İstanbul’a gelen d’Esperey, daha sonra elçilik tercümanını gönderip, Sadrazam’la elçilikte görüşmek istediğini bildirmiş. D’Esperey, sadrazamı ziyaret etmeden, onu böyle çağırması usule aykırı ve haysiyet kırıcı olduğu için Vükela, Tevfik Paşa’nın gitmesini istememiş, fakat o gitmiş (11 Şubat). General, Paşa’dan, İttihat ve Terakkililer hakkında şiddetli icraat istemiş ve bu yapılmazsa Osmanlı Devleti üzerine verilecek yargının ağır olacağını söylemiş.</span><span class="dipnot-5" style="font-size:0.8em;" xml:lang="en-GB"><a class="footnote-link" href="#footnote-225-72" id="footnote-225-72-backlink">72</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Aynı sıralarda, d’Esperey, saray damatlarından Fahir Bey adında birine, hükümetin savsaklamalarından yakınarak, bir tabur askerle Yıldız’a gelip istediklerini yaptırabileceklerini, fakat padişahın hatırı için böyle yapmak istemediğini söylemiş bulunuyordu.</span><span class="dipnot-5" style="font-size:0.8em;" xml:lang="en-GB"><a class="footnote-link" href="#footnote-225-73" id="footnote-225-73-backlink">73</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Yukarıda da gördüğümüz üzere, 12 Şubat’ta d’Esperey, Calthorpe’a bir mektup yazarak (resmen), işgal altında olmayan yerlerde savaştaki suçlardan ötürü cezalandırma işlerinin Türklere ait olduğunu bildirdiği 13 Şubat’ta hariciye nazırı d’Esperey’i ziyaret etti. General ona, Türkiye’yi savaşa sokanlara karşı harekete geçmek gerektiğini söyledi. 16 Şubat’ta, Babıâli, İngilizlerin bazı kimselerin kendilerine teslimi konusundaki isteğine karşı diklendi.</span><span class="dipnot-5" style="font-size:0.8em;" xml:lang="en-GB"><a class="footnote-link" href="#footnote-225-74" id="footnote-225-74-backlink">74</a></span></p>
				<p class="paragraph-6" xml:lang="en-US"><span class="char-style-override-8" xml:lang="en-GB">25 Şubat’ta, yani yeni kabinenin kurulmasından bir gün sonra, d’Esperey, tutuklanmasını istediği kimselerden oluşan 36 kişilik bir liste verdi İzzet Bey’e.</span><span class="dipnot-5" style="font-size:0.8em;" xml:lang="en-GB"><a class="footnote-link" href="#footnote-225-75" id="footnote-225-75-backlink">75</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Bu listede, eski nazırlar da bulunduğundan, hükümet, bunların da yargılanabilmesi için divan-ı harplerin onları da yargılamak konusunda yetkili kılınabilmesi için bir kararname hazırladı. Buna göre, savaşa yol açanlar, barış tekliflerine rağmen savaşı sürdürenler, tehcir suçluları, memlekete, can ve mal özgürlüğüne karşı suç işleyenler, vurgunculuk yapanlar, görevi kötüye kullananlar, “mevki ve sıfatları her ne olursa olsun” divan-ı harplerce kovuşturulabilecekti. Böylece, sıkıyönetim süresince Kanun-ı Esasi’nin birtakım hükümleri askıya alınmış oluyordu. Ayrıca, muhakemeleri hızlandırmak için, hükümet, divan-ı harplerde savcılar dışındaki sivillerin işine son verip yerlerine, sıkıyönetim kanununa da uygun olarak, yalnız askerleri yerleştirme kararına vardı. Hükümetin bu konuda Vahdettin’e sunduğu 27 Şubat günlü mazbatada, bunlar yapılmayacak olursa, İngilizlerin Feyzi, Zülfü, Mazlum Beyler ve Nuri Paşa için yaptıkları gibi, sanıkları kendilerinin tutuklayıp yargılayacaklarını, bunun da “hüdahafız devletin hukuk-ı esasiyye ve siyasiyyesine rahne” vereceği ve barış konferansında da devletin durumunu daha da ağırlaştıracağı korkusu dile getiriliyordu.</span><span class="dipnot-5" style="font-size:0.8em;" xml:lang="en-GB"><a class="footnote-link" href="#footnote-225-76" id="footnote-225-76-backlink">76</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Bir de deniyordu ki; bunları biz yargılarsak, bir bölümü beraat eder ve böylece “muhafaza-i hukuk” etmiş olurlar. Oysa Mazlum Bey, hüküm bile giydiği halde, İngilizler cezayı az gördüklerinden onu alıp götürmüşlerdi. Yani, hem sanıkların yargılanması, hem de ağırca cezalar görmeleri isteniyordu. Bu tutum içindeki Müttefikler’in beraat kararlarını ne ölçüde hoş görecekleri sorulmaya değer. Hükümet, divan-ı harpleri daha da askerileştirerek bu yola gitmeye niyetleniyordu. Böyle bir adalet düzeninde, adaletin bir “düzen” olacağı apaçıktı. Nitekim Bahriye Nazırı Ali Rıza Paşa, bu sırada ve herhalde bu olay nedeniyle istifa etti (1 Mart gazeteleri).</span></p>
				<p class="paragraph-6" xml:lang="en-US"><span class="char-style-override-8" xml:lang="en-GB">Mazbata ve kararname layihası Vahdettin’e gösterildiğinde, Vahdettin, Kanun-ı Esasi’nin hiçbir neden ve bahane ile “bir maddesi bile” uygulanmadan kaldırılamayacağı hükmüne dayanarak (md. 15) kararnameyi imzaladı. “Kanun-ı Esasi ile bu derece oynamak caiz değildir,” diyordu padişah. Bu konuda Sadaret’e gönderdiği 3 Mart günlü tezkerede, üç buçuk aydır meydana gelmiş olan gecikmenin altı iyice çiziliyor, adaleti yürütmek için özel kanunlar gerekmediği belirtildikten sonra, padişahın sorumsuz olması, dolayısıyla, Vükela’nın asli görevlerine katılmasının Kanun-ı Esasi’ye aykırı olacağı söyleniyordu. Saray’dan da bu denli bilgisizce bir cümle çıkmış olması hayret vericidir; çünkü padişahın imzası olmadan kararnamenin bütünlenmesine olanak yoktu (md. 36). Bundan sonra, sanki istitrat olarak, kararnamenin Kanun-ı Esasi’yle çatıştığı söyleniyordu. Tezkereyi alan Tevfik Paşa, Türkgeldi’ye listenin Fransızlar tarafından verildiğinden söz etmeyip “düvel-i ecnebiye” tarafından verildiğini söyledi. Hükümet mazbatasında da “Fransa Başkomutanı General Depere ile İngiliz ve İtalyan mümessil-i siyasileri”nin isteklerinden söz edildiği, fakat buna rağmen d’Esperey’in başa alınmış olduğu ve ancak onun isim olarak geçtiği dikkati çekiyor. Tevfik Paşa, Vükela’ya ısrar edecek olursa istifa edeceklerini, kendisinin çekilmek istediğini, fakat konu açıldığında Ahmet Rıza’nın Âyan riyasetinden başka bir şey istemediğini, Ferit Paşa’nın ise uzun süredir hizmette bulunmadığı gerekçesiyle kabul etmediğini Türkgeldi’ye söylüyordu. Bunlar, tabii, pek de ciddi sayılamayacak sözlerdi. Nitekim, Tevfik Paşa, padişahın tutumu karşısında geri gelerek, 3 Mart’ta gönderdiği özel tezkerede yalnızca divan-ı harplerin kanuna göre kurulması konusunda bir irade-i seniye istediğini söyledi ve böylece hiç değilse bu noktada ısrar etti. Kabinenin bu tezkereyle birlikte istifanamesini de gönderdiği anlaşılıyor. Zaten, padişahın o sert cevabı yazılı olarak göndermesi, artık bağları kopardığının, kabinenin çekilmesini istediğinin açık bir işaretiydi. Damat Ferit kabinesinin istifa gelir gelmez kurulabilmesi de, daha önceki hazırlığı gösterir ve aynı yönde bir kanıttır. Nitekim, Tevfik Paşa Sadaret’ten küskün olarak ayrıldı ve ancak Hanedan Nişanı verilerek gönlü alınabildi.</span><span class="dipnot-5" style="font-size:0.8em;" xml:lang="en-GB"><a class="footnote-link" href="#footnote-225-77" id="footnote-225-77-backlink">77</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">R. H. Karay da, Hürriyet ve İtilaf kabine listesinin bir süredir hazır olduğuna ve padişahın Tevfik Paşa’yı atmak için bahane aradığına tanıktır.</span><span class="dipnot-5" style="font-size:0.8em;" xml:lang="en-GB"><a class="footnote-link" href="#footnote-225-78" id="footnote-225-78-backlink">78</a></span></p>
				<p class="paragraph-6" xml:lang="en-US"><span class="char-style-override-8" xml:lang="en-GB">Burada sorulması gereken soru, Vahdettin’in neden artık Tevfik Paşa kabinesini istemediğidir. Görünüşte bu, hükümetin divan-ı harpler için istediği yetkinin Kanun-ı Esasi’ye aykırılığı gibi görünüyorsa da, padişahın anayasal konularda gördüğümüz tutumu bu konuda titizlik edecek bir insan olmadığını gösterdiği gibi, o uygulamaların uzun boylu bir tepki yarattığı da söylenemezdi. Nitekim, Vahdettin’in tezkeresinde, Kanun-ı Esasi’ye aykırılık maddesinin adeta istiraden geçtiğini saptadık. Üstelik Vahdettin’in istediği Damat Ferit kabinesi Kanun-ı Esasi’yi “hallaç pamuğu gibi” atacak, Vahdettin bu konuda ses çıkarmayacak, Paşa’yı ve bu yöndeki tedbirlerini desteklemeye devam edecekti. Başka nedenlerin daha ağır basmış olması muhtemel gibi görünüyor. Bunların başında, hükümetin Fransızlar önünde eğilmeye başlaması geliyor. Bu, İngilizlere ve İngilizci olduğu için padişaha aykırı gelen bir durumdu ve İngilizlerin bu konuda Saray’ı uyarmış olması da muhtemeldir. Tevfik Paşa da herhalde İngilizleri karşısına almanın, hatta Fransa’ya fazla yüz veriyor görünmenin ateşle oynamak olduğunun farkındaydı ve muhtemelen böyle bir izlenim vermemek gayretiyledir ki, İngilizler nezdinde, yukarıda gördüğümüz gibi, Reşit Bey ile Şerif Paşa’nın (28 Şubat) girişimlerde bulunmasını sağladı. Hatta Fransız Yüksek Komiseri Defrance’ın bacanağı olduğu söylenen Hariciye Nazırı Yusuf Franko Paşa da,</span><span class="dipnot-5" style="font-size:0.8em;" xml:lang="en-GB"><a class="footnote-link" href="#footnote-225-79" id="footnote-225-79-backlink">79</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Webb’i 1 Mart’ta ziyaret ederek, Hariciye Nezareti’ne yazılan yazıların dilinin daha hoşgörülü ya da yumuşak (</span><span class="char-style-override-6" xml:lang="en-GB">indulgent</span><span class="char-style-override-8" xml:lang="en-GB">) olmasını istirham ettiyse de, Amiral, İngiliz hükümetinin ve halkının duygularını tam olarak yansıtmasının görevini gereği gibi yerine getirmesi için şart olduğunu belirterek aradaki mesafeyi korudu.</span><span class="dipnot-5" style="font-size:0.8em;" xml:lang="en-GB"><a class="footnote-link" href="#footnote-225-80" id="footnote-225-80-backlink">80</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">İkincisi, Tevfik Paşa’nın İttihat ve Terakki’ye karşı istenilen şiddet ve gayretle hareket edemeyeceği iyice anlaşılmış bulunuyordu. Vahdettin tezkeresinde bunu belirttiği gibi bunun için daha geniş yetkilerin de gerekli olmadığını söylemişti. Üçüncü bir neden de, başta Hürriyet ve İtilaf olmak üzere, muhalefet partilerinin, kendi adamlarından bir hükümet kurulması yolunda yaptıkları baskıya, Damat Ferit ve İngilizlerin de ağırlıklarını koymuş olmaları olabilir. Hürriyet ve İtilaf mensuplarının İttihat ve Terakki’ye karşı istenilen şiddeti göstereceklerine güvenilebilirdi.</span></p>
				<p class="last-paragraph-5" xml:lang="en-US">Bu ayrıma son vermeden önce, çok önemli bir olaya daha değinmek gerekir. O da, d’Esperey’in tutuklanmasını istediği kişilerin bir listesini İzzet Bey’e verdiği sırada, Fransızların Vahdettin’e karşı da gizli bir “barış ve dostluk taarruzuna” geçmiş olmalarıdır. Gerçekten de Louis Feuillé adında bir zat, bu tarihte birden görünerek Lütfi Simavi’ye 29 Kasım 1918 günlü, Bern Elçisi Fuat Selim’den bir tavsiye mektubu getirdi. (Sadrazama hitaben de yazılmış böyle bir mektubu vardı.) Anlaşılan Feuillé, savaştan önce Galatasaray ikinci müdürlüğünde ve sonra Sultan Reşat zamanında bir süre Mabeyin mütercimliğinde bulunmuş, savaşta İsviçre’de oturmuş ve birçok “Türk ricali” ile, bu arada Osmanlı elçisiyle ilişki kurmuştu. Savaştan sonra İstanbul’daki Fransız Yüksek Komiserliği emrine verilmiş. Fuat Selim’e göre, Feuillé, Türkiye’ye “rabt-ı kalp” eylemiş, bağlılığından, memleket için “hakiki ve ciddi” çıkarların kuvvetle beklenebileceği bir kişiydi. İstanbul’a geleli bir buçuk ay olduğu halde saraya gelememesi, “rahatsızlığından” ötürüydü. Feuillé, padişaha eski Dahiliye Nazırı Reşit Bey’den iki ariza getirmişti.<span class="dipnot-5" style="font-size:0.8em;"><a class="footnote-link" href="#footnote-225-81" id="footnote-225-81-backlink">81</a></span><span class="char-style-override-11"> </span>Simavi ile konuşmasında, birkaç kez “Türk muhip ve hayırhahının, son derece ketum ve ibraz-ı hizmete hazır” olduğunu açıklamıştı. Simavi bu Fransız’ın adresini almıştı; ama, Vahdettin’in, Fuat Selim’in umduğu gibi, onu kabul ettiğini gösteren bir bilgimiz yoktur.<span class="dipnot-5" style="font-size:0.8em;"><a class="footnote-link" href="#footnote-225-82" id="footnote-225-82-backlink">82</a></span><span class="char-style-override-11"> </span>Fransızlar, bir ellerinde sopa, bir ellerinde şeker, Osmanlı hükümetini ve daha önemlisi, Osmanlı sarayını avuçları içine almaya kalkışmışlardı. Ama Amerikalı Browne’un girişimi gibi, Fransızlarınki de Vahdettin’in kararlı İngilizciliği karşısında sonuçsuz kalmıştır.</p>
				<p class="paragraph-6" xml:lang="en-US"/>
				<p class="paragraph-6" xml:lang="en-US"/>
				<p class="paragraph-6" xml:lang="en-US"/>
				<p class="paragraph-6" xml:lang="en-US"/>
				<div class="footnotes">
					<div class="footnote">
						<p class="dipnotlar-5" xml:lang="en-US"><a class="footnote-anchor" href="#footnote-225-59-backlink" id="footnote-225-59">59</a>	<span>Mehmet Cavit, </span><span class="char-style-override-6">Cavit Bey</span><span>’</span><span class="char-style-override-6">in Notları</span><span>, 13/1/1919 (22/9/1945).</span></p>
					</div>
					<div class="footnote">
						<p class="dipnotlar-5" xml:lang="en-US"><a class="footnote-anchor" href="#footnote-225-60-backlink" id="footnote-225-60">60</a>	<span class="char-style-override-6">Alemdar</span><span>, 22/2/1335, 64-1374.</span></p>
					</div>
					<div class="footnote">
						<p class="dipnotlar-5" xml:lang="en-US"><a class="footnote-anchor" href="#footnote-225-61-backlink" id="footnote-225-61">61</a>	<span>L. Simavi, </span><span class="char-style-override-6">Gördüklerim</span><span>, s. 212-3.</span></p>
					</div>
					<div class="footnote">
						<p class="dipnotlar-5" xml:lang="en-US"><a class="footnote-anchor" href="#footnote-225-62-backlink" id="footnote-225-62">62</a>	<span class="char-style-override-6">Sabah</span><span>, 27/1/1335, 10488, 31 Ocak’ta, hükümetin uyuşukluğunu protesto için Nüzhet Sabit bir miting düzenlemişti.</span></p>
					</div>
					<div class="footnote">
						<p class="dipnotlar-5" xml:lang="en-US"><a class="footnote-anchor" href="#footnote-225-63-backlink" id="footnote-225-63">63</a>	<span>İ. M. K. İnal, </span><span class="char-style-override-6">Osmanlı Devrinde Son Sadrazamlar</span><span>, s. 1721-3; Mehmet Cavit, </span><span class="char-style-override-6">Cavit Bey</span><span>’</span><span class="char-style-override-6">in Notları</span><span>, 12, 17-8/2/1919 (14, 17, 20/10/1945); </span><span class="char-style-override-6">Sabah</span><span>’a göre iki paşa 12 Şubat’ta, Jaeschke’ye göre 13 Şubat’ta istifa etmişlerdi. </span><span class="char-style-override-6">Sabah</span><span>, 14/2/1335, 10506; G. Jaeschke, </span><span class="char-style-override-6">Türk Kurtuluş Savaşı Kronolojisi</span><span>, s. 17.</span></p>
					</div>
					<div class="footnote">
						<p class="dipnotlar-5" xml:lang="en-US"><a class="footnote-anchor" href="#footnote-225-64-backlink" id="footnote-225-64">64</a>	<span>İ. M. K. İnal, </span><span class="char-style-override-6">Osmanlı Devrinde Son Sadrazamlar</span><span>, s. 1723.</span></p>
					</div>
					<div class="footnote">
						<p class="dipnotlar-5" xml:lang="en-US"><a class="footnote-anchor" href="#footnote-225-65-backlink" id="footnote-225-65">65</a>	<span class="char-style-override-6">Alemdar</span><span>, 16/2/1335, 58-1368. </span><span class="char-style-override-6">Akşam</span><span> gazetesine göre, Tevfik Paşa demiş ki: “Geçen gece bizim kapıya bir alay geldi! İçlerinden birkaç kişi yanıma girdiler. Hiçbirini tanımıyordum. Üstü başı tuhaf birtakım adamlar, kabine hakkında müzakere edeceklerinden bahsettiler. Ben de, siz ne salahiyetle, hangi kuvvete istinaden geliyorsunuz? dedim. Saçma sapan şeyler söylediler. Konuşmaya lüzum görmedim. Çıktılar. Sadrazama gelip de hükümet listesi getirilir mi? Ne tuhaf insanlar var?” </span><span class="char-style-override-6">Alemdar</span><span> 21/2/1335, 63-1373. Göztepe, Manavoğlu Nevres ile Bombacı Lütfi’nin Tevfik Paşa konağı önünde yaptıkları “silahlı” bir gösteriden söz ediyor. F. M. Göztepe, </span><span class="char-style-override-6">Vahideddin Mütareke Gayyasında</span><span>, s. 83-6.</span></p>
					</div>
					<div class="footnote">
						<p class="dipnotlar-5" xml:lang="en-US"><a class="footnote-anchor" href="#footnote-225-66-backlink" id="footnote-225-66">66</a>	<span class="char-style-override-6">Alemdar</span><span>, 19, 21/2/1335, 61-1371, 63-1373.</span></p>
					</div>
					<div class="footnote">
						<p class="dipnotlar-5" xml:lang="en-US"><a class="footnote-anchor" href="#footnote-225-67-backlink" id="footnote-225-67">67</a>	<span class="char-style-override-6">Alemdar</span><span>, 24/2/1335, 66-1376.</span></p>
					</div>
					<div class="footnote">
						<p class="dipnotlar-5" xml:lang="en-US"><a class="footnote-anchor" href="#footnote-225-68-backlink" id="footnote-225-68">68</a>	<span>Dahiliye: Eski Dahiliye Nazırı Reşit Bey gelinceye dek, vekâleten İzzet Bey; Hariciye: Yusuf Franko Paşa; Harbiye: Mütekait Topçu Livası Ferit Paşa; Maliye: Hammer çevirmeni Ata Bey; Adliye: Üryanizade Cemil Molla; Nafıa: Şevket Turgut Paşa; Ticaret ve Ziraat: Kâmil Paşazade Abdullah Bey; Şûra-yı Devlet Reisi: Cemil Molla (vekâleten); Posta Telgraf Telefon (PTT): Eski Beyrut Valisi Ethem Bey. </span><span class="char-style-override-6">Takvim-i Vekayi</span><span>, 26/2/1335, 3482; A. F. Türkgeldi, </span><span class="char-style-override-6">Görüp İşittiklerim</span><span>, s. 184. </span><span class="char-style-override-6">Alemdar</span><span>’a göre, Ziya, Reşit ve Yaver Paşaların İzzet Bey’le “tramvay meselesinden” ve Dahiliye’nin bazı “teşebbüsat-ı hususiyesinden” ötürü anlaşmazlıkları olmuş, bunun üzerine üç paşa da istifa etmişler. </span><span class="char-style-override-6">Alemdar</span><span>, 27/2/1335, 69-1379.</span></p>
					</div>
					<div class="footnote">
						<p class="dipnotlar-5" xml:lang="en-US"><a class="footnote-anchor" href="#footnote-225-69-backlink" id="footnote-225-69">69</a>	<span class="char-style-override-6">Alemdar</span><span>, 26/2/1335, 68-1378. Üstelik Ferit Paşa, fırkasının genel kâtibiydi. L. Simavi, </span><span class="char-style-override-6">Gördüklerim</span><span>, s. 214.</span></p>
					</div>
					<div class="footnote">
						<p class="dipnotlar-5" xml:lang="en-US"><a class="footnote-anchor" href="#footnote-225-70-backlink" id="footnote-225-70">70</a>	<span>Foreign Office 371/4141, 33167. Komiserler toplantısında Fransız ve İtalyanlar Reşit Bey’in dönmesine izin verilmesini istedikleri halde, İngilizler buna karşı koyuyorlardı. Foreign Office 371/4155, 47771, 82990 (27 Şubat, 15 Mayıs toplantıları); Rey, </span><span class="char-style-override-6">a.g.e.</span><span>, s. 239. Fakat güya Fransızlar Tevfik Paşa’nın da çekilmesini beklemiş ve bunu İngilizlere karşı kazanılacak bir başarı olarak değerlendirmişler. Mehmet Cavit, </span><span class="char-style-override-6">Cavit Bey</span><span>’</span><span class="char-style-override-6">in Notları</span><span>, 1/3/1919 (25/10/1945).</span></p>
					</div>
					<div class="footnote">
						<p class="dipnotlar-5" xml:lang="en-US"><a class="footnote-anchor" href="#footnote-225-71-backlink" id="footnote-225-71">71</a>	<span class="char-style-override-6">Alemdar</span><span>, 27/2/1335, 69-1379. Refi Cevat özellikle Franko Paşa’yı tutmadı. </span><span class="char-style-override-6">Alemdar</span><span>, 26/2/1335, 68-1378.</span></p>
					</div>
					<div class="footnote">
						<p class="dipnotlar-5" xml:lang="en-US"><a class="footnote-anchor" href="#footnote-225-72-backlink" id="footnote-225-72">72</a>	<span>A.F. Türkgeldi, </span><span class="char-style-override-6">Görüp İşittiklerim</span><span>, s. 186. Türkgeldi, Vahdettin’e, Fransızların ne istediklerini sorduğunda, “Fuat Paşa’nın Şam’da yaptığını yaptırmak istiyorlar,” demiş. Jaeschke’ye göre, görüşme 12 Şubat’ta olmuş ve d’Esperey, İttihat ve Terakki nazırlarının tutuklanmasını, yoksa İstanbul’un resmen işgalinin gerekeceğini söylemiş. G. Jaeschke, </span><span class="char-style-override-6">Türk Kurtuluş Savaşı Kronolojisi</span><span>, s. 16.</span></p>
					</div>
					<div class="footnote">
						<p class="dipnotlar-5" xml:lang="en-US"><a class="footnote-anchor" href="#footnote-225-73-backlink" id="footnote-225-73">73</a>	<span>A. F. Türkgeldi, </span><span class="char-style-override-6">Görüp İşittiklerim</span><span>, s. 186. Daha önce de, Sovyetler’e karşı askeri harekâtın bir gereği olarak, İstanbul’a gelen Fransız subaylarını yerleştirmek için birtakım saraylara el kondu. A.F. Türkgeldi, </span><span class="char-style-override-6">Görüp İşittiklerim</span><span>, s. 175-6.</span></p>
					</div>
					<div class="footnote">
						<p class="dipnotlar-5" xml:lang="en-US"><a class="footnote-anchor" href="#footnote-225-74-backlink" id="footnote-225-74">74</a>	<span>Foreign Office 371/4172, 24082, 24783, 29167. İzzet Bey, olan biteni İngiliz Yüksek Komiserliği’ne yetiştirmekte kusur etmiyordu. Ahmet Rıza da d’Esperey ile görüşmüştü. General, hükümetin bozukluğundan, hırsızlıktan, maliye nazırının müteahhitlerden para çalmasından, İzzet Bey’den yakınmış. Mehmet Cavit, </span><span class="char-style-override-6">Cavit Bey</span><span>’</span><span class="char-style-override-6">in Notları</span><span>, 17/2/1919 (18/10/1945).</span></p>
					</div>
					<div class="footnote">
						<p class="dipnotlar-5" xml:lang="en-US"><a class="footnote-anchor" href="#footnote-225-75-backlink" id="footnote-225-75">75</a>	<span>Foreign Office 371/4172, 31824; A.F. Türkgeldi, </span><span class="char-style-override-6">Görüp İşittiklerim</span><span>, s. 187.</span></p>
					</div>
					<div class="footnote">
						<p class="dipnotlar-5" xml:lang="en-US"><a class="footnote-anchor" href="#footnote-225-76-backlink" id="footnote-225-76">76</a>	<span>İngilizler Ahmet Ağaoğlu’nu ve Ali İhsan Paşa’yı 2 Mart’ta tutukladılar. Y. H. Bayur, </span><span class="char-style-override-6">Atatürk</span><span>, s. 264.</span></p>
					</div>
					<div class="footnote">
						<p class="dipnotlar-5" xml:lang="en-US"><a class="footnote-anchor" href="#footnote-225-77-backlink" id="footnote-225-77">77</a>	<span>Türkgeldi, </span><span class="char-style-override-6">Görüp İşittiklerim</span><span>, s. 186-96. Kararname 1 Mart günlüdür. L. Simavi, </span><span class="char-style-override-6">Gördüklerim</span><span>, s. 219-20.</span></p>
					</div>
					<div class="footnote">
						<p class="dipnotlar-5" xml:lang="en-US"><a class="footnote-anchor" href="#footnote-225-78-backlink" id="footnote-225-78">78</a>	<span>R. H. Karay, </span><span class="char-style-override-6">Minelbab İlelmihrab</span><span>, s. 60, 78-9. Okandan dahi, Vahdettin’in Kanun-ı Esasi savunuculuğunun içten olmadığı kanısındadır. </span><span class="char-style-override-6">A.g.e.</span><span>, s. 410’un dipnotu, 124.</span></p>
					</div>
					<div class="footnote">
						<p class="dipnotlar-5" xml:lang="en-US"><a class="footnote-anchor" href="#footnote-225-79-backlink" id="footnote-225-79">79</a>	<span>E. Pech, </span><span class="char-style-override-6">Les Allies et la Turquie</span><span> (Paris, 1925), s. 35.</span></p>
					</div>
					<div class="footnote">
						<p class="dipnotlar-5" xml:lang="en-US"><a class="footnote-anchor" href="#footnote-225-80-backlink" id="footnote-225-80">80</a>	<span>Foreign Office 371/4173, 42789. Öte yandan, Kâzım Karabekir’in 2 Mart’ta gizlice bir görüşmede, nazırın, jandarma okulu için bina vermek, orduyu tümüyle jandarma yapmak, kendisinin aslen Mısırlı olduğunu ileri sürmek gibi yollardan albaya nasıl yaltaklandığını görüyoruz. (“... İnşallah şu ordu derdinden de kurtuluruz da yalnız jandarmamız kalır” demiş.) K. Karabekir, </span><span class="char-style-override-6">İstiklal Harbimiz</span><span>, s. 44. Temmuzda bu paşa, Anadolu’nun Müttefikler’ce işgalini isteyecekti. Pech, </span><span class="char-style-override-6">a.g.e.</span><span>, s. 74. Tevfik Paşa bir saray bendesi olduğuna göre, onun Fransızcı siyaset denemesinin padişahın da onamı ve bilgisi dahilinde İngilizlere karşı uygulanan bir “müşteri kızıştırma” taktiği olduğunu, bunun yeterince uygulandığına karar verdiğinde, Vahdettin’in Tevfik Paşa kabinesine son verdiği ihtimalini de gözden uzak tutmamak gerekir. Tevfik Paşa’nın, böyle “yem” olarak kullanılmasına güceneceği, fakat bende olduğu için kolayca gönlünün alınabilip hatta bir süre sonra Damat Ferit kabinelerinde hizmete sokulabileceği herhalde hesaplanmıştır.</span></p>
					</div>
					<div class="footnote">
						<p class="dipnotlar-5" xml:lang="en-US"><a class="footnote-anchor" href="#footnote-225-81-backlink" id="footnote-225-81">81</a>	<span>Simavi, padişaha yazdığı 25 Şubat günlü arizasında, Feuillé’nin “mabeyn-i hümayun” arkadaşı olan esbak Dahiliye Nazırı Reşit Bey’den söz ettiğini söylüyor. Abdülhamit’in padişahlığı zamanında, Reşit Bey mabeyinde çalıştı. L. Simavi, </span><span class="char-style-override-6">Gördüklerim</span><span>, s. 218; A. H. Mithat, </span><span class="char-style-override-6">Hatıralarım 1872-1946</span><span>, s. 242.</span></p>
					</div>
					<div class="footnote">
						<p class="dipnotlar-5" xml:lang="en-US"><a class="footnote-anchor" href="#footnote-225-82-backlink" id="footnote-225-82">82</a>	<span>L. Simavi, </span><span class="char-style-override-6">Gördüklerim</span><span>, s. 216-8. Aynı cümleden olmak üzere, Saint Cyr’de okumuş olan bir Türk subayının d’Esperey’i ziyareti de anılabilir. General, Türk düşmanı olmadıklarını, suçluların cezalandırılmasını istediklerini, İstanbul ve taşrada asayişin sağlanması gerektiğini, çünkü Türklerin düşmanlarla çevrili olduklarını, vakit geçirmeden tedbir alınmazsa pişman olunacağını söylemiş. </span><span class="char-style-override-6">A.g.e.</span><span>, s. 218-9.</span></p>
					</div>
				</div>
			</div>
		</div>
	</body>
</html>