<html xmlns="http://www.w3.org/1999/xhtml">
	<head>
		<title>7-5.html</title>
		<link href="template.css" rel="stylesheet" type="text/css"/>
	</head>
	<body>
		<div id="x7-5.html" xml:lang="en-GB">
			<div class="Basic-Text-Frame">
				<p class="Konu-Ba-l----5" id="toc_marker-4-5">5. Ahmet Rıza’nın Girişimleri</p>
				<p class="paragraph-6" xml:lang="en-US"/>
				<p class="paragraph-6" xml:lang="en-US"/>
				<p class="paragraph-6" xml:lang="en-US"/>
				<p class="paragraph-6" xml:lang="en-US"/>
				<p class="paragraph-6" xml:lang="en-US"><span class="char-style-override-8" xml:lang="en-GB">Birinci bölümde de değinildiği üzere, Ahmet Rıza’nın önceden, Vahdettin’le yakın komşuluk ilişkileri olmuştu. Vahdettin’in tahta geçtikten sonra –belki daha da önce– Ahmet Rıza ile ilişkisi, onu kendi gizli amaçları uğrunda kullanmak biçiminde olmuştur. Vahdettin, Ahmet Rıza’da sadrazam olma umutlarını ayakta tutarak, onun yardımıyla İzzet Paşa kabinesini tasfiye etmiştir. Yine bu ilişkiyi sürdürerek, mutlakıyetçi, İttihat ve Terakki düşmanı ve İngilizci yönündeki aşırı siyasetini bu ilişkiyle maskelemeye, peçelemeye çalışmıştır. Tabii, olaylar geliştikçe, Vahdettin’in davranışları ortaya çıktıkça, gerçek durum sırıtmaya başlamış,</span><span class="dipnot-5" style="font-size:0.8em;" xml:lang="en-GB"><a class="footnote-link" href="#footnote-225-99" id="footnote-225-99-backlink">99</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">buna rağmen Ahmet Rıza, belki de, gittikçe zayıfladığı besbelli olan iktidar umutları uğruna daha bir süre bu aldatmacaya katlanmıştır.</span><span class="dipnot-5" style="font-size:0.8em;" xml:lang="en-GB"><a class="footnote-link" href="#footnote-225-100" id="footnote-225-100-backlink">100</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Bununla birlikte, kendisi de boş durmamış, durum geliştikçe, onu kendiliğinden saraydan koparacak bir eyleme girmiştir. Belki de sarayla bağları koparmaktaki isteksizliği (Ahmet Rıza muntazaman, her hafta padişahın huzuruna çıkabiliyordu) iktidar uğrunda olmaktan çok, bu, ulusçu eylemlerine zarar verdirmemek düşüncesinden ileri geliyordu. İçten olmasa da, Vahdettin’i Ahmet Rıza’ya yaklaştıran, onun savaş sırasında ve sonunda egemen İttihat ve Terakki çevrelerinin siyasetine karşı takındığı eleştirici, hatta kınayıcı tutumdu. Onu Vahdettin’den ayıran yanları da, herhalde geçmişte İttihat ve Terakki’nin ön safında uzun yıllar verdiği inatçı ve yılmak bilmeyen mücadelesi, pozitivist dünya görüşü, ulusçu tavrı, Fransa’da uzun yıllar kalıp orada birçok çevrelerle temas kurmanın sonucu olan Fransa’ya eğilimi ve bende olmayışıydı.</span></p>
				<p class="paragraph-6" xml:lang="en-US"><span class="char-style-override-8" xml:lang="en-GB">Yukarıda da görüldüğü üzere, Vahdettin, birçok önemli gelişmeleri Simavi ve Türkgeldi’den sakladığı gibi, Ahmet Rıza’dan da saklıyordu. Yine bu kişilerin ileri sürdükleri birtakım öneri ya da mütalaaları olumlu karşılar görünüyor, fakat gereğini yapmıyordu ya da, örneğin, bunların sadrazamla konuşulmasını istiyor, bu sefer de o savsaklıyordu. Paris Konferansı’na gidecek murahhaslar Şûra-yı Saltanat toplamak gibi Ahmet Rıza’nın önerileri bu akıbete uğramıştı.</span><span class="dipnot-5" style="font-size:0.8em;" xml:lang="en-GB"><a class="footnote-link" href="#footnote-225-101" id="footnote-225-101-backlink">101</a></span></p>
				<p class="paragraph-6" xml:lang="en-US"><span class="char-style-override-8" xml:lang="en-GB">Buradan bir şey çıkmadığını gören Ahmet Rıza, arkasına birtakım örgütleri alarak, Saray’ı zorlamak yoluna gitti. Âyan reisi olarak, Âyan’da bütün fırka temsilcilerini toplayarak dış siyaseti saptamak tasarısını ortaya attı.</span><span class="dipnot-5" style="font-size:0.8em;" xml:lang="en-GB"><a class="footnote-link" href="#footnote-225-102" id="footnote-225-102-backlink">102</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Bu toplantı 28 Ocak’ta yapıldı; fakat Hürriyet ve İtilaf ile Sulh ve Selamet Fırkaları katılmadı. Yukarıdaki ayrımda gördüğümüz üzere, Hürriyet ve İtilaf, bu konuda bir de bildirge yayımladı. 29 Ocak’ta ise Ahmet Rıza, Âyan’ı özel bir toplantıya çağırdı, iki buçuk saat görüşüldü. Bunda, hükümetin uyuşukluğu, kabinede tasfiye ve padişaha gereken uyarmaları yapmak üzere Şûra-yı Saltanat gereği görüşüldü.</span><span class="dipnot-5" style="font-size:0.8em;" xml:lang="en-GB"><a class="footnote-link" href="#footnote-225-103" id="footnote-225-103-backlink">103</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Bu son konuyu ilgililere duyurmak üzere Âyan, Ahmet Rıza, Çürüksulu Mahmut Paşa, Abdurrahman Şeref ve Reşit Âkif Paşa’dan oluşan bir heyet seçti. 30 Ocak’ta bunlar, önce Tevfik Paşa’yı ziyaret ettiler ve çeşitli konulardaki şikâyetleri bildirdiler. 2 Şubat’ta, Reşit Âkif hariç, Saray’a gidildi. Mahmut Paşa, barış hazırlığı olmadığından, Abdurrahman Şeref, yabancı müdahalelerinden ve hükümetin zayıflığından söz etti. Ahmet Rıza ise Şûra-yı Saltanat işini açtı. Vahdettin, kendilerini zaten soğuk, sinirli bir biçimde kabul etmişti. Son konuda bunun Kanun-ı Esasi’ye uygun olmadığını, böyle bir mecliste herkesin fırkacılık yaparak işleri kendi yanlarına çekeceklerini, kendisini zor durumda bırakacaklarını ve hükümetin bağımsızlığının kalmayacağını söyledi. Ahmet Rıza buna karşılık böyle kurumların İngiltere’de, Almanya’da var olduğunu, “farzımuhal” Kanun-ı Esasi’ye aykırı da olsa, meşvereti buyuran şeriata aykırı olmadığını söyleyince, Vahdettin sözünü kesti. Öneri ve düşüncelerini sadrazama söyleyeceğini, kendilerinin de onunla görüşmeleri gerektiğini söyledi.</span><span class="dipnot-5" style="font-size:0.8em;" xml:lang="en-GB"><a class="footnote-link" href="#footnote-225-104" id="footnote-225-104-backlink">104</a></span></p>
				<p class="paragraph-6" xml:lang="en-US"><span class="char-style-override-8" xml:lang="en-GB">Ahmet Rıza’nın girişimi Saray, hükümet ve muhalefet çevrelerini ürkütüp telaşlandırmış olmalıydı ki, onun bu kampanyası ya da “taarruzuna” karşı birçok saldırı gelmeye başladı. 31 Ocak’ta Ali Kemal, Âyan’la ilgili başyazısında, “İttihat ve Terakki’nin son döküntüleri”nden, “hukuk-u saltanata tecavüz”den söz ediyordu. 3 Şubat günü, yine </span><span class="char-style-override-6" xml:lang="en-GB">Sabah</span><span class="char-style-override-8" xml:lang="en-GB">’ta Mustafa Sabri kalemi eline alıp “Ahmet İzzet Paşa, Ahmet Rıza Bey” yazısıyla Ahmet Rıza’nın davranışlarına karşı cephe alıyordu. Son olarak, Damat Ferit de Âyan’dan Aristidi, Seyyit Abdülkadir, Şerif Nâsır, Azaryan ile birlikte Ahmet Rıza’ya karşı cephe aldı. Bunların yayımladıkları demeç, Âyan’ın tek başına toplantı yapmasının Kanun-ı Esasi’ye (md. 43) aykırı olduğunu, padişahın her zaman istediği kimseleri çağırıp danışabileceğini, danıştığını, Şûra-yı Saltanat kurulmasının ise, anayasaya aykırı olduğu denli, devletin tarihinde de görülmemiş bir şey olduğunu gayet haklı olarak ileri sürüyordu. Hükümet üzerine Âyan’da yapılan görüşmenin kuvvetler ayrılığı ilkesine aykırı ve Vükela’nın “alelusul azil ve nasbının” padişaha ait olduğu, yetkisiz karışmaların kargaşaya yol açacağı hatırlatılıyordu.</span><span class="dipnot-5" style="font-size:0.8em;" xml:lang="en-GB"><a class="footnote-link" href="#footnote-225-105" id="footnote-225-105-backlink">105</a></span></p>
				<p class="last-paragraph-5" xml:lang="en-US">Zaten Ahmet Rıza bu girişimden bir şey çıkmayacağını anlamıştı. Öte yandan, fırkaları birleştirme girişimi de muhalefet duvarına çarpınca, işi bağımsız kişilerden, parti dışı bir ulusal örgüt kurma yönüne çevirmiş bulunuyordu. Bir gazeteye açıkladığına göre, kurulmak üzere olan örgüt –ki Vahdet-i Milliye Heyeti adını almıştır– iki amaç izleyecekti: 1) Ülkeyi o günkü sefalete düşürerek devlet hazinesine zarar verenlerin, bu arada nazırların, İttihat ve Terakki Merkez-i Umumi üyelerinin ve taşra temsilcilerinin cezalandırılması; 2) cins ve mezhep ayırt etmeden ulusal hakların savunulması. Örgüt, siyasal bir fırka değildi; seçimlere katılmayacaktı.<span class="dipnot-5" style="font-size:0.8em;"><a class="footnote-link" href="#footnote-225-106" id="footnote-225-106-backlink">106</a></span><span class="char-style-override-11"> </span>Görülüyor ki, İtilaf devletlerinin ve muhalefetin başlıca talebi olan İttihat ve Terakkililerin cezalandırılması, iki amacın birincisidir. Ahmet Rıza böylece muhalefet şimşeklerini üstüne çekmeyeceğini umuyor olmalıydı. Damat Ferit kabinesi kurulduğunda Ahmet Rıza, Çürüksulu Mahmut Paşa ile birlikte onu ziyarete gitti. 6 Mart’ta resmen kurulan<span class="dipnot-5" style="font-size:0.8em;"><a class="footnote-link" href="#footnote-225-107" id="footnote-225-107-backlink">107</a></span><span class="char-style-override-11"> </span>Vahdet-i Milliye’nin yararlarını anlatıp hükümete yardımcı olacağını anlattılar. Damat Ferit bunun bir İttihat ve Terakki örgütü olduğunu söyledi. Buna karşı Ahmet Rıza, heyetteki 33 kişiden yalnız dördünün eski İttihat ve Terakkili olduğunu, eskiden bütün ülkenin, Damat Ferit’in kendisi dahil, İttihat ve Terakkili olduğunu belirtti. Fakat muhalefetin bu örgüte tahammülü yoktu. Heyet toplantılarının Âyan’da yapılmasına itiraz ediliyordu. Ahmet Rıza Âyan reisliğinden azledilip tutuklanacağı konusunda haberler çıkmaya başlayınca, üyeler yavaş yavaş ellerini eteklerini çektiler, heyet dağıldı.<span class="dipnot-5" style="font-size:0.8em;"><a class="footnote-link" href="#footnote-225-108" id="footnote-225-108-backlink">108</a></span><span class="char-style-override-11"> </span></p>
				<p class="paragraph-6" xml:lang="en-US"/>
				<p class="paragraph-6" xml:lang="en-US"/>
				<p class="paragraph-6" xml:lang="en-US"/>
				<div class="footnotes">
					<div class="footnote">
						<p class="dipnotlar-5" xml:lang="en-US"><a class="footnote-anchor" href="#footnote-225-99-backlink" id="footnote-225-99">99</a>	<span>Mehmet Cavit’in günlüğünden, Ahmet Rıza’nın gitgide artan hayal kırıklığını izlemek mümkündür. Ahmet Rıza yalnız bir kez padişahtan Sadaret teklifi aldığını, verdiği “kati cevap” üzerine, konuyu bir daha hiç açmadığını söylüyor. Cavit Bey’in günlüğünün ve Atatürk’ün anılarının ışığında, öneri ve Ahmet Rıza’nın “kati cevabı” pek inandırıcı gelmiyor. Ahmet Rıza, </span><span class="char-style-override-6">a.g.e.</span><span>, 15/2/1950.</span></p>
					</div>
					<div class="footnote">
						<p class="dipnotlar-5" xml:lang="en-US"><a class="footnote-anchor" href="#footnote-225-100-backlink" id="footnote-225-100">100</a>	<span>Ahmet Emin 11/11/1918’de bir başyazıyla, onu Saray yörüngesine girmeye karşı nasıl uyardığını ve aralarında yapılan bir görüşme sonucunda, Saray çevresinden koptuğunu anlatıyor. Böyle bir görüşme olmuş olsa bile, Ahmet Rıza’nın saraydan hemen kopmadığı muhakkaktır. Yalman, </span><span class="char-style-override-6">a.g.e.</span><span>, C. I, s. 316.</span></p>
					</div>
					<div class="footnote">
						<p class="dipnotlar-5" xml:lang="en-US"><a class="footnote-anchor" href="#footnote-225-101-backlink" id="footnote-225-101">101</a>	<span>Mehmet Cavit, </span><span class="char-style-override-6">Cavit Bey</span><span>’</span><span class="char-style-override-6">in Notları</span><span>, 16/1/1919 (25/9/1945).</span></p>
					</div>
					<div class="footnote">
						<p class="dipnotlar-5" xml:lang="en-US"><a class="footnote-anchor" href="#footnote-225-102-backlink" id="footnote-225-102">102</a>	<span class="char-style-override-6">Sabah</span><span>, 24/1/1335, 10485. Ahmet Rıza aynı zamanda, suçluların bir an önce cezalandırılmaları konusunu öne sürmekten geri durmuyordu.</span></p>
					</div>
					<div class="footnote">
						<p class="dipnotlar-5" xml:lang="en-US"><a class="footnote-anchor" href="#footnote-225-103-backlink" id="footnote-225-103">103</a>	<span class="char-style-override-6">Alemdar</span><span>, 30/1/1335, 47-1357; </span><span class="char-style-override-6">Sabah</span><span>, 31/1/1335, 10492.</span></p>
					</div>
					<div class="footnote">
						<p class="dipnotlar-5" xml:lang="en-US"><a class="footnote-anchor" href="#footnote-225-104-backlink" id="footnote-225-104">104</a>	<span>Mehmet Cavit, </span><span class="char-style-override-6">Cavit Bey</span><span>’</span><span class="char-style-override-6">in Notları</span><span>, 31/1, 3/2/1919 (5, 9/10/1945); Ahmet Rıza, </span><span class="char-style-override-6">a.g.e.</span><span>, 19/2/1950. Meğer, diyor Ahmet Rıza, onun “Mustafa Sabri, Mösyö ..., Sami Bey” gibilerden kurulu bir gizli şûrası varmış.</span></p>
					</div>
					<div class="footnote">
						<p class="dipnotlar-5" xml:lang="en-US"><a class="footnote-anchor" href="#footnote-225-105-backlink" id="footnote-225-105">105</a>	<span class="char-style-override-6">Sabah</span><span>, 5/2/1335, 10497.</span></p>
					</div>
					<div class="footnote">
						<p class="dipnotlar-5" xml:lang="en-US"><a class="footnote-anchor" href="#footnote-225-106-backlink" id="footnote-225-106">106</a>	<span class="char-style-override-6">Alemdar</span><span>, 2/3/1335, 72-1382 (</span><span class="char-style-override-6">Journal d</span><span>’</span><span class="char-style-override-6">Orient</span><span>).</span></p>
					</div>
					<div class="footnote">
						<p class="dipnotlar-5" xml:lang="en-US"><a class="footnote-anchor" href="#footnote-225-107-backlink" id="footnote-225-107">107</a>	<span>T. Z. Tunaya, </span><span class="char-style-override-6">Türkiye</span><span>’</span><span class="char-style-override-6">de Siyasi Partiler</span><span> (1952), s. 428.</span></p>
					</div>
					<div class="footnote">
						<p class="dipnotlar-5" xml:lang="en-US"><a class="footnote-anchor" href="#footnote-225-108-backlink" id="footnote-225-108">108</a>	<span>Ahmet Rıza, </span><span class="char-style-override-6">a.g.e.</span><span>, 17/2/1950. Daha önce, Hüseyin Cahit ve Hacı Adil, tutuklanmalarındaki kanunsuzluktan yakındıklarından, Ahmet Rıza bunların çektiği teli sadrazama iletmişti. </span><span class="char-style-override-6">Alemdar</span><span>, 16/2/1335, 58-1368; Mehmet Cavit, </span><span class="char-style-override-6">Cavit Bey</span><span>’</span><span class="char-style-override-6">in Notları</span><span>, 17, 27/2/1919 (18, 23/10/1945). Ahmet Rıza, </span><span class="char-style-override-6">a.g.e.</span><span>, 17/2/1950. 20 Nisan’da, hükümetin heyete gösterdiği muhalefet dolayısıyla, buna son verip vermemek tartışıldı ve devamına karar verildi. </span><span class="char-style-override-6">Akşam</span><span>, 21/4/1335, 213; Mithat, </span><span class="char-style-override-6">a.g.e.</span><span>, s. 329. Heyet’in hükümet tarafından lağvedildiği söylentileri de çıktı. </span><span class="char-style-override-6">Akşam</span><span>, 30/4/1335, 128-1438.</span></p>
					</div>
				</div>
			</div>
		</div>
	</body>
</html>