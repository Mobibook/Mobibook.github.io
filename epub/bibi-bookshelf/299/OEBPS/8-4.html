<html xmlns="http://www.w3.org/1999/xhtml">
	<head>
		<title>8-4.html</title>
		<link href="template.css" rel="stylesheet" type="text/css"/>
	</head>
	<body>
		<div id="x8-4.html" xml:lang="en-GB">
			<div class="Basic-Text-Frame">
				<p class="Konu-Ba-l----1" id="toc_marker-5-4">4. Mondros’tan Beri Ordunun Durumu</p>
				<p class="paragraph-1" xml:lang="en-US"/>
				<p class="paragraph-1" xml:lang="en-US"/>
				<p class="paragraph-1" xml:lang="en-US"/>
				<p class="paragraph-1" xml:lang="en-US"><span class="char-style-override-8" xml:lang="en-GB">İttihat ve Terakki’ye karşı, yukarıda anlatıldığı gibi, şiddetle davranan sarayın, orduya karşı da aynı ölçüde olumsuz bir tavır takınması beklenebilirdi; çünkü, İttihat ve Terakki, ancak ordunun koruyucu gölgesi altında var olabilmiş bir örgüttü.</span></p>
				<p class="paragraph-1" xml:lang="en-US"><span class="char-style-override-8" xml:lang="en-GB">Meşrutiyetçi akım, Makedonya’da 3. Ordu’nun genç mektepli subayları arasında dal budak salıncaya dek, İttihat ve Terakki, uzunca bir süre, Avrupa’daki bir avuç aydının pek de etkili sayılamayacak bir hareketi olarak kalakalmıştı. Meşrutiyeti geri getiren, dolayısıyla İttihat ve Terakki’ye iktidar kapısını açan, Rumeli’deki mektepli subaylar olmuştu. İttihat ve Terakki’nin 31 Mart Olayı üzerine İstanbul’da siyaset sahnesinden silinmesi üzerine, onu yeniden iktidara kavuşturan yine ordu oldu. Gerçi Hürriyetin İlanı ve 31 Mart gibi olaylar dışında, siyasete fiilen karışan mektepli subayların sayısı pek azdı; ama bunlar ordunun içinde oldukları için daha güçlü oldukları gibi, İttihat ve Terakki dahi bir bunalım olduğunda orduya güvenebileceğini bildiğinden, bundan güç ve güven alıyordu. Hürriyetin İlanı’ndan ve özellikle 31 Mart Olayı’ndan sonra orduda yürütülen alaylı subay tasfiyesi, ordu subay kadrosunu İttihat ve Terakki’ye daha yaklaştırdı. Cihan Savaşı arifesinde Enver Paşa’nın komutan kadrosunu gençleştirmek için yaptığı tasfiye, bu yönde ikinci bir büyük adım oldu.</span></p>
				<p class="paragraph-1" xml:lang="en-US"><span class="char-style-override-8" xml:lang="en-GB">Vahdettin’in savaş sonrasında kurmayı tasarladığı düzende, bu genç mektepli subay kadrosunu bir engel olarak görmüş olacağından şüphe edilemez; çünkü bu subaylar İttihat ve Terakki partizanı olmasalar da, ideolojileri, İttihat ve Terakki doğrultusunda ulusçu demokratik bir siyaseti ve bunun örgütlerini desteklemeye, hatta gerekirse bu tür örgütleri kurmaya hazırdı. Oysa, buraya dek görüldüğü üzere, Vahdettin’in emel ettiği, mutlakıyetçi ya da en azından otoriter, gelenekçi, ulusal olmayan –hilafete, dine dayalı ve İngilizci– bir düzendi. Demek ki, padişahın bu subay engelini şu ya da bu biçimde aşması gerekiyordu. Bunun için alınacak tedbirlerden ilki, genç Harbiyelilerin yaptıklarını tersine çevirmekti ki bu da tasfiyeye uğramış yaşlı komutanları ve alaylı subayları yeniden orduya almak demekti.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-58" id="footnote-225-58-backlink">58</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Olağan zamanlarda bu tedbirlerine karşı tepki beklenebilirdi; fakat gerek ordunun yenilmiş durumu, terhisi ve bunun yarattığı maneviyat çöküntüsü, gerekse başkenti dahil, yer yer işgal edilmiş bir ülkede bu tür direnme hareketlerinin ülkenin kaderini elinde tutan İtilaf devletlerinin üzerinde yapabileceği olumsuz etkiler, böyle hareketleri önlüyordu. Zaten orduda gerçekleştirilmek istenen bu geriye dönüş, dikkatli bir biçimde, eskiden işlenmiş haksızlıkları onarmak diye sunuluyordu. Yine bu cümleden olmak üzere, İttihat ve Terakki zamanında yapılan bir rütbe tasfiyesine cevap olarak, mekteplilerin rütbelerini indirmek için girişimler oldu.</span></p>
				<p class="paragraph-1" xml:lang="en-US"><span class="char-style-override-8" xml:lang="en-GB">Fakat dikkati çeken nokta şudur ki, hükümet, İttihat ve Terakkililere karşı elinden gelen olanca şiddetle hareket ederken, muhakkak ki kendisine pek sevimsiz gelen Harbiyeli subaylara karşı harekete geçmeye kalkışmamıştır. Mustafa Kemal grubundaki dört arkadaştan İsmail Canbulat ve Fethi Beyler tutuklandıkları halde, Rauf Bey ve Mustafa Kemal tutuklanmamıştı. Bunlar, subay olanlar, berikiler ise subay olmayanlardı. Gerçi sivil olanlar, aynı zamanda kapatılan Teceddüt ve Hürriyetperver Avam Fırkalarındandılar; ama, o pek geniş tutulan kovuşturmalarda Mustafa Kemal ve Rauf Bey’e ilişilmemesini salt bu fırkacılık yönüyle açıklamak zor görünmektedir. Ordu subaylarının, bu sırada, çok muhtemelen geçici olan bir çeşit dokunulmazlıkları vardı. Gerçi yine de bazı subaylar tutuklanıyordu; ama, genellikle bunların, ya İttihat ve Terakki’nin partizanı, hatta silahşörü olanlar ya da İngilizlerin birtakım iddialarla tutuklanmalarını istedikleri kimseler olduğu anlaşılıyor. Genç Harbiyeli subaylara karşı toptan bir hareket havasında bir davranış, tepkilere yol açacağından en azından hükümeti, yenen devletlerin önünde zor duruma düşürebilirdi. Tersine, hükümetin, iyice bozulmuş olan asayişin sağlanması için savaşta pişmiş bu gençlere ihtiyacı vardı. Zaten Saray’ın niyet ettiği şey, kısmen olsun, kendiliğinden olacaktı. Barış antlaşmasıyla ordu yeterince küçültüldüğünde, Harbiyelilerin de, orduyla birlikte, ülkenin hayatındaki ağırlıkları büyük ölçüde azalacaktı. O zaman tasfiye yapmak ya da orduyu jandarma, polis, muhafız kıtalarıyla dengede tutmak pek kolay olacaktı.</span></p>
				<p class="paragraph-1" xml:lang="en-US"><span class="char-style-override-8" xml:lang="en-GB">Sami Bey’in, Padişah adına, 16 Aralık’ta İngiliz Genel Karargâhı’na gelişinde söyledikleri hatırlanacak olursa, Saray’ın asayişin İngilizlerce sağlanmasını belki de daha uygun gördüğü anlaşılır. O sefer “dengeleme ve yönetimde yardım” için İngiliz subaylarının görevlendirilerek dahile gönderilmesi istenmişti.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-59" id="footnote-225-59-backlink">59</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Ayrıca, Kafkasya’daki ordu birliklerini İngiliz komutanlığı altına sokmak ve istenmeyen Türk subaylarının görevden alınması önerilmişti. Bundan başka, madenlerde asker çalıştırmıyor diye de Harbiye Nezareti ve Genelkurmay Başkanı eleştirilmişti. Buradan, Saray’ın orduya karşı olan olumsuz tutumunu kolayca saptamak mümkündür. O derecede ki, Türk subaylarını görevlerinden almaya, komutayı İngilizlere vermeye, İngiliz subaylarını ülke yönetimine katmaya razıdır Saray.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-60" id="footnote-225-60-backlink">60</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Ne var ki, İngilizler buna razı değillerdir; çünkü sorumluluk alanlarını genişletmek istememektedirler ve zaten böyle bir tutum öbür müttefiklerin büyük kıskançlıklarına yol açabilecektir. Öyleyse, devletin asayişini, çaresiz, Osmanlı ordusu koruyacaktır ve bunu en iyi yapabilecek olanlar da, eski ordunun komutanları değil, genç Harbiyeli komutanlardır.</span></p>
				<p class="paragraph-1" xml:lang="en-US"><span class="char-style-override-8" xml:lang="en-GB">Şunu gözden kaçırmamak gerekir ki, savaş sonucu olan yenilgi, Osmanlı ordusunun nüfuzunu sarstıysa da, savaşa girme kararını İttihat ve Terakki iktidarı aldığına göre, yenilgiden en büyük yarayı İttihat ve Terakki aldı. Bundan ötürü İttihat ve Terakki partizanı olmayan subayların, olağanüstü bir değişiklik olmadıkça, bırakışmadan sonra uzunca bir süre İttihat ve Terakki’den yana bir çıkışta bulunmaları beklenemezdi. Bu da Vahdettin’in bu tür genç komutanlardan yararlanmasını, kısa süreli ittifaklar kurmasını kolaylaştıran bir unsurdur.</span></p>
				<p class="paragraph-1" xml:lang="en-US"><span class="char-style-override-8" xml:lang="en-GB">Kurnaz Vahdettin, ordunun o günkü sahiplerine toptan karşı çıkmadığı gibi, siyasal davranışları için de onlardan destek almayı da ihmal etmemiştir. Bunun bir örneği, 10 Kasım 1918 günü bir saat arayla, İstanbul muhafızı Ahmet Fevzi ve Genelkurmay Başkanı Cevat Paşaları saraya çağırtıp, Lütfi Simavi aracılığıyla “selam-ı şahanesini” bildirerek gönüllerini aldıktan sonra, Rumların yapabilecekleri ve İtilaf devletlerinin karışmalarına yol açabilecek “çirkin nümayişlerin” önlenmesi konusunda uyarmasıdır. Bu çağrının amaçlarından biri belki buydu; fakat denebilir ki, muhtemel bir diğer amacı, ertesi gün İzzet Paşa hükümetinin yerine gelecek olan Tevfik Paşa hükümetine askeri destek sağlamaktı.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-61" id="footnote-225-61-backlink">61</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Vahdettin’in buna benzer ikinci bir davranışını, Mebusan Meclisi’ni dağıtmadan önce yukarıda görmüştük: O sefer, Mustafa Kemal ve Rauf Bey aracılığıyla ordu ve donanmadan bir tepki gelmemesi konusunda bir güvence elde etmek istemişti. Nihayet, aşağıda göreceğimiz üzere, Barış Konferansı’nda az çok elverişli şartlar elde edebilmek için pek gerekli olan asayişi sağlamak üzere genç komutanlara güvenmiştir.</span></p>
				<p class="paragraph-1" xml:lang="en-US"/>
				<p class="ARA-BASLIK-1" id="toc_marker-5-4-1">Eski Orduyu İhya Etme Girişimleri</p>
				<p class="paragraph-1" xml:lang="en-US"/>
				<p class="paragraph-1" xml:lang="en-US"><span class="char-style-override-8" xml:lang="en-GB">İlk Tevfik Paşa hükümetinin kurulmasıyla birlikte, yeni ordunun emekliye ayırmış olduğu subaylar orduya dönmeye başladılar. Örneğin 17 Kasım’da şöyle bir ifade okuyoruz: “Erkân-ı Harbiye-i </span><span class="char-style-override-8" xml:lang="en-GB">Umumiye dairesinden mütekait Miralay Ali Kemal Bey bir gûna esbab-ı kanuniyeye müstenit olmaksızın siyaseten tekaüt edilmiş olmasına mebni tekrar hizmeti muvazzafa ve nizamiyeye nakledilmiştir.”</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-62" id="footnote-225-62-backlink">62</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Bu gibilere, İttihat ve Terakki’ye ve İttihat ve Terakki ile ilgili her şeye karşı düşman olacaklarına güvenilerek, özellikle divan-ı harplerde görev veriliyordu. Bir de, İttihat ve Terakki iktidarı zamanında asker alma başkanlıkları gibi edilgin görevlere verilmiş olan yüksek rütbeli subaylara daha etkin görevler verilmeye başlandı. Örneğin, 28 Ocak günlü bir irade ile 1. Kolordu Ahz-ı Asker Heyeti Reisi Mirliva Ali Hilmi Paşa, Ordu Dairesi riyasetine ve eski Medine Muhafızı Mirliva Hasan Basri Paşa, Muamelat-ı Zatiye müdüriyetine atandılar.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-63" id="footnote-225-63-backlink">63</a></span></p>
				<p class="paragraph-1" xml:lang="en-US"><span class="char-style-override-8" xml:lang="en-GB">Yeni düzenin eski orduyu ihya etme yönündeki gidişini hızlandırmak üzere bir akım ve bir örgüt doğmakta gecikmedi. Bu, Nigehban Cemiyet-i Askeriyesi’ydi ki, kuruluş tarihi belli olmamakla birlikte, bunun, 1 ve 2 Ocak’ta </span><span class="char-style-override-6" xml:lang="en-GB">Alemdar</span><span class="char-style-override-8" xml:lang="en-GB"> gazetesinde, Harbiye Nezareti’ne sunduğu bir layiha yayımlandı.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-64" id="footnote-225-64-backlink">64</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Bu layiha alaylı olsun, mektepli olsun, sınıf subaylarının kurmaylara karşı bir şikâyetnamesiydi. Erkân-ı Harpler, “milletin başına, memleketin hal ve atisine bela-yı müthiş” kesilmiş bir “heyet-i inhisariye” idi. Daha ağır sözler arasında “madûnlarının tezellül tezebzübü karşısında olanca zevk ve sevk lezzet-i behimiyeye masdar-ı menfur ve müstekreh hissiyat-ı hayvaniye ile makamat-ı âliyeyi yed-i inhisara almak”tan söz ediyor, birçok kurmay “Napolyon taslakları” olmakla suçlanıyordu. Cemiyet’in istediği, önce, yüz kızartıcı bir suç olmamak şartıyla askerlikten çıkarılmış ya da emekliye ayrılmış olanların, yaş sınırını aşmadıkça yeniden orduya alınmasıydı. İkincisi, rütbeler eşitlendirilecekti. Alaydan mülazım-ı sânî (asteğmen) çıkanlara göre, Harbiye’den asteğmen çıkanların 4, üsteğmen çıkanların 6, mümtaz yüzbaşı (tabipler dahil) çıkanların 8, kurmay çıkanların 10 yıllık bir ayrıcalıkları olacaktı ve bunun dışında ayrıcalık olmayacaktı. Bu esasa göre yüksek olan rütbeler indirilecek, küçük kalan rütbeler ise en az 6 aylık aralıklı sınavlarla yükseltilecekti. Bu yeni esaslara göre, her subayın kıdemini gösteren bir defter yayımlanacaktı.</span></p>
				<p class="paragraph-1" xml:lang="en-US"><span class="char-style-override-8" xml:lang="en-GB">Cemiyet’in bu çıkışının özellikle kurmay subaylar üzerinde pek kötü etki yaptığı, ayrıca hakaret dolu böyle bir belgenin ordu disiplini bakımından sakıncalı olduğu ortadaydı. Nitekim Hürriyet ve İtilaf dahi, 23 Ocak beyannamesinde, ordu mensuplarının haklı şikâyetlerinin “derhal” giderilerek özel örgütlerin kurulması gereğinin kalmamasını öngörüyordu (md. 9).</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-65" id="footnote-225-65-backlink">65</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Nigehban’ın, eski Bandırma Sevkıyat Reisi Topçu Binbaşı Çopur İsmail Hakkı Bey’in yönettiği başıbozuk bir dernek olmasına rağmen Damat Ferit’ten uzun süre çok yüz gördüğü, cemiyete şimdi İstanbul Üniversitesi’nin rektörlüğü olan Harbiye Nezareti köşklerinden birinin verildiği anlaşılıyor.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-66" id="footnote-225-66-backlink">66</a></span></p>
				<p class="paragraph-1" xml:lang="en-US"><span class="char-style-override-6" xml:lang="en-GB">Alemdar</span><span class="char-style-override-8" xml:lang="en-GB">, kıdem dışı rütbesi olan subayların, bunları geri vermek için yarışacaklarını umarken,</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-67" id="footnote-225-67-backlink">67</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Şakir Paşa emekliye ayrılmış subayların defterini istedi ve bundan, 2 müşir, 1 birinci ferik, 20 ferik, 85 liva, 185 miralay vs.’nin emekliye ayrıldığı anlaşıldı.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-68" id="footnote-225-68-backlink">68</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Göreve dönmek isteyenler Harbiye Nezareti’ne başvuracaklardı. Bu yoldan bir hayli dönenler oldu. Başka bir faaliyet alanı da seferberlikten bu yana Başkomutanlık Vekâleti ve Harbiye Nezareti’ndeki yolsuzlukları incelemek üzere kurulan Tetkik-i Hesabat ve Seyyiat Komisyonu’ydu. 1 Mart’ta bu komisyonun seferberlik öncesi ordudan çıkarma ve emekliye ayırma işlemlerini de incelemesi uygun görüldü.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-69" id="footnote-225-69-backlink">69</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Eskiye doğru bir dönüş de, Şûra-yı Askeri’nin yeniden kurulmasının söz konusu olmasıydı.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-70" id="footnote-225-70-backlink">70</a></span></p>
				<p class="paragraph-1" xml:lang="en-US"/>
				<p class="ARA-BASLIK-1" id="toc_marker-5-4-2">Savaş Sonrası Ordusunun Genel Durumu</p>
				<p class="paragraph-1" xml:lang="en-US"/>
				<p class="paragraph-1" xml:lang="en-US"><span class="char-style-override-8" xml:lang="en-GB">Mondros Bırakışması’na göre Osmanlı ordusu asayiş ve sınırların korunması için gerekli askerler dışında, “derhal” terhis edilecekti. İstisna edilen askerlerin sayısı ve konuşları, Türk hükümetine danışıldıktan sonra Müttefikler tarafından kararlaştırılacaktı (md. 5). Bırakışma yapıldığında, 400 bin mevcudu olan ordu, kısa zamanda 50 binin altına düştü; çünkü savaşın son yıllarında çok artan asker kaçaklığı, bırakışmadan sonra da devam etmişti. Doğuda 15. Kolordu’ya bağlı ve 17.860 mevcutlu dört tümen dışında, Osmanlı ordusu sanki bir iskelet kadro haline dönüşmüştü. 5 Mayıs günlü bir Meclis-i Vükela kararı, ordu mevcudunun “hadd-i kifayede” bulunmadığını, bundan ötürü süresini dolduran erlerin terhis edilmediğini ve bu da her bakımdan sakıncalı olduğundan, 314 kurasının askere alınması gerektiğini saptıyordu.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-71" id="footnote-225-71-backlink">71</a></span><span class="char-style-override-10" xml:lang="en-GB"> </span></p>
				<p class="paragraph-1" xml:lang="en-US"><span class="char-style-override-8" xml:lang="en-GB">Hem savaş bittiği için, hem de üstelik sonuç yenilgi olduğu için, toplum içindeki köklü geleneğine rağmen, ordu, her bakımdan önemini büyük ölçüde yitirmiş bulunuyordu. Jandarma, Dahiliye Nezareti’ne bağlanıyor, Harbiye Nezareti’nin bütçesi indiriliyor ve fasıl ve madde üzerine harcamada bulunulması kararlaştırılıyor, askeri muafiyet vergisi kaldırılıyor, Harbiye Nezareti’nin telefonları 40’a indiriliyor, savaşta düşman tarafına ya da sınırdışına kaçan subay ve erlerin cezalarının ertelenmesine karar veriliyordu.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-72" id="footnote-225-72-backlink">72</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">İşte böyle bir ortamda Nigehban Cemiyeti kurmaylar hakkında hakaret dolu yazılar yazabiliyordu. Yine bu ortam sayesindedir ki, </span><span class="char-style-override-6" xml:lang="en-GB">Hukuk-u Beşer</span><span class="char-style-override-8" xml:lang="en-GB"> gazetesi, 24 Mart günlü 1.335. sayısında, ordu komutanlarını, “âli sefiller daha doğrusu haytu başılar” diye niteleyebiliyordu. Bunun üzerine Mustafa Kemal Harbiye Nezareti’ne yazdığı ve </span><span class="char-style-override-6" xml:lang="en-GB">Alemdar</span><span class="char-style-override-8" xml:lang="en-GB">’da da yayımlanan sert bir dilekçeyle “bu namussuzca iftirayı ret” ve sahibini de kınadıktan sonra, hakkında kovuşturma yapılmasını istemişti. Mustafa Kemal, dilekçesinde, “namus ve istikametlerinden asla şüphe edilmeyecek” olan ordu komutanları arasında Fevzi, Nihat, Yakup Şevki, İhsan, Cevat Paşaları anıyordu.</span><span class="dipnot-1" style="font-size:0.8em;" xml:lang="en-GB"><a class="footnote-link" href="#footnote-225-73" id="footnote-225-73-backlink">73</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Bu sırada, Ali İhsan Paşa İngilizler tarafından tutuklanmış bulunuyordu. Yakup Şevki ve Cevat Paşalar ise 1920’de tutuklanacaklardı.</span></p>
				<p class="paragraph-1" xml:lang="en-US"><span class="char-style-override-8" xml:lang="en-GB">Ordunun, sivillerin gözünde nüfuzunu sarsan bir davranışı da Medine, Yemen, Trablusgarp gibi yerlerde bazı ordu komutanlarının bırakışmaya aykırı olarak ve ulusal açıdan tümüyle anlamsız bir direnmeyi umutsuzca sürdürmeleriydi. Üstelik bu direnme, İngilizlerin bırakışmayı daha rahat çiğnemeleri için gerekçe de olabiliyordu. Ulusal açıdan daha anlamlı bir direnme, anayurtta, mütareke hükümlerine uygun ya da aykırı olarak, İngilizlerin öne sürdükleri isteklerin yerine getirilmesinde yapılan geciktirmeler, savsaklamalardı. Bunun da amacı, fazla silah ve cephaneyi içerilere kaçırmak, Türk halkını mümkün olduğu denli gelecek Ermenilere ya da Rumlara karşı silahlandırıp örgütlemekti. Saray, bu tür davranışlara çaresiz göz yumup katlanmak zorunda kalmakla birlikte, bunları İngilizlerle yakın ilişkilerin gelişmesine bir engel saydığı için, herhalde durumdan pek hoşnut değildi. Sami Bey’in Harbiye Nezareti ve Genelkurmay aleyhinde İngilizlere dedikodu yapması da bu açıdan değerlendirilebilir.</span></p>
				<p class="last-paragraph-1" xml:lang="en-US"><span class="char-style-override-8">Savaş sonrası ordusunun mevcudunun ne olması gerektiği sorununa gelince, Osmanlı Genelkurmayı, her biri 3 tümenden oluşan 9 kolorduluk bir kadro öngörüyordu. Buna karşılık, General Milne bir piyade tümeni ve bir süvari tümeninden oluşan, yardımcı birliklerle mevcudu 100 bin olan 3 kolorduluk bir ordu düşünüyordu. Barış Konferansı’nda kesin bir karara varılıncaya dek... Buna karşılık, dışişlerinden eski İstanbul Büyükelçisi L. Mallet Türk ordusunu, padişahın bir hassa birliği ve yabancı subayların komutasında jandarmalardan ibaret görmek istediğini söylüyor ve salt mali açıdan bile, Türk önerisinin saçma olduğunu düşünüyordu.</span><span class="dipnot-1" style="font-size:0.8em;"><a class="footnote-link" href="#footnote-225-74" id="footnote-225-74-backlink">74</a></span><span class="char-style-override-10"> </span><span class="char-style-override-8">Komiserlerin 9 Ocak toplantısından, Babıâli’nin, her birinin tam mevcudu 1.500 olan 20 iskelet tümen istediğini ve terhis işlerinin devam ettiğini öğreniyoruz.</span><span class="dipnot-1" style="font-size:0.8em;"><a class="footnote-link" href="#footnote-225-75" id="footnote-225-75-backlink">75</a></span><span class="char-style-override-10"> </span><span class="char-style-override-8">10 Nisan toplantısında, Deedes, terhis işlerinin iyi olduğunu, Osmanlı ordusunun her biri 1.500’lük 20 tümene indirilmiş olduğunu açıkladı.</span><span class="dipnot-1" style="font-size:0.8em;"><a class="footnote-link" href="#footnote-225-76" id="footnote-225-76-backlink">76</a></span><span class="char-style-override-10"> </span><span class="char-style-override-8">Harbiye Nazırı Şakir Paşa, </span><span class="char-style-override-6">Moniteur Oriental</span><span class="char-style-override-8">’e verdiği demeçte, Almanya’ya 80 bin kişilik ordu tanınmasının söz konusu olduğunu (Versailles’da 100 bin) ve herhalde Türkiye için de aynı sayının kabul edileceğini söylemek iyimserliğini gösteriyordu.</span><span class="dipnot-1" style="font-size:0.8em;"><a class="footnote-link" href="#footnote-225-77" id="footnote-225-77-backlink">77</a></span><span class="char-style-override-10"> </span><span class="char-style-override-8">Oysa Sevr’de kabul edilen sayılar her türlü personel dahil, 35 bin jandarma, 15 bin asker ve 700 hassa askeriydi. Bunu söylerken, paşanın gerçekçi olmadığı şundan da belliydi ki, pek kısa bir süre önce, aynı nazır </span><span class="char-style-override-6">Journal d’Orient</span><span class="char-style-override-8"> muhabirine, “gayet ağır bir yük” altında bulunan bütçeyi göz önüne alarak, şimdilik Osmanlı ordusunun yeniden düzenlenmesinden vazgeçildiğini açıklamıştı.</span><span class="dipnot-1" style="font-size:0.8em;"><a class="footnote-link" href="#footnote-225-78" id="footnote-225-78-backlink">78</a></span></p>
				<p class="paragraph-1" xml:lang="en-US"/>
				<p class="paragraph-1" xml:lang="en-US"/>
				<div class="footnotes">
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-58-backlink" id="footnote-225-58">58</a>	<span>Kâzım Karabekir’in şu sözleri, yeni komutanların, eski ordunun komutanları karşı</span><span>sındaki tavırlarını çok iyi anlatmaktadır: “... (Ali Fevzi Paşa’nın) iyi adam olduğunu öğrendim. Yalnız eski bir Erkân-ı Harp ve komutan olduğundan bilhassa malûmat-ı</span><span> medeniyesi olmadığı anlaşılıyordu.” (K. Karabekir, </span><span class="char-style-override-6">İstiklal Harbimiz</span><span>, s. 149.)</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-59-backlink" id="footnote-225-59">59</a>	<span>(Bkz. II, 5) Foreign Office 371/3421, 214122.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-60-backlink" id="footnote-225-60">60</a>	<span>Gerçi Genelkurmay Başkanı Mareşal Fevzi Paşa’nın İngilizlere 40.800 tüfekli er önerisi varsa da, bunun, İngilizleri ülke yönetimine katmaktan daha az ağır bir şey olduğu muhakkaktır. G. Jaeschke, </span><span class="char-style-override-6">Türk Kurtuluş Savaşı Kronolojisi</span><span>, 27/1, s. 15 (R. Apak, R. Hallı, K. Coşkuner, </span><span class="char-style-override-6">Türk İstiklal Harbi</span><span>, C. I, s. 178).</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-61-backlink" id="footnote-225-61">61</a>	<span>L. Simavi, </span><span class="char-style-override-6">Gördüklerim</span><span>, s. 185-6.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-62-backlink" id="footnote-225-62">62</a>	<span class="char-style-override-6">Takvim-i Vekayi</span><span>, 18/11/1334, 3397.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-63-backlink" id="footnote-225-63">63</a>	<span class="char-style-override-6">Takvim-i Vekayi</span><span>, 1/2/1335, 3460.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-64-backlink" id="footnote-225-64">64</a>	<span>Cemiyet için bkz. T. Z. Tunaya, </span><span class="char-style-override-6">Türkiye</span><span>’</span><span class="char-style-override-6">de Siyasi Partiler</span><span> (1952), s. 457; T. M. Göztepe, </span><span class="char-style-override-6">Vahideddin Mütareke Gayyasında</span><span>, s. 235-6. 15 Kasım’da askeri rütbelerin tasfiye edileceği haberleri çıkmıştı. </span><span class="char-style-override-6">Sabah</span><span>, 10415. 19 Nisan günlü </span><span class="char-style-override-6">İkdam</span><span>’da bununla ilgili bir kararnamenin Padişah iradesine sunulacağı, bu arada Mustafa Kemal’in rütbesinin miralaylığa ineceği yazılacaktı. S. Tansel, </span><span class="char-style-override-6">Mondros</span><span>’</span><span class="char-style-override-6">tan Mudanya</span><span>’</span><span class="char-style-override-6">ya Kadar</span><span>, (Ankara, 1973), C. I, s. 86 (“Mustafa Kemal ve İstanbul Basını”, </span><span class="char-style-override-6">Milliyet</span><span>, 22/5/1968).</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-65-backlink" id="footnote-225-65">65</a>	<span class="char-style-override-6">Sabah</span><span>, 24/1/1335,10485.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-66-backlink" id="footnote-225-66">66</a>	<span>T. M. Göztepe, </span><span class="char-style-override-6">Vahideddin Mütareke Gayyasında</span><span>, s. 125. Bir de Mütekaidin-i Askeriye Muhafaza-i Hukuk Cemiyeti’nin kurulduğu anlaşılıyor. </span><span class="char-style-override-6">Alemdar</span><span>, 15/4/1335, 114-1424.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-67-backlink" id="footnote-225-67">67</a>	<span class="char-style-override-6">Alemdar</span><span>, 2/2/1335, 50-1360.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-68-backlink" id="footnote-225-68">68</a>	<span class="char-style-override-6">Alemdar</span><span>, 9, 11/4/1335, 108-1418, 110-1420. Şakir Paşa’nın kendisi de Meşrutiyet’in ve İttihat ve Terakki’nin sillesini yemiş bir insandı. 31 Mart Olayı sırasında Abdülhamit’in başyaveri olduğundan, Saltanat değişikliğinde açığa alınmıştır. Tasfiye-i Rüteb Kanunu uyarınca, rütbesi müşirlikten l. ferikliğe indirildi (7/8/1909). Bundan önce, Hareket Ordusu komutanlığının isteğiyle rütbesi ve nişanlarının alınması, kendisinin de Rodos’a sürülmesi kararlaştırıldı (15/6/1909), fakat bir yıl kadar sonra affedilip emekliye ayrıldı. Onun nazırlığını sürgün arkadaşı olan Zeynelabidin Efendi istemiş. Bahriye Nazırı Avni Paşa da onun hısmıydı (R. H. Karay, </span><span class="char-style-override-6">Minelbab İlelmihrab</span><span>, s. 74). Bütün bunlara rağmen, Şakir Paşa alaylı değildi. İzzet ya da Mahmut Şevket Paşalar gibi, yaşlı kuşağın mektepli bir paşasıydı. 1879’da kurmay yüzbaşı olarak Harbiye’yi bitirmiş, dört yıl Berlin’de bulunmuştu (1883-7). Talihsizliği, kötü bir zamanda Saray’da başyaver olmasıydı. Nitekim, 1913’te Yemen Kuva-yı Umumiyesi komutanlığına atanmış, fakat herhalde gücenmiş olduğundan görevine gitmemişti. Aşağıda görüleceği üzere, Atatürk’ün de, anılarında, onu rahmetle andığı dikkati çekiyor. </span><span class="char-style-override-6">Takvim-i Vekayi</span><span>, 19/6/1335, 3579. </span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-69-backlink" id="footnote-225-69">69</a>	<span class="char-style-override-6">Takvim-i Vekayi</span><span>, 3/3/1335, 3486. 19 Mart’ta, bu komisyonun başına süvari mirlivalığından emekli Refik Paşa getirildi. Bu paşa, Meşrutiyet’in ilk sıralarında İstanbul’da 2. Fırka’ya mektepli subayların gelişini protesto için alaylı subayların bir toplantısına katıldığından dolayı altı ay hapis cezasına çaptırılan fırkanın süvari komutanı Ferik Refik Paşa olabilir ki, öyleyse ilginçtir. </span><span class="char-style-override-6">The Times</span><span>, 17/11/1908 İstanbul haberi.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-70-backlink" id="footnote-225-70">70</a>	<span class="char-style-override-6">Alemdar</span><span>, 19/4/1335, 118-1428.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-71-backlink" id="footnote-225-71">71</a>	<span class="char-style-override-6">Meclis-i Vükela Mazbataları</span><span>, 5/5/1335, 215/213.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-72-backlink" id="footnote-225-72">72</a>	<span class="char-style-override-6">Takvim-i Vekayi</span><span>, 18/3/1335, 3499; </span><span class="char-style-override-6">Alemdar</span><span>, 15, 21/3/1335, 84-1394, 90-1400; </span><span class="char-style-override-6">Sabah</span><span>, 13/4/1335, 10564; </span><span class="char-style-override-6">Takvim-i Vekayi</span><span>, 28/4/1335, 3534. Savaşta, düşmana ya da ülke dışına kaçanların affında, dış baskının payı olduğu anlaşılıyor. Foreign Office 371/4155, 79397 (yüksek komiserlerin 8 Mayıs toplantısı).</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-73-backlink" id="footnote-225-73">73</a>	<span class="char-style-override-6">Alemdar</span><span>, 25/3/1335, 94-1404. Bu isim sıralaması ilginçtir.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-74-backlink" id="footnote-225-74">74</a>	<span>Foreign Office 371/3421, 208728 (Milne’in l Aralık teli).</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-75-backlink" id="footnote-225-75">75</a>	<span>Foreign Office 371/4155, 12916.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-76-backlink" id="footnote-225-76">76</a>	<span>Foreign Office 371/4155, 72717. Fakat 9 kolorduluk örgüt devam ediyordu. S. Selek, </span><span class="char-style-override-6">Anadolu İhtilali</span><span>, s. 106-7.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-77-backlink" id="footnote-225-77">77</a>	<span class="char-style-override-6">Alemdar</span><span>, 25/4/1335, 124-1434.</span></p>
					</div>
					<div class="footnote">
						<p class="dipnotlar-1" xml:lang="en-US"><a class="footnote-anchor" href="#footnote-225-78-backlink" id="footnote-225-78">78</a>	<span class="char-style-override-6">Alemdar</span><span>, 17/4/1335,116-1426.</span></p>
					</div>
				</div>
			</div>
		</div>
	</body>
</html>