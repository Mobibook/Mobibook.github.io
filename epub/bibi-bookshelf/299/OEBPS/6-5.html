<html xmlns="http://www.w3.org/1999/xhtml">
	<head>
		<title>6-5.html</title>
		<link href="template.css" rel="stylesheet" type="text/css"/>
	</head>
	<body>
		<div id="x6-5.html" xml:lang="en-GB">
			<div class="Basic-Text-Frame">
				<p class="Konu-Ba-l----6" id="toc_marker-3-5">5. Meclis’in Feshinden Sonra Olaylar, Hükümetin Bazı Siyasal Tutumları</p>
				<p class="paragraph-7" xml:lang="en-US"/>
				<p class="paragraph-7" xml:lang="en-US"/>
				<p class="ARA-BASLIK-5" id="toc_marker-3-5-1">Siyasal Af</p>
				<p class="paragraph-7" xml:lang="en-US"/>
				<p class="paragraph-7" xml:lang="en-US"><span class="char-style-override-8" xml:lang="en-GB">Meclis’in ele alamadığı ve herhalde almaya pek hevesli olmadığı bir konu da siyasal aftı. Oysa Vükela, 18 Kasım’da genel siyasal af tasarısını Meclis’e göndermişti. Meclis dağıtılır dağıtılmaz, hükümet bunu bir kararname olarak ilan etti (23 Aralık).</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-119" id="footnote-225-119-backlink">119</a></span><span class="char-style-override-8" xml:lang="en-GB"> Buna göre, Vahdettin’in cülusuna değin işlenmiş olan siyasal suçlar affediliyor, fakat tehcir işlerinde yasal sorumluluğu olanlar, bir unsurdan olup başka unsura karşı siyasal maksatla suç işleyenler, düşman ordusuna katılan ya da düşmana yardım edenler istisna ediliyorlardı. Son istisna kararnameye biraz ulusçu bir renk vermeye yarıyordu. Aslında iş kurcalanacak olsa, yurtdışındaki muhaliflerin birçoğunu düşmana yardım suçuyla suçlandırabilmek mümkündü.</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-120" id="footnote-225-120-backlink">120</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Muhalefet basını, Sabahattin, Reşit Beyler ve Şerif Paşa ile arkadaşları gibi “vücutlarına şu sırada memleketçe bihakkın muhtaç” bulunulan devlet adamları yurda dönecekler diye seviniyordu.</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-121" id="footnote-225-121-backlink">121</a></span></p>
				<p class="ARA-BASLIK-5" id="toc_marker-3-5-2">Hükümetin Azınlık Siyaseti</p>
				<p class="paragraph-7" xml:lang="en-US"/>
				<p class="paragraph-7" xml:lang="en-US"><span class="char-style-override-8" xml:lang="en-GB">Bu siyasetin nasıl olduğu kolayca tahmin edilebilir: Savaş sırasında yapılmış haksızlıkları gidermek, bu haksızlıkları yapanları cezalandırmak, azınlık mensuplarına memurluk, âyanlık, nazırlık vermek. Fakat bu tutum, İtilaf devletlerine yaranmak umuduyla bazen hayli küçültücü biçimler alabiliyordu. Örneğin, geçmiş hükümetin yolsuzluklarını soruşturmak için bir komisyon kurulmasına karar verildiğinde üyelerden “biri Rum ve diğeri Ermeni” olması Vükela kararında belirtiliyordu. Sonra, İzmir’de Rumların “hissiyat-ı Osmaniye’yi ve İslam ahaliyi rencide” etmeleri üzerine Patrikhane’ye yapılan başvuru olumsuz sonuç verince, bu işin Calthorpe’a duyurulması kararlaştırılıyordu.</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-122" id="footnote-225-122-backlink">122</a></span></p>
				<p class="paragraph-7" xml:lang="en-US"><span class="char-style-override-8" xml:lang="en-GB">Azınlıklara yapılmış haksızlıkların giderilmesi konusunda en önemli iş, tehcir edilmiş Ermeni ve Rumları yeniden eski yerlerine yerleştirmekti. Hükümet, gensoruya cevap verirken, 19.695 Rum ve 23.420 Ermeni’nin iskân edildiğini kıvançla ilan etmişti. Yerleştirilen Müslüman sayısı daha mütevazı, 252 idi. Oysa Doğu Anadolu büyük çapta göçlere sahne olmuştu.</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-123" id="footnote-225-123-backlink">123</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Vükela’nın 11 Aralık kararıyla, Anadolu on bölgeye ayrılarak her birine Ermeni tehcirini soruşturmak üzere Dahiliye ve Adliye memurlarından oluşan birer heyet gönderilmesi kararlaştırıldı.</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-124" id="footnote-225-124-backlink">124</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Dahiliye Memurin ve Sicil-i Ahval Müdüriyeti azledilmiş olan ve azınlıklara mensup dört mutasarrıf ve on beş kaymakamın “memuriyetlere tayin edileceklerinden” başvurmalarını duyuruyordu.</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-125" id="footnote-225-125-backlink">125</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Nitekim 1 Aralık’tan başlayarak, bazı Ermeni ve Rumların kaymakamlık, mutasarrıflık, mülkiye müfettişliği, genel müdürlük gibi görevlere getirildiklerini, hatta Timo Leon Efendi’nin Dahiliye Memurin Müdüriyeti’ne atandığını görüyoruz.</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-126" id="footnote-225-126-backlink">126</a></span></p>
				<p class="paragraph-7" xml:lang="en-US"><span class="char-style-override-8" xml:lang="en-GB">Fakat başta İngiltere ve ABD olmak üzere, galip devletlerin bekledikleri en önemli tedbir, azınlıklara eziyet etmiş olanların cezalandırılmasıydı. Bunu öç alma duyguları içindeki muhalefet çevreleri canı yürekten istedikleri gibi, bu sayede İtilaf devletlerinin gözünde temize çıkıp elverişli barış koşulları elde edebileceklerini umuyorlardı. 14 Aralık günü Vükela tehcir sırasında suç işleyenlerin divan-ı harplerde yargılanmalarına karar verdi.</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-127" id="footnote-225-127-backlink">127</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">16 Aralık’ta ilk Divan-ı Harp kuruldu. Bunda, umum açıktan emekli Ferik Mahmut Hayret (reis), Ustruma Kolordusu komutanlığından emekli Mirliva (Tuğgeneral) Ali Nadir, mülga nizamiye 27. Fırka komutanlığından emekli Mirliva Süleymaniyeli (“Kürt”) Mustafa Paşalar ve adliyeden İstanbul İstinaf Mahkemesi azasından Şevket ve Artin Mesdciyan, temyiz başsavcılığında başyardımcı Nihat, sorgu yargıçlığında Beyoğlu Bidayet Mahkemesi üyelerinden Moiz Zeki, Misak Makaryan, Nazif ve İstanbul Bidayet Mahkemesi üyesi Abdülsamet Efendiler bulunacaklardı.</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-128" id="footnote-225-128-backlink">128</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Görülüyor ki mahkeme üyeleri gerçekten “seçilmiş” kimselerden kurulmuştur. Üç asker üyenin üçü de emeklidir. Ali Nadir Paşa, İzmir’i kolayca Yunanlılara teslim edecek olan adamdır. Mustafa Paşa, Mustafa Kemal ve arkadaşlarının idam kararını veren Divan-ı Harp’e başkanlık edecektir. Muhtemelen İttihat ve Terakki tarafından ordudan tasfiye edilmiş bu subayların İttihat ve Terakki’ye ve onun siyasetine düşman olmaları, yaşları dolayısıyla da ulusçuluk “mikrobuna” bulaşmamış kimseler olmaları beklenebilirdi. Mahkemeyi oluşturan yedi sivilden üçünün azınlıklardan, ikisinin Ermeni oluşu dikkati çekiyor. Fakat bu Divan-ı Harp’ten sık sık istifalar baş gösterecektir. Nitekim Savcı Nihat Bey hemen istifa etmiş, yerine Beyoğlu Bidayet Mahkemesi üyesi Sorgu Yargıcı Sami, yardımcılığına İstinaf Mahkemesi yedek üyesi Sami ve Divan-ı Harp yedek üyeliğine Dimitraki Efendi atanmışlardı.</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-129" id="footnote-225-129-backlink">129</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Bu tür mahkemelerden ne ölçüde adalet beklenebileceği ortadadır. Sıkıyönetim altında olmayan bölgeler için de, bir kararname ile subay ve memurların da, hiçbir müsaade söz konusu olmadan, ceza mahkemelerinde muhakeme edilebilecekleri hükmü getirildi (25 Aralık). Adliye Nazırı Haydar Molla, askeri ümeranın müsaadeyle muhakeme edilebilmesi fıkrasının kendi ısrarı üzerine kaldırıldığını gazetelere kıvançla açıkladı.</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-130" id="footnote-225-130-backlink">130</a></span></p>
				<p class="paragraph-7" xml:lang="en-US"/>
				<p class="ARA-BASLIK-5" id="toc_marker-3-5-3">Hükümetin İktisadi Bazı Konularda Tutumu</p>
				<p class="paragraph-7" xml:lang="en-US"/>
				<p class="paragraph-7" xml:lang="en-US"><span class="char-style-override-8" xml:lang="en-GB">Hükümet gerçi gensoru üzerine yaptığı savunmada, vurgunculuğa paydos deneceğini açıkladı; ama, kısa zamanda dedikodulu bazı işlere bulaştı. </span><span class="char-style-override-6" xml:lang="en-GB">Sabah</span><span class="char-style-override-8" xml:lang="en-GB">’ın “Han-ı Yağmanın Tasfiyesi” diye verdiği olayda, İttihat ve Terakki’nin, Kara Kemal’in eliyle kurdurmuş olduğu milli şirketlerin müdür ve muhasebecileri, evkaf nazırınca, evkaf haklarını korumak bahanesiyle azledildiler. Yerlerine getirilen Hürriyet ve İtilaflı adamlar, polis tarafından görevlerine yerleştirildiler.</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-131" id="footnote-225-131-backlink">131</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Hükümetin, öğütme karşılığı olarak elindeki buğdayın yüzde yirmisini değirmencilere bırakmak üzere onlarla yaptığı anlaşma da dedikodulu olmuş, bu yüzden hazine çıkarları korunmuyor diye İaşe Nazırı Raşit Bey istifa etmişti. Sözleşmeyi yapan Nafia Nazırı Ziya Paşa ile Maliye Nazırı Abdurrahman Efendi üzerine birçok şeyler söylenmiş ve yazılmış, sonunda sözleşmenin feshi zorunluluğu doğmuştu.</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-132" id="footnote-225-132-backlink">132</a></span></p>
				<p class="paragraph-7" xml:lang="en-US"/>
				<p class="ARA-BASLIK-5" id="toc_marker-3-5-4">Osmanlı-İngiliz İlişkileri ve Yalvaran Bir Padişah</p>
				<p class="paragraph-7" xml:lang="en-US"/>
				<p class="paragraph-7" xml:lang="en-US"><span class="char-style-override-8" xml:lang="en-GB">Babıâli’nin bu sıradaki tipik bir tutumunu, İngilizlerin Toros tünellerindeki yapım işlerinin durdurulmaması için öne sürdükleri istek karşısında görüyoruz. Alman ve Avusturyalı uzmanlar gittiğinden, hükümet, yapımı sürdüremeyeceğine göre ve bu konuda gelecekte “bir güna mesuliyet” karşısında kalmamak üzere, tünellerin “hemen” İngilizler tarafından işgal edilmesi gerektiğinin Calthorpe’a bildirilmesini kararlaştırıyordu.</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-133" id="footnote-225-133-backlink">133</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Hükümetin bu sorumluluktan kaçma tavrı, azınlıkları İngiltere’ye şikâyet etme tutumunda da belli oluyor.</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-134" id="footnote-225-134-backlink">134</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Öte yandan özellikle Harbiye Nezareti’nden, bırakışmaya bir yığın aykırılık şikâyeti geliyordu. Hariciye bunları, umutsuz bir biçimde İngiliz Yüksek Komiserliği’ne iletiyordu. İngilizler ise, bu notaları bir çeşit “küstahlık” saydıklarından, böyle notaları geri vermeye, kabul etmemeye başladılar.</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-135" id="footnote-225-135-backlink">135</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Sonra, bir ara, Calthorpe yeniden “yumuşadı” ve “gayri resmi ve nahoş olmayan” yazıları kabul etmeye razı olunca, bir yığın böyle yazı geldi. Bunun üzerine, Dışişleri’nin uyarmasıyla, Calthorpe Osmanlı hükümetinin savaşta yenildiğini hatırlattıktan sonra, mütarekeye göre yükümlülüklerinin “her bir zerresi” yerine getirilmedikçe, bu yazıların da kabul edilmeyeceğini bildirdi (15 Ocak).</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-136" id="footnote-225-136-backlink">136</a></span></p>
				<p class="paragraph-7" xml:lang="en-US"><span class="char-style-override-8" xml:lang="en-GB">Resmen bu muameleyi gören hükümet ve padişah, resmi olmayan bazı temaslarla İngiliz dostluğunu sağlayabileceğine inanmış ve bu konuyu ısrarla kovuşturmuştur. Herhalde bu ısrarın gerekçesi, İngiltere’nin, müttefiklerinden ayrılarak, açıkça Osmanlı Devleti’ni benimseyemeyeceği, fakat aradaki rekabet duyguları, İngiliz çıkarları ve İngilizlerde gerçekte Osmanlılara karşı var olan “yakınlık duygularından” ötürü, el altından böyle bir dostluğa gidilebileceği inancıydı. İlk girişim, kasım ayı sonunda oldu. Sadrazam, iki ülkeyi çok yakından ilgilendiren bir sorunu görüşmek üzere, Londra’ya gizli bir temsilci göndermek istediğini bir haberciyle Yüksek Komiserliğe bildirdi. Bu kimsenin yalnız İngiltere’ye gideceği belirtiliyordu. Kidston’a göre bu, Doğuluların yerel temsilcileri aşmak için kullandıkları eski bir oyundu ve 1913’te Hakkı Paşa’nın Londra’ya gelişine benziyordu. Öneri kesinlikle reddolunacak, fakat ne görüşülmek istendiği öğrenilecekti. Gelen cevaptan, İngiliz hükümetiyle “siyasal ve iktisadi konuların” görüşmek istenmiş olduğu anlaşılıyordu.</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-137" id="footnote-225-137-backlink">137</a></span></p>
				<p class="paragraph-7" xml:lang="en-US"><span class="char-style-override-8" xml:lang="en-GB">İkinci girişim, 16 Aralık’ta oldu. Bu sefer farklı olarak, Yüksek Komiserliğe değil, İngiliz Genel Karargâhı’na başvuruluyor ve somut bazı önerilerde bulunuluyordu. Karargâha gelen, Sami Bey adında biriydi</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-138" id="footnote-225-138-backlink">138</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">ve padişah ile hariciye nazırı tarafından geldiğini söylüyordu. Mümkün olan en kısa zamanda, İngiltere’nin, Türkiye yönetimine el koyması için “yalvarmakla” (</span><span class="char-style-override-6" xml:lang="en-GB">implore</span><span class="char-style-override-8" xml:lang="en-GB">) görevlendirilmişti. Barışa dek beklendiği takdirde, çok geç olurdu. Medine’de ve başka yerlerde İngiliz yönetimi altında “barış ve refah” içinde yaşayan milyonlarca Müslüman’a uygulanan “aydın” yönetimin Türkiye’ye de sağlanması için yardım isteniyordu. Denetlemek ve yönetime yardımcı olmak üzere, İngiliz subaylarının dahile gönderilmesini rica ediyordu. Buna karşılık, Kafkasya’ya İngiliz askeri göndermek zor olduğundan, oradaki Türk askerini İngilizlerin buyruğuna vermeye, istenmeyen subayları görevlerinden almaya ve birlikleri İngiliz subaylarının komutası altına vermeye hazır bulunuluyordu.</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-139" id="footnote-225-139-backlink">139</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Bundan sonra, garip ve yakışıksız sayılabilecek bir şikâyet geliyordu. Hükümet, madenlerde günde 50 kuruşa bin asker çalıştırmak istiyordu ve bu yoldan kömür kıtlığı önlenebilecekti. Fakat harbiye nazırı ve genelkurmay başkanı buna engel olmuşlardı.</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-140" id="footnote-225-140-backlink">140</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Osmanlı Devleti’nin kaderiyle ilgili can alıcı bir öneriyle birlikte böyle bir sorunun da ele alınmasını açıklamak zordu. Belki de orduyu İngilizlere çekiştirmekle, hükümetin ve padişahın onlar gibi düşünmediklerinin bir örneği verilmek isteniyordu.</span></p>
				<p class="paragraph-7" xml:lang="en-US"><span class="char-style-override-8" xml:lang="en-GB">Üçüncü bir girişim, uzun yıllar Türkiye’de oturmuş, “özel ve bağımsız”, “pek saygıdeğer bir İngiliz centilmenin” padişahı ziyareti sonucu ortaya çıkmıştı. Bu zat gelip, padişahın anlattıklarını Calthorpe’a iletmişti. Vahdettin, her zaman İngilizci olmuş olduğunu, bunu zor koşulların baskısı altında söylemediğini, bunun gerçek olduğunu, bu yüzden 1908’den bu yana hep İttihat ve Terakki casuslarıyla çevrildiğini ve bu yüzden çok çektiğini söylemişti. Şimdi bütün umudunun İngilizlerde olduğunu, cumartesiden (11 Ocak) önce kabinesini değiştirmek istediğini, kabinede “sivri” bir kişi olarak Dönme olan ve İttihat ve Terakki’ye eğilimli olan Dahiliye Nazırı Mustafa Arif’ten söz ettiğini,</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-141" id="footnote-225-141-backlink">141</a></span><span class="char-style-override-10" xml:lang="en-GB"> </span><span class="char-style-override-8" xml:lang="en-GB">Türkiye’nin o sıradaki acılardan sorumlu bildiği İttihat ve Terakki’ye karşı elinden gelen çabayı esirgemeyeceğini ve İngilizlerin kırımları yapanlar denli, İngiliz tutsaklarına kötü muamele edenlerin de cezalandırılmalarını istediğini bildiğini ve İngilizlerin istediği “her bir kişinin” tutuklanıp cezalandırılmasını sağlamaya hazır olduğunu bildirmişti. Yalnız bir korkusu vardı ki, o da geniş ölçüde eyleme geçerse, bir ihtilali tahrik edip hiçbir yarar sağlanamadan kendisinin tahttan indirilmesine ve belki öldürülmesine yol açmaktı. Şiddetle harekete geçtiği takdirde, Müttefikler’in desteğine güvenip güvenemeyeceğini öğrenmek istiyor ve böyle bir durumda Türklerin içişleridir diye karışılmayacağından çekiniyordu. Bütün Müttefikler’le dost olmak istiyordu; ama, yalnız İngiltere’den gerçek yardım ve uzun süreli dostluk bekliyordu. Acaba Yüksek Komiserlik’le temasa geçmenin yolu yok muydu? Oradan gelecek “herhangi bir işarete göre” davranmaya hazırdı. Vahdettin, bundan sonra, hilafet konusunu açmıştı. Onun iki “silahı,” İngiltere’nin yardımı ve hilafetti. İngiltere’nin kendisinin hilafet sahipliğini desteklemeye niyeti olup olmadığını öğrenmek istiyordu. Muhatabı şaşarak, böyle bir sorun olduğunu ilk kez işittiğini söyleyince, kendisinin buna çok büyük önem verdiğini belirtmişti. Olayı özel bir mektupla Balfour’a bildiren Calthorpe, Padişah’ın tutumunun Sadrazam’ın ilk görüşmelerindeki tutumunun hemen aynısı olduğunu söylüyordu.</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-142" id="footnote-225-142-backlink">142</a></span></p>
				<p class="paragraph-7" xml:lang="en-US"><span class="char-style-override-8" xml:lang="en-GB">Kidston, söz konusu İngiliz’in kim olduğunun belirtilmemesini aşırı bir ihtiyatlılık olarak niteledi ve verilen tarife göre, bunun Dr. Frew olamayacağı, belki Whittall ailesinden biri olabileceği mütalaasında bulundu. Belki söz konusu kişinin “özel ve bağımsız” niteliği, Dr. Frew’un durumuna uygun değildi. (Büyük ihtimalle Dr. Frew, bir İngiliz istihbarat örgütünün adamıydı.) Bu çok ilginç bilgilerden bazı sonuçlara varılabilir. Bir kez, kabineyi “değiştireceğini” gününü bildirerek söyleyebilmesi, Tevfik Paşa’nın ne ölçüde onun elinde alet olduğunu doğrulamak bakımından önemlidir. İngilizciliği şaşılacak bir şey olmamakla birlikte, bu derecede İngilizlerin emrine hazır olduğunu bildirmesi şaşırtıcı olabilir. İngilizlerin istediği “her bir” kişiyi tutuklattırıp cezalandırma taahhüdü, Yüksek Komiserliğin “herhangi bir” işaretine baktığını söylemesi bir Osmanlı padişahı için pek yüz karası bir “ajanlık” önerisidir ve aynı zamanda divan-ı harplerin nasıl onun buyruğuna baktığını gösterir.</span></p>
				<p class="paragraph-7" xml:lang="en-US"><span class="char-style-override-8" xml:lang="en-GB">Görülüyor ki, kırk gün içinde İngilizlerle üç yoldan –Yüksek Komiserlik, Karargâh ve özel bir kişi aracılığıyla– “özel temas” kurulmuş ve İngiltere’nin “geç kalmadan” Türkiye’ye sahip çıkması istenmiştir. Bu olayda bir telaş görmek mümkündür ve belki de bu girişimlerin ABD himayesinden yana akımın doğup gelişmesi sıralarına rastlaması tesadüf değildir. Bu akımın neden Saray’ı telaşa verebileceğini yukarıda gördük. 15 Ocak günü Cavit Bey’i ziyarete gelen Amerikan “siyasi mümessili” (Lewis Heck olacak), Türk bağımsızlığı saklı olmak üzere, ABD’nin en geniş anlamda yardımının herkesçe kabul edileceğini, fakat hemen karar vermek gerektiğini, çünkü İngilizlerin kendilerinden yana bir parti bulmakta olduklarını söylemişti. Ona göre, Fransızlar da ülkenin iktisadiyatını tekellerine almak istiyorlardı. Oysa ülkenin gelişmesi için gereken sermaye ancak ABD’den gelebilirdi ve bunun da dolaysız gelmesi daha uygundu. Amerikalıların da, bu sefer İngiliz faaliyeti karşısında telaşlandıkları göze çarpıyor. Heck’in Cavit Bey’i ziyaret etmesi de onların hangi çevrelere dayandıklarını bir kez daha ve açıkça göstermek bakımından ilginçtir.</span><span class="dipnot-6" style="font-size:0.8em;" xml:lang="en-GB"><a class="footnote-link" href="#footnote-225-143" id="footnote-225-143-backlink">143</a></span></p>
				<p class="last-paragraph-6" xml:lang="en-US">Vahdettin, Mebusan’ı dağıtırken ordudan güvence aramıştı. Şimdi İttihat ve Terakkililere karşı harekete geçerken İngilizlerin desteğine gerek duyuyordu. Bunun nedeni iyi anlaşılamıyor. Belki ordunun bu konuda kendisine bir destek sağlamak istemeyeceğini ya da terhisler, maneviyat bozukluğu gibi nedenlerden dolayı çok zayıfladığı için istese de destek olamayacağına inanıyordu. Belki de salt İngilizlerle uyuşmaya vesile olsun diye bu konuda İngilizlere başvurmayı uygun gördü. Fakat ne olursa olsun, padişahın bu girişimleri İngilizlerle yürüteceği içli dışlı bir ilişkinin başlangıcı olmuştur.</p>
				<p class="paragraph-7" xml:lang="en-US"/>
				<p class="paragraph-7" xml:lang="en-US"/>
				<div class="footnotes">
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-119-backlink" id="footnote-225-119">119</a>	<span class="char-style-override-6">Meclis-i Vükela Mazbataları</span><span>, 213/447; </span><span class="char-style-override-6">Takvim-i Vekayi</span><span>, 24/12/1334, 3427.</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-120-backlink" id="footnote-225-120">120</a>	<span>İngiliz Dışişleri’nin savaş sırası dosyaları, bunun birçok belgeleriyle doludur.</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-121-backlink" id="footnote-225-121">121</a>	<span class="char-style-override-6">Sabah</span><span>, 25/12/1334, 10455.</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-122-backlink" id="footnote-225-122">122</a>	<span class="char-style-override-6">Meclis-i Vükela Mazbataları</span><span>, 21, 25/11/1334, 213-452, 457. Rum Patrikhanesi İtilaf donanmasının İstanbul’a gelişini kutlamak için okulları üç gün tatil etti. </span><span class="char-style-override-6">Sabah</span><span>, 16/11/1334, 10416.</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-123-backlink" id="footnote-225-123">123</a>	<span class="char-style-override-6">Meclis-i Mebusan Zabıt Ceridesi</span><span>, 29. inikat, s. 305 (21/12/1334).</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-124-backlink" id="footnote-225-124">124</a>	<span class="char-style-override-6">Meclis-i Vükela Mazbataları</span><span>, 213/490. Azınlıkları yerleştirmek için giden bir heyet için bkz. </span><span class="char-style-override-6">Alemdar</span><span>, 24/12/1334, 10-1320. Dahiliye Nazırı Mustafa Arif, işbaşına geçtiğinde, “en ziyade” Rum ve Ermeni muhacirleriyle uğraştığını söylüyordu. </span><span class="char-style-override-6">Sabah</span><span>, 13/11/1334, 10413.</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-125-backlink" id="footnote-225-125">125</a>	<span class="char-style-override-6">Takvim-i Vekayi</span><span>, 24/11/1334, 3402.</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-126-backlink" id="footnote-225-126">126</a>	<span class="char-style-override-6">Takvim-i Vekayi</span><span>, 2-4/12/1334, 8/1/1335, 3409-11, 3440. Atanan dört yeni âyandan biri Rum, diğeri Ermeni’ydi. </span><span class="char-style-override-6">Takvim-i Vekayi</span><span>, 12/12/1334, 3418.</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-127-backlink" id="footnote-225-127">127</a>	<span class="char-style-override-6">Meclis-i Vükela Mazbataları</span><span>, 213/492. 20/9/1293 İdare-i Örfiye ve 19/8/1326 Silahlı Çetelerin Tenkili Kararnameleri gereğince.</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-128-backlink" id="footnote-225-128">128</a>	<span class="char-style-override-6">Takvim-i Vekayi</span><span>, 21/12/1334, 3424. 8 Ocak’ta İzmir, Bursa, Tekfurdağı, Edirne, Samsun, Ayıntap’ta da bu amaçla harp divanları kuruldu. </span><span class="char-style-override-6">Takvim-i Vekayi</span><span>, 14/1/1335, 3445. Bu mahkemelerin Kanun-ı Esasi’ye uygunluğu konusundaki bazı tereddütler: A. F. Türkgeldi, </span><span class="char-style-override-6">Görüp İşittiklerim</span><span>, s. 174-5.</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-129-backlink" id="footnote-225-129">129</a>	<span class="char-style-override-6">Takvim-i Vekayi</span><span>, 31/12/1334, 3433. Sami, Yahudi adı da olabilir.</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-130-backlink" id="footnote-225-130">130</a>	<span class="char-style-override-6">Takvim-i Vekayi</span><span>, 28/12/1334, 3430; </span><span class="char-style-override-6">Sabah</span><span>, 25/12/1334, 10455.</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-131-backlink" id="footnote-225-131">131</a>	<span class="char-style-override-6">Sabah</span><span>, 31/12/1334, 10461; Mehmet Cavit, </span><span class="char-style-override-6">Cavit Bey</span><span>’</span><span class="char-style-override-6">in Notları</span><span>, 2/1/1919 (19/9/1945). </span><span class="char-style-override-6">The Times</span><span>’a göre, bu tedbir, İttihat ve Terakki’nin entrika için kullandığı para kaynaklarını kurutuyordu (19/2/1919).</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-132-backlink" id="footnote-225-132">132</a>	<span class="char-style-override-6">Tasvir-i Efkâr</span><span>, 2/1/1335, 2609; Mehmet Cavit, </span><span class="char-style-override-6">Cavit Bey</span><span>’</span><span class="char-style-override-6">in Notları</span><span>, 6/1/1919 (21/9/1945). Yalman, a.g.e, C. I, s. 335-6; </span><span class="char-style-override-6">Sabah</span><span>, 7, 12/1/1335,10468, l0473. İşin içinde evkaf nazırının da bulunduğu anlaşılıyor. Sözleşmeyi yapanlar, bir yanda nafia ve maliye nazırları, öbür yanda İlyas, Sadık Beyler ve Kuzma Nuva (Tuva?). Fokiyon Pilitası oğulları ve Muhiko Konstanti Efendi idi. </span><span class="char-style-override-6">Meclis-i Vükela Mazbataları</span><span>, 30/12/1334, 213/513. Manizade İbrahim Ethem bunlara rakip bir değirmenciydi. Ocak ve şubat ayları boyunca ittihat Değirmenciler Şirket-i Osmaniyesi, Manizade Hacı Hüseyin Efendi, A. Kozmato Efendi, Değirmenci Şirketi azasından Mehmet Sadık gibi adlar, ateşli bir polemik içinde, sık sık gazetelerde göründü. Bu işte, vurulan vurgunlar denli, İttihat ve Terakki ile Hürriyet ve İtilaf’a bağlı işadamları arasındaki çekişmenin herhalde payı vardı. Sonradan yeniden eksiltme yapıldı. </span><span class="char-style-override-6">Meclis-i Vükela Mazbataları</span><span>, 31/1/1335, 213/524, 4.</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-133-backlink" id="footnote-225-133">133</a>	<span class="char-style-override-6">Meclis-i Vükela Mazbataları</span><span>, 30/11/1334, 213/469. Fakat mütarekenin İtilaf devletlerine bu hakkı tanıdığını da hatırlamalı (md. 10).</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-134-backlink" id="footnote-225-134">134</a>	<span>Bkz. yukarıda, ayrıca: Foreign Office 371/3418, 194067 (21 Kasım).</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-135-backlink" id="footnote-225-135">135</a>	<span>Foreign Office 371/3420, 201974; 3421, 209474; 4190, 8408, 11447 (Calthorpe’un 3 Ocak notası).</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-136-backlink" id="footnote-225-136">136</a>	<span>Foreign Office 371/4190, 6260, 12922. Jaeschke’ye göre, Hariciye Nazırı Mustafa Reşit Paşa Komiser Yardımcısı Webb’i 30/12/1918’de ziyaretle, kendisi, kabine arkadaşları, padişah ve geniş halk kitlesi adına, genel arzunun İngiltere tarafından yönetilmek olduğunu söylemiş. Kaynak gösterilmiyor; biz de böyle bir yazıya rastlamadık. G. Jaeschke, </span><span class="char-style-override-6">Kurtuluş Savaşı ile İlgili İngiliz Belgeleri</span><span>, s. 8.</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-137-backlink" id="footnote-225-137">137</a>	<span>Foreign Office 371/3419, 197901 (Webb’in 29 Kasım teli); 204161.</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-138-backlink" id="footnote-225-138">138</a>	<span>Sami, Damat Ferit’in üvey oğlu ya da Sami Gunsberg olabilir. Bennett’in verdiği bilgiye göre, Sami Bey, sarayın mahremi olan bir diş hekimiydi. Abdülhamit’in 1909’da hükümet tarafından el konan emlakının vârislere verilmesi için Şer’iye Mahkemesi’nde dava açıp, söz konusu tasarrufun iptalini sağlamıştı. (Bkz. </span><span class="char-style-override-6">Meclis-i Vükela Mazbataları</span><span>, 3/2/1335, 214/57.) 1922’de, Bennett’in bu işi Barış Konferansı’na götürüp, Sevr gözden geçirilirken bunu da göz önüne aldırmasını istemişti. Bennett bunun üzerine John de Kay adında bir sergüzeştçi ile, işi kovuşturacak olan Abdülhamit Estates Inc, şirketini kurmuştur. J. G. Bennett, </span><span class="char-style-override-6">Witness</span><span> (London, 1962), s. 87-88, 97.</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-139-backlink" id="footnote-225-139">139</a>	<span>Bu öneriyi, sonradan, daha somut olarak 27/1/1919’da Genelkurmay Başkanı Fevzi Paşa, General Milne’e yapacak, 40.800 tüfekli er teklif edecekti. G. Jaeschke, </span><span class="char-style-override-6">Türk Kurtuluş Savaşı Kronolojisi</span><span>, s. 15 (R. Apak, R. Hallı, K. Coşkuner, </span><span class="char-style-override-6">Türk İstiklal Harbi</span><span>; İ. M. K. İnal, </span><span class="char-style-override-6">Osmanlı Devrinde Son Sadrazamlar</span><span>, s. 178).</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-140-backlink" id="footnote-225-140">140</a>	<span>Foreign Office 371/3421, 214122, 4164, 695.</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-141-backlink" id="footnote-225-141">141</a>	<span>Mustafa Arif’in 1 Ocak’ta şeyhülislamla tartışma sonucu istifa ettiğini biliyoruz. </span><span class="char-style-override-6">Alemdar</span><span>, 3/1/1335, 20-1330. Bu gazete, istifayı çok iyi karşıladı.</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-142-backlink" id="footnote-225-142">142</a>	<span>Foreign Office 371/4172, 13592 (10 Ocak); G. Jaeschke, </span><span class="char-style-override-6">Kurtuluş Savaşı ile İlgili İngiliz Belgeleri</span><span>, s. 261, 274.</span></p>
					</div>
					<div class="footnote">
						<p class="dipnotlar-6" xml:lang="en-US"><a class="footnote-anchor" href="#footnote-225-143-backlink" id="footnote-225-143">143</a>	<span>Mehmet Cavit, </span><span class="char-style-override-6">Cavit Bey</span><span>’</span><span class="char-style-override-6">in Notları</span><span>, 15/1/1919 (24/9/1945).</span></p>
					</div>
				</div>
			</div>
			<div class="Basic-Text-Frame">
				<p class="Basic-Paragraph-8"/>
			</div>
			<div class="Basic-Text-Frame">
				<p class="Basic-Paragraph-8"/>
			</div>
			<div class="Basic-Text-Frame">
				<p class="Basic-Paragraph-8"/>
			</div>
			<div class="Basic-Text-Frame">
				<p class="Basic-Paragraph-8"/>
			</div>
			<div class="Basic-Text-Frame">
				<p class="Basic-Paragraph-8"/>
			</div>
			<div class="Basic-Text-Frame">
				<p class="Basic-Paragraph-8"/>
			</div>
			<div class="Basic-Text-Frame">
				<p class="Basic-Paragraph-8"/>
			</div>
			<div class="Basic-Text-Frame">
				<p class="Basic-Paragraph-8"/>
			</div>
			<div class="Basic-Text-Frame">
				<p class="Basic-Paragraph-8"/>
			</div>
		</div>
	</body>
</html>