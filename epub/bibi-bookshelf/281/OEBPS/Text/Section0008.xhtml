<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1 title="Beşinci Bölüm: Notlar">BEŞİNCİ BÖLÜM<br />
  NOTLAR</h1>

  <p><a href="#n1d" id="n1">[←1]</a> «5. Nachansohn»a bakınız. Theorie de la Libido de Freud comparee â la theorie de l'Eros dans Platon. Internationale Zeitschrift für Psychoanalyse, III, 1915.</p>

  <p><a href="#n2d" id="n2">[←2]</a> Bu kitabın birinci bölümündeki belirtmeler Kraft -Ebing, Moll, Moebius, Havelock Ellis, V. Schrenck - Notzing, Loewenfeld, Eulenburg, I. Bloch, M. Hirschfeld'in pek tanınmış yazıları ve bu sonuncu tarafından, kendisinin çıkardığı Jahrbuch für sexuelle Zwischenstufen de yayımlanmış olan makaleleri üzerine dayanmaktadır. Konumuzun bibliyografyası, saydığımız bu yazılarda bulunacaktır, işte bunun için daha ayrıntılı bir bibliyografya vermeyi yararsız bulduk.</p>

  <p>Dönüklerin psikanalitik gözlemi ile alınmış sonuçlar M. Saldger'in raporuna ve benim kendi yaptığım deneye dayanmaktadır.</p>

  <p><a href="../Text/Section0005.xhtml#n3d" id="n3">[←3]</a> Tek terim: «Haz» (Almancası: Lust) ne yazık ki duyuyu belirttiği gibi gereksinimin doyumunu da belirtmektedir.</p>

  <p><a href="../Text/Section0005.xhtml#n4d" id="n4">[←4]</a> Saydığımız güçlükler ve dönüklükle normaller arasında oran kurmak için yaptığımız çeşitli girişimler konusunda B. Hirschfeld'in Jahrbuch für sexuelle Zwischenstufeu (1904) deki yazısına bakınız.</p>

  <p><a href="../Text/Section0005.xhtml#n5d" id="n5">[←5]</a> Dönüklüğe karşı bu direnme telkinle ya psikanalizle tedavide elverişli koşullar sağlayabilir.</p>

  <p><a href="../Text/Section0005.xhtml#n6d" id="n6">[←6]</a> Birçok yazar pek haklı olarak dönüklerin, dönüklüğün göründüğü anla ilintili otobiyografik belirtmelerine güvenilemeyeceğini söylemişlerdir, çünkü dönüklerin heteroseksüel tutumlarından yana konuşacak olan olayları belleklerinden dışarı çıkarmış (bastırmış) olmaları her zaman olasıdır. Psikanaliz bu kuşkunun, hiç değilse düzene koyabildiği haller için kurulmuş olduğunu kanıtlamış ve çocuk amnezisinden ileri gelen boşlukları doldurarak onların anımsanmasını kesin bir şekilde değiştirmiştir.</p>

  <p><a href="../Text/Section0005.xhtml#n7d" id="n7">[←7]</a> Bir soysuzlaşmanın tanısı konulduğu zaman ne gibi önlemler almak gerektiğini ve pratikte ne kadar az önemi olduğunu göstermek için Moebius'ten şu parçayı aktaracağız: (Ueber Entartung Grenzfragen der Nerven und Seelenlebens, 3.1900): «Soysuzlaşma denilmesi uygun görülmüş olan, ancak burada bazı pırıltılarla aydınlatmış olduğumuz geniş olaylar alanı üzerine toplu bir göz atılırsa, bir soysuzlaşma tanısına pek az değer vermek gerektiği görülecektir.»</p>

  <p><a href="../Text/Section0005.xhtml#n8d" id="n8">[←8]</a> Ünlü adamlardan kimilerinin dönük ve belki de tam dönük olduğu «üranizm» savunucularmca açıklanmıştır.</p>

  <p><a href="../Text/Section0005.xhtml#n9d" id="n9">[←9]</a> Dönüklük anlayışında patolojik görüşle antropolopik görüş arasında ayrılık vardır. Bu ayrılığı kurmuş olan I. Bloch'tur (Beitraege zur Aitilogie der Psychopathia sexualis, 1902 — 1903). Eski çağın uygar ulusları arasında dönüklüğün tüm önemini göstermiş olan da odur.</p>

  <p><a href="../Text/Section0005.xhtml#n10d" id="n10">[←10]</a> Bedensel erdişilik için şu son ayrıntılı anlatımlara bakınız: Taruffi, Hermaphodisme et Impuissance, ve Neugerbauer'in Jahrbuch für sexuelle Zwischenstufen'nin birçok ciltlerindeki yazıları.</p>

  <p><a href="../Text/Section0005.xhtml#n11d" id="n11">[←11]</a> J. Halban. Die Entstehung der Geschlechtscharaktere Archive für Gynaekologie. Cilt LXX, 1903.</p>

  <p>Burada adı geçen bibliyografyaya da bakınız.</p>

  <p><a href="../Text/Section0005.xhtml#n12d" id="n12">[←12]</a> Dönüklüğü açıklamak için çift cinslilik halini ele almış olan ilk yazar (Jahrbuch fur sexuelle Zwischenstufen'in altıncı cildindeki bir nota göre) E. Gley'dir. Bunu 1884 Ocağının Revue Philosophique'inde çıkmış olan les Aberration de I'instinct sexuel adlı yazısında ortaya koymuştur. Zaten dönüklüğü çift cinselilik ile açıklamak isteyen yazarların, çift cinsliliğin yalnız dönüklerde değil, normal hale gelmiş olanlarda da oynadığı rol üzerinde diretmeleri ve dönüklüğü gelişmedeki bir bozukluğun sonucu olarak kabul etmelerini görmek ilgi çekicidir. Bu şekilde Chevalier (Inversion sexuelle, 1893) ve Kraft-Ebing (Zur Erklaerung des Kontraeren Sexualempfindung Jahrbucher für Psychiatrie und Neurologie, cilt XIII) bir sürü gözlemin «öbür merkezin (yerini alan cinsin merkezi) hiç değilse içerik halinde var olmayı sürdürdüğünü kanıtladığını anlatmaktadırlar. Dr. Arduin (Die Frauenfrage und die sexuellen Zwischenstufen, Jahrbuch für sexuelle Zwischentufen, cilt II, 1900) şunu ileri sürüyor: Her insanda, heteroseksüeller sözkonusu olduğunda, kişinin cinsinin tersine gelişmiş olan erkeklik ve dişilik öğeleri bulunur...» (Hirschfeld'e de bakınız: Die objektive Diagnose der Homosexualitaet, Jahrbuch für sexuelle Zwischenstufen, cilt I, 1899, sayfa 8 ve devamı.). G. Herman (Genesis, das Gesetz der Zeugung, cilt IX, Libido und Mania, 1903) şöyle demektedir: «Her kadının içinde erkeklik filizleri ve karakteri ve tersine olarak, her erkekte kadınlık filizleri ve karakteri vardır.</p>

  <p>1906'da W. Fliess (Der Ablauf des Lebens) herkese uygulanabilecek biçimde çift cinslilik fikrinin sahipliğini üzerine almıştır. Uzman olmayanlar arasında beşerî çift cinslilik kavramının, bu fikir temeli üzerine hayli düşüncesiz bir yapıt yazmış olan, genç yaşta ölmüş filozof O. Weininger tarafından kurulduğu kabul edilmektedir. (Geschlecht und Charakter, 1903).</p>

  <p><a href="../Text/Section0005.xhtml#n13d" id="n13">[←13]</a> Eğer psikanaliz buraya kadar dönüklüğün kaynaklarım aydınlatamamışsa, hiç değilse doğmasının psişik mekanizmasını ortaya çıkarabilmiş ve sorunu yeni görünüşleri altında sunabilmiştir. Gözlemlenmiş bütün olaylarda daha sonra dönük olacakların, çocukluklarının ilk yıllarında, cinsel dürtünün yoğun bir şekilde kadın üzerine takılıp kaldığı, (çok zaman anne üzerine) kısa süreli bir evreden geçtiği, ve bu aşamayı geçtikten sonra kadına benzedikleri ve kendi cinsel nesneleri haline geldikleri, yani narsisizmden hareket ederek kendilerine benzeyen gençler aradıkları, annelerinin kendilerini sevdiği gibi onları sevmek istediklerini ortaya çıkarabildik. Yine sözde dönüklerin kadının sevimliliğine karşı hiç de duygusuz olmadıklarını, fakat öbür cins tarafından doğurulan uyarılmayı erkek bir nesne üzerine aktardıklarını sık sık gördük. Böylece yaşamları boyunca, dönüklüklerinin başlangıcındaki mekanizmayı yinelemekten başka bir şey yapmıyorlardı. Onları erkeğe doğru iten zorlama, kadınlardan sürekli bir kaçışla koşullanmıştı.</p>

  <p>Psikanaliz eşcinsellerin başka kişilerden kendilerini ayırabilecek karakterlere sahip bir grup oluşturduklarını kabulü kesinlikle reddeder. Tümüyle cinsel olan uyarımlardan başka uyarımları da inceleyerek, bütün kişilerin, ne olursa olsunlar, aynı cinsten bir nesne seçme gücünde olduklarını ve hepsinin bu seçimi bilinç-dışında yapmış olduklarını ortaya çıkarabilmiş tir. Hatta şu da söylenebilir ki, aynı cinsten kimselere bağlanan erotik duygular normal psişik yaşamda başka -cinse bağlanan duygular kadar önemli bir rol oynamaktadır ve marazi hallerin nedenlerinin bulunmasında değerleri daha da büyüktür. Psikanaliz için, nesnenin cinsine bağlı olmayarak ulusların çocukluğunda olduğu kadar insanın çocukluğunda da bulunduğu gibi eril ve dişil nesnelere eşit bağlanma olan nesne seçimi, ilkel halde görünür ve ancak kâh bir yönde, kâh öbür yönde uğradığı kısıtlanmalarla bu hal, normal cinsellik ya da dönüklük halinde gelişir.</p>

  <p>Bundan dolayı, psikanaliz için, erkeğin kadına karşı münhasır ilgisi doğal yolda giden ve kimyasal düzende bir tür çekim haline getirilen bir şey değildir, fakat aydınlanması gereken bir sorundur. Ancak erginlikten sonra cinsel tutum kesin bir şekil alır ve o zaman araya giren kesinlik kısmen kişinin bünyesinden, kısmen de, tamamı henüz bizden kaçan dıştan gelen nedenlerden türeyen bir dizi etkenin sonucudur. Elbette bu etkenlerin, sonucu bu ya da şu yönde belirleyen öyle bir önem kazanması olasıdır. Fakat genel olarak, belirleyici etkenlerin çeşitlerinin cinsel tutumların değişikliklerinde yansıdığını kabul etmek gerekir. Dönüklükte daima arkaik yatkınlık öğelerinin ve ilkel psişik mekanizmaların üstünlüğü görülür. Narsistik nesne seçimi ve anüs bölgesinde saklanmış erotik önem dönüklük tiplerinin en temel karakterleri gibi görünmektedirler. Gelgelelim, aşırı dönüklük hallerini öbürlerinden ayırmak için bu tür bünye özelliklerine dayanmakta hiçbir yarar yoktur. Çünkü, aşırılarda gözlemlenen karakterler daha az bir derece ile geçiş hallerinde hatta büsbütün normal kimselerde de bulunabilir.</p>

  <p>Dönük tipleri niteliklerince değişir, fakat analiz bize onları koşullayan ayrımların ancak nicelikle değişebildiğim kanıtlamaktadır. Nesne seçimini belirleyen rasgele etkiler arasında pek özel bir şekilde çocuğun hakkının elinden alınmasını (yani, erken bir cinsel korkutma) bulduk ve dikkatimiz ana-babanın varlığının önemli bir rol oynadığı olgusu tarafından çekildi. Gerçekten, çocuklukta enerjik bir babanın yokluğu çoğu zaman dönüklüğü kolaylaştırmaktadır. Son olarak, cinsel nesne ile öznedeki cinsel erdişilik karakterlerinin varlığı arasında hiçbir bağlantı kurmamak gerekir, çünkü her iki olay arasında kararlı bir ilinti yoktur.</p>

  <p>Zor Nosologie der maennlichen Homosexulitaet (Homo-erotik) (İnt. Zeitschrift fiir Psychoanalyse, II, 1914) adlı denemesinde Ferenczi dönüklük sorunu konusunda bir seri önemli görüşler kurmuştur. Ferenczi, «eşcinsellik» teriminin çok aşırı derecede kullanılmasına karşı dikilmekte haklıdır, (kendisi onun yerine daha uygun olan «homoerotizm» terimini koyuyor); çünkü organik bakımdan olduğu kadar psişik bakımdan da pek değişik bir değeri, fakat hepsinin ortaklaşa dönüklük, karakteri olan bir seri durumları bu eşcinsel terimi içine alınmaktadır. Ferenzci hiç değilse iki tip ayrılmasını istiyor: Kendini kadın duyan ve öyle davranan nesnel homoerotik ve öte yandan, bütün erkek karakterleri sunan dişil nesneyi eril nesne ile değiştirmekten başka bir şey yapmayan öznel homoerotik. Birincisinde, Magnus Hirschfeld'in anladığı yönde hakiki bir «aracins» görüyor; bize pek mutlu görünmeyen bir terim kullanarak, ikincisini saplantılı nevroza tutulmuş bir hasta kabul ediyor. Yalnız nesnel homoerotik tipinin dönüklüğe eğilimlere direnç gösterdiğini ve psişik bir tedaviye tepki gösterme şansına biraz sahip olduğunu ekliyor. Fakat bu iki tipin gerçekten var olduğunu tümüyle kabul ederek çok sayıda kimsede belli bir öznel homoerotizm derecesinin bir nesnel homoerotizm payına katılmış olarak bulunduğunu ekleme olanağı vardır.</p>

  <p>Bu son zamanlarda biyolojik çalışmalar (ilk planda Eugen Steinach'inkiler) ve homoerotizmin organik koşulları üzerine olduğu gibi genellikle cinsel ikinci derecede karakterler üzerine ışık tutmaktadır.</p>

  <p>Öbür cinsin bezlerinin aşılanmasının izlediği bir hadımlaştırma sayesinde, deney yoluyla memelilerin çeşitli türlerinde erkekleri dişiye ve dişileri erkeğe çevirme başarılmıştır. Bu şekilde yapılan değiştirme bedenin cinsel karakterlerinde psikoseksüel tutumda (nesnel ya da öznel erotizm) az ya da çok tam olarak kendini göstermektedir. Bu cinsel değişmeyi belirleyen etken üreme hücrelerini oluşturan bezin değil, fakat organın aradokusunu oluşturan («erginlik bezi») olur.</p>

  <p>Bir halde, husye veremine tutulmuş bir erkekte cinsel bir değişme yapma başarılmıştır. Adam o zamana dek edilgin eşcinsel olarak, kadın olarak davranmıştı ve onda ilerlemiş ikinci derecede kadın karakterleri bulunuyordu, (memelerde, kalçalarda v.b.'de fazla yağ birikmesi). Kriptik bir husye aşılandıktan sonra, erkek gibi davranmış ve libidosunu normal bir şekilde kadına doğru yöneltmeye başlamıştır. Aynı zamanda bedenindeki kadın karakterleri yok olmuşlardır. A. Lipschütz. Die Pübertaetsdrüse und ihre Wirkungen, Bern, 1919).</p>

  <p>Bununla birlikte bu ilgi çekici deneylerden dönüklük öğretisine yeni bir temel beklemek haksızlık olur ve genellikle eşcinselliğin bir «iyileşmesine varmak için yeni bir yol gösterebildiğine inanmak henüz erken sayılır.</p>

  <p>Fless deneylerinin üstün hayvanlarda çift cinsliliğe genel bir yatkınlık kuran öğretiyi bozmadığım söylemekte haklıdır. Bu tür deneyleri izleyerek çift cinslilik varsayımının bir doğrulanmasına varılacağı bize daha çok akla yakın gibi görünüyor.</p>

  <p><a href="../Text/Section0005.xhtml#n14d" id="n14">[←14]</a> Bizim erotik yaşamımızla eski çağlarınki arasında en karakteristik ayrılık şundan ibarettir: Eski çağlarda vurgu, dürtü üzerine konulmaktaydı, oysa biz nesne üzerine koyuyoruz. Eski çağlar süresince, dürtü yükseltiliyordu ve bu dürtü nesneyi, nesne ne kadar az değerde olursa olsun büyültüyordu; oysa, yeni çağlarda cinsel etkinliğin kendisini küçümsüyoruz, ve ancak nesnesinde bulduğumuz nitelikler dolayısıyla onu bağışlıyoruz.</p>

  <p><a href="../Text/Section0005.xhtml#n15d" id="n15">[←15]</a> Burada ipnotize edilenin, ipnotize eden karşısında inanılmaz boyun eğişini anımsatmaktan kendimi alamıyorum, bu bana ipnozun niteliğinin ipnotize edenin kişideki libidonun bilinç-dışı saplanımından ibaret olduğunu sandırmaktadır (cinsel dürtünün mazoşist etkeni sayesinde).</p>

  <p>S. Ferenczi telkine kolay kapılabilme ile «ana-baba kompIeksi» arasında bağlantılar kurabildiğini sanmıştır. (Jahr-hüch fiir psychoanalytische und psychopathologische Forschumgen, I, 1909).</p>

  <p><a href="../Text/Section0005.xhtml#n16d" id="n16">[←16]</a> Bununla birlikte cinsel fazla değer vermenin nesne seçimi sırasında değişmez şekilde ortaya çıkmadığına dikkat edilmelidir; ve daha sonra bedenin öbür bölümlerinin cinsel rolünün daha doğrudan doğruya başka bir açıklanmasını öğreneceğiz. Cinsel ilginin üreme organlarından başka bölümler üzerine yayılmasını açıklamak için Hocke ve I. Bloch'un ileri sürdüğü «uyarılma iştahı» kavramı, yazarlarının verdiği kadar önem taşır gibi görünmüyor bana. Libidonun girdiği çeşitli yollar aralarında birleşik kaplarınkine benzetilebilen bağlantılar sunmaktadırlar ve yan akıntıları da hesaba katmak gerekir.</p>

  <p><a href="../Text/Section0005.xhtml#n17d" id="n17">[←17]</a> Kadının karakterize durumlarda erkeği bir «fazla cinsel değer verme»nin nesnesi yapmadığı görülebilir; fakat bu fazla değer vermenin kendi çocuğu üzerine taşınmaması pek enderdir.</p>

  <p><a href="../Text/Section0005.xhtml#n18d" id="n18">[←18]</a> Bu zayıflık bünyenin bir önyatkınlığına karşılık verir. Psikanaliz zamansız bir cinsel korkutmada, kişiyi normal cinsel amaçtan uzaklaştıran ve ona, amacın yerini alacak şeyler aratan dıştan gelen bir neden bulmuştur.</p>

  <p><a href="../Text/Section0005.xhtml#n19d" id="n19">[←19]</a> Psikanaliz incelemeyi daha derine götürerek Binet'nin söylediğini eleştirme olanağı vermiştir. Bu alanda yapılmış bütün gözlemler, ilk defa rastlandığı zaman fetişin, birlikte bulunan koşullar bu olayın nasıl olduğunu bize anlatamadan, çoktan cinsel ilgiyi çekmeyi bildiğini ortaya çıkarmıştır. Öte yandan, bütün erken olan cinsel izlenimler, sözkonusu kimsenin beşinci ya da altıncı yaşından yukarı çıkmamaktadır ve psikanaliz, yeni marazi saplanımların o kadar geç gerçekleşebileceğinden kuşkulanmaya izin vermiştir. Olguların gözlemi bize gösteriyor ki, bir fetişin ortaya çıkışı ile ilgili ilk anının arkasında, bir «anı - ekran» gibi ya da ancak bir kalıntı, sanki bir tortu olarak fetiş tarafından temsil edilen aşılmış ve unutulmuş bir cinsel gelişme evresi bulunmaktadır. Fetişin kendisinin seçilmesi gibi çocukluğun ilk yıllarına rastlayan bu fetişizme doğru evrim, çocuğun bünyesinde belirlenmiştir.</p>

  <p><a href="../Text/Section0005.xhtml#n20d" id="n20">[←20]</a> Bu düşünceler düzeninde, ayakkabı ya da terlik kadının cinsel organlarının sembolü olurlar.</p>

  <p><a href="../Text/Section0005.xhtml#n21d" id="n21">[←21]</a> Psikanaliz, fetiş seçiminde içetıkılmış dışkı kokuları sevgisi tarafından oynanan rolü kanıtlayarak fetişizm kuramındaki bir boşluğu doldurmayı başarmıştır. Ayaklar ve saçlar kuvvetli bir koku çıkarırlar. Hoş olmayan bir hale gelmiş koku alma duyularından vazgeçilince bunlar fetiş değerine yükselirler. Ayak fetişizminde her zaman kirli ve kötü kokan ayaklar cinsel nesne olurlar. Ayağa bağlanan fetişist tercih, böylece çocuk cinselliği kuramlarında da bir açıklama bulabilir (daha ileri bakınız). Ayak penisin yerini alır, çünkü bunun kadında bulunmayışı çocuk tarafından güçlükle kabul edilir.</p>

  <p>Bazı ayak fetişizmi hallerinde, başlangıçta üreme organlarını arayan, yolda yasaklar ve içetıkmalarla durdurulmuş olan görme dürtüsü'nün ayak ya da pabuç üzerinde kaldığı, bundan dolayı onların fetiş haline geldiği ortaya çıkarılabilmiştir. O zaman kadının üreme organı, çocuğun kurduğu düşünceye uygun olarak erkek organı şekli alıyordu.</p>

  <p><a href="../Text/Section0005.xhtml#n22d" id="n22">[←22]</a> «Güzellik» kavramının kökünü cinsel uyarılma alanında aramak gerektiği ve bu sözcüğün, aslında cinsel bakımdan uyarıcı olan bir şeyi anlatmak için kullanıldığı fikri bana tartışılmaz gibi geliyor. Görünmeleri en kuvvetli cinsel uyarılmayı belirleyen üreme organlarının kendilerinin hiçbir zaman güzel olarak kabul edilmemeleri olgusu bununla ilintilidir.</p>

  <p><a href="../Text/Section0005.xhtml#n23d" id="n23">[←23]</a> Psikanaliz, başka birçoklarında olduğu gibi bu sapıklıkta bir sürü beklenmedik motif ve anlam bulur. Örneğin teşhircilik büyük ölçüde hadımlaştırılma kompleksine bağlıdır. Bunda erkek üreme organının tümlüğünün yenilenen bir fikri ve erkek çocuk tarafından, kadının cinsel aracında bu organın eksik oluşu fikriyle duyulan çocukça memnunluk bulunur.</p>

  <p><a href="../Text/Section0005.xhtml#n24d" id="n24">[←24]</a> Sonradan, psişik aracın dokusu ve burada işleyen büyük dürtü tiplerini içine alan bazı varsayımlara dayanarak mazoşizm üzerindeki görüşümü hayli değiştirdim. Bir ilk —şehvet uyandırıcı— mazoşizmin varlığını tanımakla başlamıştım. Bundan daha sonra şu iki öbür şekil gelişiyordu: Dişil mazoşizm ve maral mazoşizm. Yaşamda kullanılmamış olan sadizmin, öz varlığına geri dönmesi, ilk mazoşizme gelip eklenen ikinci derecede bir mozaşizmin başlangıcıdır. (Bak. Le probleme economique da masochisme başlıklı yazım, 1924).</p>

  <p><a href="../Text/Section0005.xhtml#n25d" id="n25">[←25]</a> Cinsel gelişmenin üreme öncesi evresi üzerine daha sonra yapılmış gözleme bakınız, bunda bu görüşün doğrulanması bulunacaktır.</p>

  <p><a href="../Text/Section0005.xhtml#n26d" id="n26">[←26]</a> Son olarak saydığı araştırmalar, tutkusal kaynağı nedeniyle sadizm mazoşizm karşıt çiftine müstesna bir yer vermeye ve böylece onu başka «sapıklıklar» serisinden ayırmaya götürmektedir.</p>

  <p><a href="../Text/Section0005.xhtml#n27d" id="n27">[←27]</a> Burada kanıt olarak Havelock Ellis'in kitabından çıkarılmış şu parçayı vermek bana yeter (Psychologie sexuelle, 1903): «Bildiğimiz bütün sadizm ve mazoşizm olayları, Kraft - Ebing'in anlattıkları bile, aynı bireyde olayın iki kategorisini bize buldurmaktadır (çoktan Colin, Scott ve Fere'nin kanıtladığı gibi)».</p>

  <p><a href="../Text/Section0005.xhtml#n28d" id="n28">[←28]</a> Daha ilerde «eşit değerlilik» konusunda söyleceklerimize bakınız.</p>

  <p><a href="../Text/Section0005.xhtml#n29d" id="n29">[←29]</a> Öte yandan, iğrenme, utanma ve ahlak gibi cinsel gelişmenin önüne set çeken güçleri de insanlığın ruh yapısının oluşumunda cinsel dürtünün kendini sık sık kabul ettirdiği dış yasaklamaların tarihsel yığıntısı (çökeltisi) olarak kabul etmek gerekir. Bu yasaklamaların yansıması, eğitim ve başka dış etkenler onu kışkırttığı zaman kişinin gelişmesi üzerinde kendi kendine duyulur.</p>

  <p><a href="../Text/Section0005.xhtml#n30d" id="n30">[←30]</a> Sapıklıkların doğuşunun incelenmesi konusunda bir ön yorum da bulunmak isterdim: Normal cinsel gelişmenin bir başlangıcının saplananlarından önce gelebilmiş olduğunu kabul etmekte (bunu fetişizm olgusunda kanıtlayabildik) insan haklıdır. Psikanaliz buraya kadar, sapıklığın Oidipos kompleksinin doğru bir gelişmenin tortusu olduğunu bazı hallerle gösterebilmiştir; bu kompleksin içetıkılmasından sonra bünyeye göre cinsel dürtüde en önemli olan unsur değeri kazanacaktır.</p>

  <p><a href="../Text/Section0005.xhtml#n31d" id="n31">[←31]</a> Şimdi söylemiş olduğumu çürütmek için değil, yalnızca tamamlamak için şunu ileri sürüyorum: Nevroz semptomları bir yandan libido dürtülerinin istekleri üzerine öte yandan onlara bir tepki ile karşı koyan ben'in itirazları üzerine kurulmuştur.</p>

  <p><a href="../Text/Section0005.xhtml#n32d" id="n32">[←32]</a> Etude sur Fhysterie, 1895. İlk kez katartik yöntemi uygulamış olduğu hastadan sözederken J. Breuer «cinsellik olağanüstü bir ilkellik hali içinde kaldı» diyor.</p>

  <p><a href="../Text/Section0005.xhtml#n33d" id="n33">[←33]</a> Sapıkların (uygun koşullarda düzelmiş davranışlar haline dönebilen) açıkça bilinçli fantazmaları, paranoiyakların (düşmanca bir duygu ile başkaları üzerine atılmış olan) hayali korkuları, isteriklerin bilinç-dışı fantazmaları —ki psikanaliz tarafından, semptomlar aracılığıyla ortaya çıkarılırlar— bütün bu oluşlar en ufak inceliklerine dek birbirlerine uyarlar.</p>

  <p><a href="../Text/Section0005.xhtml#n34d" id="n34">[←34]</a> Çoğu zaman psikonevroz apaçık bir dönüklükle birleşmiş bulunur. Bu halde, heteroseksüel akım, büsbütün baskı altına alınmıştır. Berlin'li W. Fliess'e hak vermek için, psikonevroz halinde dönüklüğe karşı her zaman ve zorunlu bir eğilim bulunduğu olgusuna, benim de özel hallerde ortaya çıkarabilmiş olduğum olgu üzerine dikkatimin çekilmiş olmasını onun bildirilerinden birine borçlu olduğumu itiraf ediyorum. Bu zamana dek tam değer; verilmemiş olan bu buluş bütün eşcinsellik kuramları üzerine belirleyici bir etki yapmaya yeterlidir.</p>

  <p><a href="../Text/Section0005.xhtml#n35d" id="n35">[←35]</a> Dürtüler kuramı, psikanaliz öğretisinin en önemli fakat en eksik bölümüdür. Sonraki çalışmalarımda (Haz İlkesinin Ötesinde, 1920; Ben ve Şu, 1923) dürtüler kuramına yeni gelişmeler getirdim.</p>

  <p><a href="../Text/Section0005.xhtml#n36d" id="n36">[←36]</a> Nevrozların özel bir sınıfının incelenmesi tarafından bana esinlenmiş olan bu varsayımı burada doğrulamak kolay değildir. Fakat, öte yandan cinsel dürtülere gereken değeri vermeden onlar üzerine kesin bir şey söylemek bana olası değil gibi görünüyor.</p>

  <p><a href="../Text/Section0006.xhtml#n37d" id="n37">[←37]</a> Burada Moll'un yapısı anımsanacaktır; buna göre cinsel dürtü «contrectation» (dokunma) ve «detumescence» «şişkinliğin inmesi) dürtülerine ayrılır.</p>

  <p><a href="../Text/Section0006.xhtml#n38d" id="n38">[←38]</a> Çocuğun kişisel geçmişine düşen payı değerlendirmeden önce, kalıtsal geçmişine verilmesi gereken payı tam olarak belirlemek zaten olanaksızdır.</p>

  <p><a href="#n39d" id="n39">[←39]</a> Bu sav bana daha sonra öyle cüretli göründü ki bunu, konuyu işleyen yazılarda, yeni araştırmalarla doğrulamaya kendimi verdim. Bu araştırmalar benim görüşüme uygun geldi.</p>

  <p>Çocukta cinselliğin psişik ve bedensel gösterilerinin incelenmesi henüz başlamıştır. Bir yazar, S. Bell, (A preliminary Study of the Emotions of Love Betwen the Sexer = Cinsler Arasındaki Aşk Coşkusu Üzerine Bir İlk İnceleme)</p>

  <p>(American Journal of Psychologie, XXII, 1902) şöyle diyor: «I know of no scientist, who has given a careful analysis of emotion as it seen in adoles cent.» (Coşku olayını erginde görüldüğü biçimde ele alıp dikkatle çözümleyen bir bilim adamı tanımıyorum). Erginlik öncesi döneminin somatik cinsel gösterileri, bağlantılarındaki soysuzlaşma gösterileri ile ya da kendileri soysuzlaşma gösterileri olarak dikkatimi çekti. Çocuğun aşk yaşamı üzerine bir konu, bu çağın psikanalizi üzerine okuduğum bütün yazılarda eksiktir. Sözgelişi, Preyer'in, Baldwin'ın pek tanınmış çalışmaları: (Mental development in the child and race = Çocuktaki kafa gelişmesi ve Irk, 1894); Perez'in (L'Enfant de trois ans a sept ans = Üç yaşından yedi yaşına dek çocuk, 1894); Strümpell'in, Die paedegogishe Pathalogie = Pedagojik pataloji, 1899; K. Gross'un Seelenleben des Kindes = Çocukların ruhsal yaşamı, 1904) Th. Heller'in Grundriss der Heilpaedagogik, 1904; James Sulpy'nin Studies of Chilhood = Çocukluk Üzerine İncelemeler, 1895); v.b. Sorunun bugünkü durumunu dikkate almak için Die Kinderfehler dergisi gözden geçirilebilir (1896'dan beri). Bununla birlikte çocuğun yaşamındaki aşkın varlığını kanıtlamaktan başka yapılacak iş yoktur. Perez bunu savunur; K. Gross (Die Spiele der Menschen 1899) bilinen bir şey olarak, «kimi çocukların erkence cinsel coşkulara yanaşabilir oldukları ve karşıt cinsin karşısında bir dokunma gereksinimi duydukları» olgusunu anımsatır.</p>

  <p>S. Bell, üç yaşındaki bir çocukta cinsel aşk belirtilerinin görüldüğünü saptamıştı. Aynı şekilde Havelock Ellis'e de bakılmalı (Psikologie sexuelle = Cinsel Psikoloji, Appendice II).</p>

  <p>Yukarda çocuk cinselliği üzerine verilen yargı, Stanley Hall'ün önemli çalışmasının yayınlanmasından sonra ancak tutunabilmiştir: (Adolescence, Its Psychologie and its relations to physiology, sociology, antroyology, sex crime, religion and education = Ergin, onun psikolojisi ve fizyoloji, antropoloji, seks cürmü, din ve eğitimle ilişkileri New York, 1908).</p>

  <p>A. Moll'ün yeni kitabı (Das Sexuelleben des Kindes = Çocukların cinsel sevgisi, Berlin, 1909), aksine benim yargımı çürütmüyor. Buna karşılık Bleuler'in Sexuelle Abnormitaeten der Kinder = Çocukların Cinsel Anormallikleri adlı kitaba bakınız.</p>

  <p>Bayan Doktor H. v. Hugh - Hellmuth'un bir kitabı Aus dem Seeleben des Kindes = Çocuğun Ruhsal Yaşamı Üzerine, 1913; bugüne dek üzerinde durulmamış olan cinsel etkene tam değerini vermiştir.</p>

  <p><a href="../Text/Section0006.xhtml#n40d" id="n40">[←40]</a> Çocukluğun en uzak anılarıyla ilintili sorunlardan birini «Les Souvenir - Ecrans» başlıklı ve 1899 da yayımlanmış bir yazımda çözümlemeye çalıştım. (Bak. Psychopathalogie de la Vie quotidienne = Günlük Yaşamın Psikopatalojisi, bölüm IV.)</p>

  <p><a href="../Text/Section0006.xhtml#n41d" id="n41">[←41]</a> İşleyişi birleşik olan bu iki süreçten ancak biri dikkate alınırsa içetıkmanın mekanizması anlaşılamaz. Gize ehramının tepesine çıkarılan turiste benzetmek akla gelebilir; turist bir yandan itilmekte, öte yandan çekilmektedir.</p>

  <p><a href="../Text/Section0006.xhtml#n42d" id="n42">[←42]</a> Geleceğin nevrozlularının çocukluk yılları, normal kalmış olanlarınkinden, yaşanmış izlenimlerin niteliği ile değil fakat bu izlenimlerin yoğunluğu ve kesinliği ile ayırt edildiğinden bu gözlemler malzemesi kullanılabilir.</p>

  <p><a href="../Text/Section0006.xhtml#n43d" id="n43">[←43]</a> Çocuk cinselliği üzerindeki bu kuramın anatomik alandaki koşutu Bayer tarafından yapılmış özgün gözlemde bulunur (Deutscbes Archiv für Klinische Medizin, LXXX. 1904), bu geri giden süreç rahim dışı yaşamının başlangıcından birkaç hafta sonra olmaktadır.</p>

  <p>Üreme bezlerinin doku arası bölümünü cinsel belirleme organı gibi kabul eden yazarlar, kendi yönlerinden, anatomik araştırmalarda çocuğun cinsel yaşamından ve onun gizlilik döneminden söz etmeye gitmişlerdir.</p>

  <p>Lipschütz'ün daha yukarıda adı geçmiş olan (not l'e bakınız) erginlik bezleri üzerindeki kitabından şunu alıyorum: «Erginlik çağında tamamlanan cinsel belirtilerin gelişmesinin, bu anda hızı artmıştır, fakat bize göre, daha dölüt yaşamı sırasında başlamış olan bir sürecin sonunu gösterdiğini söyleyerek gerçeğe daha çok yaklaşılır. Bu zamana değin pek basitçe, erginlik denilen oluş, insanın ikinci on yılı ortalarına doğru ortaya çıkan ikinci bir önemli evre olsa gerek. Doğumdan, bu ikinci önemli evrenin başına değin giden çocukluk, erginliğin ara evresi olarak belirlenir.»</p>

  <p>Frenczi'nin bir eleştirisinde (Internationale Zeitschrift für Psychoanalyse, VI, 1920) anatomik kanıtlamalarla psişik gözlem arasında görülen uygunluk cinsel organların gelişmesinin ilk en yüksek nokta'sının embriyon dönemi başında yer alması, çocuğun cinsel yaşamının ilk açılmasının üçüncü ile dördüncü yaş arasında görünmesi olgusu ile çürütülmüştür. Anatomik örgütlenme anı ile psişik gelişme anı elbette bütün bütüne rastlaşmıyor olmalıdır. Bu yönde araştırmalar, insanın üreme bezleri üzerinde yapılmıştır. Öte yandan, hayvanlarda psikolojik anlamda bir gizlilik dönemi görülemeyeceğinden, yazarların cinsel gelişmede iki en yüksek nokta bulunduğunu ortaya çıkarmak için üzerine dayandıkları anatomik gerçekleştirmelerin hayvanlar dizisinin başka üstün türleri için de yapılabilmiş olup olmadığını öğrenmek pek önemli olur.</p>

  <p><a href="../Text/Section0006.xhtml#n44d" id="n44">[←44]</a> «Cinsel gizlilik dönemi» deyimini W. Fliess'ten alıyorum.</p>

  <p><a href="../Text/Section0006.xhtml#n45d" id="n45">[←45]</a> Burada sözü geçen olguda, cinsel dürtülerin yüceltilmesi, tepkisel kuruluşlarla yağılır. Bununla birlikte genel olarak yüceltme ile tepkisel kuruluşu ayrı iki süreç gibi kabule izin verilir. Yüceltmeler daha basit mekanizmalarla da üretilebilirler.</p>

  <p><a href="../Text/Section0006.xhtml#n46d" id="n46">[←46]</a> Jahrbuch für Kinderheilkunde'de, XIV, 1879.</p>

  <p><a href="../Text/Section0006.xhtml#n47d" id="n47">[←47]</a> Zaten burada, yetişkinin yaşamı süresince doğrulanacak bir olgunun belirtisi vardır; şöyle ki, cinsel doyum uykusuzluğa karşı en iyi devadır. Sinirli uykusuzlukların çoğu cinsel bir duyumsuzluktan ileri gelir. Biraz düşüncesiz süt-ninelerin kendilerine bırakılmış çocukları, onların üreme organlarını okşayarak uyuttukları bilinir.</p>

  <p><a href="../Text/Section0006.xhtml#n48d" id="n48">[←48]</a> Doktor Galant, 1912'de Neurologie ZentraJblatt 20'de «Das Lustcherli = Emzik» başlığı altında, bu cinsel etkinlik şeklini bırakmamış olan ve emziğin verdiği doyumu cinsel doyumun, özellikle sevgilinin öpmesinin verdiği doyumun kesin bir eşdeğeri olarak tanımlayan bir genç kızın itirafı yayınlanmıştır :</p>

  <p>«Bütün öpmeler emziğin verdiği zevki vermiyorlar. Hayır, hayır, onlar bundan çok uzak. Bir şey emilirken bütün bedeni dolaşan rahatlama duygusu anlatılamaz. İnsan sanki dünyada değildir ve öylesine memnundur ki, artık hiçbir isteği kalmaz. Bu olağanüstü bir duygudur. Huzurdan başka bir şey, hiçbir şeyin bozamayacağı huzurdan başka bir şey istenmez. Bu, sözle anlatılamayacak kadar güzeldir. Hiçbir ağrı, hiçbir acı duyulmaz, insan sanki başka bir dünyaya götürülmüş gibidir.»</p>

  <p><a href="#n49d" id="n49">[←49]</a> Ellis, doğrusu, otoerotik terimin biraz değişikçe, dışardan kışkırtılmayan, fakat içerden belirlenen bir uyarılma anlamında tanımlıyor. Psikalaniz için temel olan onun kaynağı değil, nesne ile ilintisidir.</p>

  <p><a href="../Text/Section0006.xhtml#n50d" id="n50">[←50]</a> Pek geniş düşüncelerden ve başka gözlemler kullanılmasından sonra bedenin bütün bölümlerine ve iç organlara şehvet uyarıcılık karakteri verilmiştir. Dayanak olarak ileride narsisizm üzerine söylediklerimize bakınız.</p>

  <p><a href="../Text/Section0006.xhtml#n51d" id="n51">[←51]</a> Biyolojik açıklamalarda, özel hallerde yanlışlığa karşı hiçbir güvence olmamasına karşın hiçbir sonuçlayıcı anlayışa boyun eğmemeyi kolayca önleyemeyiz.</p>

  <p><a href="../Text/Section0006.xhtml#n52d" id="n52">[←52]</a> Onanizm üzerine, karışık olduğu kadar da bol olan" edebiyata bakınız; sözgelişi, Rohleder'in Die Masturbation, 1899, ve Wiener Psycholoanalytischen Verenigung'un ikinci cildi «Die Onania», Wiesbaden, 1912.</p>

  <p><a href="../Text/Section0006.xhtml#n53d" id="n53">[←53]</a> Benim şu yazıma bakınız: «Karakter ve anüs erotizmi», 1908. Şuna da bakınız: «Transformations de la Pulsion et en particulier dans L'erotisme anal = Dürtünün ve özellikle anüs erotizmindeki değişimleri» 1917.</p>

  <p><a href="../Text/Section0006.xhtml#n54d" id="n54">[←54]</a> Anüs bölgesinin erotizmine verilmesi gereken önemi bize anlatmaya katılmış olan bir yazıda, (Anal und Sexual, Imago IV, 1916), Lou Andreas Salome, anüs etkinliğinin ve onun ürünlerinin sağladığı fazla hazla ilgilenen çocuğa karşı yapılan ilk yasaklamanın, onun bütün sonraki gelişmesini belirlediğini kanıtlamıştır. Bundan dolayı çocuk, dürtülerinin gösterilerine düşman bir dünya ile çevrilmiş olduğunu duyar, Küçük kişiliğiyle bu yabancılar arasında ayrım yapmayı öğrenir ve ilk kez kendi haz alma yeteneklerini içe tıkar. O zamandan beri, «anüs» bütün yasak edilenlerin, yaşamından uzaklaştıracağı bütün şeylerin sembolü haline gelir. Daha sonra anüs bölgesiyle üreme bölgesi arasında istenen kesin ayrılık onları karakterize eden anatomik yakınlık ve görevce benzerlikle çelişme halindedir. Üreme organı murdar kalır; kadında bir ek yapılardan başka bir şey olmaz gibi görünür.</p>

  <p><a href="../Text/Section0006.xhtml#n55d" id="n55">[←55]</a> İleri bir yaşta onanizm pratiğinde özel teknikler kullanılması, çocukluğu sırasında bu pratik için kendisine yapılmış yasağı kaldırma denemesinden başka bir şey değildir.</p>

  <p><a href="../Text/Section0006.xhtml#n56d" id="n56">[←56]</a> Nevrozluların suçluluk duygusuna daima erginlik sırasında çoğu zaman yapılmış olan bir onanizm etkinliğinin bağlandığı nedenleri, yine son olarak Bleuler'in kanıtladığı gibi, daha da derinleştirme ihtiyacındayız. Bu bağlantı kabaca şöyle anlatılabilir: Onanizm yalnız başına hemen hemen çocuğun bütün cinsel etkinliğini temsil eder ve bütün bu etkinliğe bağlanmış suçluluk duygusuna konu olur.</p>

  <p><a href="../Text/Section0006.xhtml#n57d" id="n57">[←57]</a> Havelock Ellis «Cinsel Psikoloji» başlıklı incelemesinin ek bölümünde, görünürde normal hale gelmiş öznelerin çocukluk boyunca ilk cinsel hareketlerle içinde doğdukları koşullar üzerine otobiyografik bir tanıklıklar dizisini anımsatıyor. Bu tanıklıklar, doğaldır ki, çocuk amnezisi cinsel yaşamın bu tarih öncesi üzerine rastlayan ve nevrozlu hale gelmiş bir kimsede ancak psikanalizle dolabilen bir boşluk sunarlar. Bununla birlikte, bu tanıklıklar bir bakımdan doğrudurlar ve benim yazım yönündeki etiyolojik varsayımlarımı değiştirmemi belirleyenler bunlar olmuşlardır.</p>

  <p><a href="../Text/Section0006.xhtml#n58d" id="n58">[←58]</a> Ben 1905'te, yetişkinler üzerine uygulanan psikanalitik araştırmaların sonuçları ile bu kanılara varmıştım. Çocuğun doğrudan doğruya gözlemi ancak o zaman serbestçe uygulanabilmişti ve tek tek belirtiler, ilgi çekici gerçekleştirmeler vermişti. O zamandan beri özel nevroz hallerini analiz ederek çocuğun psikocinselliğine daha doğrudan doğruya girebilmeyi başardık. (Johrbuch für psychoanaüsche und psychopathalogische Forschımgen I, 1909; ve devamı) Doğrudan doğruya gözlemini, psikanalizin eriştiği sonuçları doğrulamaktan başka bir şey yapmamış olduğunu görmekle mutluyum; bu, araştırma yönteminin haklı olduğunu doğrulayan bir kanıttır.</p>

  <p>Beş yaşındaki küçük bir çocuğun fobisinin (küçük Hans'ın) analizi, bize psikanalizin sözünü etmediği çok şeyler öğretmiştir: Cinsel sembolizm, yani cinsel şeylerin, cinsel olmayan nesneler ve bağlantılarda temsil edilmesi, çocuğun ilk konuşma denemelerine dek varır. Ayrıca, aydınlık kaygısından otoerotizmin iki evresi ile nesne sevgisi arasında kronolojik bir sıralanma kurarak önceki açıklamada yanılmış olduğumu anlamak zorunda kaldım.</p>

  <p>Gerçekten yukarıda anlatılan analizler ve Bell'in raporları, üç ile beş yaş arasındaki çocukların çoktan net bir şekilde nesne karakterinde bir cinsel seçim yapma yeteneğinde olduklarını ve bu seçimin onlarda güçlü coşkular uyandırabildiğini bize öğretmektedirler.</p>

  <p><a href="../Text/Section0006.xhtml#n59d" id="n59">[←59]</a> Aynı şekilde, kadında da bir hadımlaştırılma kompleksinden söz etmek olasıdır. Her iki cinsten çocuklar öyle kuram tasarlar ki, buna göre, kadının başlangıçta bir penisi olduğu, sonra kesilme ile bunu yitirdiği inancı kurulur. Erkek çocuklarda, sonunda, kadınların hiç penis sahibi olmadığı kanısına varıldığında, çok zaman öbür cins için sürekli bir küçümseme duygusu belirir.</p>

  <p><a href="../Text/Section0006.xhtml#n60d" id="n60">[←60]</a> Çocuğun bu son yılları üzerine cinsel kuramların sayısı pek çoktur. Ben burada ancak birkaç örnek verdim.</p>

  <p><a href="../Text/Section0006.xhtml#n61d" id="n61">[←61]</a> Yetişkin nevrozlulardaki bu evrenin kalanları için Abraham'ın yapıtına bakınız. (Untersuchungen über die fr&amp;UKLuheste prägenitale Entwicklungsstufe der Libido. Internationale Zeitschrift für Psychoanalyse, IV. 1916) Daha sonraki bir çalışmada (Versuch einer Entwicklungschichte der Libido, 1924). Abraham bu ağız aşamasını da pekala arkasından gelen sadik-anal aşama gibi her biri nesne karşısında ayrı bir davranışla karakterize edilen iki bölüme ayırmıştır.</p>

  <p><a href="../Text/Section0006.xhtml#n62d" id="n62">[←62]</a> Abraham son olarak adı geçen yazıda anüsün, embriyonun ilkel ağzından (blastopore-tomurcuk gözeneği) ileri geldiğine dikkati çekmiştir. Bu psikoseksüel evrimin prototipi olarak görünen bir olgudur.</p>

  <p><a href="../Text/Section0006.xhtml#n63d" id="n63">[←63]</a> 1923'te çocuğun gelişmesine iki üreme öncesi örgütlenmesinden sonra yerleşen üçüncü bir evre sokarak bu görüşleri değiştirdim. Üreme evresi denilmeye toptan hak kazanan bu evrede; cinsel bir nesne ve cinsel evrimlerin bu nesne üzerine bir geri çevrilmesi bulunur. Fakat onunla cinsel olgunluk çağındaki kesin örgütlenme arasında temelden bir ayrılık görülür: Bu evre tek bir üreme organı tanır, o da erkek organıdır. İşte bunun için, ona fallus örgütlenmesi aşaması adı verdim. (L'Organisation genitale infantile = Çocuk üreme örgütlenmesi, inter Zeitshr f. Psa. ıx, 1923). Abraham'a göre biyolojik prototip embriyondaki cinsel aracın iki cinsinin ayrılmamış karakterinde bulunur.</p>

  <p><a href="../Text/Section0006.xhtml#n64d" id="n64">[←64]</a> Bazı kimseler sallandıkları zaman anımsarlar: Hava, üreme organlarına dokundukça cinsel bir haz duyarlar.</p>

  <p><a href="../Text/Section0006.xhtml#n65d" id="n65">[←65]</a> Bazı yürüme bozukluklarının ve agorafobi olaylarının analizi, hareket etme hazzının cinsel niteliğinden şüphe ettirir. Modern eğitimin, gençliği cinsel etkinlikten çevirmek için sporlardan yararlandığı bilinir; bunun, özgülce cinsel olan zevkin yerine hareketin zevkini koyduğunu ve cinsel etkinliği otoerotik unsurlarından birine geri götürdüğünü söylemek daha doğru olur.</p>

  <p><a href="../Text/Section0006.xhtml#n66d" id="n66">[←66]</a> «Erojen» mazoşizm denilen şey budur.</p>

  <p><a href="../Text/Section0006.xhtml#n67d" id="n67">[←67]</a> Yukardaki açıklamadan reddedilmez şekilde çıkarılması gereken sonuç, her bireye bir ağız, anüs, idrar yolu v.b. erotizmi bağlamak ve bu erotizm şekillerine uyan psişik gerçekleştirmelerin bir anormallik ya da bir nevroz sonucu çıkarılmaması gerektiğidir. Normali anormalden ayıran farklar ancak cinsel dürtüyü meydana getiren çeşitli unsurların orantılı yoğunluğunda ve gelişmeleri boyunca oynamaya çağırdıkları rolde bulunabilir.</p>

  <p><a href="../Text/Section0007.xhtml#n68d" id="n68">[←68]</a> Burada verdiğimiz şematik açıklayış, her şeyden önce ayrılıkları ortaya çıkartma amacını gütmektedir. Daha yukarda, çocuk cinselliğini nesne seçme ile ve fallus evresinin gelişmesi ile kesin cinsel oluşuma ne ölçüde yaklaştığını gösterdik.</p>

  <p><a href="../Text/Section0007.xhtml#n69d" id="n69">[←69]</a> «Mozaşizmin Ekonomik Soruna» adlı yazımdaki bu sorunu çözümlemek için yaptığım girişimlere bakınız.</p>

  <p><a href="../Text/Section0007.xhtml#n70d" id="n70">[←70]</a> 1905 yılında yayınladığım, şu başlığı taşıyan denemelere bakınız. (Nükte ve Bilinçsizlikle İlişkileri). Zekâ oyunları ile vaktinden önce haz üzerine gidilir ve bu öne alınan haz, sırası gelince kendisi de daha yoğun bir haz yolu açar; çünkü bazı iç yasaklamaları uzaklaştırır.</p>

  <p><a href="../Text/Section0007.xhtml#n71d" id="n71">[←71]</a> «Lust» (Almanca haz) teriminin, bir yandan kısmî bir doyum gibi davranan ve öte yandan cinsel gerilimi sürdürmeye katılan cinsel uyarılmaların oynadığı çift rolü anlattığını ortaya çıkarmak önemsiz değildir. «Lust» teriminin iki anlamı vardır. Cinsel gerilimi belirttiği kadar duyulan doyum hissi arzusunu belirtir. «leh habe Lust» şu demektir: «Bir şey isterdim, bir şey arzuluyorum».</p>

  <p><a href="../Text/Section0007.xhtml#n72d" id="n72">[←72]</a> Lipschütz'ün daha önce sözü geçen yapıtına bakınız. Sayfa: 15.</p>

  <p><a href="../Text/Section0007.xhtml#n73d" id="n73">[←73]</a> Bu sınırlama «aktarma nevrozlarından başka nevrozlar psikanalizce daha yanaşılabilir olalı beri aynı değere sahip değildir.</p>

  <p><a href="../Text/Section0007.xhtml#n74d" id="n74">[←74]</a> Önceki nota bakınız.</p>

  <p><a href="../Text/Section0007.xhtml#n75d" id="n75">[←75]</a> Bak. «Poor introduire narcissisme - Narsisizmi içeri sokmak için».</p>

  <p><a href="../Text/Section0007.xhtml#n76d" id="n76">[←76]</a> Herkesçe kabul edilen görüş bakımından hiçbir karışık anlam sunmayan «erkek» ve «dişi» kavramlarının, bilimsel açıdan bakıldığında pek karmaşık olduğunu düşünmek gerekir. Bu iki terim, üç değişik anlamda kullanılır. «Erkek» ve «dişi», «etkinlik» ya da «edilginlik»in karşılıkları olabilirler; ya da biyolojik ve son olarak sosyolojik anlamda alınabilirler. Psikanaliz bu anlamlardan temel olarak birincisini dikkate alır. İşte böylece, az önce libidoyu «erkek» olarak karakterize ettik. Gerçekten, dürtü daima, amacı edilgin olduğu zaman bile etkindir. Biyolojik anlamda alman «erkek» ve «dişi» terimlere, açık ve kesin tanımlamalar daha uygun gelir. O zaman «erkek» ve «dişi» bir kişinin ya sperma bezlerinin ya da yumurtalık bezlerinin, bunlardan çıkan çeşitli görevleriyle varlığını belirtir.</p>

  <p>«Etkin» öge ve onun ikinci derecede gösterileri, sözgelişi artmış bir kas gelişmesi, bir saldırma davranışı, daha şiddetli bir libido, her zaman biyolojik anlamda «erkek»lik kavramı içine girer; ama onun zorunlu bir özelliği değildir. Belli bir sayıdaki türde, saydığımız karakterlerin dişilerde olduğunu görüyoruz. «Erkek» ve «dişi» terimlerine verdiğimiz sosyolojik anlama gelince, bu her gün, her iki cins üzerinde yaptığımız gözlemlere dayanmaktadır. Bunlar, cinslerden birinin bir kimsedeki karakterinin biyolojik bakımdan da sosyolojik bakımdan da öbürünün karakterlerini söküp atmadığını kanıtlamaktadır. Her insan, gerçekten, biyolojik bakımdan kendi cinsine özgü karakterlerle öbür cinse özgü karakterlerin bir karışımını, aynı şekilde, etkin ve edilgin öğelerin bir karışımını sunar ki, psişik düzendeki bu öğeler biyolojik karakterlere ya bağlıdır ya bağlı değildir.</p>

  <p><a href="../Text/Section0007.xhtml#n77d" id="n77">[←77]</a> Psikanaliz bize, cinsel nesne seçiminin iki ayrı yolla yapıldığını öğretiyor. Daha yukarda gördüğümüz gibi kaynakları ile ilk çocukluğa çıkan bazı modeller üzerine dayanabilir ya da kişinin kendi benini aradığı ve onu başka bir kişide bulduğu narsisizm'e bağlı karakterler sunar.</p>

  <p>Bu son yol, patolojik hallerde tam özel bir karakter alır; . fakat bu, burada çizdiğimiz çerçeve içine girmez.</p>

  <p><a href="../Text/Section0007.xhtml#n78d" id="n78">[←78]</a> Yorumlamalarımın rahatsız edebileceği kimselere, Havelock Ellis'ten, «Psychologıe sexuelle — Cinsel Psikoloji» parçasını okumalarını öğütlerim. O, bunda anne ile çocuk arasındaki bağlantıyı, benimkine çok yaklaşan bir yorumlama ile işlemektedir.</p>

  <p><a href="../Text/Section0007.xhtml#n79d" id="n79">[←79]</a> Çocuk bunaltısının kaynağı üzerindeki bilgilerimi üç yaşındaki bir oğlana borçluyum. Çocuk bir gün ışıksız bir odada bulunuyordu, şöyle bağırdığım duydum: «Teyze, bana bir şey söyle, korkuyorum, çünkü çok karanlık!» Teyzesi ona şu karşılığı verdi: «Bu neye yarar, beni göremeyeceksin ki!» Çocuk «Zararı yok,» diye karşılık verdi, «birisi konuşurken aydınlık oluyor.» Demek ki, çocuk karanlıktan korkmuyordu, sevilen bir kimsenin yokluğundan bunalmıştı ve bu kimse varlığını ona duyurduğu anda sakinleşme umudu verebiliyordu. Psikanalizin en önemli noktalarından biri, nevrotik bunaltının libidodan doğduğunu, sirkenin şaraptan dönmesi gibi onun bir ürünü olduğunu gösterebilmiş olmasından ibarettir. Daha geniş bilgiler için, soruna kesin bir çözüm vermiş olduğumu ileri sürmemekle birlikte, benim kitabıma bakabilirsiniz: «Psikanalize Giriş»e.</p>

  <p><a href="../Text/Section0007.xhtml#n80d" id="n80">[←80]</a> Daha yukarda, çocuğun cinsel seçimleri üzerine ve «sevgi akımları» üzerine söylediklerimize bakınız.</p>

  <p><a href="../Text/Section0007.xhtml#n81d" id="n81">[←81]</a> En yakınlarla cinsel birleşme yasağı, insanlıkça edinilmiş bir şey olarak kabul edilir ve başka birçok tabular gibi töremize katılarak çoğu kimselerde irsiyet yolu ile saptanır. (Bakınız: Freud, «Totem ve Tabu,» 1913). Bununla birlikte, psikanaliz bize kaç kişinin gelişmesinin dönemlerinde kendilerini en yakınlarla cinsel birleşmeye iten girişimleri yenmek için ne kadar savaşmak zorunda kaldığını ve yine de ister hayalde, ister gerçekten olsun sık sık bu duruma düştüğünü göstermiştir.</p>

  <p><a href="../Text/Section0007.xhtml#n82d" id="n82">[←82]</a> Çıkış noktası olarak, çocuğun sonunda vazgeçtiği cinsel araştırmalara sahip olan erginlik çağının fantazmala-rı, gizlilik dönemi bitiminden önce var olabilirler; toptan ya da kısmen bilinçdışında kalabilirler. İşte bunun için, onların görünme tarihlerini saptamak çoğu zaman olanaksızdır.</p>

  <p>Bu hayaller, içetıkılmış libidonun kimi unsurlarının göründüğü biçimler olan, sanki hazırlayıcı aşamaları oluşturan çeşitli semptomların doğuşu bakımından büyük bir önem taşımaktadırlar. Bu hayaller, düş biçimi altmda bilinçli hale gelen gece fantazmalarının prototipleridirler. Düşler çoğu zaman, uyanıklık halinde uğradıkları uyarımların etkisi altında ve henüz soğutulmamış olan bu tür fantazmaların («günün kalıntıları») yenilenmesinden başka şeyler değillerdir.</p>

  <p>Bu erginlik çağının cinsel fantazmaları arasında cinsel deneyleri ne olursa olsun hemen hemen her kişide ortaya çıkmaları olgusu karakterize edilenler vardır. Bu düşünceler düzeninden olarak çocuğa ana-babasının cinsel birleşmesini gördüğü, sevilen bir kimsenin kendisini erkence ayarttığı, hadımlaştırılmakla tehdit edilmiş olduğu ve annesinin göğsünde bir süre kalırken orada her türlü değişmelerden ya da son olarak ana - babasına oranla eski durumu ve bugünkü durumu arasındaki ayrılıktan başlayarak yetişkinin bütün bu efsane kurduğu «aile romanı» denilen şeyi geçirdiği hayalleri söyleyelim. O, Rank, (Der Mythus von der Geburt des Helden, 1909) başlıklı bir yazıda bu tür fantazmalarla mitoloji arasındaki bağlantıları göstermektedir.</p>

  <p>Oidipos kompleksinin bütün nevrozların temel kompleksi olduğunu ve bu hastalıkların en temel bölümlerini oluşturduğunu söylemek yerindedir. İlerde yetişkinin cinselliği üzerine kesin bir etki yapacak olan çocuk cinsliği Oidipos kompleksinde en yüksek noktasına erişir. Her insan, kendini Oidipos kompleksini yenme çabasına vermek zorunda görür. Bu çabaya katılmazsa bir nevrozlu olacaktır. Psikanaliz bize Oidipos kompleksinin temel önemine gittikçe daha çok değer vermeyi öğretmektedir; diyebiliriz ki( psikanalizi tutanları ve ona karşıt olanları ayıran, birincilerin bu olguya verdikleri önemdir. Başka bir çalışmada, La traumatisme de la nais-sance'ta (Doğumun Trovmatizmi) Rank, anneye bağlılığı embriyon dönemine götürmüş ve böylece Oidipos kompleksinin biyolojik temelini göstermiştir. Yukarıda söylenenden farklı olarak doğum bunaltısının trovmatik izleniminden, en yakınlarla cinsel birleşme yasağını türetir.</p>

  <p><a href="../Text/Section0007.xhtml#n83d" id="n83">[←83]</a> Düşler Bilimi'ndeki Oidipos yazgısına efsanece verilen uğursuzluk karakteri üzerine açıklamalara bakınız.</p>

  <p><a href="../Text/Section0007.xhtml#n84d" id="n84">[←84]</a> Benim şu başlığı taşıyan denememe bakınız. Sur un type particulier de choiz d'objet chez l'homme, 1910. (Erkekte Nesne Seçiminin Özel Bir Tipi Üzerine).</p>

  <p><a href="../Text/Section0007.xhtml#n85d" id="n85">[←85]</a> Aşk yaşamının özelliklerinden çoğu ve aşk tutkularının aldığı zorlayıcı karakter, çocukluğa başvurulursa ve orada, o çağda görünen, etkisi hâlâ kendini duyuran olayların yansımaları görülürse ancak anlaşılabilir.</p>

  <p><a href="../Text/Section0007.xhtml#n86d" id="n86">[←86]</a> Burada, Ferenczi'nin hem fantazilerle dolu, hem de zengin fikirler taşıyan yapıtım anımsatmak yerinde olur. (Versuch einer Genitaltheorie, 1924). Ferenczi, bu yapıtında gelişmiş hayvanların cinsel yaşamını biyolojik evrimlerinin tarihinden çıkarıyor.</p>

  <p><a href="../Text/Section0007.xhtml#n87d" id="n87">[←87]</a> Bu yalnızca nevrozlarda «negatif halde» görünen sapıklık eğilimleri için değil, «pozitif» sapıklıklar, ya da asıl sapıklıklar için de doğrudur. Demek ki asıl sapıklıkları, münhasıran saptanacak olan çocuk sapıklıklarına götürmek haksızlık olur, bunlar cinsel yaşamın serbest gelişmelerini yapamamış olmalarından ileri gelen bu eğilimlere doğru bir geriye-dönüş sayılmalıdır. İşte bundan dolayı, «pozitif» sapıklıklar, onlar bile, psikanalitik tedavi yolu ile işleme tutulurlar.</p>

  <p><a href="../Text/Section0007.xhtml#n88d" id="n88">[←88]</a> Çok zaman erginlik döneminin başında normal bir cinsellik akımının varlığı görülür, fakat dışardan gelen engellere dayanamayacak kadar zayıf olan bu akım kaybolur ve yerini sapıklığa varacak olan bir geridönüşe bırakır.</p>

  <p><a href="../Text/Section0007.xhtml#n89d" id="n89">[←89]</a> Bazı karakter özelliklerinin bile belirli erojen unsurlarla bağıntısı olduğu ortaya çıkarılabilmiştir.</p>

  <p>Böylece, inatçılık, cimrilik ve düzen fikri erojen anüs bölgesinin etkinliğinden türetilebilir. Güçlü bir idrar yolu erotizmi ise 'gözü yükseklerde olma' özelliğini açıklayabilir.</p>

  <p><a href="../Text/Section0007.xhtml#n90d" id="n90">[←90]</a> İnsan yaradılışını iyi tanıyan Emile Zola Yaşama Sevinci'nde, bir genç kızın gönül coşkunluğundan ve saf bir yararlanma gütmezlik duygusundan dolayı, varını yoğunu, servetini, en sevgili arzularını, karşılık beklemeksizin sevdiği adama verişini anlatır. Bu genç kız çocukken öyle doymak bilmez bir sevgi gereksiniminin egemenliği altına girmişti ki, başka bir küçük kızın tercih edildiğini görünce bir gaddarlık yapmıştı.</p>

  <p><a href="../Text/Section0007.xhtml#n91d" id="n91">[←91]</a> Bazı izlenimlerin sahip oldukları saplanma eğiliminin önceki bir çağda fiziksel bir cinsel etkinliğin yoğunluğundan ileri geldiği kabul edilebilir.</p>
</body>
</html>
