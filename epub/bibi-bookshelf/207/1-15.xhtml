<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="main.css" rel="stylesheet" type="text/css" />
</head>

<body>
  
<p class="kisim_adi">15.</p>
  <p>Her ne olursa olsun deneyi ikinci defa tekrarlamaya karar verdikleri zaman, koğuşa giren üçlü gruba baktıkları için dikkatleri biraz dağılmıştı. Zira, dişi şempanze ve başka iki maymun bize doğru geliyordu. İçlerinden birinin önde yürümesinden, onunn başkan olduğunu sezdim.</p>

  <p>Bu maymun, Soror gezegeninde gördüğüm ilk orangutandı. Gorillerden daha kısa boylu, omuzları daha yuvarlakçaydı. Kolları oldukça uzun olduğu için yürürken elleri arada sırada yere dokunuyordu. Öyle ki, bu maymunu uzaktan gören birisi, onun koltuk değnekleriyle yürüdüğünü düşünebilirdi. Saç diyebileceğim, bağrındaki uzun kıllar omuzlarına kadar uzamıştı. Yüzündeki ve gözlerindeki anlatım donuktu. Onun aptal görünüşlü olduğunu düşünmemek imkânsızdı. Giyimi de diğer maymunlardan farklıydı. Sırtında, düğmeleri parlak kırmızı yıldız şeklinde kuyrukla bir ceket vardı. Pantolonu, uzun siyah beyaz çizgiliydi.</p>

  <p>Orangutanın arkasından, elinde ağır siyah bir çanta olan genç dişi bir şempanze yürüyordu. Maymunun tutumu dikkate alınırsa, dişi şempanzenin sekreter olduğu düşünülürdü. Bu maymunlar arasındaki önemli tutumdan. Onların gelişleri, maymunlar arasında gerçek bir hiyerarşi bulunduğu kanısını daha da güçlendiriyordu. Yani amir ve silsilesi Dünya’da olduğu gibi burada da hüküm sürüyordu. Zira, kendisinden yüksek rütbede olan orangutana elinden gelen saygıyı gösteriyordu. Gardiyanlık yapan iki goril, yeni gelenleri görünce, hemen onlara doğru yürüdüler ve orangutanın önünde yerlere kadar eğildiler. Orangutan elinin basit bir hareketiyle selamı kabullendiğini belirtti.</p>

  <p>Hep beraber benim bulunduğum kafesin önünde durdular. Burada bulunan vahşi insanların arasında en ilginç olanı bendim.</p>

  <p>Orangutana gülümseyerek baktım ve gür sesle:</p>

  <p>— Azizim orangutan, dedim. Nihayet anlayışlı ve zeki bir maymunla karşılaştığıma sevindim. Anlaşacağımızdan son derece eminim. Sen ve ben.</p>

  <p>İhtiyar maymun sesimi duyunca birden irkildi. Sanki garip bir koku hissetmiş gibi burnunu kafesime doğru kaldırdı ve kulaklarını dikti. O zaman Zira, not defterini çıkardı ve hakkımda tuttuğu notlan okumaya başladı. Dişi maymunun, elinden geldiği kadar gayret ettiği belli oluyordu, ama ihtiyar orangutan tatmin olmuş görünmüyordu. Bir iki cümle söyledi, başını salladı, omuzlarını silkti ve ellerini arkasına koyarak dolaşmaya başladı. Bu arada kafesime doğru kaçamak bakışlar fırlatıyordu. Diğer maymunlar saygıyla orangutanın vereceği kararı bekliyormuş gibi görünüyorlardı.</p>

  <p>İki gorilin saygısı sadece gösterişti, çünkü orangutan arkasını dönünce hemen alaya başlıyorlardı. Orangutanın bana karşı tutumuna da hayret ediyordum. Zekâmın çalıştığını ona da ispatlamam gerekiyordu. Ben de kafeste dolaşmaya başladım. Adımlarımı onun adımlarına uydurmuş, omuzlarımı çökertmiş ve ellerimi belimin üstünde kavuşturmuştum. Yüzümde düşünceli bir adamın ifadesi vardı.</p>

  <p>Goriller kahkahalarını ellerinin içinde boğdular, Zira gülmemek için kendisini zor tuttu ve sekreter, hayvansal burnunu çantasına gömdü. Orangutanı taklit ettiğimden ötürü kendi kendimi tebrik ediyordum, ama bunun çok tehlikeli olduğunu birden kavradım. Kendisini taklit ettiğimi gören orangutan çok şaşırmış göründü ve birkaç sert cümleyle gülüşmeleri engelledi. Sonra kafesimin önünde durarak sekreterine yazdırmaya başladı.</p>

  <p>Kollarımı parmaklıkların arasından doğru uzattım ve tatlı bir sesle:</p>

  <p>— Mi Zaius, dedim.</p>

  <p>Konuşmaları sırasında, diğer üç maymunun ona daima bu iki kelimeyle hitap ettiklerine dikkat etmiştim. Başkanın ismi Zaius’tu ve "Mi" kelimesi de "Sayın" anlamına geliyordu.</p>

  <p>Maymunlar şaşırmışlardı. Özellikle Zira, parmağımla onu işaret ederek "Zira" dediğim zaman nereye bakacağını, ne yapacağını şaşırdı. Zaius, yine başını sallayarak dolaşmaya başladı. Henüz bir karara varmamış olduğu yüzündeki ifadeden anlaşılıyordu.</p>

  <p>Bir karara varmış gibi durarak, daha önce uygulanmış deneylerin tekrar edilmesini istedi. İstenildiği gibi davrandım. Düdüğün sesini duyar duymaz ağzımı sulandırdım. Çıngırak sesini duyunca geriye doğru sıçradım. Son hareketimi belki on defa tekrarlattı, bu arada sekreterine bir şeyler yazdırıyordu.</p>

  <p>Sonunda sıkılmıştım. Goril çıngırağı çaldığı sırada, jeneratörün kablosunu parmaklıktan kurtarıp attım ve ellerimle demirleri tutarak bekledim. Bu hareketimi fark etmeyen diğer goril zararsız hale soktuğum jeneratörün kolunu bütün gücüyle çevirmeye çalışıyordu.</p>

  <p>Karşılarında duran insanın bilinçli olduğunu ispatlayan bu davranışımdan ötürü kendi kendimi tebrik ettim. Gerçekte, bu hareketimi gören Zira, son derece etkilenmişti, Dikkatle bana baktığı zaman beyaz, hayvansal burnunun pembeleştiğini gördüm. Daha sonra, şempanzelerde görülen duygululuk halinin burnun pembeleşmesiyle belli olduğunu öğrenecektim.</p>

  <p>Orangutanı kandırabilmem mümkün degildi. Zira’nın sürekli konuşmasına rağmen başını şiddetle iki yana sallıyor, dolaşıyor, arada sırada bana bakarak sekreterine bir şeyler yazdırıyordu. Anladığım kadarıyla, metotlara bağlı bir bilim adamıydı ve böyle saçmalıkları şiddetle reddediyordu. Gorillere verdiği bir emirle deneyleri tekrarlattı, fakat bu sefer iki deneyi bir arada yaptırdı.</p>

  <p>Bu numarayı da biliyordum. Bazı laboratuvarlarda köpeklere uygulandığını görmüştüm. Amaç, deneyin yapıldığı sırada, hayvanın şaşırtılmasıydı. İki tepkinin bir arada olması, genellikle hayvanın kavramı ürerinde etkin olurdu. Gorillerden biri vaat edilen meyvanın verileceğini bildiren düdüğü çalarken diğeri cezalandırmayı haber veren çıngırağı çalıyordu. Böyle bir deneyi yapan bir biyologun vardığı sonuç aklıma geldi: Bu hareketlerin tekrarıyla, insanlarda görülen sinir hastalığını hatırlatan, garip bir duygu düzensizliği meydana getirilir ve hatta devamlı olarak uygulandığı takdirde hayvanı çıldırtabilir, demişti.</p>

  <p>Bu tuzağa düşmemek için çok dikkat ettim; fakat düdüğün sesini duyunca kulaklarımı gözle görülebilecek gibi oynattım, sonra çıngırak sesini duyunca da gorilleri ortalayarak yere oturdum ve elimi çenemin altına getirip düşünen bir adam pozu aldım. Zira, bu hareketimi alkışlamaktan kendisini alamadı. Zaius, cebinden çıkardığı mendiliyle terleyen kaşlarını kuruladı.</p>

  <p>Terliyordu, fakat inatçılığından kurtulamıyordu. İnatçı olduğunu, dişi şempanze ile konuşmasından ve yüzündeki ifadeden anlıyordum. Orangutan Zaius, sekreterine birkaç not daha yazdırdı, Zira’nın hoşuna gitmediğini anladığım bazı emirler verdi, sonra bana son bir bakış fırlattı ve arkasını dönüp kapıya doğru yürüdü.</p>

  <p>Zira, gorillerle konuştu. Beni rahat bırakmalarını söylediğini tahmin ettim. Goriller koğuştan çıkınca kafesin önünde durdu ve beni dikkatle incelemeye başladı. Bir müddet sonra dostça bir tavırla elini uzattı. İsmini mırıldanarak elini sıktım. Hayvansal burnunun pembeleşmesinden çok duygulanmış olduğunu hissettim.</p>        
    </body>
</html>
