<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="main.css" rel="stylesheet" type="text/css" />
</head>

<body>
  
<p class="kisim_adi">6.</p>
 <p>Bu haberin ne kadar önemli olabileceğini düşünemeyecek kadar şaşırmıştım, soruları arka arkaya sıraladım. Neden bana haber verilmemişti?</p>

  <p>Zira, fırsat vermeden:</p>

  <p>— İki ay önce, kazıdan döndüğüm zaman fark etmiştim, dedi. Goriller durumun farkında bile değillerdi. Cornelius’e telefon ettim, o da yönetmenle uzun uzun konuştu. Gizli tutulması gerektiği üzerine karar aldılar. Onlardan ve benden başka kimse bilmiyor. Nova’ya ben bakıyorum.</p>

  <p>Cornelius’un bunu gizli tutmasının altında bazı gerçekler vardı. Zira’nın şaşırmış olduğunu biliyordum.</p>

  <p>Zira:</p>

  <p>— Merak etme, dedi. Çok iyi bakılıyor ve hiçbir şeye ihtiyacı yok. Elimden gelen her şeyi yapıyorum, şimdiye kadar hiçbir gebe kadın onun gibi bakılmamıştı.</p>

  <p>Zira’nın alaylı bakışları altında gözlerimi yere çevirdim. Alaycı görünmekle beraber Zira’nın sıkıldığını fark ettim. Benim gerçek kişiliğimi öğrendikten sonra Nova’yla beraber oluşumu hazmedemiyordu. Üzüntüsünün benimle ilgili olmasından doğduğunu kesinlikle biliyordum. Zira, Nova’nın gebe oluşundan Büyük Kurul’un haberdar olduğunu ve yüksek yetkililer arasında tartışmaların sürdüğünü benden nedense saklıyordu.</p>

  <p>— Doğum ne zaman?</p>

  <p>— Üç ya da dört ay içinde.</p>

  <p>Betelgeuse sisteminde baba olmak üzereydim. Sororlu bir vahşiyi seviyor ve ona karşı sonsuz ilgi duyuyordum. Ama bu sevdiğim kadının vahşi hareketlerim engelleyemiyordum. Başarmış olsaydım, şimdi yanımda olabilirdi. Bundan da kendimi suçlu buluyordum.</p>

  <p>— Zira, onu görmek istiyorum!</p>

  <p>Zira, şaşkınlığını belli eden bir hareket yaptı.</p>

  <p>— Onu görmek isteyeceğini biliyordum. Bunu bildiğim için de durumu Cornelius’la tartışmıştım. O da benim fikrimde. Bürosunda seni bekliyor.</p>

  <p>— Cornelius bir haindir!</p>

  <p>— Böyle söylemeye hakkın yok. Bilimsel araştırmalarla, bir maymun olarak görevleri arasında ikiye bölünmüş durumda. Bu doğumla ilgilenmesi ve bunu bir sır olarak saklaması normal.</p>

  <p>Zira’nın peşinden yürürken üzüntüm gittikçe artıyordu. Yeni bir neslin türemesinden maymunların nasıl korktuklarını tahmin edebiliyordum.</p>

  <p>Cornelius, beni gerçek bir dost gibi karşıladı. Fakat aramızda soğuk bir hava vardı. Kimi zaman bana bakışlarında korku izlerini görüyordum. Kafamdaki soruyu hemen sormamak için kendimi zorladım. Yolculuğunun nasıl geçtiğini ve kalıntılar arasında başka bir şey bulup bulmadığını sordum.</p>

  <p>— Fevkalade. Reddedilemez. Gerçeklerden kurulu bir sürü şeyim var.</p>

  <p>Zeki bakışlı gözleri kıvılcımlarla yanıp tutuşuyordu. Başarısını daha fazla gizleyemiyordu. Zira’nın hakkı vardı; bilime karşı olan sevgisiyle, maymun olarak, görevleri arasında parçalanmıştı.</p>

  <p>Şu dakikada bilim adamı olarak konuşuyordu. Teorilerinin gerçekleşmesinden ötürü aşırı sevincini saklayamıyordu.</p>

  <p>— İskeletler buldum. Bir mezar bulduğumuzu sanıyorum. Tabii, her zaman olduğu gibi, orangutanlar bulunan iskeletlerin tamamen bir rastlantı olduğunu söylüyorlar.</p>

  <p>— Şu iskeletlerden...</p>

  <p>— Maymun iskeletleri değil.</p>

  <p>— Anlıyorum.</p>

  <p>Birbirimizin gözlerine baktık.</p>

  <p>Cornelius, bakışlarını kaçırdı.</p>

  <p>— Senden saklayamam, dedi. Zaten tahmin ediyorsun. Bulduğumuz iskeletler insanlara ait.</p>

  <p>Zira, şaşırmadığı için biliyor olmalıydı. Her ikisi de beni dikkatle süzüyordu.</p>

  <p>Cornelius, nihayet durumu benimle açıkça tartışmaya karar vermişti.</p>

  <p>— Şimdi tamamen eminim, dedi. Senin kadar zeki ve akıllı insanların evvelce bu gezegende uygarlık kurdukları gerçek. Bu uygarlık her nedense, hayvansal bir uygarlığa dönüşmüş... Dahası da, buraya döndüğümden beri bu hipotezleri güçlendirecek gerçekleri öğreniyorum.</p>

  <p>— Hangi gerçekleri?</p>

  <p>— Maymunların taklitçi oldukları, araştırmacı bilginlerimizin biri tarafından ortaya çıkarıldı. Senin haklı olduğun meydanda. Biyolojik alanlarda, özellikle beyin incelemeleri alanında ileri gelişmeler kaydettik. Bir gün sonuçlan sana gösteririm. Aldığımız sonuçların şaşırtıcı olduğunu göreceksin.</p>

  <p>Kendi kendini kandırmaya gayretli görünüyordu.</p>

  <p>— İnan bana, her sahada insanlardan üstün çıkacağımız bir gün gelecek. Bazı başarılarımız tahmin edebileceğin gibi raslantıdan ötürü değil. Bilinçli insanların günleri artık geçti; daha bilinçli yaratıklar eskilerin yerini alacaklardır.</p>

  <p>Dünyada da bazı bilginler, günün birinde kendilerinin üstesinden gelebilecek bir neslin varlığını kabul ediyorlardı, ama bu yaratıkların maymun olabileceklerini hiçbir zaman düşünmemişlerdi.</p>

  <p>Konuşmayı Nova’nın üzerine getirdim.</p>

  <p>— Merak etme, dedi. Umarım ki sonuç iyi olacak. Soror’daki diğer insanlara benzeyeceğini sanıyorum.</p>

  <p>— Ben böyle ummuyorum. Çocuğun konuşacağını zannediyorum!</p>

  <p>Zira’nın kaşları çatıldı. Fakat susmakta ısrar ediyordu.</p>

  <p>Cornelius:</p>

  <p>— Bu kadar ümitlenme, dedi. Hem kendin, hem de onun çıkarı bakımından.</p>

  <p>Daha dostça bir sesle ekledi.</p>

  <p>— Eğer konuşacak olursa, seni şimdiki gibi koruyup koruyamayacağımı bilmiyorum. Büyük Kurul’un huzursuz olduğunu ve Nova’nın doğum yapacağının saklanmasını istediğimi bilmiyor musun? Yetkililer durumu öğrendiğini bilecek olurlarsa, hem beni hem de Zira’yı işinden atarlar ve sen onların arasında tek başına kalırsın...</p>

  <p>— Düşmanlar arasında mı kalırım?</p>

  <p>Cornelius, başını çevirdi. Ben de onun gibi düşünüyordum; varlığım hayvansal ırk için tehlikeliydi. Cornelius’un, dostum olmasa bile yanımda oluşundan memnundum. Zira’nın benim tarafımdan olduğunu biliyordum. Cornelius da onu mutlu görmek için her şeyi yapabilirdi. Kimseye duyurmadan Nova’yı görmeme izin verdi.</p>

  <p>Zira’nın arkasından yürüdüm. Nova’nın bulunduğu yerin anahtarı yalnız Zira’da vardı. Zira’nın beni götürdüğü oda fazla büyük değildi. Üç kafesten ikisi boştu, birinde Nova bulunuyordu. Bizim geldiğimizi duymuş, varlığımı hissetmiş, kollarını beni karşılamak üzere uzatmıştı. Ellerini tutup yanaklarıma bastırdım. Zira, omuz silkerek kafesin anahtarını bana verdi ve koridora çıkarak etrafı kollamaya başladı. Bu dişi maymunun kalbi gerçekten de altındı. Hangi kadın onun kadar yardımcı olmaya çalışırdı? Birbirimize söylenecek çok şeyimiz olduğunu bildiği için bizi yalnız bırakmayı uygun bulmuştu.</p>

  <p>Söylenecek çok şey mi vardı? Nova’nın içinde bulunduğu koşulları yine unutmuştum. Kafese dalarak kollarımı boynuna doladım. Anlayacakmış gibi onunla konuşmaya başladım.</p>

  <p>Beni anlıyor muydu? Bundan sonra ikimizin birbirimizden sorumlu olduğunu biliyor muydu?</p>

  <p>Otların üzerinde yatan Nova’nın yanına uzandım. Şişmiş olan karnını sevgiyle okşadım. Nova’nın içinde bulunduğu durumdan başka bir şeyle ilgilenmiyordum. Parmaklarım karnında dolaşırken Nova’nın titrediğini hissettim. Bakışlarında yepyeni bir anlatım olduğundan emindim. Birdenbire, kendisine öğretmiş olduğum gibi, ismimi heceledi. Derslerini unutmamış olduğu muhakkaktı. Sevinç içinde olduğumu o da görüyordu. Gözlerindeki bakış değişti ve getirmiş olduğum meyvayı yemek üzere döndü.</p>

  <p>Zira, tekrar odaya girdi. Gitme zamanının geldiğini söylemesine lüzum yoktu. Oturduğum daireye girdiğim zaman göz yaşlarımı tutamayarak hüngür hüngür ağladım.</p>

  <p>— Ah, Zira, Zira!</p>

  <p>Zira’nın omuzunda çocuk gibi ağladım. Ağlarken, Nova’nın anlayamayacağı bir şekilde Zira’yla, konuştum, hem de kesiksiz olarak.</p>        
    </body>
</html>
