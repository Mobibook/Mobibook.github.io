<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="main.css" rel="stylesheet" type="text/css" />
</head>

<body>
  
<p class="kisim_adi">9.</p>
  <p>Bir müddet sonra ayıldım. Bir yatakta yattığımı fark ettim. Üniformalı goriller, fotoğrafçıları ve gazetecileri kapıdan sokmamaya çalışırken baş ucumda Zira ve Cornelius duruyordu.</p>

  <p>Zira, kulağıma fısıldadı.</p>

  <p>— Fevkalâde! Kazandın.</p>

  <p>Cornelius:</p>

  <p>— Ulysse, dedi. Birlikte büyük işler başaracağız.</p>

  <p>Soror Büyük Kurulu’nun özel bir oturum yaptığını ve derhal serbest bırakılmama karar verildiğini söyledi.</p>

  <p>— Tabii itiraz edenler oldu. diye ekledi. Fakat kamuoyuna karşı gelmeleri imkânsızdı.</p>

  <p>Cornelius, asistan olarak kendisinin yanına verilmemi talep etmiş ve talebi olumlu karşılanmıştı. Sevinçle ellerini oğuşturup duruyordu.</p>

  <p>— Burada oturacaksın. Umarım ki bu daireyi beğenirsin. Senyor personele ayrılmış olan kanatta ve benim evime çok yakın.</p>

  <p>Rüya gördüğümü düşünerek etrafıma bakındım. Odada her türlü konfor vardı. Böylesine uzun zamandan beri ümitle bekledikten sonra birden rahata kavuşmak beni heyecanlandırmıştı. Gözlerim Zira’nın gözleriyle karşılaşınca zeki dişi maymunun aklımdan geçenleri anladığını tahmin ettim.</p>

  <p>Zira, alaycı bir tebessümle bakarak:</p>

  <p>— Tabii burada Nova’yla beraber olamayacaksın, dedi.</p>

  <p>Kızardım, omuz silktim ve yattığım yerden doğrulup oturdum. Gücümü yeniden toparlamıştım ve yeni yaşantıma başlamak üzere sabırsızdım.</p>

  <p>Zira:</p>

  <p>— Bir toplantıya gidebilecek kadar iyi misin? diye sordu. Birkaç dostumuzu davet ettik. Hepsi şempanze. Bu büyük günümüzü kutlamak istiyoruz.</p>

  <p>Benim için daha büyük bir zevk olamayacağını söyledim. Fakat artık çıplak dolaşmak istemiyordum. Sırtımda pijama olduğunu fark ettim. Cornelius, kendi pijamasını bana ödünç olarak vermişti. Pijamasını giyebilirdim, ama onun elbiselerinin içinde komik görüneceğim muhakkaktı.</p>

  <p>— Yarın bütün ihtiyaçlarını giderebiliriz. Bu gece için uygun bir elbise giyeceksin. İşte terzi de geldi.</p>

  <p>Odaya giren ufak tefek bir şempanze yerlere kadar eğilerek beni selamladı. Baygın yatarken ölçüm alınmış ve arkama uygun bir elbise hazırlanıp getirilmişti. Elbisemi diken bu terzi, en tanınmış ve iyi bir terziydi, müşterilerinin arasında en saygı değer goriller bile vardı.</p>

  <p>Süratini ve ustalığını takdir ettim. İki saatten az bir zamanda bana tıpa tıp uyan bir elbise hazırlayabilmişti. Tekrar giyinmek bana garip geliyordu. Giyindikten sonra, Zira, sanki beni ilk defa görüyormuş gibi süzdü. Terzi son düzeltmeleri yaparken Cornelius kapıyı zorlayan gazetecileri odaya aldı. Bir saatten fazla gazetecilerin çeşitli sorularını cevaplandırdım, resimler çektirdim. Dünya ve üzerinde yaşayanlar hakkında geniş bilgi verdim. Bir gazeteci olarak, gazetenin ne kadar güçlü bir destek olduğunu biliyordum.</p>

  <p>Gazeteciler gittiği zaman saat oldukça ilerlemişti. Cornelius’un arkadaşlarıyla buluşmak üzere çıkacağımız sırada, Zanam geldi. Haberi duymuş olacak ki, benim önümde de saygıyla eğildi. Zira’ya, koğuşunda bazı huysuzlukların olduğunu haber vermeye gelmişti. Uzun zamandan beri dönmediğimi gören Nova, büyük gürültü koparıyordu. Onun huysuzluğu diğer esirlere de geçmişti. Goriller ellerindeki sopalara rağmen onları yatıştıramamışlardı.</p>

  <p>Zira:</p>

  <p>— Gidip bakayım, dedi. Beni burada bekleyin.</p>

  <p>Yalvarır gibi Zira’ya baktım. Tereddütle durdu, sonra omuz silkti.</p>

  <p>— Arzu ediyorsan sen de gelebilirsin, dedi. Nihayet artık özgürsün ve belki onları benden daha kolaylıkla yatıştırabilirsin.</p>

  <p>Koğuşa Zira’yla beraber girdik. Esirler beni görür görmez sustular. Şimdi koğuşa derin bir sessizlik hâkimdi. Giyimli olmama rağmen beni tanımışlardı. Onlar bile durumda bir gariplik olduğunu sezebiliyorlardı.</p>

  <p>İçim titreyerek Nova’nın bulunduğu, yani benim eski kafesime doğru yürüdüm. Nova’ya gülümsedim, onunla konuştum. Bir an için bana konuşarak cevap vereceğini düşündüm. Konuşması mümkün değildi, ama diğerleri gibi beni görünce hemen susmuştu. Cebimden çıkardığım şekeri eline sıkıştırdım. Koğuştan çıkarken hüzünlü gözlerle peşimden bakıyordu. Kalbimin burkulduğunu hissettim.</p>

  <p>Toplantı bir gece kulübünde yapılmıştı. Cornelius, beni toplum içine sokmaya kararlıydı.</p>

  <p>Aylardan beri içki içmediğim için başım dönüyordu. Hislerimde de bazı değişiklikler olmuştu. Örneğin, bizi bir maymuna bir koket görmeye başladım. Hatta Zira’yla masamıza götüren gorili bir şef garson, fazla süslü dişi dans ederken normal bir kadınla dans ediyormuşum gibi beline sarıldım. Çevremdeki maymunları da birer insan gibi görüyordum.</p>

  <p>Etraftaki bütün gözler üzerimdeydi. Birçok meraklıya hayat hikâyemi anlatmak zorunda kaldım. Cornelius’un beni korumaları için getirdiği iki iri yarı goril bile, benimle dans etmek için kaynaşan dişi maymunlara engel olamıyordu.</p>

  <p>Vakit oldukça geç olmuştu. Oldukça sarhoş da sayılırdım, Profesör Antelle’i hiç unutamıyordum. Ben burada oturmuş eğlenirken, o kapalı kafesinde vahşi bir hayvan gibi yaşıyordu. Gözlerimden akan yaşlara mani olamadım.</p>

  <p>Zira, neden bu kadar üzgün göründüğümü sordu. Söyledim. O zaman Cornelius, Profesör hakkında soruşturma yaptığını ve sağlığının yerinde olduğunu söyledi. Onun da benim gibi serbest bırakılabileceğini anlattı. Bu mutlu haberi dostuma yetiştirmek için sabırsızlandığımı söyledim.</p>

  <p>Cornelius, biraz düşündükten sonra:</p>

  <p>— Nihayet dedi. Böyle bir günde, bu kadar basit bir arzu reddedilemez. Haydi gidelim. Hayvanat bahçesi müdürünü tanırım.</p>

  <p>Üçümüz kulüpten ayrıldık ve doğruca hayvanat bahçesine gittik. Müdür geç vakit uyandırıldığı halde aceleyle giyinip geldi. Başımdan geçenleri duymuştu. Cornelius, kafeslerde bulunan bir insanın gerçek kimliği hakkında bilgi verdi. Kulaklarına inanamamakla beraber bana yardım etmek için can atıyordu. Tabii profesörü serbest bırakabilmesi için ertesi günü beklememiz gerekecekti. Ayrıca, bazı işlemlerin tamamlanması gerekecekti. Fakat şimdilik profesörlerle konuşmamızda bir sakınca olmadığını söyledi. Bizimle beraber gelmeyi teklif edince, kabul etmek zorunda kaldık.</p>

  <p>Zavallı talihsiz profesörün elli kişiyle beraber kaldığı kafesin önüne geldiğimiz zaman gün ağarmak üzereydi. Kafesin içinde bulunan insanlar üçlü, beşli gruplar halinde birbirlerine sokulmuş, hâlâ uyuyorlardı. Müdürün ışıkları yakması üzerine hemen gözlerini açtılar.</p>

  <p>Dostumu bulmam uzun sürmedi. Diğerleri gibi yere uzanmıştı ve yanında oldukça genç bir kız vardı. Kendimin de onun gibi aylarca böyle yaşadığımı unutarak üzüldüm.</p>

  <p>Öylesine üzgündüm ki konuşamadım. Uyanmış olan insanlar, uyandırıldıklarına hiç hayret etmiş görünmüyorlardı. Hepsi ehlileştirilmişlerdi. Müdürün attığı kek parçalarını kapışarak yemeye başladılar.</p>

  <p>Profesör Antelle de onlar gibi davranıyordu. Müdüre iyice yaklaşıp elini açtı ve bir parça kek verilmesi için garip sesler çıkarmaya başladı. Bilginin bu tutumu karşısında ne söyleyeceğimi şaşırdım. Benden üç adım ötede duruyor, bana bakıyor, fakat beni tanımış görünmüyordu. Gerçekte, evvelce son derece zeki bakışlı olan gözlerine boş bir anlatım gelmişti.</p>

  <p>Büyük bir gayretle konuştum.</p>

  <p>— Profesör, dedim. Efendim, benim ben. Ulysse Merou. Kurtulduk. Haber vermek için geldim ve...</p>

  <p>Şaşkınlıkla sustum. Sesimi duyar duymaz Soror gezegenindeki vahşi insanlar gibi tepki göstermişti. Birden başını eğerek geri geri kaçtı.</p>

  <p>Yalvararak:</p>

  <p>— Profesör, dedim. Profesör Antelle, benim, Ulysse Merou, yolculuk arkadaşın. Özgürüm ve birkaç saat sonra sen de özgür olacaksın. Burada gördüğün maymunlar bizim dostumuz. Kim olduğumuzu biliyorlar ve bizi bir kardeş gibi kabul ediyorlar.</p>

  <p>Hiçbir tepki yoktu. Korkmuş bir hayvan gibi büzüldü. Çaresizdim ve yanımdaki maymunların şaşkınlığı sonsuzdu. Cornelius, sanki zor bir probleme çözüm yolu arıyormuş gibi kaşlarını çatmıştı. Profesörün, maymunların varlığından ürkerek anlamaz gibi görünebileceğini düşündüm. Yanımdaki maymunlara biraz uzaklaşmalarını ve beni onunla yalnız bırakmalarını rica ettim. Kabul edip yanımdan uzaklaştıkları zaman, Profesörün büzüldüğü köşeye yaklaştım.</p>

  <p>— Efendim, tedbirli olmanızı anlıyorum. Dünyalıların bu gezegende nasıl bir tehlike yaratabileceklerini biliyorum. Fakat yalnızız, şerefim üzerine söylüyorum ki artık kurtulduk. Bana inanmalısınız. Bana, dostunuz UIysse Merou’ya inanmalısınız.</p>

  <p>Ürkek bakışlarla bana bakarak kafesin derinlerine doğru kaydı. Sonra, ne yapmam gerektiğine karar veremeden beklerken ağzını açtığını gözdüm.</p>

  <p>Nihayet onu kandırabilmiş miydim? İçim ümitle dolu olarak bekledim. Fakat ağzını açış tarzından konuşamayacağını geç anladım. Korkulu gözlerle hareketlerini izledim. Profesörün gırtlağından çığlığı andırır bir ses çıktı. Profesör Antelle, gözlerimin önünde kurt ulumasını andıran sesler çıkartarak duruyordu.</p>        
    </body>
</html>
