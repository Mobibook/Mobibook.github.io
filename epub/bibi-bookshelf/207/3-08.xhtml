<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="main.css" rel="stylesheet" type="text/css" />
</head>

<body>
  
<p class="kisim_adi">8.</p>
  <p>Odaya girdim ve evvelâ nasıl bir sır sakladığım çözemedim, Odada bulunan ekipmanlar ilk girdiğim koğuştaki ekipmanların aynıydı; jeneratörler, transformatörler, elektrotlar. Yan yana iki masaya yatırılmış bir kadın ve erkek vardı. İkisi de yattıkları masaya sıkıca bağlanmıştı. Odaya girişimiz üzerine garip anlamlı bakışlarıyla bizi süzdüler.</p>

  <p>Asistan goril bizi başıyla selamladı. Helius’a dilsizlere özgü el ve parmak işaretiyle konuştular. Bir gorille şempanzenin dilsiz gibi konuştuğunu ilk defa görüyordum. Bana öylesine saçma geldi ki gülmemek için kendimi zorlukla tuttum.</p>

  <p>— Her şey yolunda. Tamamen sakinler. Deneye hemen başlayabiliriz.</p>

  <p>— Nasıl bir deney? diye sordum.</p>

  <p>Cornelius, sırıtarak:</p>

  <p>— Senin için bir sürpriz olarak saklasak daha iyi, dedi.</p>

  <p>Goril iki insanı anesteziyle uyuttu ve değişik aletlerin başına geçerek bazı düğmelerle oynadı. Helius, adamın yanına giderek başındaki bandajı dikkatle açtı ve elektrotları belirli bir yere uyguladı. Adam son derece sakindi. Cornelius’a deneyin ne olduğunu sormalı üzereyken mucize kendisini gösterdi.</p>

  <p>Adam konuşmaya başladı. Sesi, jeneratörlerin gürültüsünü bile bastıracak kadar gürdü. Konuştuğu dil, maymunların hayvansal diliydi.</p>

  <p>İki bilginin yüzünde zafer parıltıları vardı. Bana baktıkları zaman aptallaştığımı görünce dudaklarında alaycı bir tebessüm belirdi. Hayretle konuşacağı sırada susmamı ve dinlememi işaret ettiler. Adamın söylediği cümleler, hemşirelerden ya da gardiyanlardan duyduğu cömlelerdi.</p>

  <p>Cornelius deneye son verdi.</p>

  <p>— Bu adamdan daha fazla konuşma bekleyemeyiz. Önemli olan konuşmasını duymamızdı.</p>

  <p>Hayretle:</p>

  <p>— Çok ilginç, diye söylendim.</p>

  <p>Helius:</p>

  <p>— Henüz bir şey görmüş değilsiniz, dedi. Bir papağan ya da bir gramofon gibi konuşuyor. Fakat kadından çok daha iyi sonuç aldım.</p>

  <p>Sakin uyuyan kadını işaret etti.</p>

  <p>— Kadın daha mı iyi? diye sordum.</p>

  <p>Cornelius, meslektaşı gibi heyecanla:</p>

  <p>— Binlerce defa daha iyi, dedi. Bak dinle. Biraz sonra göreceğin gibi bu kadın da konuşacak. Fakat yalnız yakalandığı zaman öğrendiklerini tekrarlamıyor. Bu kadının konuşmasının olağanüstü bir önemi var. Sana ayrıntılarını anlatmayacağım, ama şu kadarını söyleyebilirim. Psiko-kimyasal işlemlerin karmasıyla, büyük dahimiz Helius, kadının bilinç altını uyarıyor ve ondan atalarına ait bilgiler alıyor. Bunun ne demek olduğunu tahmin edebiliyor musun Ulysse?</p>

  <p>Öylesine şaşırmıştım ki, bir an için bilgin Cornelius’un aklını kaçırdığını düşündüm; çünkü maymunlar arasında, özellikle bilginlerin çabuk çıldırdığını biliyordum. Helius, elektrotları kadının beynine uygulamaya başlamıştı bile. Kadın da adam gibi bir süre sessiz kaldı, sonra derin bir iç çekişinden sonra konuşmaya başladı. Kadın hayvansal dille konuşuyor, sesi zaman zaman değişiyordu. Gözlerini kapayan bir insan birçok kişinin birden konuştuğunu düşünebilirdi. Kadının söylediği her kelime beynime işliyor ve orada kalıyordu.</p>

  <p>Kadın konuşmasına devam etti.</p>

  <p>— Bir süreden beri, bu maymunlar, bütün bu maymunlar kesiksiz olarak çoğalıyordu. Oysa, yaşantı sürelerinin kısa olduğunu düşünüyorduk. Eğer böyle devam edecek olursa, bir gün sayıları bizim çok üstümüzde olacak... Hem hepsi bu kadar da değil. Küstahlaşmaya başladılar. Gözlerimizin içine bakıyorlar. Onları ehlileştirmekte ve bazı işlerde kullanmakla hata işledik. İşlerde kullandıklarımız diğerlerinden çok daha küstah. Bir gün sokakta şempanzenin biri tarafından çimdiklendim. Tokat vurmak üzere elimi kaldırdığım zaman, gözlerimin içine öylesine korkutucu bir şekilde baktı ki, elimi tekrar indirmek zorunda kaldım. Laboratuvarda çalışan Anna, orada birçok değişikliklerin olduğunu söylüyor. Artık kafese tek başına girmeye cesaret edemediğini bildiriyor. Geceleri, fısıldaşmalar ve kahkahalar duyduğunu söylüyor. Gorillerden biri, başkanının arkasından alay etmiş.</p>

  <p>Kadın sustu, sonra içini çökerek devam etti.</p>

  <p>— Nihayet oldu, içlerinden biri konuşmayı başardı. Kadın dergisinde okudum. Bir de resmini basmışlar, sevimli bir şempanze.</p>

  <p>Cornelius, hayretle:</p>

  <p>— Şempanze, ilk konuşan, ha! dedi. Tam düşündüğüm gibi.</p>

  <p>Kadın, konuşmasına devam ediyordu.</p>

  <p>— Başkaları da var. Gazeteler her gün yeni olayları yazıyor. Kimi biyologlar, bunun büyük bir başarı olduğunu belirtiyorlar. Sonunun nereye varacağını düşünebiliyorlar mı? Görünüşe göre bu şempanzelerden biri tehdit edici sözler söylemiş. Konuşur konuşmaz yaptıkları ilk iş verilen emirlerin yapılmasını reddetmek olmuş.</p>

  <p>Kadın yine sustu. Tekrar konuşmaya başladığı zaman ses tonu yine değişmişti.</p>

  <p>— Olanların önceden görülmüş olması gerekiyor. Hepimizin zekâsı çok durgun. Kitap yok. Dedektif kitaplarını bile okumak için büyük bir gayret gerekiyor. Artık oyun da oynanmıyor. Kâğıt oyunlarını oynayan insan çok azaldı. Çocuk filmleri bile bizi fazla ilgilendirmiyor. Şimdilik maymunlar çok sessiz duruyorlar, Beyinleri süratle gelişiyor... ve konuşuyorlar. Oh! Konuşmaları bizimle olmuyor. Birkaç kelimeden fazla söylemiyorlar, ama geceleri birbirlerine kendilerine özgü bir dille hitap ettikleri ve bazı emirler verdikleri duyuluyor.</p>

  <p>Uzun bir sessizlikten sonra kadın bu sefer daha değişik bir ses tonuyla konuşmaya başladı.</p>

  <p>— Çok korktum. Böyle yaşamaya devam edemem. Evimi, emrimde çalışan gorile verdim. Kendi evimi terk ettim. Yıllardan beri yanımda çalışıyordu ve bana çok sadıktı. Akşamları yapılan toplantılara katılmaya başladı. Konuşmasını öğrendi. Çalışmayı reddetti. Bir ay önce, yemek pişirmemi ve bulaşık yıkamamı söyledi. Benim tabaklarımı, bıçaklarımı ve çatallarımı kullanmaya başladı. Son hafta beni yatak odamdan kovdu. Oturma odasındaki bir koltukta sabahlamak zorunda kaldım. Onu cezalandırmayı düşünmüyor, nezaketle kazanmayı düşünüyordum. Yüzüme karşı güldü ve taleplerini arttırdı. Son derece sıkılmaya başladığım için evimi terk etmek zorunda kaldım. Benim gibi evlerinden kaçan kadınlarla beraber kamp hayatı yaşamaya başladım. Yanımızda kimi erkekler de var. Erkeklerin çoğunda eski cesaretlerinden eser yok. Şehir dışında kötü bir hayat sürüyoruz. Utancımızdan ötürü birbirimizle bile konuşmaktan kaçınıyoruz. İlk birkaç gün sabırlıydım, ama artık sabrım tükenmek üzere.</p>

  <p>Kadın sustu. Sonra erkek sesine yakın bir sesle konuşmaya badadı.</p>

  <p>— Kansere bir çare bulduğumu sanıyor, her zaman olduğu gibi buluşumu denemek istiyordum. Dikkatliydim, ama gereken dikkati gösterememiştim. Bir süreden beri maymunlar tecrübe masasına yatmayı reddediyorlardı. Georges’un, yani şempanzenin kafesine girmeden önce, iki asistanıma onu sıkıca tutturdum. Enjektörü kullanmak üzereydim... Kanser yapıcı enjektörü. Onu tedavi edebilmem için önce kanseri ona aşılamam gerekiyordu. Georges’un bakışları boştu, ama omzumdan arka tarafıma doğru baktığını fark ettim. Çok geç kavramıştım. Aşılamak üzere ayırdığım altı goril kaçmıştı. Goriller bizi arkadan yakaladılar. Georges ameliyatı idare etti. Hareketlerimi aynen kopya etti. Bizim masaya bağlanmamızın gerektiğini söyledi. Goriller bizi hemen masalara yatırıp bağladılar. Sonra enjektörü alarak üçümüze ölüm aşısı yaptı. Şimdi kanserliyim. Enjeksiyonu yaptıktan sonra Georges benim hastalarıma yaptığım gibi neşeyle yanağımı okşadı. Maymunlara karşı daima iyi davranmıştım. Bizi kapattıkları kafeste geçirdiğim üç gün sonra ilk kanser semptomlarını fark ettim. Georges da aynı belirtileri görmüştü ve tedaviye başlayacağını söylüyordu. Tedaviye başlayacağını söylemesiyle başka bir korkunun pençelerinde kıvranmaya başladım. Ya uygulayacağı ilaç ölümümü hızlandırırsa? Başka çarem yoktu, ama tedavinin olumlu sonuç vereceğinden kuşkulanmaya başlamıştım. Akşam olunca kafesimin parmaklıklarını zorlayarak kaçtım. Şehrin dışındaki kampa sığındım. Yaşayacak ancak iki ayım kaldı. Sabırla ölümümü bekliyor ve bol bol uyuyorum.</p>

  <p>Kadının sesi tekrar inceldi. Her konuşmaya başladığında başka birisinin sesiyle konuştuğunu biraz geç anladım.</p>

  <p>— Hayvan terbiyecisiydim. Bir düzine orangutanla gösteriler yapıyordum. Bugün onların yerine kafeste ben varım. Yanımda, sirkin diğer elemanları var. Maymunlar bize karşı çok iyi davranıyorlar ve bol yiyecek veriyorlar. Döşemedeki otlar çok kirlendiği zaman hemen değiştiriyorlar. Bize öğretmek istedikleri numaraları yapmayı reddedenleri cezalandırıyorlar, aksi halde bize karşı çok nazik davranıyorlar. Artık dört ayak yürüyüşü yapabiliyorum, ters taklalar atabiliyorum. Bana karşı çok iyi davrandıkları için hayatımdan memnunum. Artık sorumluluğum olmadığı için rahat sayılırım. Çoğumuz bu yeni rejime alışıyoruz.</p>

  <p>Kadının susması bu sefer oldukça uzadı. Bu süre anında, Oornelius, ısrarla bana baktı. Düşüncelerini yüzünden okuyabiliyordum. İnsanlar böylesine kolaylıkla mı idareyi hayvanlara bırakmışlardı? Utanarak kızardım ve bakışlarımı kaçırdım.</p>

  <p>Kadının kederli sesi tekrar duyuldu.</p>

  <p>— Şimdi bütün şehir ellerinde. Şehir dışına kaçabilenlerin sayısı birkaç yüzü buluyor. Şehir dışında insanlardan kurum bir koloni meydana getirdik, ama maymunlar burunlarının dibinde yaşamamıza razı değiller. Diğer kamplardaki erkeklerin bazıları ormanın derinliklerine çekildiler. Kimi, açlıklarını giderebilmek için maymunlara sığınmaya başladı. Yapacağımız bir iş olmadığı için tembellik bütün benliğimizi sardı. Uyuyoruz. Maymunlara karşı koyabilmek için yeniden örgütlenmeye bile lüzum görmüyoruz. Korktuğum başıma geliyor. Korkunç bir gürültü duyuyorum. Sanki bir ordu yürüyor... İmdat! Gelenler onlar, maymunlar! Etrafımızı sarıyorlar, iri yarı gorillerden kurulu bir ordu bu. Borazanlarımızı, üniformalarımızı ve silahlarımızı almışlar... Hayır, ellerinde silah yok. Oh, son bir hakaret daha! Maymunlar ordusu üzerimize çullandı ve ellerinde kırbaç var!</p>        
    </body>
</html>
