<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gargan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_45">Bölüm XLII</h1>

  <p class="normal1">Rahip Jean’ın nasıl yoldaşlarını<br class="chapter" />
  yüreklendirdiği ve nasıl bir ağaca asılı kaldığı</p>

  <p class="normal1">Böylece bizim soylu kahramanlar serüvenlerine doğru yürüdüler. Büyük ve korkunç savaş günü geldiği zaman, hangi yana saldırıp hangi yandan korunmaları gerekeceğini önceden bilmek istiyordu hepsi. Rahip Jean onları şu sözlerle yüreklendirdi:</p>

  <p class="normal1">“Çocuklar, içinizde ne korku olsun, ne kuşku. Sağ salim götüreceğim sizi. Tanrı ve Ermiş Benoit bizimle olsun! Yürekliliğim olduğu kadar gücüm de olsaydı, kör olayım, hepsini ördek yolar gibi yolardım. Tek korktuğum şey, toplardır. Ama manastırın başrahip yardımcısı öyle bir dua öğretti ki bana, barutlu silahlardan koruyormuş insanı. Hoş, bana yararı olmayacak ya, çünkü ben inanmam böyle şeylere. Ne olursa olsun, benim haçlı sopam harikalar yaratır yine de. Ama bilmiş olun, aranızdan bir ödlek çıkacak olursa, kendi yerime keşiş yaparım onu cüppemi başına geçirerek. Benim cüppe korkaklıktan kurtarır insanı. Meurles Beyi’nin tazısını bilir misiniz? Kırlarda hiç işe yaramıyormuş bu tazı. Bey, onun boynuna bir cüppe sarmış, o zaman tazının pençesinden ne tavşan kurtuluyormuş, ne tilki. Üstelik de bu tazı memleketin büyü yüzünden yıpranmış, kısırlaşmış dişi köpeklerini gebe bırakmış.”</p>

  <p class="normal1">Rahip bu sözleri öfkeyle söyleyip Söğütlük denilen yere doğru ilerlerken bir ceviz ağacının altından geçiyordu. Miğferinin siperliği iri bir ceviz dalının kırık yerine takıldı. Buna aldırmayan rahip atını mahmuzladı. Ama at pek gıdıklanır cinstendi, ileriye doğru öyle bir sıçradı ki, daldan miğferini kurtarmak için dizgini bırakan rahip, bir eliyle dallara asılı kaldı ve at altından sıyrıldı gitti. Böylece rahip ceviz ağacında asılı kalıp: “İmdat, adam öldürüyorlar; ihanete uğradık!” diye bağırmaya başladı.</p>

  <p class="normal1">Onu ilk gören Eudemon oldu ve Gargantua’yı çağırarak: “Kralım, gelin bakın, asılmış Absalon’u görün” dedi.</p>

  <p class="normal1">Gargantua gelip rahibin asılmış durumunu ve asılış biçimini görünce, Eudemon’a:</p>

  <p class="normal1">“Absalon’a benzetmeniz hiç de yerinde değil. Çünkü Absalon saçlarından asmıştı kendini. Bizim rahipse, dazlak olduğundan, kulaklarından asmış kendini.”</p>

  <p class="normal1">“Şeytan aşkına, yardım etsenize yahu!” diyordu rahip, “gevezelik etmenin sırası mı şimdi? Fetvacı vaizlere benziyorsunuz. Dermiş ki onlar, ölüm ile burun buruna gelmiş bir insana rastlar da, ona günah çıkarttırıp Tanrı’nın mağfiretini sağlatacak yerde, yardım etmeye kalkarsanız, aforozların en büyüğünü hak edersiniz. Demek ki, dereye düşüp boğulmak üzere olan insanlara el uzatıp yardım edecek yerde de contemptu mundi et fuga saeculi (dünyanın boşluğu, zamanın geçiciliği üstüne) uzun bir söylev çekeceğim onlara ve ölüp kaskatı olduktan sonra da çıkaracağım onları.”</p>

  <p class="normal1">“Kımıldama” dedi Gymnastes, “tosunum benim, geliyorum yardımına, şirin bir papazcıksın sen.</p>

  <p class="indentmetin">Bir keşiş manastırda</p>

  <p class="indentmetin">Etmez iki yumurta</p>

  <p class="indentmetin">Otuz yumurta eder</p>

  <p class="indentmetin">Manastırdan dışarda</p>

  <p class="normal1">Ben beş yüzden çok asılmış insan görmüşümdür. Hiçbiri böyle güzel durmuyordu asıldıkları yerde. Ben de böyle güzel asılabilirsem, ömrüm boyunca asılı kalmaya razıyım.”</p>

  <p class="normal1">“Yetmedi mi bu kadar konuşma” dedi Rahip Jean, “Şeytan aşkına yardım etmiyorsunuz madem, Tanrı aşkına edin bari. Sırtımdaki cüppe adına söylüyorum, pişman olursunuz, tempore et loco prelibatis (tam zamanında ve tam yerinde.)”</p>

  <p class="normal1">O zaman Gymnastes atından indi, ceviz ağacına çıktı; rahibi bir eliyle koltuk altından kaldırıp, öbür eliyle miğferinin siperliğini ağaçtan kurtardı ve onu aşağı düşürüp kendi de ardından yere atladı.</p>

  <p class="normal1">Rahip Jean kendini yerde bulur bulmaz, bütün zırhlarını çıkardı, hepsini birer birer çayıra fırlatıp haçlı sopasını aldı eline ve Eudemon’un kaçarken yakalamış olduğu atına bindi. Böylece, hepsi birden güle söyleye, Söğütlük’ün yolunu tuttular.</p>
</body>
</html>
