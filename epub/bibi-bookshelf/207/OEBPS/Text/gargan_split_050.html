<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gargan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_47">Bölüm XLIV</h1>

  <p class="ortayazi">Rahibin nasıl bekçilerinden kurtulduğu ve<br class="chapter" />
  Picrochole’un keşif kolunun nasıl bozguna uğradığı</p>

  <p class="normal1">Rahip atlıların kargaşayla uzaklaştıklarını görünce, Gargantua’yla adamlarına saldıracaklarını anladı. Onlara yardıma gidemediği için dayanılmaz bir üzüntü duyuyordu. Bu arada bekçilerinin tutumu dikkatini çekti: Adamlar ötekilerle birlikte gidip talana katılamayacaklarına hayıflanarak bakıp duruyorlardı atlıların bir koşu indikleri vadiye. Başka bir şeye daha takılmıştı aklı:</p>

  <p class="normal1">“Bu adamlar” diyordu kendi kendine, “pek kötü bir savaş eğitimi görmüşler; çünkü benden ne yemin istediler, ne de kılıcımı aldılar elimden.”</p>

  <p class="normal1">Bunu düşünür düşünmez kılıcını çekti ve sağında duran okçuya bir vurduğu gibi, boynundaki atar ve toplar damarlarının tümünü küçük dili ve bezeleriyle birlikte yardı ve kılıcını geri çekerken de ikinci ve üçüncü sırt kemikleri arasından murdar iliğini kesti: Adam cansız serildi yere. Rahip atını çevirip öteki okçunun üstüne yürüdü. Okçu arkadaşının ölüsünü ve rahibin üstünlüğünü görüp bar bar bağırmaya başladı:</p>

  <p class="normal1">“Aman gözüm papaz efendi, teslim oluyorum! Aman gözüm papaz efendi, canım başpapaz efendi!”</p>

  <p class="normal1">Rahip de şöyle bağırıyordu ona:</p>

  <p class="normal1">“Aman götüm asker efendi, canım götüm asker efendi, götün götün boylarsın şimdi yeri.”</p>

  <p class="normal1">“Aman,” diyordu okçu, “aman bay rahipler başı, kuzum bay rahipler başı! Tanrı piskopos etsin sizi!”</p>

  <p class="normal1">“Cüppeme yemin,” diyordu rahip, “ben kardinal yapacağım seni! Din adamlarını soymaya kalkarsınız ha? Benim elimden giyeceksin şimdi kızıl kardinal şapkasını!”</p>

  <p class="normal1">“Aman başrahip bayım, başrahip bayım! Yarının sayın piskoposu, sayın kardinali, sayın her şeyi! Aman! Aman etmeyin başrahip baycığım; teslim oluyorum size!”</p>

  <p class="normal1">“Ben de tüm şeytanlara teslim ediyorum seni” dedi Rahip ve bir vuruşta kellesini böldü; kafasını alın kemiğinden şakak kemiklerinden aşağıya doğru yarıp iki beyin zarını ve iki arka beyin karıncığını derinlemesine açtı. Böylece kafa iki yandan omuzlara doğru sarkıp, dıştan kara, içten kızıl allame şapkasına döndü. Adamın ölüsü kaskatı uzandı yere.</p>

  <p class="normal1">Bu iş bitince rahip atını mahmuzlayıp düşmanların gittiği yola doğru sürdü. Düşmanlar Gargantua ile adamlarına anayolda rastlamışlar ve koca ağacıyla Gargantua’nın, Gymnastes’in, Ponokrates’in, Eudemon’un ve başkalarının elinden kıyasıya öldürüldükleri için sayıca o kadar azalmışlardı ki, gözlerinin önünde Azrail’in kendisini görmüşler gibi korkuya kapılmış, akılları başlarından gitmiş bir halde apar topar kaçmaya başlıyorlardı. Tanrıça Juno’nun yolladığı bir kene ya da bir sineğin ısırdığı bir eşek nasıl yükünü yere atıp, yularını dizginini kopararak, durmadan, soluk almadan, görünürde kimse olmadığı için kendini kimin sürdüğünü bilmeden, yola ize bakmadan bir o yana, bir bu yana koşarsa, bu adamlar da çılgınlar gibi, neden kaçtıklarını bilmeksizin kaçıyorlardı; yüreklerini sarmış olan bir panikti yalnız onları sürüp götüren.</p>

  <p class="normal1">Rahip, onların tabana kuvvet kaçmaktan başka hiç tasaları olmadığını görünce atından inip, yoldaki iri bir kayanın üstüne çıktı, koca kılıcıyla kaçanlara vurdukça vuruyor, kendini korumakla, düşmanlarına acımakla oyalanmadan öldürdükçe öldürüyordu. O kadar insanı yere serdi ki, sonunda kılıcı ikiye bölündü. Bunun üzerine, artık yeterince insan kırdığına ve geri kalanların haber götürmek üzere sağ kalmaları gerektiğine karar verdi. Derken yerde ölü yatanların birinin baltasını alıp yine kayanın üstüne çıktı ve düşmanların cesetler üstünde tökezleyerek kaçışlarını seyretmekle yetindi. Yalnız kaçanlara, kargılarını, kılıçlarını, tüfeklerini bıraktırıyordu. Eli kolu bağlı hacıları götürenleri yaya bırakıp, atlarını hacılara verdi ve çit kıyısında bekletti onları, esir aldığı Kaptan Böbürlek’le birlikte.</p>
</body>
</html>
