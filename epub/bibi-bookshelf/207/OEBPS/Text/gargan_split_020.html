<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gargan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_17">Bölüm XIII</h1>

  <p class="ortayazi">Bir kıç sileceği buluşu dolayısıyla<br class="chapter" />
  Gargantua’nın ne yaman bir zekâsı olduğunu<br class="chapter" />
  Grandgousier’nin nasıl gördüğü</p>

  <p class="normal1">Beşinci yılın bitimine doğru, Grandgousier, Kanaryalılara karşı kazandığı zaferden dönüşünde oğlu Gargantua’yı görmeye geldi. Böylesi bir çocuğunu gören bir baba nasıl sevinirse öyle sevindi, onu kucaklayıp öperken, ona türlü çeşit ufak tefek çocukça konular üstüne sorular sordu. Bu arada onunla ve dadılarıyla bol bol içti ve onlara da büyük bir merakla oğlunu temiz tutup tutmadıklarını sordu. Bu soruya Gargantua karşılık verip, “bu işi öylesine bir düzene soktum ki”, dedi, “bütün ülkede benden temiz çocuk olamaz gayrı”.</p>

  <p class="normal1">“Nasıl yaptın bu işi?” diye sordu Grandgousier.</p>

  <p class="normal1">“Uzun ve titiz denemelerden sonra,” diye karşılık verdi Gargantua, “kıçımı silmenin en şahane, en üstün, en kestirme yolunu buldum.”</p>

  <p class="normal1">“Neymiş o?” dedi Grandgousier.</p>

  <p class="normal1">“Hemen anlatacağım” dedi Gargantua. “Bir kez bir genç kızın kadife maskesiyle silindim, hoşuma gitti, çünkü tüylerin yumuşaklığı kıçıma büyük bir haz verdi. Bir kez genç kızların kukuletaları ile silindim, o da hoşuma gitti. Bir kez bir boyun atkısı ile silindim, bir kez kırmızı satenden kulaklıklara silindim, ama boktan incik boncukları, sırmaları kıçımı bereledi. O incik boncukları yapan kuyumcunun ve onları taşıyan kızın kalın bağırsağını mihnaz illeti sarsın.</p>

  <p class="normal1">İsviçre modası tüylü bir uşak külahıyla silindim, kıçımın sızıları geçti.</p>

  <p class="normal1">Sonra bir çalılığın arkasında pislediğim bir gün, bir mart kedisi buldum, onunla silindim, ama tırnakları dübürümü çizik çizik etti. Ertesi günü annemin mis kokulu eldivenleriyle silinince bir şeyim kalmadı.</p>

  <p class="normal1">Sonra adaçayı, rezene, dereotu, merzenkuş, gül, kabak, lahana, pazı, asma, hatmi, sığır kuyruğu (ki dibi kırmızıdır), marul ve ıspanak yaprakları ile silindim, hepsi kıçıma iyi geldi. Fesleğen, maydanoz, ısırgan, merkep kulağı yaprakları ile de silindim; ama bunlar derimi yüzesiye kaşıntı verdiler bana, çük önlüğümle sile sile iyileştim.</p>

  <p class="normal1">Sonra çarşafla, yorganla, perdelerle, bir minderle, bir halıyla, yeşil çuha ile, bir masa örtüsü ile, bir havlu ile, bir mendille, bir bornozla silindim. Ve hepsinden aldığım zevk, uyuzların kaşınmasından aldığı zevkten fazla oldu.”</p>

  <p class="normal1">“Peki, ama” dedi Grandgousier, “en çok hangi silgeç hoşuna gitti?”</p>

  <p class="normal1">“Ben de ona geliyordum şimdi” dedi Gargantua, “tüm serüveni öğreneceksiniz. Kuru otla, samanla, üstüpü ile, postla, yünle, kâğıtla silindim. Ama,</p>

  <p class="normal1">Kim ki siler pis kıçını kâğıtla<br class="chapter" />
  Biraz pislik kalır taşaklarında”</p>

  <p class="normal1">“Vay küçük yumurcak dedi Grandgousier, kafayı tuttun da kafiye düzmeye mi başladın şimdiden?”</p>

  <p class="normal1">“Elbette, kralım,” dedi Gargantua, “kafiye düzdükçe düzüyorum, kafiye düzerken de kafayı buluyorum çok kez. Dinleyin bizim hela ne diyor sıçmaya gelenlere:</p>

  <p class="indentmetin">Sıçağan</p>

  <p class="indentmetin">Cırcırgan</p>

  <p class="indentmetin">Osurgan</p>

  <p class="indentmetin">Boklu</p>

  <p class="indentmetin">Kabuklu</p>

  <p class="indentmetin">Sıvışgan</p>

  <p class="indentmetin">Dağılası</p>

  <p class="indentmetin">Bayılası</p>

  <p class="indentmetin">Çirkefsal</p>

  <p class="indentmetin">Boksal</p>

  <p class="indentmetin">Lağımsal</p>

  <p class="normal1">Ermiş Antonius belanı versin</p>

  <p class="indentmetin">Tüm deliklerin</p>

  <p class="indentmetin">Açılırleyin</p>

  <p class="indentmetin">Çekip gidersen</p>

  <p class="indentmetin">Kıçın silmeden</p>

  <p class="normal1">Daha ister misiniz?”</p>

  <p class="normal1">“Evet, isterim” dedi Grandgousier.</p>

  <p class="normal1">“Alın öyleyse” dedi Gargantua.</p>

  <p class="indentmetin">rondo*</p>

  <p class="normal1">Anladım geçen gün sıçarken</p>

  <p class="normal1">Kıçıma ne borçluymuşum ben</p>

  <p class="normal1">Bu kez bir başka türlüydü koku</p>

  <p class="normal1">Tüm üstüm başım pis pis koktu</p>

  <p class="normal1">Ah bir alıp getirseydi</p>

  <p class="normal1">O beklediğim sevgiliyi</p>

  <p class="indentmetin">Sıçarken</p>

  <p class="normal1">Çiş deliğini kapardım iyice</p>

  <p class="normal1">O benim hoyrat usulümce</p>

  <p class="normal1">Parmaklarıyla da sevgilim</p>

  <p class="normal1">Bok deliğimi tıkardı benim</p>

  <p class="indentmetin">Sıçarken</p>

  <p class="normal1">Gördünüz mü neler biliyormuşum? Ama doğrusu ben yapmadım bunları, burada şu gördüğünüz koca bayandan dinledim ve belleğimin heybesinde sakladım.”</p>

  <p class="normal1">“Konumuza dönelim” dedi Grandgousier.</p>

  <p class="normal1">“Hangisine” dedi Gargantua, “sıçmaya mı?”</p>

  <p class="normal1">“Evet.”</p>

  <p class="normal1">“Bu konuda sizi mat edersem, bana bir fıçı şarap ısmarlar mısınız?”</p>

  <p class="normal1">“Evet, ısmarlarım” dedi Grandgousier.</p>

  <p class="normal1">“Pislik olmadıkça insanın kıçını silmesi gerekmez” dedi Gargantua. “Sıçmayınca pislik olmaz. Onun için kıçımızı silmeden önce sıçmamız gereklidir.”</p>

  <p class="normal1">“Aman ne akıllı şeysin sen, oğulcuğum benim. Vallahi yakında Sorbonne’dan doktora aldıracağım sana. Çünkü aklın yaşından büyük senin. Ama ne olur şu kıç silsel konuya dön. Ve sakalıma yemin, bir fıçı yerine altmış küp şarap veririm. Hem de o güzelim Bretagne şarabından. O şarap ki, Bretagne’da değil, o canım Verron’da çıkar.”</p>

  <p class="normal1">“Sonra,” dedi Gargantua, “bir başlıkla silindim, sonra bir yastıkla, bir terlikle, bir heybe, bir sepetle (o ne berbat bir silgeçti!) sonra bir şapka ile. Unutmayın ki şapkaların kimi düz, kimi tüylü, kimi kadifeden, kimi taftadan, kimi satendendir. En iyisi tüylü olanıdır, çünkü kazuratı çok iyi emer.</p>

  <p class="normal1">Sonra bir tavukla silindim, bir horozla, bir piliçle, bir dana postu ile, bir tavşanla, bir güvercinle, bir karabatakla, bir avukat çantasıyla, bir cüppe ile, bir sarıkla, bir samurla.</p>

  <p class="normal1">Ama sonuç olarak şunu der ve demekte diretirim ki, bol tüylü bir kaz palazından daha iyi bir kıç silgeci yoktur, ama kafasını bacaklarınız arasında tutmak şartıyla. Şerefim üzerine söylüyorum, inanın ki böyle. Çünkü, insan kıçının deliğinde acayip bir haz duyuyor. Bu haz tüyün yumuşaklığı kadar, palazın hafif sıcaklığından geliyor. Bu sıcaklık, kalın ince bütün bağırsaklara, oradan da yüreğe ve beyne yayılıyor.</p>

  <p class="normal1">Sanmayın ki, cennetteki kahramanların ve yarı Tanrıların mutlulukları, o kocakarıların dediği gibi, Tanrı otundan, Tanrı şerbetinden, Tanrı balından geliyor. Bence kıçlarını bir kaz palazı ile silmekten geliyor. Üstat Duns Scot’un inancı da budur.”</p>
</body>
</html>
