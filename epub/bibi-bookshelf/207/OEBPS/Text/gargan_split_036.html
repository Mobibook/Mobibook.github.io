<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gargan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_33">Bölüm XXX</h1>

  <p class="ortayazi">Ulrich Gallet Picrochole’a nasıl gönderildi?</p>

  <p class="normal1">Mektup yazdırılıp imzalandıktan sonra, Grandgousier verdikleri kararı bildirmek üzere Ulriech Gallet’nin Picrochole’a gitmesini buyurdu. Hukuk danışmanı olan Ulrich Gallet aklı başında ve sözünü bilir bir adamdı. Grandgousier değişik ve çetrefil işlerde onun değerini ve görüşlerini denemişti.</p>

  <p class="normal1">Sayın Gallet hemen yola çıktı. Irmaktan öteye geçer geçmez oradaki değirmenciye Picrochole’dan ne haberi olduğunu sordu. Değirmenci dedi ki: “Picrochole’un askerleri ne horoz bıraktılar, ne tavuk, gittiler La Roche Clermaud’na kapandılar, bana sorarsanız, daha ileri gitmeyin, bekçileri var, hepsinin azgınlıkları üstünde.” Gallet bu sözlere inandı ve o geceyi değirmencide geçirdi.</p>

  <p class="normal1">Ertesi sabah borazancısıyla şatonun kapısına gitti ve nöbetçilere kendisini kralla görüştürmelerinin hayırlı olacağını söyledi.</p>

  <p class="normal1">Bu haberi alan kral, elçiye kapının açılmasına izin vermedi, kendisi surun üstüne çıkıp: “Nedir getirdiğin haber? Nedir söylemek istediğin?” diye seslendi.</p>

  <p class="normal1">Bunun üzerine elçi aşağıdaki söylevine başladı.</p>
</body>
</html>
