<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gargan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_5">Bölüm I</h1>

  <p class="ortayazi">Gargantua soyunun eskiliği</p>

  <p class="normal1">Gargantua’nın aramıza ne kadar eski bir soydan geldiğini görmek için sizi Pantagruel’in yüce hayat hikâyesine yollarım. Orada uzun boylu öğrenirsiniz devlerin dünyamıza nasıl geldiğini ve Pantagruel’in babası Gargantua’nın onların özbeöz evladı olarak nasıl doğduğunu; gerçi bu öyle bir konudur ki ne kadar tekrarlansa, siz beyzadelerin o kadar hoşlarına gider, Platon’un Philebos ve Gorgias’ından bilirsiniz, Horatius da der ki, kimi konular, herhalde bunlar gibileri, ne kadar sık söylenirse, o kadar tatları artar öyledir ama şimdilik bunları anlatmadan geçmemi hoş görün.</p>

  <p class="normal1">Keşke her bir kişi şeceresini Nuh’un gemisinden bu yana onlarınki kadar kesinlikle bilseydi! Sanırım bugün dünyada birçok imparator, kral, duka, prens ve papalar vardır ki, kim bilir hangi goygoycu papaz ya da sırık hamalının soyundandırlar; buna karşılık öyle miskin, züğürt tımarhane dilencileri de vardır ki, büyük kralların ve imparatorların kanından ve soyundan gelmedirler, nitekim ne kadar şaşırtıcıdır krallıkların ve imparatorlukların birbirine geçişleri:</p>

  <p class="indentmetin">Asurlardan Medlere</p>

  <p class="indentmetin">Medlerden Perslere</p>

  <p class="indentmetin">Perslerden Makedonyalılara</p>

  <p class="indentmetin">Makedonyalılardan Romalılara</p>

  <p class="indentmetin">Romalılardan Bizanslılara</p>

  <p class="indentmetin">Bizanslılardan Fransızlara.</p>

  <p class="normal1">Ben kulunuzdan örnek vermem gerekirse, sanırım eski zamanların zengin bir kral ya da prensinin soyundan gelmeyimdir; çünkü benim kadar büyük bir tutkuyla kral ve zengin olmak isteyen kimse görülmemiştir; neden isterdim bunu: Bol bol yiyip içmek, çalışmamak, kaygı nedir bilmemek, dostlarım ve bütün hayırlı ve bilgili kişileri zengin etmek için. Ama şununla avutuyorum ki kendimi, öbür dünyada öyle olacağım, hem de bugün umabildiğimden daha da fazla. Siz de dertlerinizi böylesi ya da daha iyisi düşüncelerle avutun ve kana kana için, içebilirseniz.</p>

  <p class="normal1">Dönelim koyunlarımıza diyordum ki size Gargantua’nın şeceresi ve tarihi tanrıların yüce bir lütfu olarak başkalarından daha tastamam elimize geçmiştir. Yalnız Mesih’inki daha tam olabilir, ama ondan söz etmek bana düşmez, zaten şeytanlar (yani müfteri ve mürai kişiler) izin vermezler buna. Bu şecereyi Jean Audeau, Galeau Kemeri yakınlarında, Narsay’e doğru akan Olive Deresi’nin aşağılarındaki çayırlığında bulmuştur; kazmacılar bu çayırlığın hendeklerini düzeltirken, çapaları tunçtan bir büyük mezara takılmış, alabildiğine uzunmuş bu mezar, ucu bulunamamış, neden derseniz, Vienne Irmağı’nın savakları altına gidiyormuş. Bu mezarı bir yerinden açmışlar, orası bir kâse ile işaretliymiş, kâsenin çevresinde de Etrüsk harfleriyle hıc bıbıtur (Burada içilir) yazılıymış, açınca bakmışlar dokuz şişe, Gaskonyalıların çomakları dizdikleri gibi dizilmiş duruyor, bunların ortasındakinin altında kocaman, toraman, yaman, cici bici, gri, küflü müflü bir kitapçık bulmuşlar, kokusu güllerinki gibi güzel değilse de, daha keskinmiş.</p>

  <p class="normal1">Sözünü ettiğimiz şecere bu kitapçığın içindeydi, baştan başa süslü ve okunaksız harflerle, kâğıt değil, deri değil ve balmumu değil, karaağaç kabuğu üzerine yazılıydı, harfler zamanla öyle aşınmış ki, ancak bir satırda üç tanesi zor okunuyordu.</p>

  <p class="normal1">Layık olmadığım halde beni çağırdılar, koca koca gözlükler takınarak, Aristoteles’in öğrettiği üzere, görülmez harflere okuma sanatını uygulayarak, yazıyı çevirdim, bu çeviriyi Pantagruellik ederek, yani gönlünüzce içerek ve Pantagruel’in akıl almaz eylemlerini okuyarak göreceksiniz.</p>

  <p class="normal1">Bulunan kitapçığın sonunda “Panzehirli tekerlemeler” başlığı altında bir küçük betik vardı. Fareler ve sıçanlar, ya da yalan söylemiş olmayayım, daha başka muzır hayvanlar baş tarafını kemirmişlerdi; üst yanını eskilere saygımdan ötürü buraya aldım.</p>
</body>
</html>
