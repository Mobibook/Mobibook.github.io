<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gargan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_9">Bölüm V</h1>

  <p class="ortayazi">Zilzurna sarhoşların konuşmaları</p>

  <p class="normal1">Sonra aynı yerde yeniden yemek faslı başladı, gelsin şişeler, jambonlar, uçsun kadehler, çınlasın kâseler:</p>

  <p class="normal1">— Çek!</p>

  <p class="normal1">— Aç!</p>

  <p class="normal1">— Çevir!</p>

  <p class="normal1">— Karıştır!</p>

  <p class="normal1">— Bana susuz ver, ha şöyle, ahbap!</p>

  <p class="normal1">— Bitir şunu dibine kadar.</p>

  <p class="normal1">— Doldur taşır ışıl ışıl şarabı.</p>

  <p class="normal1">— Boğazımız kurudu!</p>

  <p class="normal1">— Yangın var, söndürün!</p>

  <p class="normal1">— Aman kardeş, gönlümce içemiyorum!</p>

  <p class="normal1">— Nezle olmayasın, iki gözüm?</p>

  <p class="normal1">— Öyle, öyle.</p>

  <p class="normal1">— Haydi yahu, içkiye gelelim.</p>

  <p class="normal1">— Ben belli saatlerde içerim, papanın katırı gibi.</p>

  <p class="normal1">— Ben içkimi dua kitabından içerim, başpapazlar gibi.</p>

  <p class="normal1">— Dünyada ilkin susuzluk mu var idi, yoksa içki mi?</p>

  <p class="normal1">— Susuzluk var idi, çünkü susamadan kim içebilirdi masumluğunda?</p>

  <p class="normal1">— İçki var idi, zira privatio presupponit habitum. Latincem kuvvetlidir:</p>

  <p class="normal1">Foecundi calices quem non fecere disertum?</p>

  <p class="normal1">— Biz masumlar az mı içiyoruz susamadan?</p>

  <p class="normal1">— Ben, günahkâr kulunuz, susamadan içmem, şimdiki susuzluğum için değilse bile, gelecek susuzluğuma içerim. Ebediyen içerim. Benim için ebediyet içmedir ve içme de ebediyet.</p>

  <p class="normal1">— Şakıyalım, içelim, bir ilahi döktürelim.</p>

  <p class="normal1">— Şarap döktür, şarap…</p>

  <p class="normal1">— Nedir bu? Ben hep vekâleten mi içeceğim?</p>

  <p class="normal1">— Gırtlağınızı kurutmak için mi ıslatırsınız, yoksa ıslatmak için mi kurutursunuz?</p>

  <p class="normal1">— Ben teoriden anlamam; pratikten biraz çakarım.</p>

  <p class="normal1">— Çabuk olalım!</p>

  <p class="normal1">— Islatırım, demlenirim, içerim, içmesem ölürüm diye.</p>

  <p class="normal1">— Hep için, hiç ölmezsiniz.</p>

  <p class="normal1">— İçmezsem, kururum, ölmüş olurum. Canım alır başını, ıslak bir yere gider, çünkü can kuru yerde barınamaz.</p>

  <p class="normal1">— Sakiler, siz ey bedenlerden yeni beden yaratanlar! İçmez adamdan içer adama çevirin beni.</p>

  <p class="normal1">— Bu sinirli ve kuru bağırsaklar ebediyen sulansın!</p>

  <p class="normal1">— İçtiğinden tat almayan boşuna içer.</p>

  <p class="normal1">— Damarlara giren içkiden çişhaneye damla gitmez.</p>

  <p class="normal1">— Bu sabah kestiğim dananın işkembesini ıslatsam iyi olur.</p>

  <p class="normal1">— Midemi fazla şişirdim, içmeli.</p>

  <p class="normal1">— Senetlerimin kâğıdı benim içtiğim kadar içse, alacaklılarım şarap alırlardı para yerine, ödemeye sıra gelince.</p>

  <p class="normal1">— El kaldırır, burun kızarır!</p>

  <p class="normal1">— Bu içtiğim çıkmadan daha niceleri girecek içime!</p>

  <p class="normal1">— Sığ kâseden içmek gerdana zarar.</p>

  <p class="normal1">— Şişeyle sürahi avlamak derler buna.</p>

  <p class="normal1">— Ne fark var şişeyle sürahi arasında?</p>

  <p class="normal1">— Büyük fark: Şişe tıpayla kapanır, sürahi tıkaçla.</p>

  <p class="normal1">— Amma da yaptın ha!</p>

  <p class="normal1">— Babalarımız iyi içtiler, iyi boşalttılar.</p>

  <p class="normal1">— Sıçmak. Şakımak tamam! İçelim!</p>

  <p class="normal1">— Bu ahbap işkembesini yıkamaya gidiyor ırmağa, bir diyeceğin var mı?</p>

  <p class="normal1">— Ben içsem içsem sünger kadar içerim.</p>

  <p class="normal1">— Ben bir Malta şövalyesi kadar.</p>

  <p class="normal1">— Ben tanquam sponsus, yani bir güveyi kadar.</p>

  <p class="normal1">— Bense sicut terre sine aqua, susuz kalmış toprak kadar.</p>

  <p class="normal1">— Jambon nedir, tanımla bakalım.</p>

  <p class="normal1">— Bir içki müeyyidesidir, yani bir makaradır, makarayla şarap mahzene indirilir, jambonla mideye.</p>

  <p class="normal1">— Bırakalım be, içelim! Respice personam; pone pro dous; bus non est in usu.</p>

  <p class="normal1">— İndirdiğim kadar çıkabilseydim, çoktan havalarda olurdum.</p>

  <p class="normal1">— Jacques Cueur böyle doldurdu küpünü.</p>

  <p class="normal1">— Ağaç sulandıkça verir ürünü.</p>

  <p class="normal1">— Böyle girdi Bacchus Hindistan’a.</p>

  <p class="normal1">— Böyle girdi bilim Melinda’ya.</p>

  <p class="normal1">— Küçük yağmur büyük yeli dindirir. Uzun içmeler yıldırım söker.</p>

  <p class="normal1">— Benimkinden böylesi idrar çıksa emer miydin onu?</p>

  <p class="normal1">— Ben varım buna.</p>

  <p class="normal1">— Saki, doldur! Kaydet, ben de giriyorum sıraya.</p>

  <p class="normal1">— Devir kâseyi baba, içinde var daha.</p>

  <p class="normal1">— İçkisizlikten ötürü yolsuzluk davası açıyorum. Saki, dilekçemi kaydet gereğince.</p>

  <p class="normal1">— Şu dibinde kalanı da!</p>

  <p class="normal1">— Eskiden tümünü içerdim, şimdi damlasını bırakmıyorum.</p>

  <p class="normal1">— Acele etmeyelim, her şeyi tıkınalım!</p>

  <p class="normal1">— Şu güzelim işkembelere bakın, alaca öküzün yağlı işkembelerine, ağzınıza layık! Tanrı aşkına, dibini kazıyalım şunun, evin bereketine.</p>

  <p class="normal1">— İçin, yoksa…</p>

  <p class="normal1">— Hayır, hayır…</p>

  <p class="normal1">— İçin, ne olur.</p>

  <p class="normal1">— Serçeler kuyruklarına vurulmadan yemezler, ben de kıçım yalanmadan içmem.</p>

  <p class="normal1">— Lagona edatera! Bedenimde tek bir delik yok ki, şarap susuzluğu kovalamasın orada.</p>

  <p class="normal1">— Bu şarap susuzluğumu artırıyor benim!</p>

  <p class="normal1">— Bu şarap hiç susuzluk bırakmayacak bende.</p>

  <p class="normal1">— Şişeleri, sürahileri şıngırdatarak bağıralım: Susuzluğunu yitiren gelip burada aramasın diye! Uzun içki şırıngaları susuzluğu kapı dışarı etti.</p>

  <p class="normal1">— Yüce Tanrı parlattı yıldızları, biz de tabakları parlatıyoruz.</p>

  <p class="normal1">— İsa’nın sözü çıkıyor ağzımdan: Sitio, susadım.</p>

  <p class="normal1">— Yanartaş söner de benim ruhbani susuzluğum sönmez.</p>

  <p class="normal1">— Mans piskoposu Angest der ki: İştah yedikçe gelir, ben de derim ki susuzluk içtikçe gider.</p>

  <p class="normal1">— Susuzluğun çaresi ne ola?</p>

  <p class="normal1">— Köpek ısırmasına karşı çarenin tam tersi: Köpeğin hep ardından koşun hiç ısırmaz sizi, susuzluğun hep önünden için, o zaman susuzluk hiç yakalamaz sizi.</p>

  <p class="normal1">— Baktım uyuyorsunuz, uyandırıyorum. Ezel sakisi, bizi uyumaktan koru! Argus’un yüz gözü vardı görmek için, bir sakiye yüz el gerek Briareus gibi, hiç yorulmadan şarap sunmak için.</p>

  <p class="normal1">— Islatalım, kurutması hoş olur.</p>

  <p class="normal1">— Beyazından ver, hepsini ver, şeytanın başı için! Doldur, doldur iyice, dilimin derisi soyuldu.</p>

  <p class="normal1">— İçin ihvanlar!</p>

  <p class="normal1">— Şerefe ahbap! Devir, devir!</p>

  <p class="normal1">— Hey babam! Cümbüş buna derler.</p>

  <p class="normal1">— O lachryma Christi!</p>

  <p class="normal1">— Deviniere şarabı bu, beyazın beyazı!</p>

  <p class="normal1">— Ah, canım beyaz şarap!</p>

  <p class="normal1">— Şarap değil, ipek mübarek!</p>

  <p class="normal1">— Aman, aman ne yumuşak, yün yastık gibi.</p>

  <p class="normal1">— Dayan, dostum, dayan!</p>

  <p class="normal1">— Bu kumarda hile olmaz, çünkü yuttuğumuzu yuttuk.</p>

  <p class="normal1">— Ex hoc in hov. Oradan çıktı dışarı, buradan girdi içeri, ne sihirdir ne keramet. Herkes gözüyle gördü: Benim bu işin ustası.</p>

  <p class="normal1">— Hmm, hmm, ben papazın keratası.</p>

  <p class="normal1">— Ey içenler, hey susayanlar!</p>

  <p class="normal1">— Canım saki, doldur şarabı taşsın!</p>

  <p class="normal1">— Kızılından, kardinal takkesi gibi.</p>

  <p class="normal1">— Natura abhorret vacuum, doğa boşluktan hoşlanmaz.</p>

  <p class="normal1">— Sinek içmiş diyemezsiniz, öyle dolu.</p>

  <p class="normal1">— Devirelim. Breton’lar gibi.</p>

  <p class="normal1">— Dibine kadar, dibine kadar için bu şarabı.</p>

  <p class="normal1">— Yutun, derde devadır.</p>
</body>
</html>
