<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gargan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_50">Bölüm XLVII</h1>

  <p class="ortayazi">Grandgousier’nin alaylarını nasıl getirttiği,<br class="chapter" />
  Böbürlek’in nasıl Fırlamış’ı öldürüp<br class="chapter" />
  Picrochole’un buyruğuyla öldürüldüğü</p>

  <p class="normal1">O günlerde Besse, Eskipazar, Saint Jacques Kasabası, Trainneau, Parillé, Roches Saint Paul, Vaubretan, Pautille Brehemont, Clam Köprüsü, Cravant, Gradmont, Bourdes, Analar Şehri, Huymes, Sergé, Hussé, Saint Louant, Panzoust, Coldreaux, Verron, Coulaines, Chosé, Varenes, Bourgueil, Boucard Adası, Croulay, Narsy, Cande, Montsoreau ve daha başka sınırdaş ülkeler Grandgousier’ye elçiler yollayıp, Picrochole’un ona ettiği kötülükleri duyduklarını bildiriyorlar ve eski antlaşmaları gereğince, asker, para ve başka savaş gereçleri olarak bütün güçlerini buyruğuna veriyorlardı.</p>

  <p class="normal1">Antlaşmalara uygun olarak hepsinin vereceği paranın toplamı yüz otuz dört milyon iki buçuk altına yükseliyordu. Asker olarak on beş bin kılıç eri, otuz iki bin atlı, yirmi dokuz bin tüfekli, yüz kırk bin gönüllü, ağır hafif tekli çifte topla birlikte kırk yedi bin topçu gönderiyorlardı. Hepsinin altı ay dört günlük para ve erzakı sağlanmış olacaktı. Gargantua bütün bunların ne gönderilmesini istedi ne de gönderilmemesini; ama hepsine teşekkürler edip bu savaşta uygulayacağı bir taktik sayesinde bunca mert kişinin tedirgin edilmesine ihtiyaç kalmayacağını söyledi. Yalnız Deviniere, Chavigny, Gravot ve Quinquenays’de hazır bulundurduğu alayların düzenle getirilmesi için birini yolladı. Bunlar iki bin beş yüz zırhlı asker, altmış altı bin piyade, yirmi altı bin tüfekli, iki yüz ağır topla yirmi iki bin topçu ve altı bin zırhsız atlıydı. Küçük birliklere ayrılmış olan bu alayların veznecileri, erzakçıları, nalbantları, silah ustaları sefer boyunca gerekli daha başka zanaatçıları vardı. Hepsi askerlik sanatında öyle iyi yetişmiş, öyle iyi silahlanmışlar, bayraklarını, âlemlerini uzaktan öyle iyi seçip izliyorlar, komutanlarının buyruklarını öyle çabuk kavrayıp yerine getiriyorlar, öyle rahat koşuyor, öyle yaman saldırıyorlar, gereğinde öyle tedbirli davranıyorlardı ki, bir ordudan, savaş birliğinden çok org seslerinin uyuşumuna, saat dişlilerinin kavraşımına benziyorlardı.</p>

  <p class="normal1">Böbürlek, döner dönmez Picrochole’un huzuruna çıktı; neler yaptığını, neler gördüğünü uzun uzun anlattı. Sonunda, açıkça konuşmaktan sakınmayarak, Grandgousier ile anlaşmayı önerdiğini, bu kralın dünyanın en iyi insanı olduğu kanısına vardığını söyledi ve sadece iyiliklerini gördüğümüz komşulara böylesine kötü davranmanın ne yararlı ne de haklı bir yanı olduğunu, kaldı ki bu seferi büyük zararlara, belalara uğramadan bitiremeyeceklerini, çünkü Picrochole’un elindeki güçlerin, Grandgousier’i kolay kolay yenebileceği nitelikte olmadığını ekledi.</p>

  <p class="normal1">Bunları duyan Fırlamış birden bağırdı:</p>

  <p class="normal1">“Ne mutsuzluktur bir kral için hizmetinde böylesine kolay satın alınan kimselerin bulunması! Buymuş meğer Böbürlek. Çünkü, bakıyorum, duyguları öyle değişivermiş ki, düşmanlarımız onu alıkoymak istemiş olsalardı, katılacaktı onlara bize karşı savaşmak, bize ihanet etmek için; ama mertlik nasıl her yerde, dostlarımızda olsun, düşmanlarımızda olsun övülür ve saygı görürse, kötü yürek de çabuk belli eder kendini ve kuşku uyandırır. Düşmanlarımız, kötü yüreği yararlarına kullansalar bile, onlar da her zaman iğrenirler kötülerden, kalleşlerden.”</p>

  <p class="normal1">Bu sözlerle çileden çıkan Böbürlek kılıcını çektiği gibi Fırlamış’ın sol memesinin biraz üstüne sapladı ve adam hemen öldü. Böbürlek kılıcını bedenden çekip gürledi:</p>

  <p class="normal1">“Kim sadık kullara çamur atarsa gebersin böyle!”</p>

  <p class="normal1">Picrochole’un birden tepesi attı ve kılıcı pırıl pırıl kılıfıyla görünce de:</p>

  <p class="normal1">“Sana bu silahı” dedi, “sevgili dostum Fırlamış’ı önümde böyle azgınca öldüresin diye mi verdiler?”</p>

  <p class="normal1">Okçuların onu paramparça etmeleri buyruğunu verdi. Buyruğu hemen öyle zalimce yerine getirildi ki, oda, baştan başa al kanlara bulandı. Sonra Picrochole Fırlamış’ı şanlı bir törenle gömdürüp Böbürlek’in ölüsünü surlardan aşağı, vadiye attırdı.</p>

  <p class="normal1">Bu kanlı azgınlığın haberi bütün orduya ulaştı. Birçokları Picrochole’a karşı mırıldanmaya başladılar; o kadar ki Şarapkurdu dedi ki Picrochole’a:</p>

  <p class="normal1">“Efendimiz, bu işin sonu neye varacak bilmem. Askerlerinizin yüreklerini pek sağlam görmüyorum. Burada yiyecek sağlama işlerinin kötü gittiği ve sayıca bir hayli azalmış olduğumuz düşüncesindeler. Üstelik düşmanlarımızı desteklemeye alay alay askerler geliyor. Bizi bir kuşatırlarsa, tümüyle yok olmaktan nasıl kurtuluruz bilmem.”</p>

  <p class="normal1">“Hadi, hadi!” dedi Picrochole; “Melun’un yılan balıklarına benziyorsunuz; deriniz soyulmadan önce bağırıyorsunuz. Bırakın hele bir gelsinler.”</p>
</body>
</html>
