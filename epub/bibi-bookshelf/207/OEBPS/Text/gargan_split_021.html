<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gargan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_18">Bölüm XIV</h1>

  <p class="ortayazi">Gargantua’nın nasıl bir sofist’ten<br class="chapter" />
  Latin edebiyatını öğrendiği</p>

  <p class="normal1">Bu sözleri duyunca Koca Grandgousier, oğlu Gargantua’nın ne üstün bir aklı ve ne şaşılacak bir zekâsı olduğunu görüp hayran kaldı. Ve dadılarına şunları söyledi:</p>

  <p class="normal1">“Makedonya Kralı Philippos, oğlu İskender’in akıllılığını bir atı ustaca kullanmasında görmüştü. O at öylesine yaman, azılı bir attı ki, kimse üstüne binemiyordu. Çünkü, bütün binicilerini yere atıp, kiminin boynunu, kiminin bacaklarını, kiminin kafasını, kiminin çenelerini kırıyordu. İskender, atların gezi ve eğitim yeri olan Hippodrom’da bunları görünce, atın azgınlığının, gölgesini görüp korkmasından geldiğini anlayıverdi. Bunun üzerine ata binip, onu güneşe karşı sürdü. Böylece, gölge arkaya düştü ve at buyruğuna girdi. Babası onun Tanrısal bir kafası olduğunu orada anladı ve onun çağındaki Yunan filozoflarının en üstünü sayılan Aristoteles’ten çok özlü bir eğitim görmesini sağladı.</p>

  <p class="normal1">Ama size diyeceğim şu ki, oğlum Gargantua ile önünüzde yaptığım bu konuşmadan onda Tanrısal bir zekâ olduğunu anladım; öyle keskin, öyle ince, öyle derin, öyle sağlam bir zekâ ki bu, iyi bir eğitim görürse, en yüce bilim basamaklarına yükselebilir. Onun için kendisini, yeteneğine uygun olarak yetiştirecek bir bilgin kişiye vermek ve bu uğurda hiçbir şeyi esirgememek niyetindeyim.”</p>

  <p class="normal1">Gerçekten de, ona üstat Thubal Holoferne adlı bir büyük sofist bilgin hoca tutuldu. Bu hoca ona alfabeyi öyle iyi öğretti ki, bütün harfleri tersine ezberden okuyordu. Bu iş beş sene üç ayda oldu. Sonra hocası ona Donatus’un kitaplarını ve Alanus’un in Parabolis dörtlüklerini okudu. Bu da on üç sene, altı ay ve iki hafta sürdü.</p>

  <p class="normal1">Ama şunu da söyleyeyim ki, bu arada ona gotik harflerle yazı yazmasını öğretiyor ve Gargantua bütün kitaplarını kendi eliyle yazıyordu. Çünkü baskı sanatı henüz yoktu.</p>

  <p class="normal1">Gargantua iri bir diviti her gün yanında taşıyordu. Bu divit yedi bin batman ağırlığındaydı. Kalemdanlığı Enay Kilisesi’nin koca sütunları kadar iri ve büyüktü. Hokkası, bir ton ağırlığı taşıyacak güçte zincirlerle kalemdanlığa asılıydı.</p>

  <p class="normal1">Sonra hocası ona De modis significandi’yi; Hurtebize, Fasquin, Tropiteulx, Gualehaul, Jean le Veau, Billonio, Brelinguandus ve bir sürü başkalarının yorumları ile okudu. Bu da on sekiz sene, on bir ay sürdü. Bunları öylesine iyi öğrendi ki, sınavda hepsini tersine ezberden okuyordu ve annesine bir çırpıda dilbiliminin bilim olmadığını ispatlıyordu.</p>

  <p class="normal1">Sonra hocası, ona bir çeşit takvim olan Compostum’u okudu. Bu da on altı yıl, iki ay sürdü. O zaman hocası öldü:</p>

  <p class="indentmetin">Yıl bin dört yüz yirmi iken</p>

  <p class="indentmetin">Öldü gitti frengiden.</p>

  <p class="normal1">Sonraki hocası üstat Jobelin Bridé adında öksürüklü bir başka ihtiyardı. Bu hoca da ona Hugotio’yu, Hebrard’ın Grecismus’unu, Doctrinal’i, Pars’ları, Quid est’i, Supplementum’u, Marmotret’nin Sofra Adabı’nı, Senaca’nın Dört Baş Erdem’ini, Passavantus’un Cum Commento’sunu, şölenler için Ninni’yi ve aynı hamurdan başka kitaplar okudu. Bunları okuyunca Gargantua, bizim sonradan hiçbir fırında pişiremediğimiz kadar pişip akıllandı.</p>

  <p class="normal1">Bölüm XV</p>

  <p class="normal1">Gargantua’nın<br class="chapter" />
  nasıl başka hocalara verildiği</p>

  <p class="normal1">Bu arada babası baktı ki oğlu çok iyi çalışıyor, bütün vaktini bu işe veriyor ama yine de bir yararını görmüyor, daha da kötüsü, gittikçe daha densiz, daha sersem oluyor, alıklaşıp salaklaşıyordu.</p>

  <p class="normal1">Grandgousier bundan yakınırken, Papeligosse genel valisi Don Philippe des Marays dedi ki ona: Böylesi hocalardan böylesi kitaplar okuyacağına, hiçbir şey öğrenmemek daha iyidir, çünkü bütün öğrettikleri saçma, bütün bildikleri koftur, bu adamlar güzelim soylu kafaları kısırlaştırıp gençliğin bütün çiçeğini soldururlar. Böyle olduğunu anlamak için, günümüzdeki gençlerden sadece iki yıl okumuş birini alın, dedi. Eğer bu genç sizin oğlunuzdan daha aklı başında değilse, sözü sohbeti daha yerinde değilse, herkesin yanında nasıl davranılacağını daha iyi bilmiyorsa, ne isterseniz deyin bana, Brene farfarası deyin. Bu öneri Grandgousier’in pek hoşuna gitti ve hemen uygulanmasını istedi.</p>

  <p class="normal1">Akşam yemeğinde bu Bay des Marays kendi uşaklarından Villegongys’li Eudemon adında bir delikanlıyı getirdi; bu genç öyle iyi taranmış, öyle iyi giyinmiş, öyle iyi fırçalanmış, öyle kibar davranışlıydı ki, insandan çok, bir küçük meleğe benziyordu. Grandgousier’ye dedi ki:</p>

  <p class="normal1">“Daha on iki yaşında. Görelim ne fark olduğunu sizin o eski alık allamelerinizin bilgisiyle şimdiki gençler arasında.”</p>

  <p class="normal1">Bu denemeden hoşlanan Grandgousier: “Uşak kendini göstersin” dedi. O zaman Eudemon, efendisi genel validen izin alarak, şapkası elinde, alnı açık, ağzı pembe pembe, bakışı güven dolu, gözleri bir çocuk saflığı ile Gargantua’ya dikili, ayağa kalktı ve başladı övmeye ve yüceltmeye önce onun erdem ve iyi huylarını, ikinci olarak bilgisini, üçüncü olarak soyluluğunu, dördüncü olarak beden güzelliğini, beşinci olarak da Gargantua’ya tatlılıkla, kendisini bu kadar iyi yetiştirmek isteyen babasına gerekli en büyük saygıyı göstermeyi öğütledi, sonunda kendisini en naçiz kulu bilmesini rica etti; tanrılardan başkaca bir dileği olmadığını, ona bir hizmette bulunabilirse bunun kendisine yapacağı en büyük lütuf olacağını söyledi. Bütün bunları öyle yerinde tavırlarla, öyle açık bir söyleyişle, öyle etkili bir sesle, öyle süslü ve güzel bir Latinceyle söyledi ki, bu çağın bir delikanlısından çok, eski zamanın bir Gracchus’una, bir Cicero’suna, bir Aemilius’una benziyordu.</p>

  <p class="normal1">Buna karşılık Gargantua’nın bütün yaptığı inekler gibi ağlamak oldu, yüzünü külahıyla kapadı ve ölmüş eşekten nasıl osuruk çıkmazsa, onun ağzından da tek kelime almak mümkün olmadı.</p>

  <p class="normal1">Babası öyle kızdı ki hocası Jobelin’i öldürmek istedi. Ama Bay des Marays tatlı tatlı diller dökerek öfkesini yatıştırdı. Bunun üzerine Grandgousier “parası verilsin, çatlayasıca içki içirilsin ve cehennem olup gitsin” dedi.</p>

  <p class="normal1">“Bir İngiliz gibi sarhoş olup geberirse, bugün kimseye yük olmaz artık” diyordu.</p>

  <p class="normal1">Jobelin hoca evden ayrılınca, Grandgousier genel valiye oğlunu kimin eğiteceğini danıştı, bu işin Eudemon’un öğretmeni Ponokrates’e verilmesi ve o zamanın Fransa’sında delikanlıların neler okuduğunu görmek için hep birlikte Paris’e gidilmesi kararlaştırıldı.</p>
</body>
</html>
