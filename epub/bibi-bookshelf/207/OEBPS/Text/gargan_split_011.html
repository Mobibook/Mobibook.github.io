<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gargan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_8">Bölüm IV</h1>

  <p class="ortayazi">Gargamelle’in Gargantua’ya gebe iken<br class="chapter" />
  tabaklar dolusu işkembe yemesi</p>

  <p class="normal1">Gargamelle’in çocuk doğurması şu hal üzere şu biçimde oldu ve inanmazsanız eğer, dibiniz boşalsın!</p>

  <p class="normal1">Onun dibinin boşalması şubat ayının üçüncü günü bir öğleden sonra fazla işkembe yedikten sonra oldu. İşkembe dediğim yağlı, özel öküz işkembesi; özel öküz dediğim ahırda ve özel çayırda beslenmiş öküz; özel çayır dediğim de yılda iki kez yeşeren çayır. İşte bu tür yağlı öküzlerden üç yüz altmış yedi bin on dördünü kesmişler. Karnavalda tuzlansın, baharda bol bol öküz eti bulunsun, yemeklerden önce tuzlu kutlamalar yapılsın ve şarap daha keyifli içilsin diye.</p>

  <p class="normal1">Anlayacağınız gibi, o gün işkembe bolluğu vardı, öylesine lezzetli bir işkembe ki, yiyenler parmaklarını yalıyorlardı. Ama şeytanın şeytanlığına bakın ki, bu işkembeler uzun süre saklanamazdı, çürürlerdi çünkü. Bu da onların gözünde büyük ayıptı. Bundan ötürü parçasını bırakmadan hepsini tıkınma kararı alındı. Bu amaçla tüm Sainnais, Suillé, La Roche Clermaud, Vaugaudray ahalisi çağrıldı, Coudray Montpensier, Gué de Vede’liler ve daha başka komşu bölgeler unutulmadı, hepsi de iyi içkici, şen ahbap ve iyi kuka oyuncularıydı.</p>

  <p class="normal1">Babacan Grandgousier’nin keyfine diyecek yoktu ve her şeyin çanaklar dolusu getirilmesini buyuruyordu. Ama karısına mümkün olduğu kadar az yemesini, çünkü kurtulmasının yaklaştığını ve bu durumda cümbüşün pek yerinde olmayacağını söylüyordu. “Kim ki bok yemek ister (diyordu) bu işkembeyi tıka basa yer.” Bu uyarmalara boşveren Gargamelle on altı ton, iki fıçı ve altı çanak yedi. O kadının içinde şişişen kazurat bolluğunu düşünün artık!</p>

  <p class="normal1">Yemekten sonra hepsi cümbür cemaat Saulsaie söğütlüğüne gittiler ve orada sık çimenler üstünde, keyifli zurna ve tatlı tulum sesleri arasında öyle coşkunca dans ettiler ki, onların böyle eğlendiğini görmek bir cennet sefası oldu.</p>
</body>
</html>
