<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gargan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_37">Bölüm XXXIV</h1>

  <p class="ortayazi">Gargantua’nın yurdunu korumak için<br class="chapter" />
  Paris şehrinden nasıl ayrıldığı ve<br class="chapter" />
  Gymnastes’in düşmanlarla nasıl karşılaştığı</p>

  <p class="normal1">Bunlar konuşuladursun, babasının mektubunu alır almaz Paris’ten çıkan Gargantua, koca kısrağının üstünde Nonnain Köprüsü’nü geçmişti. Ponokrates, Gymnastes ve Eudemon kiralık atlarla ardından geliyorlardı. Geri kalan adamları posta arabalarına binmiş, Gargantua’nın kitaplarını ve filozofi tezgâhını getiriyorlardı.</p>

  <p class="normal1">Gargantua Parilly’ye varınca, çiftlik sahibi Gouget kendisine Picrochole’un La Roche Clermaud Kalesi’ne kuvvet yığdığını ve komutan Bokkazan’ı büyük bir orduyla Vede ormanına ve Vaugaudry’ye baskına yolladığını, Billarda Şaraphanesi’ne kadar her yerde kümesleri talan ettiklerini, memlekette yaptıkları azgınlıkların inanılması güç, görülmedik şeyler olduğunu söyledi. Gargantua bunları duyunca öylesine ürktü ki, ne yapacağını, ne söyleyeceğini bilemez oldu. Ama Ponokrates ona Vauguyon Beyi’nin şatosuna gidilmesini öğütledi. Bu bey öteden beri onların dostu ve birleşiğiydi, onunla her şeyi daha iyi görüşüp danışabilirlerdi; hemen öyle yaptılar ve beyi kendilerine yardım etmeye hazır buldular; beyin düşüncesine göre, çevrede ne olup bittiğini, düşmanların ne durumda bulunduğunu öğrenmek üzere adamlarından biri yollanmalı, böylece o günkü duruma göre ne yapılacağı görüşülmeliydi. Gymnastes gitmek için gönüllü çıktı; ama kendisine çevredeki yolları, kestirmeleri, ırmakları bilen birisinin katılmasının daha doğru olacağına karar verildi.</p>

  <p class="normal1">Bunun üzerine Gargantua ve Vauguyon’un seyisi Prélingand yola çıktılar ve korkusuzca dört bir yanı kolaçan etmeye başladılar. Bu arada Gargantua adamlarıyla birlikte biraz yedi içti ve kısrağına bir yiyimlik, yani yetmiş dört varil yulaf verdirdi. Gymnastes ve yol arkadaşı at koşturdukları yerlerde dağınık ve düzensiz, bulduklarını yağmalayıp iç eden düşman askerlerine rastladılar. Bu askerler Gymnastes’i uzaktan görür görmez, üstüne yürüyüp soymaya kalktılar onu. Gymnastes bağırdı:</p>

  <p class="normal1">“Baylar, ben yoksul şeytanın biriyim; bağışlayın beni, rica ederim. Birkaç altınım kalmadı değil, onu da birlikte içeriz, çünkü bu aurum potabile’dir, gelişimi kutlamak için bu atı da satarız; sonra da beni aranıza alırsınız, çünkü tavuğu yakalamakta, yağlamakta, kızartıp pişirmekte, hatta vallahi, gereğince parçalayıp tadını çıkartmakta şu gördüğünüz ben kulunuzdan daha ustası yoktur; ve işte size katılışımı kutlamak için bütün dostlar şerefine içiyorum.”</p>

  <p class="normal1">Bunu deyip deri kaplı şişesini açtı ve burnunu ıslatmadan bir hayli içti. Soyguncu herifler ağızlarını bir karış açmış, dillerini tazılar gibi dışarı çıkartıp ona bakıyor, içme sırasının kendilerine gelmesini bekliyorlardı. Ama o sırada Komutan Bokkazan ne olup bittiğini görmek için bir koşu geldi. Gymnastes ona şişesini uzatıp:</p>

  <p class="normal1">“Buyrun, komutan” dedi, “çekinmeden için, ben şimdi denedim, Monjau şarabıdır.”</p>

  <p class="normal1">“Ne demek?” dedi Bokkazan, “bu soytarı bizi alaya alıyor. Kimsin sen?”</p>

  <p class="normal1">“Ben bir yoksul şeytanım.”</p>

  <p class="normal1">“Ya!” dedi Bokkazan, “madem yoksul bir şeytansın, geçip gidebilirsin, çünkü her yoksul şeytan vergisiz mergisiz geçer her yerden; ama yoksul şeytanların böyle güzel bir ata binmesi âdet değildir. Onun için, bay şeytan, inin o binekten de ben bineyim, altımda iyi yürümezse, senin sırtına binerim, sayın şeytan, çünkü şeytana uymasını pek severim.”</p>
</body>
</html>
