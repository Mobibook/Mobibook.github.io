<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gargan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_56">Bölüm LIII</h1>

  <p class="ortayazi">Theleme’liler Tekkesi’nin<br class="chapter" />
  nasıl kurulup donatıldığı</p>

  <p class="normal1">Tekkeyi yaptırmak ve döşemek için, Gargantua iki milyon yedi yüz bin yedi yüz otuz bir yünü kırkılmamış koyuna bedel çil para saydı ve her şey tamamlanıncaya kadar da yılda Dive Çayı’ndan elde ettiği gelirden bir milyon altmış dokuz Güneş ve bir o kadar da Ülker altını ayırttı. Tekkenin kurulması ve bakımı için, Gargantua her yıl tekkenin kapısında sayılmak üzere, her türlü vergiden bağışıklı olarak, iki milyon üç yüz altmış dokuz bin beş yüz Güllü altın değerinde toprak geliri verdi ve gerekli belgeleri imzaladı.</p>

  <p class="normal1">Yapı altı köşeliydi, her köşesinde altmış ayak çapında kocaman ve değirmi birer kule vardı; bu kuleler aynı büyüklük ve biçimde idiler. Loire Nehri tekkenin kuzeyinden akıyordu; kıyısında Arktika adlı kule yükseliyordu. Doğuya doğru gidince Kalaer Kulesi vardı; sonra Anatole, Mesembrine, Hesperie, son olarak da Kreyere adlı kuleler geliyordu. Kuleler arasında üç yüz on iki ayaklık bir aralık vardı. Bütün yapı altı kattı, bodrumdaki mahzenler birinci kat sayılıyordu; ikinci kat sepet kulpu biçiminde tonozlarla örtülüydü; yapının geri kalan kısmı, lamba dibi biçiminde, Flandres alçı taşından sarkıntılarla kaplanmıştı. Çatı ince arduazla örtülü, çeşitli küçük, acayip hayvan figürleriyle süslü kurşunlarla kaplıydı; oluklar duvar dışına çıkıyor, pencerelerin arasından gök mavisi ve altın yaldızlı çaprazlama şekillerle iniyor ve binanın altında, suyu nehre akıtan arklarla son buluyordu.</p>

  <p class="normal1">Adı geçen yapı, Bonnivet, Chamborg ve Chantilly şatolarından yüz kat daha görkemliydi; çünkü, yapıda dokuz bin üç yüz otuz iki oda ve her odada bir arka oda, bir hela, bir soyunma giyinme yeri, bir mihrap vardı ve odalar büyük salona açılıyordu. Kuleler arasında, binanın orta yerinde bir sahanlıklı döner merdiven vardı; merdiven basamaklarının bir kısmı kızıl somaki Numidya ve Serpentin mermerlerindendi; boyları yirmi iki ayak, enleri üç parmaktı; sahanlıklar arasında on iki basamak vardı. Işık her sahanlıkta yarım daire biçiminde iki güzel kemerden giriyordu ve buradan merdiven genişliğinde pencereleri kafesli bir odaya giriliyordu. Merdiven çatıya kadar çıkıyor ve bir pavyonda son buluyordu. Aynı merdivenle, her iki yanda bir büyük salona, salonlardan da odalara geçiliyordu.</p>

  <p class="normal1">Arktika Kulesi’nden Kryere Kulesi’ne kadar, dillere ve çeşitli katlara göre sıralanmış Latince, Yunanca, İbranice, Fransızca, Toskanca ve İspanyolca eserlerden meydana gelen kitaplıklar yer alıyordu.</p>

  <p class="normal1">Ortada, altı tuaz boyunda bir kemerle girişi dışarda bulunan şaşırtıcı bir merdiven vardı. Bu merdiven öyle enli ve öyle bir bakışım içindeydi ki, altı savaş adamı, kargıları kalçalarına dayalı olarak, yan yana binanın üst katına çıkabilirlerdi.</p>

  <p class="normal1">Anatole Kulesi’nden Mesembrine Kulesi’ne kadar, dünyanın antik kahramanlıklarını, tarihini ve tasvirlerini dile getiren resimlerle süslü büyük galeriler yer alıyordu. Ortada yine bir merdiven ve nehir tarafındaki kapılar gibi bir kapı vardı; bu kapının üstünde büyük antik harflerle şunlar yazılıydı.</p>
</body>
</html>
