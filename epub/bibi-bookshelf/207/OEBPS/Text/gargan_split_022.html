<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gargan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_19">Bölüm XVI</h1>

  <p class="ortayazi">Gargantua’nın Paris’e nasıl gönderildiği,<br class="chapter" />
  onu götüren dev kısrağın<br class="chapter" />
  Hoşova’da keneleri nasıl dağıttığı</p>

  <p class="normal1">O günlerde dördüncü Numidya Kralı Fayoles Afrika’dan Grandgousier’ye görülmüş görülecek kısrakların en irisini, en büyüğünü, en azmanını yolladı (bilirsiniz Afrika’dan hep yeni şeyler gelir); bu kısrak altı fil büyüklüğünde idi, ayakları Caesar’ın atının ayakları gibi parmak parmaktı, kulakları Languegoth keçilerinin kulakları gibi sarkıktı, kıçında da küçük bir boynuz vardı. Ayrıca da kavruk al tüylüydü ve yer yer boz benekleri vardı. Ama üstüne üstlük korkunç bir kuyruğu vardı, bu kuyruk aşağı yukarı Langès yakınlarındaki Saint Mars Kulesi iriliğinde ve onun gibi dört köşeydi, kuyruğun kılları tıpkı buğday başakları gibi büklümsüzdü.</p>

  <p class="normal1">Buna şaştınızsa, İskitya koçlarının on beş kilodan ağır kuyrukları daha az mı şaşırtıcı? Ya Suriye koyunları? Tenaud doğru söylüyorsa, kuyrukları öyle uzun, öyle ağırmış ki, taşıyabilmesi için bir araba koyuyorlarmış kıçlarına. Sizin gibi düz ova zamparalarında öyle kuyruk ne gezer?</p>

  <p class="normal1">Bu at denizden üç kalyon bir çektirme ile Thalmondois’daki Olonne Limanı’na getirildi.</p>

  <p class="normal1">Grandgousier atı görünce: “İşte” dedi, “oğlumu Paris’e götürmek için biçilmiş kaftan. Bak hele, vallahi işler yolunda. Gün gelecek büyük bilgin olacak oğlumuz. Bay hayvanlar olmasaydı, bizler bilginler gibi yaşardık.”</p>

  <p class="normal1">Ertesi gün, şaraplar içildikten sonra tabii, Gargantua öğretmeni Ponokrates ve onlarla birlikte genç uşak Eudemon yola çıktılar. Havalar açık, yağmursuz olduğundan babası oğluna kırmızı mesler yaptırdı, Babin, potin der bunlara.</p>

  <p class="normal1">Böylece güle söyleye yola çıktılar ve her gün bol bol yiyip içerek Orléans’nın yukarılarına vardılar. Orada otuz beş fersah uzunluğunda ve aşağı yukarı on yedi fersah genişliğinde bir orman vardı. Bu ormanda korkunç bir at sineği ve eşek arısı bolluğu vardı, o kadar ki burası zavallı eşekler, atlar, kısraklar için gerçek bir cehennemdi. Ama Gargantua’nın kısrağı kimsenin aklına gelmeyen bir oyunla, kendi türünden olan bütün hayvanlara bu ormanda yapılmış bütün işkencelerin bir güzel öcünü aldı. Nasıl derseniz, ormana girdikleri anda eşek arıları hücuma geçer geçmez, kuyruğunu kılıç misali çekti ve öylesine bir veryansın etti ki, tüm ormanı sildi süpürdü. Rastgele, bir o yana, bir bu yana, enine boyuna, alttan üstten vurup, ormanı ot biçer gibi yerle bir etti. Öylesine ki o gün bugündür ne orman kaldı, ne eşek arısı, ne sinek. Bütün bölge düz ova oldu.</p>

  <p class="normal1">Bunu gören Gargantua pek öğünmediyse de hoşlandı bundan ve adamlarına, “Hoşuma gitti” dedi ve oranın adı Beauce, yani Hoşova kaldı. Ama yemek yerine de hava aldılar. Bundan ötürü hâlâ bugün bile Hoşova’nın beyleri yemek yerine hava alırlar, bundan hiç de yakınmazlar, bol bol tükürürler.</p>

  <p class="normal1">Sonunda Paris’e vardılar. Orada Gargantua adamlarıyla cümbüş ederek iki üç gün dinlendi, o sırada Paris’te hangi bilginlerin bulunduğunu ve hangi şarapların içildiğini araştırdı.</p>
</body>
</html>
