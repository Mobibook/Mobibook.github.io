<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gargan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_15">Bölüm XI</h1>

  <p class="ortayazi">Gargantua’nın ergenlik çağı üstüne</p>

  <p class="normal1">Üç yaşından beş yaşına kadar Gargantua babasının buyruğu altında gereğine uygun olarak beslendi ve yetiştirildi ve Gargantua vakitlerini ülkenin küçük çocukları gibi geçirdi, yani içmek, yemek ve uyumakla, yemek, uyumak ve içmekle, uyumak, içmek ve yemekle.</p>

  <p class="normal1">Her gün çamurlara batıyor, burnunu karalıyor, yüzünü gözünü kirletiyor, pabuçlarını yıpratıyor, sık sık sinek avlıyor, babasının buyruğundaki kelebeklerin ardından koşuyordu. Pabuçlarına işiyor, gömleğini pisliyor, kollarıyla burnunu siliyor, sümüğünü çorbasına akıtıyor, batmadığı çamur kalmıyor, terliğinden su içiyor ve genel olarak da göbeğini bir sebeple kaşıyor. Dişlerini bir takunyayla temizliyor, ellerini çorbayla yıkıyor, saçını bir kadehle tarıyor, iki semer arasında kıç üstü oturuyor, tepesine ıslak bir çuval geçiriyor, içkisini çorbayla içiyor, çöreğini ekmeksiz yiyor, ısırırken gülüyor, gülerken ısırıyor, sık sık tabağına tükürüyor, yağlı yağlı osuruyor, güneşe karşı işiyor, yağmurdan kaçmak için suya dalıyor, demiri soğukken dövüyor, yıldıza kement atıyor, suçluyken güçlü oluyor, tavus kuyruğu çıkarıyor, maymunca dua ediyor, koyunlarına dönüyor, etliyi sütlüye karıştırıyor, aslanın önünde köpeği dövüyor, öküzün altında buzağı arıyor, kaşınmayan yerini kaşıyor, ağzından baklayı çıkarıyor, iki karpuzu bir koltuğa sığdırıyor, ekmeğini yağ sürmeden yiyor, develeri nallıyor, gülmek için kendini gıdıklıyor, tencerelerin dibini kalaylıyor, tanrılara kurbanda kazık atıyor, akşamın duasını sabah okuyup doğrusu budur diyor, sap yiyip saman sıçıyor, sütünde sinek avlıyor, sinekten yağ çıkarıyor, kâğıt karalayıp mürekkep yalıyor, tavşana kaç deyip tazıya tut diyor, dağdan gelip bağdakini kovuyor, havanda su dövüyor, bulutları tava, havaları fener sanıyor, bir taşla iki kuş vuruyor, çayı görmeden paçaları sıvıyor, yumruğuyla demir dövüyor, ağzıyla kuş tutuyor, ince eleyip sık dokuyor, bulunca bunuyor, daldan dala atlıyor, kurunun yanında yaşı yakıyor, iğneyle kuyu kazıyor, ayıyı kurtlardan koruyor, pire için yorganı yakıyor, mihneti nimet biliyor, dayaktan kaçıp yemekten kaçmıyor, ekşiyi tatlıdan ayırmıyor, her sabah deveye hendek atlatıyor. Babasının köpek yavruları onun çanağından, o da onların çanağından yemek yiyordu. Köpeklerin kulaklarını ısırıyor, onlar da onun burnunu tırmalıyor, kıçlarına üflüyor, onlar da dudaklarını yalıyordu.</p>

  <p class="normal1">Dahası ne, biliyor musunuz, ihvanlar? İçip içip çatlayasılar! Bu küçük zampara durmadan dadılarını mıncıklıyordu, önden arkadan, üstten alttan ve –haydi ver yansın– başlıyordu, şimdiden uçkur çözmeye. Dadıları her gün orasını güzel çelenkler, güzel kurdeleler, güzel çiçekler, güzel püsküllerle süslüyorlar ve oklava misali ellerinde yuvarlıyorlar ve seninki kulaklarını kabartınca, bu oyun hoşlarına gitmiş gibi gülmekten kırılıyorlardı.</p>

  <p class="normal1">Biri ona tıpacığım, öteki iğneciğim, bir başkası mercan dalım, bir başkası musluğum, tıkacım, burgum, dürtecim, matkabım, küpem, benim dik kafalı oyuncağım, saç maşam, kızıl sucukcağızım, benim hayasız hayacığım diyor.</p>

  <p class="normal1">Biri: – Benimdir, diyordu.</p>

  <p class="normal1">Öteki: – Yok benimdir, diyordu.</p>

  <p class="normal1">Bir başkası: – Hani bana? Vallahi keserim öyleyse.</p>

  <p class="normal1">Bir başkası: – Kesmek mi? Canını yakarsınız, bayan. Çocuklarınki hiç kesilir mi? Çüksüz bay olur sonra.</p>

  <p class="normal1">Ve memleketin öbür oğlancıkları gibi eğlensin diye, Mirebalais’deki bir yel değirmeninin kanatlarından güzel bir fırıldak yapmışlar ona.</p>
</body>
</html>
