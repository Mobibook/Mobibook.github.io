<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gargan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_46">Bölüm XLIII</h1>

  <p class="ortayazi">Picrochole’un keşif koluna<br class="chapter" />
  Gargantua’nın nasıl rastladığı,<br class="chapter" />
  rahibin Komutan Sürgit’i nasıl öldürdüğü ve<br class="chapter" />
  nasıl düşmana esir düştüğü</p>

  <p class="normal1">Bokkazan’ın karnı deşilince, yoldan kaçmış olanların anlattıklarını dinleyen Picrochole, şeytanların askerlerine saldırmasına çok içerledi; bütün gece sürdürdüğü toplantıda Fırlamış ve Böbürlek, cehennemin bütün şeytanları çıkagelseler, Picrochole’un hepsini birden tepeleyecek güçte olduğu sonucuna vardılar. Picrochole buna tam inanmıyordu, ama pek inanmıyor da değildi.</p>

  <p class="normal1">Ne olur en olmaz diye yine de, Kont Sürgit’in komutasında bin altı yüz atlıyı çevrede keşfe çıkarttı. Hepsi çevik savaş atlarına binmişler, hepsi üzerlerine kutsal sular serptirmiş ve tılsım olarak boyunlarına birer papaz atkısı sarmışlardı. Karşılarına şeytanlar çıkacak olursa, olur a, bu Bizans’tan gelme su ve atkılar, dağıtır duman ederdi hepsini. Vauguyon ve Maladerya’ya kadar bir koşu gittiler; konuşacak hiç kimseye rastlamayınca daha yukarılara uzandılar ve Coudray yakınlarındaki bir çoban kulübesinde beş hacıyı buldular; onları hemen casus diye bağlayıp, bağırıp çağırmalarına, yalvarıp yakarmalarına aldırmadan yaka paça alıp götürdüler.</p>

  <p class="normal1">Ordu Seuillé’ye indiğinde Gargantua haberi aldı ve adamlarına:</p>

  <p class="normal1">“Yoldaşlar,” dedi, “düşmanla karşılaşmak üzereyiz; sayıları bizden altı kat fazla. Yürüyelim mi dersiniz üstlerine?”</p>

  <p class="normal1">“Ne demek,” dedi Rahip Jean, “elbette yürüyeceğiz. İnsanların sayısına mı bakılır, değerlerine, yiğitliklerine mi?”</p>

  <p class="normal1">Az sonra da avaz avaz bağırdı Rahip Jean:</p>

  <p class="normal1">“Saldırın bre şeytanlar, saldırın!”</p>

  <p class="normal1">Bunu duyan düşmanlar onları gerçekten şeytanlar sanıp dolu dizgin kaçmaya başladılar. Yalnız Kont Sürgit kaçmayıp kargısını zırhına dayadı ve bütün hızıyla Rahip Jean’ı göğsünün ortasından kargıladı; ama kargının demiri belalı cüppeye değer değmez, örse çarpmış bir ufak mum gibi yassılıverdi. İşte tam o sırada Rahip Jean haçlı sopasını Kont’un boynuyla omuzu arasına kürek kemiği üstüne öyle bir indiriş indirdi ki adam bilinçsiz, kımıltısız atın ayaklarına kapandı. Rahip onun boynundaki atkıyı görüp Gargantua’ya:</p>

  <p class="normal1">“Bunlar çömez,” dedi, “daha yeni başlamışlar papaz olmaya. Bense, Ermiş Jean’a şükür, olgun, yetkin bir rahibim. Sinekler gibi gebertirim bunları sizin için!”</p>

  <p class="normal1">Böyle deyip dört nala sürdü atını kaçanların ardından. En geride kalanları sopasıyla rastgele tepeleyip çavdar taneleri gibi serpiyordu yere.</p>

  <p class="normal1">Gymnastes, Gargantua’ya düşmanın ardına düşmenin gerekli olup olmadığını sordu. Gargantua şöyle karşılık verdi ona:</p>

  <p class="normal1">“Hiç gerekli değil, çünkü gerçek askerlik sanatı gereğince düşmanı umutsuzluğa düşürmemeliyiz; bıçak kemiğe dayandı mı, düşman yıpranıp tükenmekte olan gücünü ve yüreğini yeniden toparlayıverir. Hiçbir kurtuluş umudu kalmaması, bitmiş tükenmiş insanları diriltip kurtaracak olan ilaçların en iyisidir. Nice zaferler, yenenlerin elinden kaçıp yenilenlerin eline geçmiştir, çünkü yenenler hak ettikleri kadarıyla yetinmeyip her şeyi çiğneyip yok etmeye, düşmanlarını haber götürecek tek kişi bırakmamacasına öldürmeye kalkmışlardır! Düşmanlarınıza kapıları, yolları açın her zaman; hatta gümüşten bir köprü kurun onlara geçip gitmeleri için.”</p>

  <p class="normal1">“Evet ama,” dedi Gymnastes, “Rahip artlarında.”</p>

  <p class="normal1">“Rahip artlarında mı? Öyleyse yandılar demektir. Ama ne olur ne olmaz, çekilmeyelim henüz; sessizce bekleyelim burada; çünkü düşmanlarımızın taktiğini yeterince kavradım sanırım: Bu adamlar akılla değil, rastgele yürüyorlar.”</p>

  <p class="normal1">Onlar ceviz ağaçları altında bekleyedursun, rahip bütün rastladıklarına kıyasıya vurup gidiyordu düşmanın ardından. Son rastladığı atlı zavallı hacılardan birini terkisine almıştı. Yetişip atlıyı tepeleyeceği sırada hacı bağırdı:</p>

  <p class="normal1">“Aman Bay Rahip, canım Bay Rahip, kurtarın beni, ne olur!”</p>

  <p class="normal1">Bu yalvarmayı duyunca düşmanlar artlarına dönüp baktılar ki bütün kıyameti koparan bir tek rahipmiş sadece. O zaman vurdukça vurdular rahibe, odundan bir eşeğe vurur gibi. Ama öyle sert bir derisi vardı ki rahibin, cübbesinin korumadığı yerlerine de vursalar hiç acı duymuyordu. Sonunda onu iki okçunun bekçiliğine bırakıp gerileri yoklamaya gittiler. Kimsenin üstlerine gelmediğini görünce Gargantua’nın adamlarıyla birlikte kaçmakta olduğu kanısına vardılar. Onları yakalamak için var hızlarıyla cevizliğe doğru saldırıya geçtiler. Rahip iki bekçisiyle aralarında kaldı.</p>

  <p class="normal1">Gargantua gürültüyü ve at kişnemelerini duyunca yanındakilere:</p>

  <p class="normal1">“Yoldaşlar,” dedi; “düşmanlarımızın hayhuyları geliyor kulağıma, birkaçını görüyorum bile işte, üstümüze gelmekteler. Burada pusuya yatalım, yolu avucumuzda tutalım sıkı sıkı. Böylelikle onlar ayaklarıyla gelip belalarını bulmuş ve bize şan kazandırmış olurlar.”</p>
</body>
</html>
