<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gargan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_10">Bölüm VI</h1>

  <p class="ortayazi">Gargantua’nın,<br class="chapter" />
  pek garip biçimde dünyaya gelişi</p>

  <p class="normal1">Onlar içme üstüne bu ufak tefek lafları ededururken Gargamelle alttan fenalaşmaya başladı. O zaman Grandgousier çayırdan kalktı. Doğum sancıları geliyor sanarak onu tatlılıkla yüreklendirmeye çalışıyordu, söğütlük altında çimene uzanırsa rahatça kurtulacağını söylüyordu: Çünkü yeni bebeğin gelişinde taze bir güç kazanması gerekiyordu, sancı her ne kadar canını yakıyorsa da, bunun çok sürmeyeceğini, ardından gelecek sevincin bütün bu çektiklerini unutturacağını, aklında izi bile kalmayacağını söylüyordu.</p>

  <p class="normal1">— Koyunlar gibi yürekli olun, diyordu, şunu çabucak doğuruverin ki, hemen bir başkasını yapalım.</p>

  <p class="normal1">— Ya! Siz erkekler için söylemesi ne kolay! Peki, peki, madem öyle istiyorsunuz kendimi zorlarım, ama dilerim Tanrı’dan ki, dibinden kopsun oranız!</p>

  <p class="normal1">— Ne? dedi Grandgousier.</p>

  <p class="normal1">— Hadi, amma da şakacısınız, pekâlâ anlıyorsunuz ne demek istediğimi.</p>

  <p class="normal1">— Erkekliğim mi? Vay canına! Peki, madem öyle istiyorsunuz, söyleyin bir bıçak getirsinler.</p>

  <p class="normal1">— Yoo, aman Allah göstermesin! Tövbe, tövbe! Sahiden söylemedim, sakın öyle bir şey yapayım demeyin. Ama bugün başıma çok gelecekler var, Tanrı yardımcım olmazsa, hepsi sizin oranız yüzünden.</p>

  <p class="normal1">— Cesaret, cesaret! Tasalanmayın, önünüzdeki dört öküze güvenin! Ben gidip birkaç tek atayım. Bu arada fenalaşırsanız, uzakta olmayacağım, bir seslenmede hemen yanınıza gelirim.</p>

  <p class="normal1">Az sonra ahlayıp oflamaya, bağırıp, çağırmaya başladı. Hemen dört bir yandan bir sürü ebe geldi, alt yanını yokladıklarında bir hayli pis kokulu deri parçaları buldular, çocuk geliyor sandılar, oysa içi boşalıyordu kıç bağırsağı dediğimiz kalın bağırsak gevşemesi dolayısıyla – çünkü, yukarıda söylediğimiz gibi, gereğinden fazla işkembe yemişti.</p>

  <p class="normal1">Derken aralarındaki bir kocakarı –ki hekimlikte büyük ün salmış ve oraya altmış yıl önce Saint Genou yakınındaki Brizepaille’dan gelmişti– ona öyle korkunç bir büzücü ilaç verdi ki, bütün dübür kasları sıkı sıkı kapandı, öylesine ki, düşünmesi iğrençtir ama dişleseniz açamazdınız: Hani şeytan Saint Martin vaaz ederken iki geveze kadının konuşmalarını yazıyormuş da yer kalmadığı için deriyi dişleriyle çekip uzatmış.</p>

  <p class="normal1">Bu sıkışma yüzünden yukarda rahim zarları gevşemiş ve çocuk zarlardan dışarı sıçrayıp boş damara girmiş ve oradan karın zarını da geçerek omuzlara kadar çıkmış (ki orada mezkûr damar ikiye bölünür), sola doğru yollanmış ve sol kulaktan dışarı çıkmış.</p>

  <p class="normal1">Bizimki doğar doğmaz öteki bebekler gibi: “Mies! Mies!” diye değil, “İçki! İçki! İçki!” diye bağır bağır bağırmış, bütün dünyayı içmeye çağırırmış gibi, öyle ki bütün İçistan ve İçmenistan ülkelerinden duyulmuş.</p>

  <p class="normal1">Bu garip doğuma herhalde inanmayacaksınız sanırım, inanmazsanız umurumda değil, ama kendini bilen, sağduyulu bir insan kendine söylenen ve yazılı olan her şeye inanır her zaman. Yasalarımıza, imanımıza, akla ve kutsal kitaba aykırı mıdır bu? Bana sorarsanız, kutsal kitapların hiçbirinde buna ters düşen hiçbir şey yoktur. Hem sonra Tanrı böyle olmasını isteseydi, yapamaz mıydı diyeceksiniz. Aman, ne olur kafalarınızı bu boş düşüncelerle alengirlemeyin. Bana sorarsanız Tanrının yapamayacağı şey yoktur ve eğer isterse kadınlar bundan böyle çocuklarını kulaktan doğururlar.</p>

  <p class="normal1">Bacchus Jüpiter’in baldırından peydahlanmadı mı?</p>

  <p class="normal1">Rocquetaillade anasının topuğundan doğmadı mı?</p>

  <p class="normal1">Crocquemouche da sütninesinin terliğinden?</p>

  <p class="normal1">Minerva Jüpiter’in beyninden kulağı yoluyla dünyaya gelmedi mi?</p>

  <p class="normal1">Adonis de arapzamkı ağacının kabuğundan?</p>

  <p class="normal1">Castor ile Pollux, Leda’nın yumurtlayıp kuluçkaladığı bir yumurtanın kabuğundan?</p>

  <p class="normal1">Ama büsbütün şaşırıp afallardınız Plinius’un kitabından acayip ve doğaya aykırı doğumlardan söz eden bütün bir bölümü size aktarsaydım; ne var ki ben onun kadar pişkin ve yalancı değilim. Okuyun Doğa Tarihi’nin yedinci kitabının üçüncü bölümünü, okuyun ve benim kafamı şişirmeyin artık.</p>
</body>
</html>
