<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gargan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_11">Bölüm VII</h1>

  <p class="ortayazi">Gargantua adının nasıl konduğu ve<br class="chapter" />
  Gargantua’nın şarabı nasıl tattığı</p>

  <p class="normal1">Grandgousier baba ötekilerle içip eğlenirken oğlunun gün ışığına çıkarken attığı yaman çığlığı, “İçki! İçki! İçki!” diye bağırdığını duydu ve gırtlağını kastederek “Que grand tu as” dedi. Orada olanlar bunu duyunca, çocuğa Gargantua adının takılması gerektiğini söylediler, çünkü doğuşunda babasının ilk sözü bu olmuştu. Böylece eski İbranilerin âdetlerine uyulmuş olurdu. Babası kabul etti bunu, anasının da pek hoşuna gitti. Çocuğu yatıştırmak için hababam içki verdiler ona, sonra havuzlara götürüp vaftiz ettiler, dini bütün Hıristiyanların adeti üzere.</p>

  <p class="normal1">Günün süt ihtiyacını karşılamak için Pautille ve Brehemond’dan on yedi bin dokuz yüz on üç inek ısmarlandı. Çünkü bu çocuğun beslenmesi için gerekli sütün çokluğu düşünülürse bütün memlekette yeterli bir sütninenin bulunması mümkün değildi. Gerçi kimi Scotçu allameler onu annesinin emzirdiğini ve her seferinde memelerinden bin dört yüz küp ve dokuz testi süt çıkarabildiğini ileri sürerler, ama olağan görünmeyen bu iddianın memesel bir rezalet olup dindar kulakları incittiği ve sinsi bir dinsizlik havası taşıdığı resmen bildirildi.</p>

  <p class="normal1">Gargantua böylece yirmi iki ayını doldurdu, o yaşında hekimlerin tavsiyesiyle dışarı çıkarılmaya başlandı; bu iş Jehan Denyau’nun icadı olan güzel bir öküz arabasıyla yapıldı. Bu arabanın içinde onu keyifli keyifli orada burada gezdiriyorlardı; herkes hoşlanıyordu onu görmekten, çünkü yüzünden sağlık fışkırıyordu ve çenesinin altı neredeyse on sekiz kattı; ağlaması pek azdı, ama her saat başı uyuyordu, çünkü kıçını oynatmaktan yana son derece uyuşuktu, bunun nedeni ise yaradılışı kadar taze eylül şarabını fazla kaçırmadan gelen arızî bir düşkünlüğe bağlıydı. Aslında hiç sebepsiz de içmiyordu, çünkü her küstüğü, kızdığı, öfkelendiği, ya da sinirlendiği, tepindiği, ağladığı, bağırdığı zaman kendisine içki getirip yatıştırıyorlardı, içer içmez susuyor, keyfi yerine geliyordu.</p>

  <p class="normal1">Dadılarından birinin dini üstüne yemin ederek dediğine göre, içmeye öylesine alışmıştı ki, şişe, bardak sesi duyar duymaz cennet keyifleri tadar gibi kendinden geçiyormuş. Dadılar onun bu Tanrısal düşkünlüğünü göz önünde tutarak sabahları onu keyiflendirmek için bardakları bir bıçakla, şişeleri tıkaçlarıyla, ölçekleri kapaklarıyla tıngırdatıyorlar, bunları duyunca seviniyor, hopluyor, kafasını sallayıp parmaklarıyla çalgı çalıyor, kıçıyla tempo tutarak beşiğinde gidip geliyordu.</p>
</body>
</html>
