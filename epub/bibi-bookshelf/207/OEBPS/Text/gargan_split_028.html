<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gargan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_25">Bölüm XXII</h1>

  <p class="ortayazi">Gargantua’nın oyunları</p>

  <p class="normal1">Sonra ağır ağır bir dua mırıldanarak, ellerini şarap içerek yıkıyor, dişlerini bir domuz paçasıyla temizliyor ve adamlarıyla söyleşip gülüşüyordu. Sonra masaya yeşil çuhalar serilip oyun kâğıtları, zarla damalar, satrançlar geliyordu. Ve oynanan oyunlar şunlardır:</p>

  <p class="normal1">sedir ya da rahat, geniş yatakta uzanılıp iki üç saat, hem düşünmeyip hem konuşmadan uykulara dalındı.</p>

  <p class="normal1">Gargantua uyanınca kulaklarını kaşıyıp oynattı biraz. Derken serin serin şaraplar geldi, o da her zamankinden daha keyifle içti.</p>

  <p class="normal1">Ponokrates uykudan sonra içmenin kötü bir şey olduğunu söyledi. Gargantua:</p>

  <p class="normal1">“Kilise babalarının yaptığı da budur aslında” dedi, “yaradılıştan uykum tuzludur benim, bunca yağlı jambonu da uykuda edinmişimdir.”</p>

  <p class="normal1">Sonra biraz çalışıyor ve sabah dualarını keyfince savuşturmak için bir yaşlı katıra biniyor, daha önce dokuz krala bineklik etmiş bu katırın üstünde ağzını oynatıp, başını sallayarak tavşanların ağlara düşmesini görmeye gidiyordu.</p>

  <p class="normal1">Dönüşünde doğru mutfağa gidip şişte hangi etlerin kızardığına bakıyordu. Akşam yemekleri de yamandı doğrusu: Gargantua içkici komşularını da yemeğe çağırmaktan hoşlanırdı, onlarla birlikte eski yeni adamları da bol bol içerlerdi. Bunlar arasında Fou, Gourville, Grignault, Marigny gibi beyzadeler bulunurdu.</p>

  <p class="normal1">Akşam yemeğinden sonra güzel tahta rahleler geliyordu ortaya, yani tavla oyunları ya da bir iki üç, resterest gibi kâğıt oyunları. Vakitlerini böylece geçiriyor ya da çevredeki kızları görmeye gidiyor, onlarla küçük şölenler, gece yemekleri üstüne gece yemekleri düzenliyorlardı. Sonra dolu dizgin ertesi gün saat sekize kadar uyuyorlardı.</p>
</body>
</html>
