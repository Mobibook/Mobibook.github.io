<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gargan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_32">Bölüm XXIX</h1>

  <p class="ortayazi">Grandgousier’in<br class="chapter" />
  Gargantua’ya yolladığı mektubun metni</p>

  <p class="normal1">“Güvendiğimiz, birleşik olduğumuz eski dostlar yaşlı günlerimin esenliğini bozmasalardı, okumada gösterdiğin coşkunluk; seni uzun süre felsefi huzurunla baş başa bırakmamı gerektirirdi. Ama madem kader en çok bel bağladığım kimselerin beni kaygılara boğmasını istiyor, doğal yasaların sana emanet ettiği insanları ve malları korumaya çağırmak zorundayım.</p>

  <p class="normal1">“Zira içerde iyi bir yönetim olmayınca dışarda silahlar nasıl güçsüz kalırsa, zamanında erdemlice uygulanmayan ve ereğine ulaşmayan okumalar ve düşünceler öylesine boş ve yararsızdır.</p>

  <p class="normal1">“Benim seçtiğim yol kışkırtmak değil, yatıştırmak, saldırmak değil, savunmak; topraklar edinmek değil, bana bağlı uyruklarımı ve atalardan kalma toprakları korumaktır. Picrochole bu topraklara yersiz, nedensiz, düşmanca girmiş bulunuyor ve özgür insanların katlanamayacağı aşırılıklarla azgın saldırısını günden güne artırıyor.</p>

  <p class="normal1">“Zorbaca öfkesini yatıştırmayı bir ödev bilerek, kendisine hoşuna gidebileceğini sandığım her türlü tekliflerde bulundum ve birkaç kez kendisine dostça adamlar yollayıp hangi nedenle, kimin yüzünden nasıl onuru kırıldığını öğrenmek istedim. Fakat, buna karşılık yerine bana düpedüz meydan okumakla ve topraklarımda dilediği gibi davranmaya hakkı olduğunu ileri sürmekle kaldı.</p>

  <p class="normal1">“Bundan anladım ki, ulu Tanrı, onu kendi keyfine ve aklına bırakmıştır. Oysa, Tanrı kendisini sürekli olarak yönetmezse, kötülükten başka bir şey yapmayacağı için, ona haddini ve kendini bildirmek için, onu böylesine uygunsuz bir biçimde bana yollamış bulunuyor.</p>

  <p class="normal1">“Onun için, sevgili oğlum, bu mektubu okur okumaz elinden gelen çabuklukla dön ve evlatlık görevin olarak yalnız beni değil, akıl ve hak gereği uyruklarını kurtar ve koru. Savaşta elimizden geldiğince az kan dökeceğiz ve mümkün olursa daha etkili silahlar, tedbirler, savaş hileleri ile canları kurtarıp, herkesi sevinçle evlerine yollayacağız.</p>

  <p class="normal1">“Sevgili oğlum, kurtarıcımız İsa’nın rahmeti üzerinde olsun!</p>

  <p class="normal1">“Benden Ponokrates’e, Gymnastes’e ve Eudemon’a selam söyle.</p>

  <p class="normal1">“Eylülün yirmi birinci günü</p>

  <p class="ortayazi">“Baban, Grandgousier!”</p>
</body>
</html>
