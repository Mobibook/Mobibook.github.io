<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gargan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_7">Bölüm III</h1>

  <p class="ortayazi">Gargantua’nın<br class="chapter" />
  anasının karnında on bir ay kalması</p>

  <p class="normal1">Grandgousier bir keyif ehliydi zamanında, gelmiş geçmiş insanların en içki seveniydi ve tuzlanmış yiyeceklere bayılırdı. Bu nedenle evinde bol bol Mayence ve Mayonne jambonları bulundurur, bir hayli füme dilleri, mevsimlik işkembe sucukları ve hardallı sığır etleri, bol bol balık yumurtaları, sosislerin türlüsü, ama Bolonya’dan gelme değil (çünkü Lombardiya’lıların zehirlerinden korkuyordu), Bigorre, Lonquaulnay, Brenne ve Rouergue’den gelme sosisler.</p>

  <p class="normal1">Delikanlılığında Parpaillos’lar kralının güzel kızı, akça pakça, al yanaklı Gargamelle ile evlendi, ikisi sık sık iki sırtlı hayvan oluyorlardı, yağlarını keyifle sürtüştürerek; o kadar ki hatun güzel bir oğlana gebe kaldı ve onu on bir ay karnında taşıdı.</p>

  <p class="normal1">Zira kadınların gebeliği o kadar, daha da fazla sürebilir, hele karnındaki bir şaheser, çağında büyük işler görecek bir babayiğit olursa, nitekim Homeros der ki, Neptunus’un su perisinin karnına düşürdüğü çocuk bir yıl sonra doğdu, on iki ayında. Zira (Aulus-Gellius’un kitap III’te dediği gibi) bu uzun zaman Neptunus’un haşmetine uygun düşüyordu, çocuğun tam biçimini bulması için gerekliydi bu. Aynı nedenle Jüpiter Alkmene ile yattığı geceyi 48 saat sürdürdü, zira daha az bir zamanda Hercules gibi dünyayı canavarlardan ve zorbalardan temizleyecek bir yiğidi tavına getiremezdi.</p>

  <p class="normal1">Eski Pantagruel’ci baylar bu dediğimi onaylamışlar, babasının ölümünden on bir ay sonra doğmuş çocuğun sadece olağan değil, meşru da sayılabileceğini söylemişlerdir:</p>

  <p class="normal1">Hippokrates, Besinler Üstüne kitabında.</p>

  <p class="normal1">Plinius, Kitap VII, Bölüm V’te.</p>

  <p class="normal1">Plautus, Çömlek’te.</p>

  <p class="normal1">Marcus Varro, Vasiyetname adlı yergisinde, bu konuda Aristoteles’in yetkisine dayanarak,</p>

  <p class="normal1">Censorinus, De die natale (Doğum günü) adlı eserinde.</p>

  <p class="normal1">Aristoteles, De nat. animalium (Canlıların niteliği) adlı kitabının böl. VII., bap III ve IV’te,</p>

  <p class="normal1">Gellius, Kit. III, Böl. XVI’da,</p>

  <p class="normal1">Servius, Çoban Şiiri’nde, Vergilius’un şu mısraını sunarak:</p>

  <p class="normal1">Matri longa decem, vb. (Anasının karnında on ay kadar uzun zaman…)</p>

  <p class="normal1">Ve daha bir sürü deli divane; hukukçuların karışmasıyla bunların sayısı daha da artar: De suis et legetimis heredibus, lege intestato (Meşru mirasçılar ve vasiyetsiz ölenler hakkındaki kanun, De Authenticae (Meşruluk), De restitutionibus et ea quae parit in undecimo mense post mortem viri (İade kuralları ve kocasının ölümünden on bir ay sonra doğuran kadın üstüne) Üstelik Gallus De liberis et posthumis instituendis vel exheredandis (Babalarının ölümünden sonra doğup mirastan faydalandırılmaları ya da yoksun edilmeleri gereken çocuklar hakkında) ve şimdilik adlarını söylemekten çekindiğim başkaları karışık o bulaşık yasalarını bu konuyla arapsaçına çevirmişlerdir. İşbu yasalara göre, dul kadınlar kocalarının ölümünden sonra iki ay serbestçe, doyasıya, kıyasıya kıç oynatabilirler.</p>

  <p class="normal1">Aman ne olur, zampara dostlarım benim, böylesi kadınlardan uçkur çözmeye değer birkaçını bulursanız, atlayın üstlerine, getirin bana.</p>

  <p class="normal1">Zira üçüncü ayda gebe kalırlarsa veletleri merhumun varisi olur; gebelikleri bir kez belli oldu mu, daha da veryansın edip pupa yelken gidebilirler, çünkü benim yükümü almıştır gayrı! – Nasıl ki, Julia, İmparator Octavianus’un kızı, ancak gebeliğini anladıktan sonra tokmakçılarına bırakırmış kendini, tıpkı bir geminin kaptanını yalnız kalafatlanıp yüklendikten sonra alması gibi. Ve biri çıkar da onları gebe gebe kendilerini dübürtüklemelerinden ötürü kınayacak olursa, hayvanlar dolu karınla erkeği üstlerine çıkarmazlar derse, biz hayvan değiliz, kadınız derler onlar da, gebelik üstüne gebe kalmanın güzel ve keyifli bir hakcağızları olduğunu ileri sürerler, nitekim Macrobius, Saturnales’in II. Kitabına göre Populia da böyle demiştir.</p>

  <p class="normal1">Şeytan gebe kalmalarını istemezse tıkacı bursun ve ağız kapansın.</p>
</body>
</html>
