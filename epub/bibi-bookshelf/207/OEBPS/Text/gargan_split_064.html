<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gargan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_61">Bölüm LVIII</h1>

  <p class="ortayazi">Theleme Tekkesi’nin<br class="chapter" />
  temellerinde bulunan muamma</p>

  <p class="indentmetin">Mutluluk bekleyen zavallı insanlar</p>

  <p class="indentmetin">Dinleyin sözlerimi açık yürekle:</p>

  <p class="indentmetin">Günah değilse inanmak kesinlikle</p>

  <p class="indentmetin">İnsan kafasının gökteki yıldızlardan</p>

  <p class="indentmetin">Geleceği kestirebileceğine,</p>

  <p class="indentmetin">Ya da Tanrısal bir güçle insanoğlu</p>

  <p class="indentmetin">Bilebilirse başına gelecekleri,</p>

  <p class="indentmetin">Görebilirse şaşmaz bir doğrulukla</p>

  <p class="indentmetin">Neler olacağını uzak yıllarda,</p>

  <p class="indentmetin">Bildiririm bilmek isteyenlere ki</p>

  <p class="indentmetin">Gelecek kış ya da daha erken belki</p>

  <p class="indentmetin">Yaşamakta olduğumuz bu ülkede</p>

  <p class="indentmetin">Bir çeşit insanlar çıkacak ortaya;</p>

  <p class="indentmetin">Rahat döşeklerinden bezen bu insanlar</p>

  <p class="indentmetin">Fitne sokup düpedüz ve güpegündüz</p>

  <p class="indentmetin">Fakir zengin tüm yurttaşlar arasına</p>

  <p class="indentmetin">Ayırıp birbirine katacaklar herkesi.</p>

  <p class="indentmetin">Kimler kulak verip inanırsa onlara</p>

  <p class="indentmetin">Başlarına almış olacaklar belayı;</p>

  <p class="indentmetin">Kavgaya sürükleyecek ulu orta</p>

  <p class="indentmetin">Dostları dostlarıyla, en yakınlarıyla;</p>

  <p class="indentmetin">Gözü dönmüş evlat utanç duymaksızın</p>

  <p class="indentmetin">Karşısına dikilecek öz babasının;</p>

  <p class="indentmetin">Büyüklere, soylu soplu beylere bile</p>

  <p class="indentmetin">Saldırmaya kalkacak kendi uyrukları,</p>

  <p class="indentmetin">Ne şeref borcu kalacak, ne saygı borcu</p>

  <p class="indentmetin">Bozulacak her şeyin ölçüsü düzeni</p>

  <p class="indentmetin">Çünkü, diyecekler, herkes sırasında</p>

  <p class="indentmetin">Bir yükseğe çıkmalı, bir aşağı düşmeli.</p>

  <p class="indentmetin">Ve işte bundan öyle bir hır çıkacak,</p>

  <p class="indentmetin">Öylesine çatışıp kakışacak ki herkes</p>

  <p class="indentmetin">Olmayacak şeyler anlatan tarihlerde</p>

  <p class="indentmetin">Bu türlü bir kargaşa bulamazsınız.</p>

  <p class="indentmetin">Nice değerli insanlar o günlerde</p>

  <p class="indentmetin">Ateşli gençliklerinin dürtüsüyle</p>

  <p class="indentmetin">Fazla inançla kapılıp bu azgın tutkuya</p>

  <p class="indentmetin">Ölecekler ömürlerinin baharında.</p>

  <p class="indentmetin">Yüreğini bir kez bu maceraya koyan</p>

  <p class="indentmetin">Başını bir daha alamayacak ondan;</p>

  <p class="indentmetin">İlle de kavga gürültü çıkaracak</p>

  <p class="indentmetin">İlle şamatası gökleri tutup</p>

  <p class="indentmetin">Tepmedik yer komayacak tabanları.</p>

  <p class="indentmetin">O zaman daha az dinlenmeyecek artık</p>

  <p class="indentmetin">Yalancının sözü doğruların sözünden</p>

  <p class="indentmetin">Herkes girecek çünkü inancına yoluna</p>

  <p class="indentmetin">Bilgisiz ve budala kalabalıkların,</p>

  <p class="indentmetin">En kalın kafalıyı yargıç seçenlerin.</p>

  <p class="indentmetin">Ah! Ne belalı bir tufan olacak bu!</p>

  <p class="indentmetin">Tufan sözü hiç de yersiz değildir doğrusu,</p>

  <p class="indentmetin">Çünkü sonu gelmeyecek bu maceranın,</p>

  <p class="indentmetin">Yeryüzü kurtulamayacak ondan, ta ki</p>

  <p class="indentmetin">Birdenbire gür sular fışkırıp yerden</p>

  <p class="indentmetin">Boğacak en yumuşak kavgacıları da.</p>

  <p class="indentmetin">Sular haklı olacak, onlar bile çünkü</p>

  <p class="indentmetin">Bağışlamamışlardır koyunu kuzuyu,</p>

  <p class="indentmetin">Bağırsakları tanrılara sunulacak yerde</p>

  <p class="indentmetin">İnsanların yararına kullanıldı diye.</p>

  <p class="indentmetin">İmdi, size bırakıyorum, düşünün, bulun</p>

  <p class="indentmetin">Nedir yolu bütün bunlardan kurtuluşun?</p>

  <p class="indentmetin">Nasıl rahat eder dünya toparlağımız</p>

  <p class="indentmetin">Bu amansız kavgalar içinde, belasız?</p>

  <p class="indentmetin">Dünyaya en bağlı, en mutlu kişiler</p>

  <p class="indentmetin">Herkeslerden daha az çekinecekler</p>

  <p class="indentmetin">Onu yitirmekten, bozup berbat etmekten.</p>

  <p class="indentmetin">Üstelik bu adamlar türlü yollardan</p>

  <p class="indentmetin">Köle etmek, hapsetmek isteyecekler dünyayı,</p>

  <p class="indentmetin">O kadar ki ne yapsın artık bu durumda</p>

  <p class="indentmetin">Onu yaratana başvurmaktan başka?</p>

  <p class="indentmetin">O zaman uğrayacak beterin beterine</p>

  <p class="indentmetin">Aydın güneş daha alçalıp batmadan</p>

  <p class="indentmetin">Güneş tutulmasından ve gecelerden daha koyu</p>

  <p class="indentmetin">Zifir karanlıklar saracak dünyayı.</p>

  <p class="indentmetin">Özgürlüğünü yitirecek birden dünyamız,</p>

  <p class="indentmetin">Gayrı yüce göklerden ne ışık, ne güler yüz,</p>

  <p class="indentmetin">Ya da ıssız, bomboş kalacak en azından,</p>

  <p class="indentmetin">Ama bu yıkıma uğramazdan önce</p>

  <p class="indentmetin">Öyle zorlu, öyle korkunç bir depremle</p>

  <p class="indentmetin">Bir sarsılış sarsılacak ki uzun zaman</p>

  <p class="indentmetin">O kadar sarsılmamıştır Etna bile</p>

  <p class="indentmetin">Dibine atılıp da ezilirken Titan,</p>

  <p class="indentmetin">Daha apansız olmamıştır adasında</p>

  <p class="indentmetin">İnarima Tanrıça’nın debelenmesi,</p>

  <p class="indentmetin">Typhoeus kudurup kıvranınca öfkeden</p>

  <p class="indentmetin">Dağları denize göçerttiği zaman.</p>

  <p class="indentmetin">Böylece kasvet sarıverecek dünyayı,</p>

  <p class="indentmetin">Ve öyle sık değişmeler olacak ki,</p>

  <p class="indentmetin">Dünyayı elde etmiş olanlar bile</p>

  <p class="indentmetin">Bırakacaklar onu yeni geleceklere,</p>

  <p class="indentmetin">O zaman yaklaşmış olacak zamanı</p>

  <p class="indentmetin">Sona erdirmenin bu uzun tufanı</p>

  <p class="indentmetin">Çünkü sözünü ettiğimiz azgın sular</p>

  <p class="indentmetin">Herkesi kaçırtmış olacak bir deliğe.</p>

  <p class="indentmetin">Şu da var ki sular çekilmezden önce</p>

  <p class="indentmetin">Engin bir alevin yakıcı sıcağıyla</p>

  <p class="indentmetin">Sardığı görülecek havayı gökleri</p>

  <p class="indentmetin">Kurutup suları bitirmek için bu işi.</p>

  <p class="indentmetin">Bütün bunlar olup bitince, kalacak</p>

  <p class="indentmetin">Tanrının seçtiği temiz insanların</p>

  <p class="indentmetin">Tüm nimetlere, mutluluğa ermeleri,</p>

  <p class="indentmetin">Ve zengin olmaları hak etmiş olarak,</p>

  <p class="indentmetin">Ötekilerinse yoksulluğa düşmeleri.</p>

  <p class="indentmetin">Bu serüven böylece erince sona</p>

  <p class="indentmetin">Doğru olan elde etmesidir herkesin</p>

  <p class="indentmetin">Önceden verilmiş olan kader payını,</p>

  <p class="indentmetin">Bir antlaşmanın gereğidir bu. Ne mutlu</p>

  <p class="indentmetin">Sonuna kadar direnebilmiş olana!</p>

  <p class="normal1">Bu anıtın okunması bitince, Gargantua derin derin içini çekti ve oradakilere şöyle dedi:</p>

  <p class="normal1">“İncil’e baş koymuş olanlar ilk defa zulme uğruyor değildir. Ama ezaya cefaya aldırmayan, Tanrı’nın, sevgili oğlu aracılığıyla bize önceden gösterdiği temiz amaca, ten isteklerine kapılıp oyalanmadan yönelen kimseye ne mutlu!”</p>

  <p class="normal1">Rahip:</p>

  <p class="normal1">“Siz bu muammadan ne anladınız? Anlamı, simgesi nedir,” diye sordu.</p>

  <p class="normal1">“Ne olacak?” dedi Gargantua, “elbette ki Tanrısal gerçeğin sürüp gitmesi ve korunmasıdır.”</p>

  <p class="normal1">“Ermiş Goderan tanığım olsun, dedi Rahip, benim anladığım bu değil. Üslubu Merlin Peygamberinkine benziyor. İstediğiniz kadar derin anlamlar ve simgeler katabilir, gönlünüzce düş kurabilirsiniz siz ve herkes. Bana kalırsa, gizli kapaklı sözler altında bir top oyunu tarifinden başka bir anlamı yoktur bunun. İnsanlar arasına fitne sokanlar, oyun tertipleyenlerdir, bunlar genellikle birbirinin dostudur. İki servisten sonra oyundakilerden biri çıkar, bir başkası girer. Topun filenin altından mı üstünden mi geçtiğini ilk söyleyene inanılır. Sular, ter anlamına gelmektedir. Raketlerin ipleri keçi ya da koyun bağırsağından yapılmış olur. Toparlak denilen şey, küre ya da toptur. Oyundan sonra parlak bir ateşin önünde dinlenilir, gömlek değiştirilir, seve seve sofraya oturulur; en neşeli olanlar oyunu kazananlardır. Gelsin büyük ziyafet!”</p>
</body>
</html>
