<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="main.css" rel="stylesheet" type="text/css" />
</head>

<body>
  
<p class="kisim_adi">2.</p>
  <p>Bir hafta sonra yola çıktık. Zira da bizimle gelmişti, ama birkaç gün sonra, Cornelius enstitümün başında bulunması gerektiği için geri dönmek zorundaydı. Eğer kazılar umulduğu kadar ilginçse, Cornelius kararlaştırılan zamandan biraz daha uzun zaman kalmak istiyordu.</p>

  <p>Özel bir uçak emrimize verilmişti. Dünyada yapılmış olan ilk jet uçaklarına benziyordu, ama kabin ses geçirmez bir şekilde yapıldığı için rahatça konuşmak imkânı bulunabiliyordu. Uçağın kalkışından sonra Zira ve ben, uçağın kabininde oturuyorduk. Hayvansal dünyaya alıştığım için uçağın bir maymun tarafından kullanılması beni şaşırtmıyordu. Bütün düşüncem, yolculuğun tadını çıkarmak ve doğmak üzere olan Betelgeuse güneşini seyretmek üzerineydi. 9.000 metre yüksekliğe çıkmıştık. Hava oldukça berraktı ve Betelgeuse güneşi, bizim güneş gibi ufukta görünüyordu. Zira, güneşin görünmesi karşısında duygulanmış gibi oturuyordu.</p>

  <p>— Dünya’da da böylesine güzel grup var mıdır? diye sordu. Sizin güneşiniz de bizimki kadar güzel mi?</p>

  <p>Bizim güneşin, ne bu güneş kadar büyük ne de kırmızı, fakat bize yeterli olduğunu söyledim. Çocuklar gibi sevinçliydik. Gülüyor, şakalaşıyorduk. Bir dakika sonra Comelius yanımıza geldiği zaman, konuşmalarımızın kesilmesine bayağı içerledim. Genç şempanze çok durgun görünüyordu. Bir ara, onun çok sinirli olduğunu fark ettim. Kendi araştırmaları üzerinde öylesine çalışıyordu ki, onun arada sırada dalgın olduğunu zaten fark ediyordum. Araştırma konusunu hâlâ bir sır olarak saklıyordu, Zira’nın da bu araştırmalar hakkındaki bilgisi benim bilgimden ileri değildi. Araştırmaların, maymun neslinin aslı ürerine olduğunu biliyordum, o kadar. Aslında, bütün şempanzelerin araştırma konuları, ortaya attıkları teoriler hep maymun nesli üzerineydi. Bu sabah ilk olarak, araştırmaları üzerinde konuşmaya başladı. Onu dinledikten sonra, uygar bir insan olarak aralarında bulunmamın taşıdığı önemi o zaman anladım.</p>

  <p>Konuşmaya, binlerce defa aramızda tartıştığımız bir konuyla girdi.</p>

  <p>— Dünyadaki maymunların halen vahşi olduğunu söylemiştin, değil mi, Ulysse? İnsanların bizler kadar uygar olduğuna değinmiştin, değil mi? Beni kızdıracağını düşünme ve hiç çekinme. Bilimsel araştırmalarda bencil olmam ak gerektiğini çok iyi biliyorum.</p>

  <p>— Evet, kaçınılmaz bir gerçek. En büyük delili benim varlığım, Bana öyle geliyor ki siz sadece...</p>

  <p>Cornelius, yorgun bir tavırla sözümü kesti.</p>

  <p>— Biliyorum, biliyorum, bunların tartışmasını evvelce de yapmıştık. Sizlerin asırlarca önce bulduğunuz sırları biz ancak buluyoruz... Beni sıkan yalnız senin verdiğin bilgiler değil.</p>

  <p>Küçük kabinde aşağı yukarı dolaşarak konuşmasına devam etti.</p>

  <p>— Bir süreden beri bazı duyguların altında eziliyorum. Bu duygularım birtakım sağlam temellere dayanıyor. Öyle sanıyorum ki, bu sırrın anahtarı, hatta burada bizim gezegenimizde bile, uzak geçmişti başka zekâların elindeydi.</p>

  <p>Dünya üzerinde de böyle düşünen kişiler olduğunu söyleyebilirdim. Böyle düşünceler bütün evrene yaygın olabilirdi. Hattâ, Tanrı’ya inancımızın temeli bile böyle düşüncelere dayanabilirdi. Fakat onun sözünü kesmemek kararındayım. Cornelius, kendisini zorlayan düşünce zincirini takip ederek konuşuyordu,</p>

  <p>Dalgın bir tavırla:</p>

  <p>— Bizim beyinlerimiz, dedi. Belki de...</p>

  <p>Birden sustu. Kendi kendisine itiraftan bile kaçındığı birtakım düşüncelerin altında eziliyormuş gibi görünüyordu.</p>

  <p>— Dünyanızda bulunan maymunların son derece taklitçi olduklarını söylemiştin, değil mi?</p>

  <p>— Yaptığımız her hareketi taklit ederler. Yani, düşünceyle ilgisi olmayan hareketleri demek istedim. Hatta taklitçiler için "maymun gibi" deyimini bile kullanırız.</p>

  <p>Cornelius, üzülmüş gibi:</p>

  <p>— Zira, diye mırıldandı. Maymun gibi taklitçi deyimi bizi karakterize etmiyor mu?</p>

  <p>Zira’ya cevap vermek fırsatı bırakmadan heyecanla konuşmasına devam etti.</p>

  <p>— Çocukluk devrelerinde başlıyor. Öğrenimimizin temeli tamamen taklitçiliğe dayanmaktadır.</p>

  <p>— Orangutanlar...</p>

  <p>— Tamam. Orangutanlar, çocukların eğitimini kitaplarına göre yürüttükleri için önemlidirler. Orangutanlar, çocuklara atalarının yaptığı her hatayı tekrarlatıyorlar. Gelişimdeki yavaşlığımızın nedenini çok iyi açıklıyor. Son iki yüzyıldan beri, kendi kendimize benzer olarak kaldık.</p>

  <p>Maymunlar arasındaki yavaş gelişme hakkında birkaç kelime söylemem gerekiyor. Geçmişleri hakkındaki kitapları okurken, beyinlerinin insan beyni kadar gelişmemiş olduğunu bir gerçek olarak kabul etmiştim. Bizim de ilkel devirler geçirdiğimiz doğru, ama bu devre maymunlarda çok daha uzundu. Maymunların karanlık yılları on bin yıl sürmüştü. Ancak son yarım yüzyıldan beri gelişmeye başlamışlardı. On bin yılın öncesi tamamen karanlıktı ve bu devir hakkında tek kelime dahi yazılmamıştı. Görünüşe göre, uygarlıkları on bin yıl öncesinden başlamış ve hiç değişmeden bugüne kadar gelmişti. Maymunlar bu durumu çok normal karşılamışlardı, Cornelius gibi şempanzeler, asıllarını araştırıyor ve geçmişlerinde bir gariplik olduğunu sezerek üzülüyorlardı.</p>

  <p>Zira, itirazı etti.</p>

  <p>— Fakat asılları belli olan maymunlar var.</p>

  <p>— Muhakkak, fakat özellikle son yıllarda. Gerçekte ise, gelişmenin bir temeli olmalı, bir temele dayanmalı. Benim bütün gücümle aradığım, Zira, bütün bunların ne zaman ve ne şekilde başladığıdır. Şu anda neslimizin basit bir taklitçilikle başladığı kanısındayım.</p>

  <p>— Kimi, neyi taklit ederek başladı?</p>

  <p>Cornelius, halen çok fazla konuştuğunu anlamış gibi başını önüne eğdi.</p>

  <p>Nihayet:</p>

  <p>— Bu soruya henüz cevap veremem, dedi. Kesin delillere ihtiyacım var. Muhtemelen bu delilleri evvelce gömülmüş olan şehrin kalıntılarından bulacağız. Raporlara göre, uygarlık on bin yüzyıldan çok önce başlamış ki biz bu devirler hakkında hiçbir şey bilmiyoruz.</p>        
    </body>
</html>
