<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Uzayda Suikast - Okat Uzay Serisi-1</title>
  <link href="main.css" rel="stylesheet" type="text/css" />
</head>
<body>
<p class="kisim_adi">11.</p> 

<p>Sabah saat beş buçukta, büyük feza gemisi evvelce Londra diye anılan şehrin tam göbeğine indi. Kapak açılır açılmaz silahlı adamlar sağa sola dağıldılar, herhangi bir müdahaleyi önlemeye hazır bir duruma geçtiler.</p>
<p>Birkaç dakika sonra eski Preston Dernek Binası silahlı adamlarla sarılmıştı.</p>
<p>Reese Verrick, sırtında kalın yün kazak, ayaklarında işçi botları, gemiden indi. Peşinden inşaat işçileri geliyordu. Hava soğuk ve nemliydi. Gri renkli bina büyük bir sessizlik içlideydi.</p>
<p>Formen, Verrick’e :</p>
<p>— İşte burası, dedi. Bu eski samanlık da onların. Labirent orada.</p>
<p>Verrick, formen’in yanından geçerek çöplük haline gelmiş olan avluya çıktı. İşçiler çelik ve plastikten yapılmış labirenti dağıtmaya başlamışlardı bile. Kısa bir müddet sonra plastik kubbe açılmış ve Preston’un cesedi içinde bulunduğu tabutla birlikte dışarı çıkarılarak betonun üstüne bırakılmıştı.</p>
<p>Verrick düşünceli bir tavırla ;</p>
<p>— Demek John Preston bu haî, dedi.</p>
<p>Formen :</p>
<p>— Tahmin ettiğim gibi vakumlu, dedi. Eğer açacak olursak hava basıncıyla toz haline gelecektir.</p>
<p>Verrick tereddüt etti. Sonra hemen kararını verdi.</p>
<p>— Pekâlâ, hepsini laboratuvara götürün, orada açarız.</p>
<p>Binaya dağılmış olan işçiler kucak dolusu teyplerle çıktılar.</p>
<p>Mobilya, ve diğer bütün eşya dışarı taşınıyordu.</p>
<p>İşçilerden biri Formen'e :</p>
<p>— Burası depo gibi bir yer, dedi. Sahte bir duvar var. Toplantı salonuna açılıyor olmalı. Duvarı yıkmak üzereyiz.</p>
<p>Verrick, geniş adımlarla yürüyerek binaya girdi ve ön büroya geçti, işçiler meydanda buldukları veya gördükleri her şeyi dışarı taşıyorlardı. Verrick, bürodan sarı boyalı koridora geçti ve John Preston’un tozlu resmini gördü.</p>
<p>— Bunu unutmayın, dedi. Bu resmi!</p>
<p>Resmin arkasındaki duvar yıkılmış, içinde bulundukları koridora paralel uzanan ikinci koridor bulunmuştu. İşçiler başka koridorlar aramak için her yeri yıkıyorlardı.</p>
<p>Formen :</p>
<p>— Gizli bir çıkış olmalı, dedi. Şimdi o çıkışı arıyoruz.</p>
<p>Verrick kollarını göğsünün üzerinde kavuşturup Preston'un resmine baktı. John Preston ufak tefek bir adamdı. Ellerinin üzerindeki damarlar bile belliydi. Gözleri canlıymış gibi görünüyordu. Verrick’i en çok ilgilendiren Preston’un canlı, gibi duran gözleriydi.</p>
<p>Formen, Verrick’in yanına sokuldu.</p>
<p>— Gizli koridoru bulduk, dedi. Eski bir garaja çıkıyor. Muhtemelen eski model arabalarla gidip geliyorlarmış. Görünüşe göre merkezleri bu bina.</p>
<p>Verrick sordu.</p>
<p>— Her şey yüklendi mi?</p>
<p>— Her şey yüklendi, harekete hazırız.</p>
<p>Verrick, formenin peşinden inşaat gemisine bindi, bir dakika sonra Farben Hill’e doğru yola çıkmışlardı.</p>
<p>John Preston'un sarı plastikten yapılmış tabutu laboratuvar masasının üzerine indirilirken Herb Moore hemen göründü.</p>
<p>— Tabut bu mu ?</p>
<p>Verrick, paltosunu çıkartırken :</p>
<p>— Senin Pellig makinesine bağlı olduğunu sanıyordum, dedi.</p>
<p>Moore, Verrick’e aldırmadan tabutun üstündeki tozu eliyle sildi. Sonra teknisyenlerine dönerek :</p>
<p>— Bu pisliği temizleyin, dedi. Sonra kapağını açarsınız.</p>
<p>Teknisyenlerden biri itiraz etti.</p>
<p>— Çok eski. Dikkatli çalışmalıyız, aksi halde toz haline gelebilir.</p>
<p>Moore, kesici bir alet alarak plastik kapağı kesmeye başladı.</p>
<p>— Toz olacakmış, ha? Bunu milyonlarca yıl dayanacak şekilde imâl etmiş olduğu muhakkak !</p>
<p>Açılan kapaktan bir toz bulutu yükseldi ve tabutun başında bulunanların öksürüp aksırmalarına sebep oldu. Moore, iki MacMillan robotuna işaret ederek Preston’un cesedini tabuttan aldırdı. Sonra ince bir çubukla cesedin yüzüne dokundu. Ani bir hareketle cesedin kolunu çekip kopardı. Ceset plastikten bir mankendi.</p>
<p>Elindeki kolu sallayarak :</p>
<p>— Gördünüz mü? dedi. Manken !</p>
<p>Takma kolu öfkeyle fırlatıp attı. MacMillan robotlarından biri kol yere düğmeden havada yakaladı. Mankenin işi boştu. Göğüs kısmını kafes şeklinde yapılmış çelik bantlar tutuyordu.</p>
<p>Moore, mankenin çevresinde dolaşarak her yerini dikkatle kontrol etti. Sonra saçları tutup çekti ve robotlardan birine attı. Saçların altından metal, yarım küre şeklindeki kafatası göründü.</p>
<p>Verrick takdirle :</p>
<p>— Resmin aynısı, dedi.</p>
<p>Moore bir kahkaha attı.</p>
<p>— Tabii benzeyecek. Evvelâ manken yapılmış, sonra fotoğrafı çekilmiş. Manken Preston’un modeli olmalı.</p>
<p>Gözleri parıldayarak ekledi.</p>
<p>— Yani, öyle görünüyor.</p>
<p>Eleanor Stevens, seyreden grubun arasından sıyrılıp dikkatle mankene yaklaştı.</p>
<p>— Bu yeni bir şey değil ki, dedi. Senin çalışmaların bundan çok daha ileri. Anlaşılan Preston da senin gibi MacMillan planlarını geliştirdi. Preston kendisinin sentetik bir modelini yaptı, senin Pellig’i yaptığın gibi.</p>
<p>Moore :</p>
<p>— Duyduğumuz Preston’un kendi sesiydi, dedi. Hiç bir ses yapısı birbirine benzemez. Kendisine benzeyen bir manken bile yapmış olsa...</p>
<p>Eleanor sordu.</p>
<p>— Yani, halâ sağ olduğunu mu söylemek istiyorsun? Bu imkânsız!</p>
<p>Moore cevap vermedi. Asık suratla John Preston’un mankenine bakıyordu. Sonra koparmış olduğu kolu aldı ve parmaklanı teker teker çekip koparmaya başladı.</p>
<p>— Benim yaptığım sentetik ancak bir yıl dayanabilir. Bir yıl sonra bozulmaya başlar.</p>
<p>Verrick :</p>
<p>— Eğer Cartwrigrht’i bir yılda mahvedemezsek ne değeri var ki;, diye homurdandı»</p>
<p>Moore, birden dönüp kapıya doğru yürüdü.</p>
<p>— Pellig, telepatların korunma bölgesine girmek üzere. Bölgeye girdiği zaman Pellig’in vücudunda olmak istiyorum.</p>
<p>Verrick’le Eleanor acele adımlarla Moore'un arkasından yürüdüler.</p>
<p>Verrick :</p>
<p>— İlginç olmalı, diye mırıldandı.</p>
<p>Sonra bürosuna girdi ve teknisyenlerin hazırlamış olduğu televizyon ekranının başına oturdu. Eleanor Stevens hemen arkasında duruyordu.</p>
<p>Keith Pellig, taze ve sıcak havayı derin derin çektikten sonra çevresine bakındı.</p>
<p>Margaret Lloyd, heyecanla peşinden koştu.</p>
<p>— Bay Pellig, Walter’le tanışmanızı isterim. Buralarda bir yerde olması lâzım. Ah, şu kalabalık...</p>
<p>Meydan çok kalabalıktı. Her tarafta bavullar, yük eşyaları vardı. MacMillan robotları devamlı çalışıyorlardı.</p>
<p>Al Davis, Pellig'in kimliğinde bütün bunları dikkatle seyrediyordu. Yorgun bir tavırla durarak Margaret Lloyd'un kendisine yetişmesini bekledi. Kalabalık olması iyiydi; ne kadar gürültü olursa, zihninden geçenlerin okunması o kadar güç olacaktı.</p>
<p>Margaret, çıplak göğüsleri heyecanla titreyerek durdu.</p>
<p>— İşte, diye bağırdı.</p>
<p>Sonra elini salladı.</p>
<p>— Bizi gördü, buraya doğru geliyor.</p>
<p>İnce yüzlü, kırk yaşlarında bir adamdı. Margaret’e seslendi, ama söyledikleri, gürültünün arasında eriyip kayboldu.</p>
<p>Bayan Lloyd, Pellig’e :</p>
<p>— Bir yerde yemek yiyebiliriz, dedi. Bir yer biliyor musun ? Walter muhakkak bilir, onun bilmediği hiç bir şey yoktur. Uzun müddetten beri burada ka...</p>
<p>Geçen büyük bir vasıtanın gürültüsü söylediklerini boğdu.</p>
<p>Davis dinlemiyordu. Hareket etmesi lâzımdı ve bu geveze kızdan hemen kurtulmalıydı. Direktörlük binasına doğru gitmesi gerekiyordu. Ceketinin kolu içinden sağ avucuna kadar uzanan ince teli sıktı. Cartwright’ı görür görmez baş parmağını uzatacak ve bütün elektrik enerjisini Quizmaster’ın üzerine boşaltacaktı...</p>
<p>Tam bu sırada Walter’in yüzündeki ifadeyi gördü.</p>
<p>Al Davis, Pellig kimliğinde kalabalığın içine karıştı ve arabaların sıralandığı caddeye doğru ilerledi. Walter’in bir telepat olduğu muhakkaktı. Davis’in düşüncelerini okur okumaz yüzünün ifadesi değişmişti.</p>
<p>Pellig, kalabalık arasından sıyrılıp kaldırımın kenarındaki korkuluğun üzerinden aşarak caddeye atladı.</p>
<p>Arkasına bakınca paniğe kapıldı. Walter, peşinden geliyordu.</p>
<p>Al Davis, Pellig kimliğinde yürümeğe başladı. Devamlı olarak yer değiştirmesi gerekirdi. Dört ağzına gelince aceleyle karşıya geçti. Arabaların arasından geçerken kornaların gürültüsünden kulaklarının sağır olacağını zannetti, ama aldırmadan yürümesine devam etti.</p>
<p>Walter’in telepati yoluyla aktardığı bilgiler başka telepatların zihinlerinde olabilirdi. Çevresinde dolaşanlardan herhangi biri telepat olabilirdi. Telepatların korunma bölgeleri daima bir zinciri andırırdı.</p>
<p>Walter’den kaçması saçmaydı, çünkü, her an karşısına başka bir telepat çıkarak yolunu kesebilirdi.</p>
<p>Birden dükkânlardan birine daldı. Sonra, renkli renkli kumaşları inceleyen iyi giyimli kadınlann arasından geçerek arka kapıya doğru koştu.</p>
<p>Kapıya geldiği zaman şişman bir memur tarafından durduruldu.</p>
<p>— Hey, buradan geçemezsin ! Kimsin ?</p>
<p>Davis’in kafası süratle çalıştı. Bakmadığı halde dükkânın kapısından bazı kimselerin girdiğini hissediyordu. Her iki kapı da tutulmuştu. Şimdi ne yapması gerekiyordu? Kendi kendisini kapana kıstırmıştı. Ne yapması gerektiğini çaresizlik içinde düşündü.</p>
<p>Karar vermeye çalışırken büyük bir sarsıntı geçirdi. Vücudunu koruyan metale yapıştığını hissetti. Yine Farben’e dönmüştü.</p>
<p>Gözlerinin önündeki ekranda Pellig’in sağa sola koştuğunu seyretti. Kendisinin yerine geçen operatör kurtulmak çabasındaydı, ama Davis onun hareketleriyle ilgili değildi. Yorgun bir tavırla sandalyesine çöktü, ve vücuduna, gerçek vücuduna bağlı olan kılcal boruların kalbini sıkıştıran adrenalini boşaltmasını bekledi.</p>
<p>Önündeki tabloda başka bir düğme kırmızı ışıkla yanıyordu. Kulaklarını tırmalayan seslere aldırmayabilirdi, çünkü içinde bulunduğu problemi başka birisi çözümlemeye çalışıyordu. Hiç değilse bir müddet için. Davis, göğsünde asılı uğura uzanmak istedi, ama koruyucu bant bu hareketini engelledi. Nasıl olsa artık önemli sayılmazdı, çünkü emniyetteydi.</p>
<p>Ekranda Pellig’in plastik bir pencereyi yakarak sokağa atladığını gördü. Kalabalık heyecanlanmış, korkuyla haykırıyordu.</p>
<p>Şişman katip taşlaşmış gibi kımıldamadan duruyordu. Dudakları titriyor, ağzı kenarından salyası akıyordu. Birden gözleri döndü ve kalıp gibi yere yuvarlandı.</p>
<p>Pellig, etrafını saran kalabalık kurtulup kaçtığı zaman sahne ne değişti. Katip artık görünmüyordu. Davis şaşırtmıştı. Pellig katibi öldürmüş müydü? Pellig, hızla konuşuyordu. Yapısı süratli hareket edebilecek gibiydi. Bir köşeyi döndü, bir anlık tereddütten sonra büyük ve kalabalık bir tiyatronun içinde gözden kayboldu.</p>
<p>Tiyatro karanlıktı. Pellig şaşkınlıkla durdu. Davis, kötü bir hareket, diye düşündü. Telepatlar karanlıkta da hareket edebilirlerdi, oysa Pellig'in hareketleri karanlıkta çok kısıtlıydı.</p>
<p>Pellig’in kimliğindeki operatör birden hatasını kavradı ve bir çıkış aramaya başladı. Fakat karanlıkta belirsiz bazı şekiller ona doğru yaklaşıyordu. Pellig, kısa bir tereddütten sonra tuvaletlerden birine daldı. Peşinden gelen bir kadın tuvaletin kapısında kısa bir süre durdu. Bu andan yararlanan Pellig, baş parmağındaki enerjiyle duvarı deldi ve arka sokağa çıktı.</p>
<p>Sokakta bir an tereddüt geçiren Pellig durdu, ne yapacağını düşündü. Tam karşısında, kubbesi altın sarısı pırıltılarla yanan Direktörlük binasının kulesini gördü. Birden uzun fulelerle kuleye doğru koşmaya başladı.</p>
<p>Kırmızı düğme birden değişti.</p>
<p>Pellig’in vücudu sarsıldı. Yeni operatör şaşkınlıkla Pellig’e hakim olmaya çalışıyordu. Koşunun verdiği hızla tökezleyince büyük bir çöp bidonuna çarptı, sonra doğruldu, tekrar koşmaya başladı. Peşinden gelen yoktu. Görünürde kendisini takip eden kimse yoktu. Pellig, kalabalık caddeye çıktı, etrafına bakındı, sonra robot bir taksi çevirdi.</p>
<p>Bir saniye sonra robot taksi kuleye doğru hızla hareket etti. Pellig taksinin rahat koltuğuna gömüldü; yüzünün ifadesi bomboştu. Pellig’i yöneten operatör kişiliğini yavaş yavaş kazanıyordu. Otomatik hareketlerle bir sigara yaktı ve caddeyi kontrol etti. Tırnaklarını temizledi, pantolonundaki yanığa dokundu, robot şöförü konuşturdu, sonra rahat bir şekilde arkasına yaslandı.</p>
<p>Garip bir şey oluyordu. Davis, bakışlarını mevki gösteren şemaya çevirdi. Pellig çok ileri gitmişti, Telepatların güvenlik çalışmaları hiç bir işe yaramamıştı.</p>
<p>Neden ?</p>
<p>Davis’in avuçları ve koltuk altları terlemişti. Baş döndürücü bir bulantı bütün içini kapladı, belki başaracaklardı.</p>
<p>Pellig, robot taksinin rahat koltuğunda, Direktörlük binasına doğru gidiyordu; baş parmağına yerleştirilmiş silahlı eli kucağında gevşek bir şekilde duruyordu.</p>
<p>Binbaşı Shaeffer masasının önünde durmuş, Birlik askerlerinden birinin karışık düşüncelerini izliyordu.</p>
<p>— Mümkün değil, mümkün değil !</p>
<p>Shaeffer düşüncesiyle cevap verdi.</p>
<p>— Bir sebep olması gerekiyor !</p>
<p>Korkulu düşünceler Shaeffer’e kadar uzandı.</p>
<p>— Onu kaybettik! Shaeffer onu kaybettik! Gemiden çıktığı zaman Walter Remington onu yakaladı. Bütün düşüncelerini, baş parmak tabancasını, korkusunu, uygulamak istediği stratejiyi, kişisel karakteristiklerini bütün çıplaklığıyla okudu. Ve sonra...</p>
<p>— Demek elinizden kaçmasına fırsat verdiniz !</p>
<p>— Shaeffer, gözden kayboldu! Birdenbire kayboldu! Havada yok oldu ! Söylüyorum, onu kaybetmedik ! İkinci istasyonda birden kayboldu !</p>
<p>— Nasıl ?</p>
<p>Adamın düşüncelerinde bir uyuşukluk vardı.</p>
<p>— Bilmiyorum Remington, onu, dükkâna girdikten sonra Allison’a bıraktı. Bundan hiç kuşku yok. Katil dükkânın içinde koşmaya başladı. Allison, sıkı bir bağ kurmuştu ve hiç kaçırmıyordu.</p>
<p>— Bir çeşit zihin perdesi meydana getirip kurtulmuştur.</p>
<p>— Sade düşünceleri olsa iyi, bütün kişiliği ortadan kayboldu !</p>
<p>Shaeffer'in düşünceleri birbirini kovalıyordu.</p>
<p>— Şimdiye kadar başımıza böyle bir iş gelmemişti!</p>
<p>Yüksek sesle, masasının üstündeki öteberiyi sarsacak kadar şiddetle haykırdı.</p>
<p>— Wakeman, Ay'da. Ona haber veremeyiz. Ancak televizyonla haber verebiliriz !</p>
<p>— Anlaşılmayan şeylerin olduğunu bildir. Katilin havada eriyip kaybolduğunu anlat.</p>
<p>Shaeffer acele adımlarla yayın odasına doğru yürüdü. Ay’a yayın yapacak şalteri indirirken karmakarışık düşünceler kendisine kadar ulaştı. Birlik askerlerinden biri heyecanla düşünüyordu.</p>
<p>— Onu buldum ! Onu yakaladım !</p>
<p>Birçok düşünce birbirine karıştı.</p>
<p>— Neredesin ?</p>
<p>Telepatlar birbirlerini çağırarak toplanırken bir düşünce daha yayıldı.</p>
<p>— Nerede ?</p>
<p>— Tiyatroda! Dükkânın yakınındaki tiyatro! Erkekler tuvaletine doğru gidiyor! Benden birkaç metre ötede. Peşinden gideyim mi? Kolaylıkla...</p>
<p>Düşünceler birden kesildi...</p>
<p>Shaeffer öfkeyle düşündü.</p>
<p>— Devam et !</p>
<p>Sessizlik. Sonra... zihinden yüksek bir çığlık.</p>
<p>Shaeffer kulaklarını kapadı ve çığlığın dağılmasını bekledi. Birlik askerlerinin düşüncelerinde çılgınca oynayışlar vardı. Fazla yükten ötürü kısa devreler oluyor, düşünceler teker teker siliniyordu.</p>
<p>— Nerede ? Ne oldu ?</p>
<p>İkinci istasyon zayıf bir şekilde cevap verdi.</p>
<p>— Kadın onu kaybetti! Güvenlik ağından çözüldü ! Öldü sanıyorum. Yandı! Ben de bu civardayım, ama izlediği düşünceleri yakalayamıyorum. İzlenen düşünceler tamamen yok oldu !</p>
<p>Shaeffer, Peter Wakeman’i buldu.</p>
<p>Boğuk sesle :</p>
<p>— Peter, dedi. Yenildik !</p>
<p>— Ne demek istiyorsun ? Cartwright orada değil ki !</p>
<p>— Katili bulduk, sonra kaybettik. Daha sonra tekrar yakaladık.... başka bir yerde. Peter, üç istasyonumuzu geçti! Hâlâ hareket halinde. Nasıl oluyor da...</p>
<p>Wakeman, Shaeffer’in konuşmasını kesti.</p>
<p>— Beni dinle! Zihnini yakaladığınız zaman ayrılmamaya bakın. Yakın bağıntı kurun, takip edin, sonra diğer istasyona devredin. Belki de ondan çok uzaksınız. Belki de...</p>
<p>Shaeffer’in zihnine bir düşünce geldi.</p>
<p>— Onu buldum! Hemen yakınımda! Bulmaya çalışacağım, çünkü çok yakınımda.</p>
<p>Bütün istasyonlarda bir heyecan havası esti.</p>
<p>Düşünceler birden karıştı.</p>
<p>— Çok garip şeyler hissediyorum. Birden fazla katil olmalı, fakat mümkün değil.</p>
<p>Birden heyecan arttı.</p>
<p>— Onu görüyorum! Pellig şimdi arabadan indi... hemen önümde yürüyor. Ana kapıdan Direktörlük binasına girecek. Bütün bunları zihninden okuyabiliyorum. Onu öldüreceğim. Kırmızı ışıkta durdu ve caddeyi geçip geçmemeyi düşünüyor...</p>
<p>Düşünceler birden kesildi.</p>
<p>Shaeffer bekledi. Fakat cevap alamayınca dayanamadı.</p>
<p>— Onu öldürdün mü?, diye sordu. Öldü mü?</p>
<p>Düşünce, heyecanla tekrar Shaeffer’e ulaştı.</p>
<p>— Kayboldu! Hemen önümde duruyordu, birden kayboldu. Hem burada, hem burada değil. Kimsin sen? Kimi görmek istiyorsun? Bay Cartwright şu anda burada bulunmuyor. Adın nedir? Zihnini okuduğum aynı adam mısın.. yoksa... henüz...</p>
<p>Aklını oynatan telepattan bir fayda olmayacağını düşünen Shaeffer, onunla bağıntısını kesti. Söylenenler bir şey ifade etmiyordu. Mümkün değildi! Keith Pellig, Birlik askeriyle karşılıklı duruyor, öldürecek uzaklıkta bulunuyor, fakat birden ortadan yok oluyordu.</p>
<p>Pellig’in hareketlerini bir süre ekranda seyreden Verrick, Eleanor Stevens’a döndü,</p>
<p>— Yanılmışız. Hesapladığımızdan çok daha iyi yürüyor. Neden ?</p>
<p>— Benimle konuştuğunu düşün. Birden kayboluyorum, yerime tamamen değişik birisi geliyor.</p>
<p>Verrick başını sallayarak :</p>
<p>— Fiziki olarak tamamen değişik bir kişi, evet.</p>
<p>— Hatta kadın bile değil. Genç veya yaşlı bir adam. Sanki hiç bir şey olmamış gibi konuşmaya devam ediyorsun.</p>
<p>— Anlıyorum.</p>
<p>— Telepatlar, telepati yoluna güvenirler. Görüntü onlar için önemli sayılmaz. Her bir kişinin zihni ayrı dalgalar yayar. Reese, onları çılgına çeviriyorsun.</p>
<p>Verrick, yerinden kalktı.</p>
<p>— Biraz da sen otur seyret, dedi.</p>
<p>Eleanor titredi.</p>
<p>— Hayır, görmek istemiyorum.</p>
<p>Verrick'in masasının üstündeki bir zil çaldı.</p>
<p>— Batavia’dan ayrılan feza gemilerinin listesi! Son saat içinde yeryüzünden ayrılan gemilerin listesi, özel uçuşlar da kayıtlıdır.</p>
<p>Verrick ekrana doğru eğildi.</p>
<p>— Peki.</p>
<p>Sonra Eleanor'a döndü.</p>
<p>— Fazla uzamayacak her halde.</p>
<p>Batavia’da Keith Pellig, soğukkanlılıkla ellerini ceplerine sokmuş, Direktörlük Binasının ana kapısına giden mermer basamakları çıkıyordu.</p>

</body>
</html>
