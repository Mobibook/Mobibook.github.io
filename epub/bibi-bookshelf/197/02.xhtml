<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Uzayda Suikast - Okat Uzay Serisi-1</title>
  <link href="main.css" rel="stylesheet" type="text/css" />
</head>

<body>

<p class="kisim_adi">2.</p> 
<p>Sabahın erken saatlerinde Leon Cartwright, 1982 model eski Chevrolet arabasını daracık, eğri büğrü caddelerde sürüyordu. Direksiyonu sıkı sıkı kavramış gözlerini önünde akıp giden trafiğe dikmişti. Her zaman olduğu gibi üzerinde eski modaya uygun bir elbise vardı. Başına şekilsiz, buruşuk bir şapka geçirmişti; ve eski moda yeleğinin cebindeki saatin gürültüsünü duymak mümkündü. Üzerindeki her şey yaşlılığın deliliydi; muhtemelen altmış yaşlarında, ince uzun boylu, küçük kemikli, düz bakışlı, mavi gözlü bir adamdı. Bileklerinde karaciğer hastalarında görülen kahverengi lekeler vardı. Kolları uzun ve ince olmakla beraber oldukça güçlü sayılırdı. Yaşlı yüzünde merhametli bir ifade vardı. Sanki ne kendisine ne de eski arabasına güvenemezmiş gibi araba kullanıyordu.</p>
<p>Arka kanepenin üstünde gönderilmeye hazır posta teypleri duruyordu. Döşemenin üstünde, markalanıp damgalanmak üzere hazırlanmış metal şerit ruleleri vardı. Köşeye eski bir yağmurluk, öğle yemeği için bayat ekmek ve birkaç eski ayakkabı sıkıştırılmıştı.</p>
<p>Cartwright'ın her iki yanındaki apartımanlar eski, boyaları solmuş ve pencereleri kirden kararmıştı. Bazı, binalarda rengi kaçmış neon tabelalar vardı. Bu binalar da, kendisi ve arabası gibi eski asrı temsil ediyordu. Soluk pantolonlu, eski ceketli işçiler elleri ceplerinde kapılara, duvarlara dayanmış duruyorlardı. Orta yaşlı kadınlar, sırtlarında şekilsiz siyah paltolan, yiyecek taşımak için kullanılan küçük el arabalarını karanlık dükkânların kapısından sokmaya çalışıyorlardı. Muhtemelen bozulmuş yiyecek satın alacaklar ve pis kokulu evlerine taşıyacaklar, çocuklarının karnını doyuracaklardı.</p>
<p>Cartwright, insanların fazla değişmemiş olduğu kanısına vardı. Sınıflandırma sistemi, dikkatle hazırlanmış Quiz’ler insanların çoğuna yararlı olamamıştı. Yine, sınıflandırılmamış aşağı tabakanın varlığı kendini belli ediyordu.</p>
<p>Yirminci yüzyılın başlarında üretim problemi çözümlenmişti; bundan sonra, toplumun başının etini yiyen tüketim problemi ortaya çıkmıştı. 1950 ve 1960 yılları arasında Batı Dünyasında, ticaret eşyaları ve çiftlik ürünleri dağlar gibi yığılmıştı. Bunlardan çoğu mümkün olduğu kadar dışarı verilmiş... fakat açık pazarı altüst etme eğilimini göstermeye başlamıştı. 1980 yılında, tek çözüm yolunun bütün yiyecek maddelerini ve ticarî eşyayı bir yere yığıp yakmak olduğu kesinleşmişti; her hafta milyarlarca dolar değerindeki mal, yığınlar halinde yakılmaya başlanmıştı.</p>
<p>Her Cumartesi, şehir halkı sessiz yığınlar halinde, birliklerin araba, yiyecek, meyve, elbise, kahve ve sigara gibi kimsenin satın almasına imkân olmayan malların üzerine gaz dökerek yakmalarını seyretmeye başlamıştı. Her şehirde malların yakılmalarına özgü, çevresi dikenli tellerle çevrili sahalar vardı ve buralarda satın alınması imkânsız olan mallar sistemli olarak yakılırdı.</p>
<p>Quiz, son derece kayıtsız davranıyordu. Eğer halk pahalı mallar almak gücüne sahip değilse de onları kazanma umuduna sahipti. Yüz yıldan beri ekonomi, tonlarca pırıl pırıl ticarî mal dağıtımı yapan, dikkatle hazırlanmış dağıtıcı araçlarla destekleniyordu. Bir araba, buzdolabı ve bir televizyon kazanan kimselerin yanı sıra kazanamayan milyonlarca insan da vardı. Yıllar geçtikçe, Quiz’in verdiği ödüller, ticarî mallardan çok daha realist maddelere dönüşmüştü: Ve en üstte, son yüksek aşama : Dağıtım Gücü,... Quizmaster vardı ve bunun anlamı da Quiz’in yönetimi demekti.</p>
<p>Toplumun ve ekonominin küçük parçalara ayrılması, ağır, aşamalı ve derin oluyordu. Ayrılma öylesine derin olmuştu ki insanlar doğal kanunlara karşı inançlarını yitirmişlerdi. Hiç bir şey sabit veya yerleşmiş değildi ; evren kaygan bir sıvı haline gelmişti. Kimse geleceğin ne olacağından emin değildi. Kimsenin hiç bir şeye güveni kalmamıştı, istatistik her yönde yer etmişti... Sebep ve etkinin kavramı tamamen ölmüştü. İnsanlar çevrelerinin yönetimini yapabileceklerine dair inançlarını kaybetmişlerdi. Geriye sadece ihtimaller kalmıştı : Gelişi güzel bir şans evreninde iyi sonuç verebilecek ihtimaller.</p>
<p>Minim ax (-M-Game-) teorisi, insanların kıvrandığı gayesiz girdapta iştiraki olmayan, bir çeşit geri çekilmeydi. M-Game oyuncusu, gerçekten kendisini hiç bir tehlikeye atmayan, hiç bir şey kazanmayan bir insandı... ve ezilmezdi. Oyuncu işini bitirmeye çalışır ve diğer oyunculardan daha uzun dayanmak için çabalardı. M-Game oyuncusu, sabırla oyunun sona ermesini beklerdi ; zaten bütün umudunu da oyunun sonuna bağlardı.</p>
<p>Minimax, büyük hayat oyununda yaşama metodu, yirminci asrın iki matematikçisi taralından ortaya atılmıştı: Von Neumann ve Morgenstern. Bu metot ikinci dünya savağında kullanılmış, Kore savaşına ve son savaşa uygulanmıştı. Askeri kurmaylar ve daha sonra bankerler bu teoriyle oynamışlardı. Asrın ortasında Von Neumann Amerikan Atom Enerjisi Komisyonuna atanmıştı. Ve iki asır sonra bu teori Devletin temeli haline gelmişti.</p>
<p>Elektronik tamircisi, vicdanlı bir insan olan Leon Cartwright bu nedenle Prestonit olmuştu.</p>
<p>Cartwright sinyal vererek eski arabasını kaldırıma yanaştırdı. Biraz ilerde Dernek binası Mayıs güneşinde kirli beyaz renkle parıldıyordu. Bina üç katlı, daracık, ahşap bir yapıydı. Binanın yanındaki temizleyici dükkânının üzerinde asılı tabela şöyle okunuyordu : PRESTON DERNEK ANA BÜROSU arkada.</p>
<p>Burası arka giriş, yükleme platformuydu. Cartwright arabasının arka kapısını açarak postalanacak teypleri kaldırıma boşaltmaya bağladı. Kalabalık caddedeki insanların ona aldırdığı yoktu, çünkü biraz ilerdeki bir kamyon balık küfelerini aynı şekilde boşaltıyordu. Caddenin karşısındaki binaların tabelaları çok değişikti : Sigara Bayii, Randevu Evi, Bar, v.b.</p>
<p>Cartwright, bir kartonu kucaklayarak binanın karanlık deposuna girdi. Deponun zayıf ışığını dışardan görmek mümkün olmuyordu. Deponun her yönü malzemeyle doluydu. Tellerle bağıl sandıklar köşelere yığılmıştı. Boş bir yer bularak elindeki ağır kartonu bıraktı, sonra holden geçerek küçük bir büroya girdi.</p>
<p>Büro ve büro kadar küçük kabul odası her zaman olduğu gibi boştu. Binanın ön kapısı ardına kadar açıktı, Cartwright bir kucak dolusu mektubu eski masanın üzerine yaydı, sonra telleri çıkmış bir koltuğa oturup mektupları teker teker gözden geçirmeye başladı. Önemli bir şey yoktu : baskı faturaları, kira, su, elektrik makbuzları, v.b.</p>
<p>Bir zarfı açtığı zaman içinden beş dolarla titrek elle yazılmış bir de mektup çıktı. Bu parayla Dernek otuz dolarlık bir gelir sağlamış oluyordu.</p>
<p>Cartwright’ın arkasındaki kapıda görünen Rita O'Neill :</p>
<p>— Sabırsızlanmaya başladılar, dedi. Belki de başlamamız gerekiyor.</p>
<p>Cartwright içini çekti. Artık zamanı gelmişti. Ağır ağır ayağa kalktı, sigara tablasını boşalttı, masasının üzerindeki dosyaları düzeltti, sonra isteksiz bir tavırla kızın peşinden koridora çıktı. John Preston’un sinek pisliği lekeleriyle dolu resminin altına gelince, elbise askısının sol tarafındaki sahte kapıdan, biraz önce yürüdükleri koridora paralel uzanan loş koridora geçti.</p>
<p>Cartwright’ın görünmesiyle kalabalık odadaki konuşmalar birden kesildi. Bütün gözler ona çevrildi; bu gözlerde korkuyla karışık ümit pırıltıları vardı. Rahatlayan birkaç kişi Cartwright’a doğru yürüdü; mırıltılar yine yükseldi ve odayı konuşma sesleri kapladı. Şimdi odada bulunanların hepsi Cartwright’in dikkatini çekmek istiyordu. Cartwright, odanın ortasına doğru ilerlerken çevresi, kadınlı erkekli kalabalıkla sarılmıştı.</p>
<p>Bili Konklin rahatlamış bir tavırla :</p>
<p>— Başlıyoruz, dedi.</p>
<p>Onun yanında duran Mary Uzich umutla :</p>
<p>— Uzun zamandan beri bekledik, dedi. Artık daha fazla bekleyemeyiz !</p>
<p>Cartwright ceplerini karıştırarak kontrol listesini çıkardı. Odadakiler iyice yaklaşmışlardı : Meksikalı işçiler sessiz ve korkak, sert yüzlü, aşağı tabakadan bir çift, jet tüccarı, Japon bir gözlükçü, kızıl dudaklı bir yatak kızı, kuru yiyecek satan bir dükkân sahibi, çekingen bir öğrenci, seyyar ilaç satıcısı, bir ahçı, bir hemşire ve bir marangoz. Bu insanların hepsi yüzleri terli, gözlerinde ümit ışıkları dinliyor, dikkatle Cartwright’a bakıyordu.</p>
<p>Bütün bu insanlar bedenen çalışan insanlardı, fikir işçileri değil. Yıllar yılı bedenleriyle çalışarak bunca tecrübelerini edinmişlerdi. Bu insanlar tarla sürebilir, ağaç dikebilir, tamir yapabilir, makine onarabilir, elbise dikebilir ve yemek pişirebilirdi. Hepsi hayatta pişmiş kimselerdi. Sınıflandırma sistemine göre bütün bu insanlar, başarısız kabul edilenler arasındaydı.</p>
<p>Jereti heyecanla :</p>
<p>— Herkesin burada olduğunu sanıyorum, dedi.</p>
<p>Cartwright derin bir nefes alarak sesini yükseltti.</p>
<p>— Buradan ayrılmanızdan önce söyleyeceklerim var. Gemi harekete hazırdır. Teknisyenlerimiz tarafından etraflıca kontrol edilmiştir.</p>
<p>Kaptan Groves :</p>
<p>— Doğru, dedi.</p>
<p>Kaptan Groves, elinde deri eldivenler, sırtında deri ceket ve ayağında deri çizmeler olan bir zenciydi.</p>
<p>Cartwright, elindeki metal listeyi gösterdi.</p>
<p>— Eh, artık tamam. Kimsenin kuşkusu var mı? Geri dönmek isteyen var mı ?</p>
<p>Odada heyecanlı sesler yükselmekle beraber yerinden kımıldayan olmadı. Mary Uzich, önce Cartwright’a sonra yanındaki gence bakarak gülümsedi. Konklin kolunu kadının beline dolayarak onu biraz daha kendisine çekti.</p>
<p>Cartwright konuşmasına devam ederek :</p>
<p>— Çalışmamız hep bunun içindi, dedi. Paramız ve zamanımız hep bu dakika için harcandı. John Preston’un aramızda olmasını arzu ederdim. Başarımızı görmekle mutlu olacaktı. Bir gün başarıya ulaşacağımızı biliyordu. Günün birinde Direktörlüğün yönettiği gezegenlerin ötesine ulaşabilecek bir geminin nihayet yapılabileceğine inancı vardı. İnsanların yeni yeni ülkeler arayacaklarına kalben inanıyordu. Bir gün özgürlüğe kavuşulacağından emindi.</p>
<p>Saatine bir göz attı.</p>
<p>— İyi şanslar... hepiniz yola çıkıyorsunuz. Uğurlarınıza sıkı sıkı sarılın, bırakın gerisini Kaptan Groves yapsın. Hepinize güle güle.</p>
<p>Odada bulunanlar yanlarına aldıkları çıkınlarını bıraktıkları yerden alıp teker teker odadan çıktılar. Cartwrignt duruyor ve her geçenin elini sıkarak şans kelimeleri mırıldanıyordu. Son kişi de çıktıktan sonra şimdi boş kalan odada düşünceli bir tavırla durdu.</p>
<p>Rita, büyük yük altından kurtulmuş bir insan tavrıyla :</p>
<p>— Bittiğine memnun oldum, dedi. İçlerinden birinin vazgeçmesinden çok korkmuştum.</p>
<p>— Bilinmeyen yerler korkunçtur. Preston kitaplarının birinde garip seslerden söz etmişti.</p>
<p>Cartwright odanın köşesinde duran kahvelikten kendisine bir fincan kahve doldurdu.</p>
<p>— Eh, dedi. Burada bizim de bir grubumuz var. Hangisinin daha kötü olacağını bilmiyorum.</p>
<p>Rita, farkında olmadan uzun, ince parmaklarıyla gür, siyah saçlarını düzeltti,</p>
<p>— Gerçekten de inanılması güçtü, dedi. Evreni değiştirebilirsiniz, yapamayacağınız şey yok sanıyorum.</p>
<p>Cartwright kuru sesle :</p>
<p>— Yapamayacağım birçok şey var, dedi. Birkaç şey deneyebilirim, şurada veya burada birkaç hareket gösterebilirim, bazı şeylere bir son verdirebilirim. Fakat beni yakalamaları çok sürmeyecektir.</p>
<p>Rita şaşkınlıkla :</p>
<p>— Böyle... nasıl konuşabilirsiniz ?, dedi.</p>
<p>Cartwright'in sesi boğuktu, vahşi bir anlatım taşıyordu.</p>
<p>— Gerçekçi oluyorum. Lotari’nin başa getirdiği halktan her insan katledilmiştir. Karşıt hareketin ne zaman başlayacağını tahmin edemezsin? Bu sistemin kontrolları ve dengeleri, bizi kontrol etmek ve dengeyi sağlamak için çalışıyor. Onları ilgilendirdiği kadarıyla, sadece oynamak istemekle bile kuralları çiğnemiş oluyorum. Bundan sonra başıma gelecekler tamamen kendi hatam yüzündendir.</p>
<p>— Gemiden haberleri var mı ?</p>
<p>— Zannetmem.</p>
<p>Sonra kuşkulu bir tavırla ekledi.</p>
<p>— Bütün ümidim bu.</p>
<p>— Gemi uzaklaşana kadar dayanabilirsiniz. Ancak...</p>
<p>Rita korkuyla sustu.</p>
<p>Binanın dış tarafından dama konan jetin sesi duyuldu. Üst katta bazı gürültüler oldu. Odanın tavanındaki küçük kapak açıldı ve Rita’nın amcasının yüzü göründü.</p>
<p>— Geldiler.</p>
<p>Adamın sesi ancak duyulabiliyordu.</p>
<p>Koridorda asker çizmelerinin gürültüsü duyuldu. Direktörlüğün yeşil üniformalı askerleri odaya girdiler ve Cartwright’in çevresini sardılar. Daha sonra odaya, Direktörlük görevlilerinden biri girdi.</p>
<p>Adam kolunun altındaki çantayı açtı ve kağıtları karıştırdı.</p>
<p>— Leon Cartwright mısınız? Kağıtlarınızı verin. Yanınızda mı ?</p>
<p>Cartwright, plastik tüpünü cebinden çıkardı, kapağını açtıktan sonra kağıtlarını teker teker uzattı.</p>
<p>— Doğum kâğıdı, Okul ve eğitim diploması, Psiko-analiz raporu, Sabıka kaydı, Durum izni, Bağılılık kağıdı. Son bağlılığın bozulma izni.</p>
<p>Sonra ceketini çıkartıp gömleğinin kollarını sıvadı.</p>
<p>Adam kendisine verilen kağıtlara kısaca baktıktan sonra Cartwright’in kolundaki kimlik dövmesini inceledi.</p>
<p>— Parmak izlerini ve beyin yapısını daha sonra incelememiz lâzım. Aslında lüzumsuz şeyler, çünkü Leon Cartwright olduğunuzu biliyorum.</p>
<p>Kağıtları tekrar Cartwright’a uzattı.</p>
<p>— Ben Binbaşı Shaeffer’im, Direktörlük Birliklerinden. Yakında başka birlikler de var. Bu sabah, saat dokuzu biraz geçe, iktidarda bir değişiklik oldu.</p>
<p>Cartwright kollarını yine indirip ilikledi ve ceketini giydi.</p>
<p>— Anlıyorum, dedi.</p>
<p>Binbaşı Shaeffer Cartwright’in kimlik durumunu gösteren kağıda parmağının ucuyla dokundu.</p>
<p>— Sınıflandırılmış değilsiniz, öyle mi ?</p>
<p>— Evet.</p>
<p>— Sanıyorum ki y-kartımz koruyucu Hill tarafından alınmıştır. Normal sistem, değil mi ?</p>
<p>— Normal sistem. Fakat Hill’in yemini altında değilim. Kağıtlarımdan anlayacağınız gibi, bu yılın ilk aylarında oradan çıkarıldım.</p>
<p>Shaeffer omuz silkti.</p>
<p>— Şu halde y-kartmızı karaborsaya çıkartmışsınızdır, dedi.</p>
<p>Not defterini gürültüyle kapadı.</p>
<p>— Sınıflandırılmış kimselerin azlığı dolayısıyla Lotari hep halktan, sınıflandırılmamış insanları seçiyor. Fakat nedense sınıflandırılmış kimseler y-kartına daha çok önem veriyor.</p>
<p>Cartwright yetenek kartını masanın üstüne koydu.</p>
<p>— Benim kartım burada.</p>
<p>Shaeffer son derece şaşalamıştı.</p>
<p>— Hayret, dedi.</p>
<p>Sonra kartı hızla inceledi. Yüzünde şaşkın, anlamaz bir ifade vardı.</p>
<p>— Zaten biliyordunuz. Bunun böyle olacağını biliyordunuz.</p>
<p>— Evet.</p>
<p>— Mümkün değil. Haberi alır almaz hemen geldik. Haber henüz Verrick'e bile ulaşmadı. Direktörlük birliklerinin dışında bunu bilen bir siz varsınız. Nasıl öğrendiniz?</p>
<p>Cartwright belirsiz bir ifadeyle :</p>
<p>— İki başlı dana, dedi.</p>
<p>Birlik komutanı Cartwright'ın beynini talepatiyle incelerken düşünceliydi. Birden kurduğu ilişkiyi kesti.</p>
<p>— Önemli değil. Belki habercileriniz vardır. Nasılsa öğrenirim. Düşünce perdeleriniz dış etkilere karşı mümkün mertebe kapalı.</p>
<p>Elini uzattı.</p>
<p>— Tebrik ederim. Eğer sizce bir sakıncası yoksa burada bekleyeceğiz. Birkaç dakika sonra Verrick’e haber verilecek. Hazır olmak istiyoruz.</p>
<p>Cartwright’in yetenek kartını uzattı,</p>
<p>— Bunu kaybetmeyin. Yeni durumunuz için size yardımcı olacaktır.</p>
<p>Cartwright rahat bir nefes aldı.</p>
<p>— Size güvenebileceğimi düşünüyorum, dedi.</p>
<p>Yetenek kartını dikkatle cebine yerleştirdi.</p>
<p>Shaeffer dudaklarını yalayarak :</p>
<p>— Güvenebileceğinizi sanıyorum, dedi. Gariptir, ama... şimdi bizim başımız sizsiniz, Verrick değil. Psikolojik değişimi yapana kadar oldukça uzun zaman geçecektir. Başka Quizmaster tanımayan, Birliğin bazı genç mensupları...</p>
<p>Omuz silkti.</p>
<p>— Bir süre için kendinizi Birliğin eline bırakmanızı tavsiye ederim. Burada kalamayız. Batavia halkının çoğu Verrick'e yeminlidir. Herkesi kontrol edip onları teker teker ortaya çıkartmamız gerekiyor. Verrick onları kullanarak Hill’lerin kontrolünü eline almak istiyordu.</p>
<p>— Hayret etmedim.</p>
<p>Binbaşı Shaeffer, dikkatle Cartwright’ı inceleyerek :</p>
<p>— Verrick amansızdır, dedi. Quizmaster’lığı sırasında birçok meydan okumalarla karşılaştı. Her zaman başkanlığı eline geçirmek isteyenler çıktı, işimiz çok oluyordu ama zaten böyle işler için kurulan örgütüz.</p>
<p>Cartwright :</p>
<p>— Gelişiniz beni sevindirdi, dedi. Sesleri duyduğum zaman Verrick’in geldiğini sanmıştım.</p>
<p>— Eğer ona haber vermiş olsaydık gelirdi.</p>
<p>Shaeffer'in bakışlarında alaycı bir ifade vardı.</p>
<p>— Eğer bizden yaşlı Birlik üyeleri olmasaydı, önce Verrick'e haber verecektik. Peter Wakeman işin üzerinde titizlikle durdu. Sorumluluk ve görev falan filân.</p>
<p>Cartwright, zihnine not etti. Peter Wakeman’nı bulmalıydı.</p>
<p>Shaeffer ağır ağır devam etti.</p>
<p>— Biz buraya yaklaşırken, ilk grubumuz buradan çıkmış gibi görünen kalabalık bir grubun düşüncelerini kaybettiler, isminiz onların zihnindeydi ve çıktıkları yer olarak burasını düşünüyorlardı.</p>
<p>Cartwright birden kendisini çok yorgun hissetti.</p>
<p>— Ya ?</p>
<p>— Bizden uzaklaştıkları için fazlasını öğrenemedik. Gemi hakkında bazı bilgiler vardı. Uzun bir uçuş hakkında galiba.</p>
<p>— Hükümetin falcılarına benziyorsunuz.</p>
<p>— Çevrelerinde heyecan ve korkudan meydana gelmiş derin bir alan vardı.</p>
<p>Cartwright :</p>
<p>— Size bu hususta bilgi veremem, dedi. Hiç bir şey bilmiyorum.</p>
<p>Sonra soğuk sesle ekledi.</p>
<p>— Belki de birkaç tefeciydi.</p>
<p>Dernek binasının dışındaki avluda, küçük daireler çizerek dolaşan Rita O'Neill’in hiç bir gayesi yoktu. Kendisini birden büyük bir boşlukta, bulmuştu. Büyük dakika gelip geçmişti ve şimdi tarihin bir parçası haline gelmişti.</p>
<p>Dernek binasına bitişik küçük bir labirentte John Preston'un kalıntıları vardı. Rita durduğu yerden plastik, sinek pislikleriyle kirli labirentin içinde yatan, gözleri kapalı, elleri göğsünün üzerinde kavuşmuş yaşlı adamı görebiliyordu.</p>
<p>Labirentin üstü tozluydu; çevresinde çöpler, kağıt döküntüleri vardı. Labirent artık unutulmuş, terkedilmiş bir abideyi temsil ediyor gibiydi.</p>
<p>Yarım mil kadar ötede, modası geçmiş arabalar dizisinden meydana inen kalabalık vardı. Eski GM maden nakliye gemisi rampada duruyordu. Kalabalık geminin kendilerine yabancı olan, daracık metal kapısından giriyorlardı.</p>
<p>Sistem tarafından kaba sofu olarak nitelendirilen bir kısım</p>
<p>Sistem tarafından kaba sofu olarak nitelendirilen bir kısım insan hareket etmek üzereydi. Hepsi de güneş sistemindeki John Preston'un efsanevî Flame Disc gezegenine, uzayın bilinmeyen bölgesine doğru yola çıkıyordu.</p>        
                
                                
    </body>
</html>
