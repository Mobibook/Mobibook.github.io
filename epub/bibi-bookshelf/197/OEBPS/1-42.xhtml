<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-42</title>
		<link href="css/idGeneratedStyles.css" rel="stylesheet" type="text/css"/>
<meta name="Adept.resource" value="urn:uuid:c2875b45-ed09-4e92-8439-1660d92ff11e"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="arabaslik_sol" id="_idParaDest-38">İÇİNDEN DOĞRU SEVDİM SENİ  </p>
			<p class="_0">  </p>
			<p class="paragraf ParaOverride-6">İçinden doğru sevdim seni  </p>
			<p class="paragraf ParaOverride-6">Bakışlarından doğru sevdim de  </p>
			<p class="paragraf ParaOverride-6">Ağzındaki ıslaklığın buğusundan  </p>
			<p class="paragraf ParaOverride-6">Sesini yapan sözcüklerinden sevdim bir de  </p>
			<p class="paragraf ParaOverride-6">Beni sevdiğin gibi sevdim seni  </p>
			<p class="paragraf ParaOverride-6">Kar bırakılmış karanlığından.  </p>
			<p class="_0">  </p>
			<p class="paragraf ParaOverride-6">Yerleştir bu sevdayı her yerine  </p>
			<p class="paragraf ParaOverride-6">Yüzünde ter olan su damlacıklarının  </p>
			<p class="paragraf ParaOverride-6">Kaynağına yerleştir  </p>
			<p class="paragraf ParaOverride-6">Her zaman saklamadığın, acısızlığın son durağına  </p>
			<p class="paragraf ParaOverride-6">Gül taşıyan çocuğuna yerleştir  </p>
			<p class="paragraf ParaOverride-6">Ve omuzlarına, daracık omuzlarına  </p>
			<p class="paragraf ParaOverride-6">Üşümüş gibisin de sanki azıcık öne taşırdığın  </p>
			<p class="paragraf ParaOverride-6">Tam oraya işte, uçsuz bucaksız bir düzlükten  </p>
			<p class="paragraf ParaOverride-6">Bir papatya tarlasıyla ayrılmış göğüslerine yerleştir  </p>
			<p class="paragraf ParaOverride-6">Ve esmerliğine bir de, eski bir yangının izlerinin renginde  </p>
			<p class="paragraf ParaOverride-6">Saçlarının yana düşüşüne, onları bölen ikiliğe  </p>
			<p class="paragraf ParaOverride-6">Alnından başlayan ve ayak bileklerinde duran  </p>
			<p class="paragraf ParaOverride-6">Yani senin olmayan, seni bir boşluk gibi saran hüzne yerleştir  </p>
			<p class="paragraf ParaOverride-6">Yerleştir onu bir kentin parça parça aklında tuttuğun  </p>
			<p class="paragraf ParaOverride-6">Kar taneleri gibi uçuşan  </p>
			<p class="paragraf ParaOverride-6">Ve her gün biraz daha hafifleyen semtlerine  </p>
			<p class="paragraf ParaOverride-6">Yerleştir bu sevdayı her yerine.  </p>
			<p class="_0">  </p>
			<p class="paragraf ParaOverride-6">Ekledim ben tattığım her şeyi denizlere  </p>
			<p class="paragraf ParaOverride-6">Bildiğim ne varsa onlar da hep denizlerden  </p>
			<p class="paragraf ParaOverride-6">Sen de bir deniz gibi yerleştir onu istersen  </p>
			<p class="paragraf ParaOverride-6">Sevdayı  </p>
			<p class="paragraf ParaOverride-6">Ve köpüklendir  </p>
			<p class="paragraf ParaOverride-6">Ve yaşlandır ki işte kederi anlamasın  </p>
			<p class="paragraf ParaOverride-6">Ama dur, her deniz yaşlıdır zaten  </p>
			<p class="paragraf ParaOverride-6">Öğrenmez ama öğretir mutluluğu  </p>
			<p class="paragraf ParaOverride-6">Bizim sevdamız da öyledir, iyi şiirler gibi  </p>
			<p class="paragraf ParaOverride-6">Biraz da herkes içindir. Ve gelinciğin ikinci tadına benzemeli  </p>
			<p class="paragraf ParaOverride-6">Var eden kendini birincisinden  </p>
			<p class="paragraf ParaOverride-6">Yani bir sevdayı sevgiye dönüştüren.  </p>
			<p class="_0">  </p>
			<p class="paragraf ParaOverride-6">Ben şimdi bir yabancı gibi gülümseyen  </p>
			<p class="paragraf ParaOverride-6">Tanımadığın bir ülke gibi  </p>
			<p class="paragraf ParaOverride-6">İçinde yaşamadığın bir zaman gibi  </p>
			<p class="paragraf ParaOverride-6">Tam kendisi gibi mutluluğun  </p>
			<p class="paragraf ParaOverride-6">Beni bekliyorsun  </p>
			<p class="paragraf ParaOverride-6">Ve onu bekliyorsun beni beklerken.  </p>
		</div>
	</body>
</html>