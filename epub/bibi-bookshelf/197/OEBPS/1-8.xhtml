<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-8</title>
		<link href="css/idGeneratedStyles.css" rel="stylesheet" type="text/css"/>
<meta name="Adept.resource" value="urn:uuid:c2875b45-ed09-4e92-8439-1660d92ff11e"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="arabaslik_sol" id="_idParaDest-7">YANGIN  </p>
			<p class="_0">  </p>
			<p class="paragraf ParaOverride-6">Dışarı çıkıyorsanız dikkat! çiçeklerle karşılaşmayın  </p>
			<p class="paragraf ParaOverride-6">Ya da koklamayın onları, iyisi mi, yüzünüzü örtün şapkanızla  </p>
			<p class="paragraf ParaOverride-6">Ya da düşünmeyin hiç, ben bakın öyle yapıyorum  </p>
			<p class="paragraf ParaOverride-6">Neden diyeceksiniz? insandaki sevgiliyi eskitiyor bu çiçekler  </p>
			<p class="paragraf ParaOverride-6">Güneşe benzetiyorlar adamı, masaya vurmuş koyun butlarına  </p>
			<p class="paragraf ParaOverride-6">Pek tuhaf! ben de sahanda yumurtayı kıskanırım...  </p>
			<p class="_0">  </p>
			<p class="paragraf ParaOverride-6">Beni seviyorsanız dikkat! köşe başındaki camcıya sorun  </p>
			<p class="paragraf ParaOverride-6">O ne derse doğrudur, dalga geçmeyin adamla  </p>
			<p class="paragraf ParaOverride-6">Üstelik beni sevmek haşlanmış pirinçleri beyazlatır. Günaydın!  </p>
			<p class="paragraf ParaOverride-6">Sabahlarınız gibidir beni sevmek, horozun renkleri gibidir  </p>
			<p class="paragraf ParaOverride-6">Beni sevdiniz mi? yangındır artık parmaklarınız.  </p>
			<p class="_0">  </p>
			<p class="paragraf ParaOverride-6">Sizi görmüyor muyum dikkat! trenlere çikolata yediriyorum  </p>
			<p class="paragraf ParaOverride-6">Bunu her zaman yapıyorum akılla oynamak yani  </p>
			<p class="paragraf ParaOverride-6">Öyle trenler var ki, insanı şımartıyor;  </p>
			<p class="paragraf ParaOverride-6">Çıkıp kuruluyorum pencere yanına gel keyfim gel  </p>
			<p class="paragraf ParaOverride-6">Gidip duruyorum böylece, adımı bileceksiniz; çok ülkeli adam  </p>
			<p class="paragraf ParaOverride-6">Üstelik daha kalkma saati gelmeden trenlerin...  </p>
			<p class="_0">  </p>
			<p class="paragraf ParaOverride-6">Sokağa dökülüyorsam dikkat! bu da doğrudur oldukça  </p>
			<p class="paragraf ParaOverride-6">Bir kanunu vardır belki; ya su içmişimdir ya da yıkamışımdır yüzümü  </p>
			<p class="paragraf ParaOverride-6">Ya su kovalarına bakmışımdır çok çok  </p>
			<p class="paragraf ParaOverride-6">Olmıyacak şey mi? niye bakmıyayım denizlere  </p>
			<p class="paragraf ParaOverride-6">En akıllı tarafımdır balıkla deniz tutmak.  </p>
			<p class="_0">  </p>
			<p class="paragraf ParaOverride-9">&gt;  </p>
			<p class="_0">  </p>
			<p class="paragraf ParaOverride-6">Bir cümle tuhafsa dikkat! pek tuhaftır insanın tırnak çıkardığı  </p>
			<p class="paragraf ParaOverride-6">Sonra da boyadığı, ne demeli sonra da kestiği  </p>
			<p class="paragraf ParaOverride-6">Korkum yok; ben güpegündüz rakılar boğazlıyorum  </p>
			<p class="paragraf ParaOverride-6">Gözlerimi batırıyorum istakozlara  </p>
			<p class="paragraf ParaOverride-6">Oh ne güzel! şişenin de bir anlamı oluyor böylece  </p>
			<p class="paragraf ParaOverride-6">Kim konuşuyor? ben konuşmuyorum.  </p>
			<p class="_0">  </p>
			<p class="paragraf ParaOverride-6">Bir gün çok yürürseniz dikkat! sinekler şehirde kalıyor  </p>
			<p class="paragraf ParaOverride-6">Bütün taşıtlar paslanıyor ayrıca  </p>
			<p class="paragraf ParaOverride-6">Pencereli yıldız, misafirli oda; bol bol öttürüyorsunuz onları  </p>
			<p class="paragraf ParaOverride-6">Çünkü kırlara çıkıyorsunuz, şemsiyenizi bırakın ayıp!  </p>
			<p class="paragraf ParaOverride-6">Bana parmağınızdaki çiçekleri gösterin.  </p>
			<p class="_0">  </p>
			<p class="paragraf ParaOverride-6">Bir yere kapanıyorsanız dikkat! yanınızda olsun elleriniz  </p>
			<p class="paragraf ParaOverride-6">Kim ne der? bakındı işte durmadan ellerinize  </p>
			<p class="paragraf ParaOverride-6">Dünyayı dolaşan damarlar içinde.  </p>
			<p class="paragraf ParaOverride-6">En kemikli taraflarıyla zencileri döversiniz  </p>
			<p class="paragraf ParaOverride-6">En kirli yerleriyle çat kapı fakir mahalleleri  </p>
			<p class="paragraf ParaOverride-6">Ayıptır yani insan elini temiz tutmalı biraz.  </p>
			<p class="_0">  </p>
			<p class="paragraf ParaOverride-6">Bir gün ölümü beğenmiyecekseniz dikkat! ölmeyin kolayla  </p>
			<p class="paragraf ParaOverride-6">Kadınlara sarkıntılık edin, hoşa giden bardaklar satın alın  </p>
			<p class="paragraf ParaOverride-6">Ya da bir aptalın yalnızlığını seçin; çiçekler sulamakla olsun bu  </p>
			<p class="paragraf ParaOverride-6">Tıkır da tıkır işleyen apartmanlar vardır ya, sakın ha!  </p>
			<p class="paragraf ParaOverride-6">Ya da her sabah  </p>
			<p class="paragraf ParaOverride-6">Göğe bir yüz metre kollarınızla...  </p>
		</div>
	</body>
</html>