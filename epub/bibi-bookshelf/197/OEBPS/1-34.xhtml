<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-34</title>
		<link href="css/idGeneratedStyles.css" rel="stylesheet" type="text/css"/>
<meta name="Adept.resource" value="urn:uuid:c2875b45-ed09-4e92-8439-1660d92ff11e"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="arabaslik_sol" id="_idParaDest-29">MENDİLİMDE KAN SESLERİ  </p>
			<p class="_0">  </p>
			<p class="paragraf ParaOverride-6">Her yere yetişilir  </p>
			<p class="paragraf ParaOverride-6">Hiçbir şeye geç kalınmaz ama  </p>
			<p class="paragraf ParaOverride-6">Çocuğum beni bağışla  </p>
			<p class="paragraf ParaOverride-6">Ahmet abi sen de bağışla.  </p>
			<p class="_0">  </p>
			<p class="paragraf ParaOverride-6">Boynu bükük duruyorsam eğer  </p>
			<p class="paragraf ParaOverride-6">İçimden böyle geldiği için değil  </p>
			<p class="paragraf ParaOverride-6">Ama hiç değil  </p>
			<p class="paragraf ParaOverride-6">Ah güzel Ahmet abim benim  </p>
			<p class="paragraf ParaOverride-6">İnsan yaşadığı yere benzer  </p>
			<p class="paragraf ParaOverride-6">O yerin suyuna, o yerin toprağına benzer  </p>
			<p class="paragraf ParaOverride-6">Suyunda yüzen balığa  </p>
			<p class="paragraf ParaOverride-6">Toprağını iten çiçeğe  </p>
			<p class="paragraf ParaOverride-6">Dağlarının, tepelerinin dumanlı eğimine  </p>
			<p class="paragraf ParaOverride-6">Konya’nın beyaz  </p>
			<p class="paragraf ParaOverride-6">Antep’in kırmızı düzlüğüne benzer  </p>
			<p class="paragraf ParaOverride-6">Göğüne benzer ki gözyaşları mavidir  </p>
			<p class="paragraf ParaOverride-6">Denizine benzer ki dalgalıdır bakışları  </p>
			<p class="paragraf ParaOverride-6">Evlerine, sokaklarına, köşebaşlarına  </p>
			<p class="paragraf ParaOverride-6">Öylesine benzer ki  </p>
			<p class="_0">  </p>
			<p class="paragraf ParaOverride-9">&gt;  </p>
			<p class="_0">  </p>
			<p class="paragraf ParaOverride-6">Ve avlularına  </p>
			<p class="paragraf ParaOverride-6">(Bir kuyu halkasıyla sıkıştırılmıştır kalbi)  </p>
			<p class="paragraf ParaOverride-6">Ve sözlerine  </p>
			<p class="paragraf ParaOverride-6">(Yani bir cep aynası alım-satımına belki)  </p>
			<p class="paragraf ParaOverride-6">Ve bir gün birinin bir adres sormasına benzer  </p>
			<p class="paragraf ParaOverride-6">Sorarken sorarken üzünçlü bir ev görüntüsüne  </p>
			<p class="paragraf ParaOverride-6">Camcının cam kesmesine, dülgerin rende tutmasına  </p>
			<p class="paragraf ParaOverride-6">Öyle bir cıgara yakımına, birinin gazoz açmasına  </p>
			<p class="paragraf ParaOverride-6">Minibüslerine, gecekondularına  </p>
			<p class="paragraf ParaOverride-6">Hasretine, yalanına benzer  </p>
			<p class="paragraf ParaOverride-6">Anısı ıssızlıktır  </p>
			<p class="paragraf ParaOverride-6">Acısı bilincidir  </p>
			<p class="paragraf ParaOverride-6">Bıçağı gözyaşlarıdır kurumakta olan  </p>
			<p class="paragraf ParaOverride-6">Gülemiyorsun ya, gülmek  </p>
			<p class="paragraf ParaOverride-6">Bir halk gülüyorsa gülmektir  </p>
			<p class="paragraf ParaOverride-6">Ne kadar benziyoruz Türkiye’ye Ahmet abi.  </p>
			<p class="_0">  </p>
			<p class="paragraf ParaOverride-6">Bir güzel kadeh tutuşun vardı eskiden  </p>
			<p class="paragraf ParaOverride-6">Dirseğin iskemleye dayalı  </p>
			<p class="paragraf ParaOverride-6">– Bir vakitler gökyüzüne dayalı, derdim ben –  </p>
			<p class="paragraf ParaOverride-6">Cıgara paketinde yazılar resimler  </p>
			<p class="paragraf ParaOverride-6">Resimler: cezaevleri  </p>
			<p class="paragraf ParaOverride-6">Resimler: özlem  </p>
			<p class="paragraf ParaOverride-6">Resimler: eskidenberi  </p>
			<p class="paragraf ParaOverride-6">Ve bir kaşın yukarı kalkık  </p>
			<p class="paragraf ParaOverride-6">Sevmen acele  </p>
			<p class="paragraf ParaOverride-6">Dostluğun çabuk  </p>
			<p class="paragraf ParaOverride-6">Bakıyorum da şimdi  </p>
			<p class="paragraf ParaOverride-6">O kadeh bir küfür gibi duruyor elinde.  </p>
			<p class="_0">  </p>
			<p class="paragraf ParaOverride-6">Ve zaman dediğimiz nedir ki Ahmet abi  </p>
			<p class="paragraf ParaOverride-6">Biz eskiden seninle  </p>
			<p class="paragraf ParaOverride-6">İstasyonları dolaşırdık bir bir  </p>
			<p class="paragraf ParaOverride-6">O zamanlar Malatya kokardı istasyonlar  </p>
			<p class="paragraf ParaOverride-6">Nazilli kokardı  </p>
			<p class="paragraf ParaOverride-6">Ve yağmurdan ıslandıkça Edirne postası  </p>
			<p class="paragraf ParaOverride-6">Kıl gibi ince İstanbul yağmurunun altında  </p>
			<p class="paragraf ParaOverride-6">Esmer bir kadın sevmiş gibi olurdun sen  </p>
			<p class="paragraf ParaOverride-6">Kadının ütülü patiskalardan bir teni  </p>
			<p class="paragraf ParaOverride-6">Upuzun boynu  </p>
			<p class="paragraf ParaOverride-6">Kirpikleri  </p>
			<p class="_0">  </p>
			<p class="paragraf ParaOverride-9">&gt;  </p>
			<p class="_0">  </p>
			<p class="paragraf ParaOverride-6">Ve sana Ahmet abi  </p>
			<p class="paragraf ParaOverride-6">Uzaktan uzaktan domates peynir keserdi sanki  </p>
			<p class="paragraf ParaOverride-6">Sofranı kurardı  </p>
			<p class="paragraf ParaOverride-6">Elini bir suya koyar gibi kalbinden akana koyardı  </p>
			<p class="paragraf ParaOverride-6">Cezaevlerine düşsen cıgaranı getirirdi  </p>
			<p class="paragraf ParaOverride-6">Çocuklar doğururdu  </p>
			<p class="paragraf ParaOverride-6">Ve o çocukların dünyayı düzeltecek ellerini işlerdi bir dantel gibi  </p>
			<p class="paragraf ParaOverride-6">O çocuklar büyüyecek  </p>
			<p class="paragraf ParaOverride-6">O çocuklar büyüyecek  </p>
			<p class="paragraf ParaOverride-6">O çocuklar...  </p>
			<p class="_0">  </p>
			<p class="paragraf ParaOverride-6">Bilmezlikten gelme Ahmet abi  </p>
			<p class="paragraf ParaOverride-6">Umudu dürt  </p>
			<p class="paragraf ParaOverride-6">Umutsuzluğu yatıştır  </p>
			<p class="paragraf ParaOverride-6">Diyeceğim şu ki  </p>
			<p class="paragraf ParaOverride-6">Yok olan bir şeylere de benzerdi o zaman trenler  </p>
			<p class="paragraf ParaOverride-6">Oysa o kadar kullanışlı ki şimdi  </p>
			<p class="paragraf ParaOverride-6">Hayalsiz yaşıyoruz nerdeyse  </p>
			<p class="paragraf ParaOverride-6">Çocuklar, kadınlar, erkekler  </p>
			<p class="paragraf ParaOverride-6">Trenler tıklım tıklım  </p>
			<p class="paragraf ParaOverride-6">Trenler cepheye giden trenler gibi  </p>
			<p class="paragraf ParaOverride-6">İşçiler  </p>
			<p class="paragraf ParaOverride-6">Almanya yolcusu işçiler  </p>
			<p class="paragraf ParaOverride-6">Kadınlar  </p>
			<p class="paragraf ParaOverride-6">Kimi yolcu, kimi gurbet bekçisi  </p>
			<p class="paragraf ParaOverride-6">Ellerinde bavullar, fileler  </p>
			<p class="paragraf ParaOverride-6">Kolonyalar, su şişeleri, paketler  </p>
			<p class="paragraf ParaOverride-6">Onlar ki, hepsi  </p>
			<p class="paragraf ParaOverride-6">Bir tutsak ağaç gibi yanlış yerlere büyüyenler  </p>
			<p class="paragraf ParaOverride-6">Ah güzel ahmet abim benim  </p>
			<p class="paragraf ParaOverride-6">Gördün mü bak  </p>
			<p class="paragraf ParaOverride-6">Dağıtılmış pazar yerlerine benziyor şimdi istasyonlar  </p>
			<p class="paragraf ParaOverride-6">Ve dağılmış pazar yerlerine memleket  </p>
			<p class="paragraf ParaOverride-6">Gelmiyor içimizden hüzünlenmek bile  </p>
			<p class="paragraf ParaOverride-6">Gelse de  </p>
			<p class="paragraf ParaOverride-6">Öyle sürekli değil  </p>
			<p class="paragraf ParaOverride-6">Bir caz müziği gibi gelip geçiyor hüzün  </p>
			<p class="paragraf ParaOverride-6">O kadar çabuk  </p>
			<p class="paragraf ParaOverride-6">O kadar kısa  </p>
			<p class="paragraf ParaOverride-6">İşte o kadar.  </p>
			<p class="_0">  </p>
			<p class="paragraf ParaOverride-6">Ahmet abi, güzelim, bir mendil niye kanar  </p>
			<p class="paragraf ParaOverride-6">Diş değil, tırnak değil, bir mendil niye kanar  </p>
			<p class="paragraf ParaOverride-6">Mendilimde kan sesleri.  </p>
		</div>
	</body>
</html>