<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>1-27</title>
		<link href="css/idGeneratedStyles.css" rel="stylesheet" type="text/css"/>
<meta name="Adept.resource" value="urn:uuid:c2875b45-ed09-4e92-8439-1660d92ff11e"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="arabaslik_sol" id="_idParaDest-22">ÇAĞRILMAYAN YAKUP  </p>
			<p class="_0">  </p>
			<p class="paragraf ParaOverride-6">I  </p>
			<p class="_0">  </p>
			<p class="paragraf ParaOverride-6">Kurbağalara bakmaktan geliyorum, dedi Yakup  </p>
			<p class="paragraf ParaOverride-6">Bunu kendine üç kere söyledi  </p>
			<p class="paragraf ParaOverride-6">Onlar ki kalabalıktılar, kurbağalar  </p>
			<p class="paragraf ParaOverride-6">O kadar çoktular ki, doğrusu ben şaşırdım  </p>
			<p class="paragraf ParaOverride-6">Ben, yani Yakup, her türlü çağrılmanın olağan şekli  </p>
			<p class="paragraf ParaOverride-6">Daha hiç çağrılmadım  </p>
			<p class="paragraf ParaOverride-6">Biri olsun “Yakup!” diye seslenmedi hiç  </p>
			<p class="paragraf ParaOverride-6">Yakup!  </p>
			<p class="paragraf ParaOverride-6">Diye seslenmedi ki, dönüp arkama bakayım  </p>
			<p class="paragraf ParaOverride-6">Ve içimden durgun ve çürük bir suyu düşüreyim  </p>
			<p class="paragraf ParaOverride-6">Ceplerimdeki eskimiş kâğıt parçalarını atayım  </p>
			<p class="paragraf ParaOverride-6">Sonra bir güzel yıkanayım da...  </p>
			<p class="paragraf ParaOverride-6">Ben size demedim mi.  </p>
			<p class="_0">  </p>
			<p class="paragraf ParaOverride-6">Evet, kurbağalara bakmaktan geliyorum  </p>
			<p class="paragraf ParaOverride-6">Sanki böyle niye ben oradan geliyorum  </p>
			<p class="paragraf ParaOverride-6">Telâşlı, aç gözlü kurbağalara  </p>
			<p class="paragraf ParaOverride-6">Bakmaktan  </p>
			<p class="paragraf ParaOverride-6">Bilmiyorum  </p>
			<p class="paragraf ParaOverride-6">Bilmiyorum, bilmiyorum  </p>
			<p class="paragraf ParaOverride-6">Ben, yani Yusuf, Yusuf mu dedim? hayır, Yakup  </p>
			<p class="paragraf ParaOverride-6">Bazan karıştırıyorum.  </p>
			<p class="paragraf ParaOverride-9">&gt;  </p>
			<p class="_0">  </p>
			<p class="paragraf ParaOverride-6">Bazan karıştırıyorum ya, çok uzun bir gündü  </p>
			<p class="paragraf ParaOverride-6">Sonra bu çok uzun günün sıcak bir günü  </p>
			<p class="paragraf ParaOverride-6">Kediler kırmızı alevler halinde koşuyordu  </p>
			<p class="paragraf ParaOverride-6">Onlar işte hep boyuna koşuyordu  </p>
			<p class="paragraf ParaOverride-6">Birileri çıkıyordu ordan burdan  </p>
			<p class="paragraf ParaOverride-6">Hiç çıkmamak halinde ve ölgün  </p>
			<p class="paragraf ParaOverride-6">Birileri çıkıyordu  </p>
			<p class="paragraf ParaOverride-6">Geceden kalma bir lamba yanıyordu, açık  </p>
			<p class="paragraf ParaOverride-6">Bir pencerenin sokağa doğru içinde  </p>
			<p class="paragraf ParaOverride-6">Bu uyum korkunçtur Yakup!  </p>
			<p class="paragraf ParaOverride-6">Yakub’un olması korkunçluğudur bu  </p>
			<p class="paragraf ParaOverride-6">Dünyanın insana doğru içinde  </p>
			<p class="paragraf ParaOverride-6">Yakup, Yakup!  </p>
			<p class="paragraf ParaOverride-6">Burdayım, yani ben... evet, geliyorum  </p>
			<p class="paragraf ParaOverride-6">Lambayı söndürmesinler, geliyorum  </p>
			<p class="paragraf ParaOverride-6">Siz bütün lambaları yakın, evet  </p>
			<p class="paragraf ParaOverride-6">Ben, yani Yusuf, Yusuf mu dedim? hayır, Yakup  </p>
			<p class="paragraf ParaOverride-6">Bazan karıştırıyorum.  </p>
			<p class="_0">  </p>
			<p class="paragraf ParaOverride-6">Ve kendine bilinmeyenler yaratan Yakub’um ben, iyi ya  </p>
			<p class="paragraf ParaOverride-6">Durduğum bir gündü, diyorum, bütün ilgiler sizin olsun  </p>
			<p class="paragraf ParaOverride-6">Her türlü bir şeyler sizin olsun, ben artık  </p>
			<p class="paragraf ParaOverride-6">Hep böyle istiyorum, ayıp değil ya  </p>
			<p class="paragraf ParaOverride-6">Durduğum bir gündü, diyorum, yüzümü göğe doğurduğum  </p>
			<p class="paragraf ParaOverride-6">Bir gündü ve yaşar gibi kaldığım bir yaşama içinde  </p>
			<p class="paragraf ParaOverride-6">Ve yollarda ölü baykuşlar bulduğum  </p>
			<p class="paragraf ParaOverride-6">Bir ölünün günü boyayan renginde  </p>
			<p class="paragraf ParaOverride-6">Çürük evler bulduğum, içleri sonsuz kayalar  </p>
			<p class="paragraf ParaOverride-6">Kayalardan dondurmalar sorduğum  </p>
			<p class="paragraf ParaOverride-6">Ben, yani Yakup, Yakub’un hiç çağrılmamış şekli  </p>
			<p class="paragraf ParaOverride-6">Kim bilir ne diyordum  </p>
			<p class="paragraf ParaOverride-6">(Kim bilir ne diyordu bir baykuş yaratıldığına  </p>
			<p class="paragraf ParaOverride-6">Bir baykuş tarafından  </p>
			<p class="paragraf ParaOverride-6">Ve bütün baykuşlar o bütün baykuşların arasında ne oluyordu  </p>
			<p class="paragraf ParaOverride-6">Ben ne oluyordum.)  </p>
			<p class="_0">  </p>
			<p class="paragraf ParaOverride-6">Bütün iskemleler ağır ve hastalıklı  </p>
			<p class="paragraf ParaOverride-6">Bir gidip bir geliyordum kendime aptallaşarak  </p>
			<p class="paragraf ParaOverride-6">Bunu Yakup söyledi  </p>
			<p class="paragraf ParaOverride-6">Dedi ki, çünkü herkes Yakub’u yaşıyordu, bense  </p>
			<p class="paragraf ParaOverride-6">Çöllerden ve kızgın güneşlerden icatlar yapıyordum  </p>
			<p class="paragraf ParaOverride-6">Kızgın kâğıtların üstüne  </p>
			<p class="paragraf ParaOverride-6">Ve alevler halinde dünya bana dokunuyordu  </p>
			<p class="paragraf ParaOverride-6">Ve ayakta soğuk bir bira içmiş kadar bir anlamım oluyordu bazan  </p>
			<p class="paragraf ParaOverride-6">Oluyordu ve bir de  </p>
			<p class="paragraf ParaOverride-6">Bir otobüse bindiğim, biletçinin bilet bile kesmek istemediği ben  </p>
			<p class="paragraf ParaOverride-6">Kendimi koruyordum  </p>
			<p class="paragraf ParaOverride-6">Bunu bana Yakup söyledi  </p>
			<p class="paragraf ParaOverride-6">Öyle bir Yakup ki bu, onca din kitaplarının sözünü bile etmediği  </p>
			<p class="paragraf ParaOverride-6">Kimsenin sözünü bile etmediği bir Yakup  </p>
			<p class="paragraf ParaOverride-6">Ben  </p>
			<p class="paragraf ParaOverride-6">Bunu hep biliyorum  </p>
			<p class="paragraf ParaOverride-6">Bunu hep biliyorum ve işte  </p>
			<p class="paragraf ParaOverride-6">Özgürüm, cezasız duruyorum.  </p>
		</div>
	</body>
</html>