<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Uzayda Suikast - Okat Uzay Serisi-1</title>
  <link href="main.css" rel="stylesheet" type="text/css" />
</head>
<body>
<p class="kisim_adi">13.</p> 

<p>Bilinmeyen sistemin dışında, GM — Feza Yük gemisi tereddütle yoluna devam ediyordu. Kontrol odasındaki mikrofonun başında duran Groves, dikkatle dinliyordu.</p>
<p>— Flame Disc halen çok uzakta Gemimle bağıntıyı kaybetmeyin.</p>
<p>Groves yumuşak bir sesle :</p>
<p>— Siz John Preston’sunuz, dedi.</p>
<p>Ses cevap verdi.</p>
<p>— Çok yaşlıyım. Uzun zamandan beri buralardayım.</p>
<p>Groves :</p>
<p>— Bir buçuk asırdan beri, dedi. İnanması çok güç!</p>
<p>— Burada bekledim. Geleceğinizi biliyordum. Gemim yakınlarınızda olacak. Zaman zaman varlığını hissedeceksiniz. Eğer şansımız yaver giderse Disc’in gerçek meydanına sizi indirebileceğim.</p>
<p>Groves sordu.</p>
<p>— Siz de orada olacak mısınız? Bizi karşılayacakmısınız?</p>
<p>Cevap yoktu. Ses kaybolmuştu; Groves, kontrol kabinesinde tamamen yalnız kalmıştı.</p>
<p>Groves, titreyerek yerinden kalktı ve Konklin’i çağırdı. Bir dakika sonra Konklin ve Mary Uzich kontrol kabinesine girdiler. Jereti de bir adım arkalarından geliyordu.</p>
<p>Groves ağdalı sesle :</p>
<p>— Onu dinlediniz, dedi.</p>
<p>Mary :</p>
<p>— Preston’du, diye fısıldadı.</p>
<p>Konklin :</p>
<p>— Çok yaşlanmış olmalı, dedi. Bütün bunca yıldır, ufak tefek yaşlı adam bizi uzayda bekliyordu...</p>
<p>Groves :</p>
<p>— Oraya varacağımızı sanıyorum, dedi, Cartwright’ı öldürebilmiş bile olsalar, biz yine de Disc’e varacağız.</p>
<p>Jereti, Groves’a sordu.</p>
<p>— Cartwright ne dedi? Preston’un sesini duyduğu zaman şaşırmadı mı?</p>
<p>Groves tereddütle :</p>
<p>— Cartwright çok meşguldü, diye cevap verdi.</p>
<p>— Fakat muhakkak ki...</p>
<p>Groves sinirli hareketlerle kontrollara el attı.</p>
<p>— Öldürülmek üzere! Başka bir şey düşünecek vakti yoktu!</p>
<p>Bir müddet kimse konuşmadı.</p>
<p>Nihayet Konklin :</p>
<p>— Son bir haber var mı?, diye sordu.</p>
<p>— Batavia’yı alamıyorum. Askerî güvenlik ağı bütün teleyayınlarını bloke ediyor. Yakın gezegenlerden birinden Dünyaya giden bazı birlikleri izledim. Direktörlük yardım istemiş olmalı!</p>
<p>— Bu ne demek?</p>
<p>— Pellig, Batavia’ya ulaştı. Ters giden bir şey oldu, Cartwright’ın durumu kötü. Nasılsa telepat Birliği yenilgiye uğramış olmalı.</p>

<p class="ortali">⁂</p>

<p>Wakeman heyecanla haykırdı.</p>
<p>— Benteley! Beni dinle! Moore, Pellig’in sentetik, vücudunu senin için bir kapan haline soktu. Seni aldattı! Vücut gelişigüzel değil!</p>
<p>Faydasızdı! Sesini duyurmasına imkân yoktu. Atmosfer olmadığı için sesi miğferinin içinde kayboluyordu. Benteley’in düşüncelerini net olarak alabiliyordu, fakat onunla bağıntı kurması mümkün değildi. Kendisini kapana kısılmış bir hayvana benzetti. Çaresizlik içinde ne yapacağını bilmiyordu. Keith Pellig’in vücudu ve Ted Benteley’in zihni kendisinden ancak birkaç metre ötede olduğu halde bağıntı kurmasına imkân yoktu.</p>
<p>Benteley’in düşünceleri karışıktı. Peter Wakeman’i düşünüyordu.</p>
<p>«Peter Wakeman, salonda tanıştığı telepat. Tehlikede olduğunu anladı, balona çok yakın olduğumu bildiği için endişede.»</p>
<p>Wakeman, Benteley’in Cartwright hakkında düşündüklerini de öğrendi. İşi öldürmekti, Verrick’e inanmıyor ve Moore’dan kuşkulanıyordu.</p>
<p>Kararsızlık içinde bocalıyordu. Bir an için baş parmak silahı hedefinden ayrıldı.</p>
<p>Wakeman ani bir kararla tepeden aşağı atladı. Tozların üstüne büyük yazılarla yazmaya başladı.</p>
<p><b>«MOORE SENİ KANDIRDI. DEĞİŞME OLMAYACAK»</b></p>
<p>Benteley, yazıyı okudu ve Pellig’in hissiz yüzü kasıldı.</p>
<p>Düşünceleri Wakeman’i buldu.</p>
<p>— Ne demek istedin ?</p>
<p>Benteley, Wakeman’in, zihnini okuduğunu anlar anlamaz düşündü.</p>
<p>— Devam et, Wakeman. Kandırdı demekle ne kastediyorsun ?</p>
<p>Benteley’in düşüncelerinde alaylı bir ifade vardı. Karşısındaki telepat kendisiyle konuşabilmek için yazmak zorunda kalıyordu.</p>
<p>Wakeman aceleyle yazdı.</p>
<p><b>«MOORE - CARTWRIGHT’I ÖLDÜRDÜĞÜN AN SENİ DE ÖLDÜRECEK.»</b></p>
<p>Benteley hayretle düşündü.</p>
<p>— Ne demek istiyorsun ?</p>
<p>Sonra düşünceleri kuşkulu bir ifade aldı.</p>
<p>— Bir çeşit strateji kullanıyorsun. Başka telepatlar yaklaşmak üzereler.</p>
<p>Parmağı birden Wakeman’e doğru kalktı...</p>
<p>Wakeman, nefes nefese başka bir düzlük arayarak yazdı.</p>
<p><b>«BOMBA.»</b></p>
<p>Wakeman’ın yazdığı son kelime Benteley için yeterli olmuştu. Moore’un metresi Eleanor Stevens, Moore’un kıskançlığı.. Bütün bu düşünceler Benteley’in kafasından şerit gibi geçiyordu. Parmağını tekrar indirdi.</p>
<p>Sonra düşündü.</p>
<p>— Bütün bunları görüyorlar, hareketlerimizi tele-ekranda izliyorlar. Bütün operatörler kendi ekranlarının başında. Moore da bizi seyrediyor.</p>
<p>Wakeman, ani tehlikeyi sezinleyerek fırladı ve Pellig’e doğru koştu. Ellerini kollarını heyecanla sallayarak bağırıyordu, ama sesini duyurması mümkün değildi. Benteley, kendisine beş adım kadar yaklaşan Wakeman’i silahlı parmağını kaldırarak durdurdu.</p>
<p>Asık suratla :</p>
<p>— Bana fazla yaklaşma, diye düşündü. Senden hâlâ emin değilim. Halen Cartwright’ın hesabına çalışıyorsun.</p>
<p>Wakeman yine aceleyle eğildi ve karaladı.</p>
<p><b>«PELLİG, CARTWRIGHT’A YAKLAŞTIĞI ZAMAN PATLAYACAK ŞEKİLDE AYAR EDİLMİŞTİR. MOORE, TAM O ZAMAN PELLİG’İN KİŞİLİĞİNİ DEĞİŞTİRECEK.»</b></p>
<p>Benteley :</p>
<p>Verrick bunu biliyor mu ?</p>
<p><b>«EVET»</b></p>
<p>— Eleanor Stevens ?</p>
<p><b>«EVET»</b></p>
<p>Benteley’in düşünceleri karışmıştı.</p>
<p>— Bunun doğru olduğunu nasıl anlayabilirim ? İspat etmelisin!</p>
<p><b>«VÜCUDU KONTROL ET. KUVVET UÇLARI BUL. DEVREYİ BOMBAYA KADAR TAKİP ET.»</b></p>
<p>Benteley’in parmakları plastik göğsüne gitti. Yapma deriyi parçalayıp elini göğsüne soktuğu zaman teknik ayrıntıları teker teker kafasından geçiriyordu. Elleri yokladıkça, Verrick’e karşı son sadakât kırıntıları da yok oluyor, yerine nefret duyguları hakim oluyordu.</p>
<p>Nihayet :</p>
<p>— Demek böyle, diye düşündü.</p>
<p>Kafasında embriyonik strateji zinciri meydana geliyordu. Wakeman nefesini tutmuş heyecanla bekliyordu.</p>
<p>Benteley :</p>
<p>— Pekâlâ, Wakeman, diye düşündü. Vücudu geri götürüyorum, Farben’e kadar !</p>
<p>Wakeman yorgun bir tavırla çöktü. Yüksek sesle ;</p>
<p>— Tanrıya şükür!, dedi.</p>
<p>Benteley birden harekete geçti. Reaktörü incelerken Moore’un kendisini izlediğini biliyor ve son süratle hareket ediyordu. Birden havalandı ve dünyaya doğru süzüldü.</p>
<p>Vücut yarım mil gitmemişti ki Moore, mekanizmayı değiştirdi. Ted Benteley birden kendisini koruyucu bantın içinde buldu.</p>

<p class="ortali">⁂</p> 

<p>Önünde minyatür ekranda Pellig uzun bir yay çizip tekrar Wakeman’ın bulunduğu yere döndü, bir an durakladıktan sonra Peter Wakeman’e doğru yaklaştı. Peter Wakeman başına gelecekleri tahmin ederek soğukkanlılıkla durdu. Pellig, baş parmağını uzattı ve Wakeman’i bir kül yığını halinde yere yıktı. Moore, kontrolü tekrar almıştı.</p>
<p>Benteley, koruyucu banttan sıyrılarak çıktı. Derisinin, dilinin, koltuklarının ve kulaklarının içindeki telleri çekerek kopardı, dı. Bir saniye sonra kabinenin kapısındaydı. Elini kapının demir koluna attı.</p>
<p>Kapı kilitliydi.</p>
<p>Bunu zaten bekliyordu. Tekrar makinelerin bulunduğu yere döndü ve bir küme röleyi yerinden söküp aldı. Birden ani bir kısa devre oldu, tellerden beyaz dumanlar çıktı ve sayaçlar, basınç aletleri, ölçekler durdu. Kapı kendiliğinden açılmıştı. Benteley, koridora çıkarak Moore’un ana laboratuvarına doğru koştu. Yolda Hill’in askerlerinden birine çarptı. Adamı bir yumrukta yere yıkarak elinden alev tabancasını aldı, köşeyi dönüp laboratuvara daldı.</p>
<p>Moore, gevşek bir halde kendi koruyucu bantının içinde yatıyordu. Bir tezgâhın etrafına toplanmış olan asistanları ikinci Pellig üzerinde çalışıyorlardı. Teknisyenlerden hiç biri silahlı değildi.</p>
<p>Laboratuvar duvarlarında içinde adamların beklediği küçük hücreler vardı. Benteley, silah tehdidi ile teknisyenleri duvara doğru uzaklaştırdı, sonra Moore’un ekranına bir göz attı. Pellig henüz balona ulaşmamıştı. Tam zamanında yetişmiş olduğunu anladı.</p>
<p>Benteley, yarı baygın Moore'un vücudunu elindeki alev tabancasıyla yaktı.</p>
<p>Pellig’in vücudundaki etki ani olmuştu. Birden şaşkın bir şekilde Ay’ın tozlu yüzeyinde koşmaya başladı. Sonra Moore’un içinde bulunduğu Pellig’in vücudu birden fırladı ve boşluğa atıldı. Ekranda görünen Ay yavaş yavaş ufaldı, bir nokta halini aldı, nihayet tamamen gözden kayboldu.</p>
<p>Laboratuvarın kapısı birden açıldı. Verrick ve Eleanor aceleyle içeri daldılar.</p>
<p>Verrick boğuk sesle :</p>
<p>— Ne yaptın?, dedi. Deli gibi hareket ediyor, hedefinden uzak...</p>
<p>Sonra Herb Moore’un cesedini gördü.</p>
<p>Yumuşak sesle :</p>
<p>— Demek ki böyle, dedi.</p>
<p>Benteley, son süratle laboratuvardan çıktı. Verrick, onu durdurmaya çalışmadı. Moore’un cansız vücudu üzerine eğilmiş bakıyordu. Yüzünde ne yapacağını bilmeyen bir adamın ifadesi vardı.</p>
<p>Benteley, koşarak rampaya çıktı. Peşinden tereddütle koşan Farben personeline aldırış etmeden hava taksilerinden birine atladı. Taksinin kapısı kapanırken MacMillan robot sordu.</p>
<p>— Nereye Bay veya Bayan?</p>
<p>Benteley emniyet kayışlarını bağlarken :</p>
<p>— Bremen’e, dedi. Hem de son süratle!</p>
<p>Küçük jet son süratle yükseklik kazanırken Farben Hill gittikçe ufalıyordu.</p>
<p>Benteley :</p>
<p>— Beni gezegenler arası bir meydanda bırak, dedi. Uçuş tarifesini biliyor musun ?</p>
<p>— Hayır, fakat sizi haberalma devresine bağlayabilirim.</p>
<p>Benteley :</p>
<p>— Boş ver, dedi.</p>
<p>Wakeman’le yaptığı konuşmanın ne kadarının diğer Birlik üyeleri tarafından alındığını merakla düşündü, istese de istemese de kendisi için en emin yer Ay’dı. Diğer dokuz gezegen, Hill’ler tarafından idare edilen ölüm yatağı halindeydi. Verrick, intikamını almadan rahat etmeyecekti. Fakat Direktörlükten de nasıl bir muamele göreceğini tahmin etmesi güçtü. Verrick’in ajanlarından biri olarak vurulabilirdi. Diğer taraftan, Cartwright’ı kurtaran olarak saygı görebilirdi.</p>
<p>Acaba sentetik vücut nereye gidiyordu ?</p>
<p>Robot pilot :</p>
<p>— Meydana geldik Bay veya Bayan, dedi.</p>
<p>Jet-taksi genel bir park sahasına inmek üzereydi.</p>
<p>Meydan, Hill personeliyle kaynaşıyordu. Meydanda uçuşa hazır birçok feza gemisi vardı. Silahlı nöbetçiler düzeni temin etmeye çalışıyorlardı.</p>
<p>Benteley birden fikrini değiştirdi.</p>
<p>— İnme, tekrar havalanalım!</p>
<p>Taksi tekrar havalandı.</p>
<p>Robot pilot:</p>
<p>— Nereye gideceksiniz, Bay veya Bayan? diye sordu.</p>
<p>— Buralarda askerî bir uçak alanı yok mu ?</p>
<p>— Direktörlük, Narvin’de küçük bir alan işletiyor. Oraya gitmek ister misiniz? Askerî olmayan uçakların oraya inmesi yasaktır. Sizi bir kenarda indirmek zorundayım.</p>
<p>Benteley :</p>
<p>— İyi, dedi. Zaten benim istediğim de bu.</p>

<p class="ortali">⁂</p>

<p>Telepat Birliğinden bir asker koşarak geldiği zaman Cartwright uyanmıştı.</p>
<p>Cartwright, enjekte edilen uyku ilacına rağmen ancak birkaç saat uyumuştu.</p>
<p>— Ne kadar uzakta? Çok yakınlaşmış olduğunu tahmin ederim.</p>
<p>— Peter Wakeman öldü!</p>
<p>Cartwright birden ayağa fırladı.</p>
<p>— Kim öldürdü ?</p>
<p>— Katil.</p>
<p>— Şu halde geldi.</p>
<p>Alev tabancasını aldı.</p>
<p>— Kendimizi nasıl savunabiliriz? Beni nasıl buldu? Batavia’daki güvenlik ağına ne oldu ?</p>
<p>Rita O’Neill, yüzü bembeyaz, odaya girdi.</p>
<p>— Birlik tamamen bozguna uğradı. Pellig, zorla iç büroya kadar girip orada bulunmadığını öğrendi.</p>
<p>Cartwright, Rita’ya kısa bir bakış fırlattı, sonra Telepata döndü.</p>
<p>— Sizinkilere ne oldu ?</p>
<p>Telepat kısatca :</p>
<p>— Stratejimiz sökmedi, dedi. Verrick bir çeşit hile kullandı.</p>
<p>Wakeman’in ölmeden önce durumu çözümlediğini sanıyorum.</p>
<p>Rita birden ilgilendi.</p>
<p>— Wakeman Öldü mü ?</p>
<p>Cartwright kısaca :</p>
<p>— Pellig onu haklamış, dedi. Böylece, Birlikle ilişkimiz tamamen kesilmiş oluyor. Şimdi tamamen kendi başımıza kaldık.</p>
<p>Sonra Telepata döndü.</p>
<p>— Tam durum nedir ? Katilin yerini tam olarak tespit edebildiniz mi ?</p>
<p>— Acil güvenlik ağımız tamamen koptu. Wakeman öldürülünce Pellig’le bağıntımızı kaybettik. Nerede olduğu hakkında fikrimiz yok. Şimdiye kadar da bir bağıntı kuramadık.</p>
<p>Cartwright düşünceli tavırla :</p>
<p>— Eğer Pellig buraya kadar geldiyse, dedi. Onu durdurma şansımız çok az.</p>
<p>Rita öfkeyle :</p>
<p>— Durumu Wakeman idare ediyordu, dedi. Sen daha iyi idare edebilirsin !</p>
<p>— Neden ?</p>
<p>— Çünkü...</p>
<p>Omuz silkerek devam etti,</p>
<p>— ... çünkü Wakeman seninle kıyas kabul edemez. Senin yanında solda sıfır kalan bir adamdı.</p>
<p>Cartwright silahını gösterdi.</p>
<p>— Bunu hatırlar mısın? Bu alev tabancasını arabanın arka kanepesinde yıllardan beri saklardım. Hiç kullanmak lüzumunu duymamıştım. Hala yerinde duruyordu. Adam gönderip getirtmiştim.</p>
<p>Parmaklarını tabancanın düzgün yüzeyi üzerinde gezdirdi.</p>
<p>— İnsan bazen bağlandığı şeylerden kolay kolay ayrılamıyor, her halde.</p>
<p>Rita’nın siyah gözlerinden alevler fışkırıyordu.</p>
<p>— Kendini bununla mı koruyacaksın? Yapacağın sadece bu mu?</p>
<p>Cartwright kuru sesle :</p>
<p>— Şu anda karnım aç, dedi. Saat kaç oldu? Nasıl olsa bekleyeceğiz, bari karnımızı doyuralım.</p>
<p>Rita :</p>
<p>— Şimdi zamanı mı... diyecek oldu.</p>
<p>Fakat sözleri telepat tarafından kesildi.</p>
<p>— Bay Cartwright, Dünyadan gelen bir gemi inmek üzere.</p>
<p>Bir dakika.</p>
<p>Bütün gücünü toparlayıp durdu.</p>
<p>— Binbaşı Shaeffer geri kalan Birlik üyeleriyle beraber geliyor. Ve...</p>
<p>Birden sustu, sonra :</p>
<p>— Dahası da var, dedi. Derhal sizi görmek istiyor !</p>
<p>Cartwright :</p>
<p>— Güzel, dedi. Nerede ?</p>
<p>— Sizinle burada görüşecek. Şu anda rampadan çıkıyor.</p>
<p>Cartwright ceketinin cebini karıştırarak buruşmuş sigara paketini çıkardı.</p>
<p>Rita’ya ;</p>
<p>— Garip, dedi. Bu kadar ince planlarından sonra Wakeman’ın ölmesi garip.</p>
<p>— Wakeman için üzülmüyorum. Sadece burada duracağına bir şeyler yapmanı arzu ederdim.</p>
<p>— Hiç bir yere gidemem. Ayrıca, bildiklerimizin hepsini denedik. Eğer düşünecek olursan yapacak bir şeyimiz kalmadı, öldürmeye niyetli bir adama engel olmanın mümkün olup olmayacağı hakkında tereddüt ediyorum. Onu geciktirebilir, oyalayabilir, durumu güçleştirebilirim, ama eninde sonunda karşına çıkar.</p>
<p>Rita acı bir sesle :</p>
<p>— Korkmadığın zaman seni daha çok beğendiğimi sanıyorum, dedi. Hiç değilse cesaretini anlayabiliyorum.</p>
<p>— Bunu anlayamıyor musun ?</p>
<p>— Ölümden korkuyorsun. Şimdi insan değilsin... his denen şeyden yoksunsun. Belki de ölüsün. Ölmüş olsaydın daha iyi olacaktı.</p>
<p>— Kapının karşısında oturacağım, dedi.</p>
<p>Masanın kenarına ilişti, tabancayı parmaklarının arasında gevşek bir şekilde tutuyordu.</p>
<p>Telepata sordu.</p>
<p>— Pellig nasıl bir adam?</p>
<p>— Genç, zayıf, sarışın, özel bir karakteristiği yok.</p>
<p>— Ne çeşit bir silâh kullanıyor?</p>
<p>— Baş Parmak silâhı. Isı ışınları prensibi. Tabiî, başka bir silâhı olup olmadığım bilmiyoruz.</p>
<p>Cartwright, Rita’ya açıkladı.</p>
<p>— Pellig’i gördüğüm zaman tanımak istiyorum. Bu kapıdan girecek ikinci kişi o olabilir.</p>
<p>Kapıdan giren Binbaşı Shaeffer oldu.</p>
<p>— Bu adamı beraberimde getirdim, dedi. Onunla konuşmak isteyeceğinizi sanıyorum.</p>
<p>Esmer, iyi giyimli, otuz yağlarında, atletik vücutlu genç bir adam Shaeffer’in arkasında duruyordu.</p>
<p>Cartwright elini uzatıp genç adamın elini sıkarken Shaeffer tanıştırdı.</p>
<p>— Ted Benteley. Reese Verrick’in adamlarından,</p>
<p>Cartwright :</p>
<p>— Biraz erken geldiniz, dedi. Havuza gidebilir, barda bir iki kadeh bir şey içebilirsiniz. Katil neredeyse ortaya çıkar.</p>
<p>Benteley kısa bir kahkaha attı.</p>
<p>— Binbaşı Shaeffer yanılıyor. Artık Verrick’in yemini altında değilim. Onu terk ettim.</p>
<p>— Yemininizi bozdunuz mu?</p>
<p>— Evvelâ yemini bozan o oldu. Yanından çok acele ayrılmam gerekti. Doğruca Farben’den geliyorum. Bazı karışıklıklar oldu.</p>
<p>Shaeffer:</p>
<p>— Herb Moore’u öldürdü, dedi.</p>
<p>Benteley yine düzeltti.</p>
<p>— Öldürmüş sayılmam. Vücudunu öldürdüm.</p>
<p>Rita heyecanla nefesini tuttu.</p>
<p>— Nasıl oldu?</p>
<p>Benteley durumu açıkladı. Yarısına gelmişti ki Cartwright kısa bir soruyla konuşmasını kesti.</p>
<p>— Pellig nerede? Son aldığımız haber, buralarda bir yerde olduğunu söylüyordu. Her halde birkaç mil uzaklıkta bulunuyordu.</p>
<p>Benteley :</p>
<p>— Pellig’in vücudu uzayda dolaşıyor, dedi. Moore’un sizinle ilgisi yok, şimdi kendi derdine düştü. Sentetik vücutta kaldığını anlayınca. Ay’yı terkederek fezaya daldı.</p>
<p>— Acaba nereye doğru?</p>
<p>— Bilmiyorum.</p>
<p>Rita sabırsız bir tavırla :</p>
<p>— Önemli değil, dedi. Senin peşinde değil, önemli olan da bu. Belki de aklını oynatmıştır. Belki de vücudun kontrolünü kaybetmiştir.</p>
<p>Benteley :</p>
<p>— Mümkündür, dedi. Beklemediği bir olay, telepat güvenlik ağını henüz aşmıştı.</p>
<p>Moore’un Peter Wakeman’i nasıl öldürdüğünü anlattı.</p>
<p>Cartwrihgt :</p>
<p>— Bunu biliyoruz, dedi. Şu sentetik vücutun hızı nedir acaba?</p>
<p>Benteley :</p>
<p>— C-Plus’unki kadar, dedi. Moore’un buralardan uzaklaştığına memnun olmadınız mı?</p>
<p>Cartwright dudaklarını yaladı.</p>
<p>— Nereye gittiğini biliyorum.</p>
<p>Kısa mırıltılar oldu. Shaeffer :</p>
<p>— Tabii, dedi.</p>
<p>Aceleyle Cartwright’ın zihnini araştırdı.</p>
<p>— Hayatta kalmanın çaresine bakması gerekiyor. Benteley bu hususta çok yararlı bilgiler verdi. Kayıp parçaların çoğunu yerine oturtabilirim. Moore, hiç kuşku yok ki sahip olduğu bilgilerle Preston’u bulacaktır.</p>
<p>Benteley çok şaşırmıştı.</p>
<p>— Preston! Preston sağ mı?</p>
<p>Cartwright :</p>
<p>— Bu haber daha önce yapılan soruşturmayı açıklıyor, dedi. Verrick, gemiden yapılan yayını izlemiş olmalı.</p>
<p>Bitmek üzere olan sigarasını attı, yeni bir sigara yaktı.</p>
<p>— Wakeman durumu söylediği zaman üzerinde durmalıydım !</p>
<p>Shaeffer sordu.</p>
<p>— Ne yapabilirdiniz?</p>
<p>— Gemimiz Preston’un gemisine çok yakın. Mamafih, Moore bizim gemiyle ilgilenmeyecektir. Moore’un hareketlerini izleyebileceğimiz bir yol var mı?</p>
<p>Benteley:</p>
<p>— Zannedersem, dedi. Farben’de Pellig’i izlemek mümkün oluyordu. Frenkansını biliyorum.</p>
<p>Sonra aklına bir şey geldi.</p>
<p>— Harry Tate, Verrick’e yeminli.</p>
<p>Cartwright :</p>
<p>— Herkes Verrick’e yeminli görünüyor, dedi. Televizyonda beraber çalışabileceğimiz kimse yok mu?</p>
<p>— Tete’e baskı yapın. Eğer onu Verrick’ten ayırabilirseniz, sizinle iş birliği yapar. Eleanor Stevens’ın söylediğine göre işinin ehli bir adam.</p>
<p>Shaeffer, Benteley’in düşüncelerini yokladı.</p>
<p>— Sana çok şey anlatmış, dedi. Bizden ayrılıp Farben’e gittiğinden beri oldukça işe yaramış.</p>
<p>Cartwright, elindeki alev tabancasıyla oynadı, sonra yerde duran yarı boşaltılmış bavula attı.</p>
<p>— Evet, Pellig’in vücudunu izlemek isterim. Şimdi durumumuz iyi sayılır. Teşekkür ederim, Benteley. Demek ki durum değişti ve Pellig bir daha buraya dönemeyecek. Artık o hususta endişe etmemize lüzum kalmadı.</p>
<p>Rita, ısrarla Benteley’e bakıyordu.</p>
<p>— Yeminini bozmadın mı?, dedi. Kendini mücrim olarak saymıyormusun ?</p>
<p>Benteley, Rita’nın sert bakışlarını aynen karşıladı.</p>
<p>— Söylemiştim, dedi. Verrick yeminini bozdu. Beni kandırmakla yeminimi bozmama sebep oldu.</p>
<p>Huzursuz bir sessizlik oldu.</p>
<p>Cartwright :</p>
<p>— Eh, dedi. Açlığım halen devam ediyor. Bir şeyler atıştırırken gerisini anlatabilirsiniz.</p>
<p>Kapıya doğru yürüdü. Yorgun yüzünde rahatlamanın verdiği tatlı bir tebessüm vardı.</p>
<p>— Artık vaktimiz bol. İlk katilimin defteri kapandı. Bu bakımdan acele etmemiz için bir sebep yok.</p>

</body>
</html>
