<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Uzayda Suikast - Okat Uzay Serisi-1</title>
  <link href="main.css" rel="stylesheet" type="text/css" />
</head>
<body>
<p class="kisim_adi">7.</p> 

<p>Eleanor Stevens odaya daldı...</p>
<p>— Verrick, bu adam. Keith Pellig değil! Moore’u buraya çağır ve konuştur. Benteley’den intikam almak istiyor, çünkü kavga ettiler.</p>
<p>Verrick'in gözleri irileşti.</p>
<p>— Bu adam Benteley mi? Şu Allahın cezası Moore! Hiç aklı yok mu bu adamın? Bütün işleri berbat edecek.</p>
<p>Benteley yavaş yavaş kendisini toparlıyordu.</p>
<p>— Bunu halledebilir misiniz ?</p>
<p>Eleanor ince sesle :</p>
<p>— Bayılmıştı, dedi.</p>
<p>Pantolonunu, sandaletlerini giymiş, omuzlarına geniş pelerinini atmıştı. Saçları dağınıktı ve omuzlarına dökülmüştü. Yüzünde bir damla kan yoktu.</p>
<p>— Ruhsal durumundan ötürü bu böyle devam edemez! Onu bayıltmak için laboratuvardan bir doktor çağırın. Bundan yararlanmaya da kalkmayın. Bir şey söylemeden önce eski haline dünsün. Şimdi hiç bir şeyi kabul edemeyecek durumda, anladınız mı?</p>
<p>Moore, korkudan bembeyaz kesilmiş, kapıda göründü.</p>
<p>— Bir kötülük yok. Makineyi biraz sarmışım, o kadar.</p>
<p>Benteley’in kolunu tuttu.</p>
<p>— Benimle gel! Durumu hemen düzelteceğiz.</p>
<p>Benteley hırsla kolunu çekip kurtardı. Moore'dan geri geri uzaklaştı ve kendisine tamamen yabancı olan kollarına, ellerine baktı.</p>
<p>İnce, hissiz sesle :</p>
<p>— Verrick. dedi. Bana yardım et!</p>
<p>Verrick dişlerini gıcırdatarak :</p>
<p>— Durumu hemen düzelteceğiz, dedi. İşte doktor da geldi!</p>
<p>Verrick ve doktor, Benteley’in kollarından tuttu. Moore Verrick’e sokulmamaya dikkat ederek biraz uzakta durmuştu. Doktor iğneyi Benteley’in koluna batırdı ve ampulü kırdı. Benteley, karanlıklara doğru kayarken çok uzaklardan Verrick’in öfkeli sesini duyar gibi oldu.</p>
<p>— Ya onu öldürmeli ya da ona dokunmamalıydın! Böyle şeyler tatsız! Bunu unutacağını sanıyor musun?</p>
<p>Moore, cevap olarak bir şeyler söyledi, fakat Benteley duymadı. Karanlık bütün çevresini kaplamıştı...</p>
<p>Eleanor Stevens’in sesi çok uzaklardan geliyormuş gibiydi.</p>
<p>— Biliyor musun, Reese, Pellig’in ne olduğunu kestiremedi. Dikkat ettin mi?</p>
<p>Moore’un sesi kindar ve küskün bir ifade taşıyordu.</p>
<p>— Verrick hiç bir teoriden anlamaz.</p>
<p>— Teoriden anlamasına lüzum yok. Kendisi yerine teorilerden anlayacak kimseleri emri altına alabilecekken neden anlamaya çalışsın ?</p>
<p>— Beni kastettiğini sanıyorum.</p>
<p>— Neden Reese’le berabersin? Ondan hoşlanmıyorsun. Onunla geçinemiyorsun.</p>
<p>— Verrick’in her işe yatırabileceği parası var. Eğer işimi desteklememiş alsaydı, buluşum suya düşecekti.</p>
<p>— Bu iş tamamladıktan sonra Verrick, yaptıklarını unutmayacaktır.</p>
<p>— Önemli değil. Bak, MacMillan’ın robotları yaparken kullandığı temel notları ele geçirdim. Bunlar ne işe yaramış? Sadece süpürge, soba gibi şeyler için kullanılmış. MacMillan’ın teorisi yanlıştı. Bütün arzusu insanın kaldıramayacağı kadar yük kaldıran bir şey bulmaktı. Bu takdirde aşağı tabakadan hizmetçi ve uşak kullanmak zorunluğu kalmayacaktı. MacMillan'ın kendisi de aşağı tabakadandı. Sınıfını muhtemelen karaborsadan satın aldı.</p>
<p>Hareket sesleri vardı. İnsanlar dolaşıyor, kadeh sesleri duyuluyordu.</p>
<p>Eleanor :</p>
<p>— Skoç viski ve su, dedi.</p>
<p>Oturan birinin çıkardığı hafif gürültü duyuldu. Birisi derin derin iç çekti.</p>
<p>— Yorgunum. Ne geceydi! Erken yatacağım. Bütün günümüz boşa geçti.</p>
<p>— Senin hatan.</p>
<p>— Keith Pellig bekleyecek.</p>
<p>— İşi tamamlamaya gidemezsin, hele bu durumunda.</p>
<p>Moore’un sesi öfkeyle çınladı.</p>
<p>— O benim, değil mi?</p>
<p>Eleanor buz gibi sesle :</p>
<p>— Dünyaya ait, dedi. Oynadığın satrança öylesine dalmışsın ki bizi içine attığın tehlikeyi farkında bile değilsin. Her geçen saat o çılgının yaşama şansını arttırıyor. Eğer aklını kaçırıp kişisel hırsını çıkartmak için her şeyi tepetaklak etmesiydin, Cartwright belki şu anda ölmüş olacaktı.</p>
<p>Geceydi.</p>
<p>Benteley kımıldadı. Kendisini kuvvetli ve zihni açık bulunca biraz şaşalayarak yan doğruldu. Oda loştu. Eleanor'un sigarasının nokta gibi kırmızı ışığını görüyordu. Moore, bağdaş kurmuş Eleanor'un yanında oturuyordu ve elinde bir viski kadehi vardı. Yüzünden düşen bin parça oluyordu.</p>
<p>Eleanor birden doğruldu ve küçük masanın üstündeki gece lambasını yaktı</p>
<p>— Ted ?</p>
<p>Benteley sordu :</p>
<p>— Saat kaç ?</p>
<p>— Sekiz otuz.</p>
<p>Eleanor acele adımlarla yatağın yanına geldi, ellerini ceplerine sokmuştu.</p>
<p>— Kendini nasıl hissediyorsun ?</p>
<p>Benteley, bacaklarını oynatıp yerinde doğruldu ve ayaklarını yere bastı. Üstünde Standard bir sabahlık vardı; elbiseleri görünürde yoktu.</p>
<p>— Karnım aç.</p>
<p>Birden yumruklarını sıktı ve şiddetle yüzüne vurdu.</p>
<p>Eleanor ciddi sesle ;</p>
<p>— Kişiliğindesin, dedi,</p>
<p>Benteley ayağa kalktığı zaman bacakları titriyordu.</p>
<p>— Memnun oldum. Gerçekten de kişiliğimi buldum mu ?</p>
<p>Eleanor sigarasını almak üzere uzanırken :</p>
<p>— Buldun, dedi. Bu sefer böyle oldu. Fakat bir daha sefere hazırlanmış olacaksın. Sen ve seninle beraber yirmi üç kişi var.</p>
<p>— Elbisem nerede ?</p>
<p>— Niçin sordun ?</p>
<p>— Buradan gidiyorum.</p>
<p>Moore aceleyle yerinden kalktı.</p>
<p>— Buradan gidemezsin, gerçeği yüzlemelisin! Pellig’in ne olduğunu öğrendin... Verrick seni serbest bırakır mı sanıyorsun?</p>
<p>Benteley elbisesini dolapların birinde buldu, sonra yatağın üstüne koydu.</p>
<p>— Suikast Kurulunun yasaları çiğneniyor, dedi. Katiller ancak tek tek gönderilebilir. Şu yaptığın şey bunlardan biri gibi görünüyor, ancak...</p>
<p>Moore :</p>
<p>— O kadar çabuk değil, dedi. Durumu tamamen kavrayamadın.</p>
<p>Benteley sırtındaki sabahlığı çıkarıp yatağın üstüne attı.</p>
<p>— Bu Pellig sentetikten başka bir şey değil.</p>
<p>— Doğru.</p>
<p>— Pellig bir araç. Bir düzine kadar açık fikirli ve akıllı kimselerin zekâsını ona yükleyip Batavia’ya göndereceksin. Cartwright ölecek, sen Pellig’i yakacaksın. Zekâlarını aldığın kimselerin zekâlarını tekrar iade edecek ve onları tekrar çalışma tezgâhlarının başına yollayacaksın. Benim gibi.</p>
<p>Moore neşelenmişti.</p>
<p>— Keşke böyle yapabilseydik. Gerçekte, denemedik değil. Pellig’e üç kişiliği birden yükledik. Sonuç felâket oldu, fiyasko verdi. Her biri değişik yönlere doğru kaydı.</p>
<p>Benteley giyinirken :</p>
<p>— Pellig'in kişiliği var mı?, diye sordu. Kişiliği olmayınca nasıl oluyor?</p>
<p>— Pellig, bir bitkiden ileri gitmiyor. Olmuyor, fakat bitkisel bir hayata giriyor. Vücut kalıyor, ama yaşantı bitkisel oluyor.</p>
<p>— Dün akşamki partide kişiliği kimdi?</p>
<p>— Laboratuvarımdan bir memur. Gördüğün gibi negatif bir tip. Kişilik de aynı şekilde kendisini gösteriyor. Pelligg iyi bir medyumdur, fazla değişiklik yoktur.</p>
<p>Benteley, dün geceki anılarından kaçınarak :</p>
<p>— Ben onun kişiliğindeyken, Pellig’in yanımda olduğunu sanmıştım, dedi.</p>
<p>Eleanor soğukkanlılıkla :</p>
<p>— Ben de aynı şeyi hissetmiştim, dedi. İlk denediğim zaman pantolonumun içinde yılan var sanmıştım. İlizyondan başka bir şey değil. Evvelâ ne zaman hissettin ?</p>
<p>— Aynaya baktığım zaman.</p>
<p>— Aynaya bakmamaya çalış. Benim ne hisettiğimi mi düşünüyorsun? Hiç değilse sen erkeksin. Benim için biraz daha güçtü. Moore'un kadınları kullanmaması gerektiğini düşünüyorum. Fazlasıyla şok etkisi yaratıyor.</p>
<p>— Uyarmadan önce harekete geçmezsiniz, değil mi ?</p>
<p>Moore :</p>
<p>— Eğitim görmüş bir grup hazırladık, dedi. Son birkaç aydan beri bir düzine kadar kimseyi denedik. Çoğu keçileri kaçırdı. Birkaç saat içinde «kapalı yerlerden korku» hastalığıyla uğraşmak zorunda kaldık. Eleanor’un söylediği gibi kurtulmak istediler, sanki ellerine pis bir şey almışlar gibi tiksinti duydular.</p>
<p>Omuz silkti.</p>
<p>— Ben böyle hissetmedim. Onun güzel olduğunu düşündüm.</p>
<p>Benteley sordu :</p>
<p>— Onlardan kaç tane var ?</p>
<p>— Dayanabilecek gibi iki düzine kadar var. Dostun Davis onlardan biri. Tam kişiliğini buluyor. Sakin, düşünceli ve zeki.</p>
<p>Benteley kasıldı.</p>
<p>— Demek ki yeni sınıfı bu, ha! Bu kişiliğiyle mi Quiz’i yendi ?</p>
<p>— Herkes bir kertik atlıyor. Tabiî, karaborsadan satın alıyorlar. Verrick’e göre sen de bu işin içindesin. Göründüğü kadar tehlikeli değil. Eğer yanlış bir şey olursa, eğer Pellig’i sıkıştırırlarsa, o anda içinde bulunan kişilik çekilip alınabiliyor.</p>
<p>Benteley ancak duyulur bir sesle :</p>
<p>— Demek ki metot bu, dedi. Başarılı!</p>
<p>Moore neşesini kaybetmeden :</p>
<p>— Ayrıca, dedi. Kuralları da çiğnemiyoruz. Kurallara göre katiller teker teker gönderilecek. Bizim elimizde zaten bir Keith Pellig var.</p>
<p>— Hangi amaca hizmet ettiğini anlamıyorum.</p>
<p>Eleanor :</p>
<p>— Anlayacaksın, dedi. Moore'un bu konuda anlatacakları çok.</p>
<p>Benteley :</p>
<p>— Karnımı doyurduktan sonra, dedi.</p>
<p>Moore, Benteley ve Eleanor kalın halılı koridorda ağır ağır yemek odasına doğru yürüdüler. Benteley kapıda donmuş gibi kaldı. Pellig, Verrick’in masasında oturuyordu: önünde bir tabak dolusu yemek vardı, kansız dudaklarına bir su bardağını dokundurmak üzereydi.</p>
<p>Eleanor sordu :</p>
<p>— Ne oldu ?</p>
<p>— İçinde kim var ?</p>
<p>Eleanor ilgisiz bir tavırla omuz silkti.</p>
<p>— Laboratuvar teknisyenlerinden biri. Her zaman içinde birini bulunduruyoruz. Ona ne kadar alışırsak bizim için o kadar iyi olacağını düşünüyoruz.</p>
<p>Benteley, Pellig'ten biraz uzağa gitti. Pellig’in balmumundan yapılmış gibi duran çehresi sinirine dokunuyordu. Adamın yüzünü, kozalağından yeni çıktığı halde güneşte kuruyup kalmış bir kurta benzetiyordu.</p>
<p>Birden hatırladı.</p>
<p>Boğuk sesle :</p>
<p>— Bir şey daha var, dedi.</p>
<p>Moore’la Eleanor Stevens birbirine baktı.</p>
<p>Moore :</p>
<p>— Acele etme, Benteley, dedi.</p>
<p>— Uçmuştum! Yerden ayaklarım kesilmişti ve koşmadığımı şimdi çok iyi hatırlıyorum.</p>
<p>Sesi korkuyla yükseldi.</p>
<p>— Bana bir şey olmamıştı. Bir hayalet gibiydim. Şömineye çarpıncaya kadar...</p>
<p>Alnını oğuşturdu, fakat ne şiş ne de iz vardı.</p>
<p>Tabiî olmayacaktı, çünkü o zaman başka bir vücuttaydı.</p>
<p>Kaba sesle :</p>
<p>— Açıklayın, dedi. Bana ne olmuştu?</p>
<p>Moore :</p>
<p>— Yer çekimiyle ilgili bir mesele, dedi. Vücut, normal insan vücudundan çok daha hafif.</p>
<p>Benteley'in yüzünden şaşkınlığı belli olmalıydı ki Eleanor :</p>
<p>— Pellig içinde uyuşturucu madde olan bir içki almış olmalı, dedi. Bazı kadınların dağıtılan bu içkiden içtiklerini fark etmiştim.</p>
<p>Verrick'in gür sesi konuşmalarını yarıda kesti.</p>
<p>— Moore, soruları özetlemekte ustasın!</p>
<p>Bir yığın metal not kağıtlarını Moore’a doğru itti.</p>
<p>— Cartwright hakkındaki gizli raporları inceliyordum. Hakkında önemli bir şey olmamakla beraber endişedeyim.</p>
<p>Moore, yerine otururken sordu :</p>
<p>— Neden ?</p>
<p>— Her şeyden önce yetenek kartı var. Bu olağan değil, çünkü aşağı sınıftan biri.</p>
<p>— İstatistik her zaman için mümkün.</p>
<p>Verrick homurdandı.</p>
<p>— Lotari şimdiye kadar yapılan buluşların en değersizi. Yaşayan herkesin bir kartı var. İnsana milyarda bir şans tanıyan bir kartın ne değeri olabilir? Aşağı sınıftakiler kartlarını karaborsa yapmakla akıllılık ediyorlar, tabiî Hill tarafından ellerinden alınmamışsa. Bugünlerde kartın ne değeri olabilir ?</p>
<p>— Takirben iki dolar. Evvelce daha pahalıydı.</p>
<p>— Pekâlâ, fakat Cartwright kartını saklamış. Hepsi bukadarla da kalmıyordu.</p>
<p>Verrick’in yüzüne şaşkın bir ifade geldi.</p>
<p>— Aldığım haberlere göre Cartwright, satmıyor satın alıyor. Son ay içinde bir düzine yetenek kartı satın almış.</p>
<p>Moor birden doğruldu.</p>
<p>— Sahi mi?</p>
<p>Eleanor düşünceli bir tavırla :</p>
<p>Belki de Cartwright şansını yükselten bir uğur bulmuştur, dedi.</p>
<p>Verrick boğazlanan bir ayı gibi böğürdü.</p>
<p>— Böyle konuşma! Şu Allahın cezası uğurlar !</p>
<p>Eliyle, Eleanor’un çıplak göğüslerinin arasında sallanan uğuru gösterdi.</p>
<p>— Şu göğsündeki şeyi çıkar hemen at! Boşuna uğraşıyorsun.</p>
<p>Eleanor nazik bir tavırla gülümsedi. Masanın çevresinde oturan herkes Verrick’in uğurlara karşı hislerini biliyordu.</p>
<p>Moore sordu :</p>
<p>— Başka ne var? Daha fazla bilginiz var mı ?</p>
<p>— Lotarinin döndüğü gün Preston Derneğinde bir toplantı varmış.</p>
<p>Verrick’in yumrukları bembeyaz olmuştu.</p>
<p>— Belki de yıllardır peşinde koştuğum şey onda var. Herkesin arayıp da bulamadığı şey... lotariyi mağlup edecek bir metot. Lotarinin gelecek dönüşlerini bildiren casus bir liste. Eğer Cartwright’ın o gün haberin gelmesini beklediğini bilseydim...</p>
<p>Eleanor sordu :</p>
<p>— Ne yapardınız ?</p>
<p>Verrick susuyordu. Yüzü korkunç bir hal almıştı. Birden dikkatini tabağındaki yiyeceğe verdi. Diğerleri de onu taklit ettiler.</p>
<p>Yemek sona erince Verrick tabağını itip bir sigara yaktı.</p>
<p>— Beni dinleyin, dedi.</p>
<p>Sonra Benteley’e döndü.</p>
<p>— Stratejimizi öğrenmek istediğini söylemiştin. İşte anlatıyorum. Birlikten birisi katilin zihnini yakaladı mı bir daha bırakmaz ve bu Birlik üyelerine bir zincir gibi aktarılır. Katilin ne yapacağını düşünmesi üzerine Birlik bütün hareketten haberdar olur. Hiç bir strateji işe yaramaz. Devamlı olarak zihninden geçenler okunur, nihayet o kimsenin beyni tahrip edilir.</p>
<p>Moore lafa karıştı.</p>
<p>— Zaten bu sebeple Telepat Birliği Minimax’ı oynamaya bizi zorluyor. Bir telepata karşı strateji uygulayamazsın, daima derişik hareket etmek zorundasın. Yapacağın ikinci hareketi hiç düşünmemelisin. Gözlerini kapayıp körlemesine koşmalısın. Bütün mesele, stratejini nasıl değiştireceğini bilmendedir, buna rağmen hedefine doğru gidebilir misin?</p>
<p>Sözü Verrick aldı.</p>
<p>Geçmişteki katiller değişik kararlar vermenin yolunu aradılar. Plimp onlara yardımcı oldu. Temel olarak Plimp katilin edindiği pratiktir. Telepat katilin düşüncelerini okuyamaz, çünkü, ne yapacağını bilemez, ancak katil düşünürse öğrenebilir. Bunun da faydası olamaz, çünkü katil de M-Game’i oynar, fakat yine de kaybeder. Kaybeder, çünkü, telepatlar da aynı oyunu oynamaktadırlar. Telepatlar seksen kişi, katil ise bir kişidir. İstatistiklere bakılacak olursa, bazı katiller onların arasından süzülüp geçmeyi başarmışlardır.</p>
<p>Moore birden atıldı.</p>
<p>— Bütün bunların cevabı Pellig’dir. Yirmi dört değişik zihnimiz var. Birbirleriyle bir bağıntısı da olmayacak. Yirmi dört kişinin hepsi Farben Hill'de ayrı ayrı yerler işgal ediyorlar. Her kişinin düşüncesinde değişik strateji var. Fakat hangi stratejinin hangi sırayla geleceğini kimse bilmiyor. Bu bakımdan Telepatlar Pellig'in yapacağı hareketleri izleyemeyecekler.</p>
<p>Benteley, içi ürpererek dinliyordu. Böyle bir mantık karşısında söyleyeceği bir söz olamazdı.</p>
<p>— Doğru, diye itiraf etmek zorunda kaldı.</p>
<p>Moore, gururla :</p>
<p>— Görüyorsun, ya, dedi. Pellig, Heisenberg'in değişik bir parçacığı. Telepatlar onun yolunu izleyebilirler, doğruca Cartwright’ın yanına kadar! Fakat hızını izleyemezler. Keith Pellig’in hangi yolda olduğunu belki bilirler, ama o yolun neresinde olduğunu kestiremezler.</p>

</body>
</html>
