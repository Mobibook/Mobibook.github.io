<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Uzayda Suikast - Okat Uzay Serisi-1</title>
  <link href="main.css" rel="stylesheet" type="text/css" />
</head>
<body>
<p class="kisim_adi">14.</p> 

<p>Yemeklerini yerken Benteley, hislerini kelimelerle açıkladı.</p>
<p>— Başka çarem olmadığı için Moore’u öldürdüm. Birkaç saniye sonra Pellig’i asistanlarından birine terkederek Farben’deki laboratuvarına dönecekti. Pellig, yoluna devam edecek ve sizinle beraber havaya uçacaktı, Moore'un bazı teknisyenleri ona böylesine bağlıdır.</p>
<p>Cartwright sordu.</p>
<p>—Pellig’in bana ne kadar yaklaşması gerekiyordu ?</p>
<p>— Vücut size üç milden daha az bir uzaklıktaydı. İki mil da ha yaklaşmış olsaydı, Verrick bilinen sistemin yöneticisi olacaktı.</p>
<p>— Benimle temas etmesi gerekmez miydi ?</p>
<p>— Tellerin bağlantısına bakmak için çok az vaktim vardı fakat beyninizin örneği elektrik devresine bağlanmıştı. Sonra bomba da vardı Kanuna göre elde taşınamayacak silahlar yasaktır. Bomba, son savaştan kalma Hidrojen bombası tipindeydi.</p>
<p>Rita sordu.</p>
<p>— Her şey Pellig’e mi dayanıyordu ?</p>
<p>— Sentetik bir vücut daha vardı. Yarı yarıya tamamlanmış vaziyetteydi. Farben’de kimse Birliğin böylesine fiyasko vereceğini tahmin etmemişti. Umduklarından fazlasını buldular, ama Moore devreden çıktı. İkinci vücut biç bir şekilde harekete geçirilemez, çünkü, onun son kademesini ancak Moore tamamlayabilirdi. İşin esasım kimseye söylememişti ve Verrick de bunu biliyor.</p>
<p>Rita :</p>
<p>— Moore, Preston’a ulaşırsa ne olacak?, diye sordu. Bu takdirde Moore yine ortaya çıkmış olacak.</p>
<p>Benteley :</p>
<p>— Preston meselesini bilmiyordum, dedi. Sentetik vücuttan ayrılamaması için Moore’un vücudunu tahrip ettim. Eğer Preston ona yardımcı olacaksa elini çabuk tutması gerekir. Sentetik uzayda fazla dayanmaz.</p>
<p>Cartwright sordu.</p>
<p>— Beni neden öldürmesini istemedin ?</p>
<p>— Sizi öldürüp öldürmemesiyle ilgili değildim. Sizi hiç düşünmüyordum.</p>
<p>Shaeffer :</p>
<p>— Söylediğin tamamen doğru değil, dedi. Sonuç olarak, düşünce zihnindeydi. Psikolojik olarak çözüldüğün zaman, otomatik olarak Verrick’in aleyhine döndün. Yarı istekli olarak stratejiyi engellemeye çalışan bir ajan oldun.</p>
<p>Benteley söylenenlere kulak asmıyordu.</p>
<p>— Daha işin başından beri yarı istekliydim. Hepsi bu işin içine karışmıştı. Verrick, Moore, Eleanor Stevens. Kabul salonuna adım atar atmaz Wakeman beni uyarmaya çalışmıştı. Elinden geleni yaptığını biliyorum. Kötülükten kaçmak için Direktörlüğe gelmiştim. Oysa, daha kötü bir duruma girmiştim. Verrick’in verdiği emirleri yerine getirmeye çalıştım. Fakat zaten çökmek üzere olan bir toplumda ne yapabilirsiniz ? Çökmüş kanunlara mı uyarsınız ? Kötü bir kanunu saymamak suç mu? Ya da kötülüğe kullanılan bir yemini bozmak suç mu ?</p>
<p>Cartwright düşünceli bir tavırla :</p>
<p>— Suçtur, dedi. Ama yapılacak en doğru hareket olabilir.</p>
<p>Shaeffer :</p>
<p>— Suçluların bulunduğu bir toplumda suçsuz insan hapsedilir, dedi.</p>
<p>— Toplum suçlulardan meydana gelmişse kararı kim verir? Toplumun hatalı davrandığını nasıl anlayabilirsiniz? Kanunlara uymamanın ne zaman doğru olacağını nasıl kestirebilirsiniz ?</p>
<p>Rita O’Neill sinirli sinirli :</p>
<p>— Sen biliyorsun ya, dedi.</p>
<p>Benteley Rita’ya cevap verdi.</p>
<p>— Yapıcı bir mekanizmanız var mı? Fevkalâde! Keşke benim de olsaydı. Herkesin de böyle bir mekanizması olmasını arzu ederdim. Çok işe yarardı. Bu sistemde, sistemin doğru yürütüldüğüne inanan milyarlarca insan var. Etrafımdaki herkese karşı mı olmalıyım? Hepsi kanunlara uyuyorlar.</p>
<p>Laura ile Al Davis’i düşünüyordu.</p>
<p>— Herkes mutlu, memnun! Herkesin iyi işi var, iyi yiyor, iyi yaşıyor ve rahat evlerde oturuyor. Eleanor Stevens benim hasta olduğumu söyledi. Aklî durumumun bozuk olduğunu nasıl anlayabilirim ?</p>
<p>Rita O’Neill :</p>
<p>— Kendine güvenmen gerekir, dedi.</p>
<p>— Herkesin kendisine güvenmesi gerekir. Kötülüğe karşı mümkün olduğu kadar dayandım, sonunda isyan ettim. Belki onlar haklı, ben haksızım. Verrick’in bana karşı yeminini bozduğunu düşünüyorum... serbest bırakıldığımı düşünüyorum. Fakat hatalı olabilirim.</p>
<p>Shaeffer :</p>
<p>— Eğer yanılıyorsan veya hatalıysan, yakalandığın yerde öldürülürsün, dedi.</p>
<p>— Biliyorum, fakat...</p>
<p>Benteley kelimeleri bulmakta güçlük çekiyordu.</p>
<p>— ... bir bakıma önemli değil. Hiç bir zaman yemini, bozmak için etmedim. Yeminimi tuttum, çünkü bozulmaması gerektiğini düşünüyordum. Fakat, ancak bu kadar ileri gidebilirim. Öyle bir noktaya geldim ki artık çalışamayacağımı düşündüm. Yakalanıp vurulacak bile olsam tahammül edemezdim.</p>
<p>Certwright :</p>
<p>— Yakalanıp vurulabilirsin, dedi. Verrick’in bombadan haberi olduğunu söyledin, değil mi?</p>
<p>— Evet.</p>
<p>— Bir koruyucu hiç bir zaman sınıflı bir elemanını ölüme göndermemelidir. Onları imha edeceğine korumalıdır. Hakim Waring bunu bilir sanıyorum. Yemin ettiğin zaman Verrick’in iktidardan düştüğünü bilmiyordun, değil mi ?</p>
<p>— Ben bilmiyordum, ama onlar biliyorlardı.</p>
<p>Cartwright elinin tersiyle uzamış sakallarını oğuşturdu.</p>
<p>— Belki haklı belki de haksızsın, fakat çok ilginç bir insansın, Benteley. Kuralları bozduğuna göre şimdi ne yapmak niyetindesin? Tekrar yemin eder misin?</p>
<p>— Hiç sanmıyorum.</p>
<p>— Neden ?</p>
<p>— Bir insan bir diğerinin esiri olmamalı.</p>
<p>— Öyle demek istemedim. Bir pozisyon yemini demek istedim.</p>
<p>Benteley yorgun bir tavırla başını salladı.</p>
<p>— Bilmiyorum. Çok yoruldum. Belki daha sonra.</p>
<p>Rita O’Neill konuştu.</p>
<p>— Amcamın grubuna dahil olmalısın. Amcama yemin etmelisin.</p>
<p>Hepsi Benteley’e bakıyordu. Benteley bir dakika kadar konuşmadı, sonra :</p>
<p>— Telepatlar pozisyon yemini ederler, değil mi?, diye sordu.</p>
<p>Shaeffer :</p>
<p>— Evet, diye cevap verdi. Peter Wakeman böyle yeminlere çok değer verirdi.</p>
<p>Cartwright, keskin bakışlı gözlerini Benteley’e dikerek :</p>
<p>— Eğer ilgilenirsen, dedi. Quizmaater olarak, bir pozisyon yemini ile seni kendime bağlamak isterim.</p>
<p>— Yetenek kartımı Verrick’ten hiç bir zaman geri alamam.</p>
<p>Cartwright :</p>
<p>— Şey..., dedi. Bu kolaylıkla halledilebilir.</p>
<p>Cebinden küçük bir paket çıkardı ve dikkatle açtıktan sonra içindekileri masanın üzerine döktü.</p>
<p>Bir düzine kadar yetenek kartı vardı.</p>
<p>Cartwright bu kartları karıştırdı, birini seçti, dikkatle inceledi. Sonra diğerlerini tekrar paket yapıp cebine koydu.</p>
<p>Elindeki kartı Benteley’e uzattı.</p>
<p>— İki dolar bu işi halleder, dedi. Sende kalabilir. Herkesin büyük oyunda bir şansı olmalıdır.</p>
<p>Benteley ağır hareketlerle ayağa kalktı. Cüzdanını çıkartıp içinden iki dolar çekerek masanın üzerine attı. Yetenek kartını cebine soktuktan sonra Cartwright’ı bekledi.</p>
<p>Cartwright :</p>
<p>— Yeminin nasıl ettirileceğini bilmediğimi bilirsiniz, dedi. Birisinin bana yardımcı olması gerekiyor.</p>
<p>Benteley :</p>
<p>— Ben biliyorum, dedi.</p>
<p>Sonra Rita O’Neill ve Shaeffer’in meraklı bakışları altında yeminini etti.</p>
<p>Yerine oturup kahve fincanını önüne çekti. Kahvesi soğumuş olmakla beraber aldırmadan yudumlamaya başladı, düşünceleri tamamen başka yerdeydi.</p>
<p>Rita O’Neill :</p>
<p>— Şimdi resmen bizimle berabersin, dedi.</p>
<p>Benteley sadece homurdanmakla yetindi.</p>
<p>Kadının kara gözleri istekle Benteley’e dikilmişti.</p>
<p>— Amcamın hayatını kurtardın. Bizim, hepimizin hayatını kurtardın. Pellig burada havaya uçsaydı bu balonu da Ay’ın yüzünden silerdi.</p>
<p>Shaeffer uyarıcı bir tavırla Rita’ya baktı.</p>
<p>— Onu rahat bırak !</p>
<p>Rita, Shaeffer’e aldırmadı. Benteley’e doğru uzandı.</p>
<p>— Hazır elindeyken Verrick’i de öldürebilirdin. O da oradaydı.</p>
<p>Benteley çatalını elinden bıraktı.</p>
<p>— İştahım yok, dedi.</p>
<p>Sandalyesini geri iterek ayağa kalktı.</p>
<p>— Eğer bir sakıncası yoksa biraz dolaşmak istiyorum.</p>
<p>Uzun adımlarla yemek odasından çıktı ve koridora daldı. Resmî görevli memurlar şurada burada gruplanmışlar alçak sesle konuşuyorlardı. Benteley, gayesiz olarak dolaşmaya başladı.</p>
<p>Bir müddet sonra, Rita kapıda göründü. Kollarını göğsünün üstüne kavuşturup Benteley’e baktı.</p>
<p>— Özür dilerim.</p>
<p>— Ziyanı yok.</p>
<p>Rita, yarı aralık dudaklarından hızlı hızlı soluyarak Benteley’e yaklaştı.</p>
<p>— Öyle konuşmamalıydım. Bize fazlasıyla yardım ettin.</p>
<p>Titrek parmaklarını Benteley’in koluna dokundurdu.</p>
<p>— Teşekkür ederim.</p>
<p>Benteley bir adım uzaklaştı.</p>
<p>— Verrick’e olan yeminimi bozdum. Bu gerçeği kabul etmemiz lâzım. Fakat yapabildiğim bu kadar. Moore’u öldürdüm... çünkü ruhsuz bir adamdı.</p>
<p>Rita’nın siyah gözleri parıldadı.</p>
<p>— İçgüdün daha iyi düşünmene sebep olmalı. Verrick seni yakalarsa ne yapacağını, bilmiyor musun ?</p>
<p>— Ne zaman durmak gerektiğini bilmiyorsun. Amcana yeminle bağlandım. Bu kadar yetmez mi? Kağıt üzerinde bir kaçağım. Bir kanuna karşı geldim. Fakat kendimi suçlu bulmuyorum. Anladın mı ?</p>
<p>Rita da bir adım geriledi.</p>
<p>— Seni bir kaçak olarak ben de kabul etmiyorum.</p>
<p>Tereddütle ekledi.</p>
<p>— Ona ne yapması gerektiğini söylemeye çalışacak mısın ?</p>
<p>— Cartwright’a mı ? Muhakkak ki hayır !</p>
<p>— Olayları kendisinin idare etmesi gerektiğini söyler misin? Wakeman buna izin vermiyordu. Kimsenin karışmaması gerekir, durumu kendisinin idare etmesi gereklidir.</p>
<p>— Hayatımda kimseye ne yapması gerektiği hakkında bir şey söylemedim. Yapmak istediğim tek şey...</p>
<p>Benteley öfkeyle omuz silkti.</p>
<p>— Bilmiyorum. Belki başka bir Al Davis olmak istiyorum. Evim ve iyi bir işim olsun istiyorum. Başkasının işine karışmam. Ama bu Allahın cezası sistemde değil. Kanunları sayacağım bir toplumda çalışmak istiyorum. Kanunlara karşı saygı duymak istiyorum. Çevremdeki insanlara saygı beslemek istiyorum.</p>
<p>Rita bir dakika kadar sustu, sonra :</p>
<p>— Amcama saygı duyuyorsun, dedi. Şimdi duymasan bile ilerde duyacaksın. Bana karşı saygın yok mu ?</p>
<p>— Olmaz olur mu !</p>
<p>— Ciddî mi söylüyorsun ?</p>
<p>Benteley çarpık bir tebessümle ;</p>
<p>— Tabiî. Gerçekte...</p>
<p>Holün öbür ucunda Binbaşı Shaeffer göründü, Benteley’e bakarak haykırdı.</p>
<p>— Benteley, kaç !</p>
<p>Benteley donmuş gibi kaldı. Sonra Rita’nin yanından ayrıldı.</p>
<p>— Amcanın yanına git.</p>
<p>Cebinden alev tabancasını çıkardı.</p>
<p>— Fakat neden...</p>
<p>Benteley birden döndü ve rampadan aşağıya doğru koşmaya başladı. Telepatlar ve Direktörlük yetkilileri şaşkınlıkla kenara kaçıyorlardı. Birinci kata ulaştı ve Balonun duvarına doğru koştu.</p>
<p>Çok geç kalmıştı.</p>
<p>Farley elbiseli, ince yapılı birisi yolunu kesti.</p>
<p>Eleanor Stevens, kırmızı saçları alev alev yanan, kesik kesik nefes alan genç kadın :</p>
<p>— Kaç buradan!, dedi.</p>
<p>Alışmamış olduğu elbisenin ağırlığı altında bir sandalyeye doğru yıkıldı.</p>
<p>— Ted, diye haykırdı. Onunla mücadele etmeye çalışma, yalnız kaç! Eğer seni yakalayacak olursa...</p>
<p>Benteley :</p>
<p>— Biliyorum, dedi. Beni öldürecek.</p>
<p>Balonun ana giriş kapısına yüksek hızlı bir Hill feza gemisi inmişti. Yolcular gemiden boşalıyordu; küçük bir grup balonun içine doğru uzanan rampayı tırmanıyordu.</p>
<p>Reese Verrick gelmişti.</p>

</body>
</html>
