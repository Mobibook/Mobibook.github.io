<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Uzayda Suikast - Okat Uzay Serisi-1</title>
  <link href="main.css" rel="stylesheet" type="text/css" />
</head>
<body>
<p class="kisim_adi">6.</p> 

<p>Benteley’in başı ağrımaya başlamıştı. Alacalı renkler gözlerini rahatsız ediyordu. Fazla ışıktan yorulan gözlerini kapadı. Adamın biri yanlarından geçerken dirseğini hızla Benteley'in kaburgalarına çarptı. Dudaklarının arasına bir sigara sıkıştırmış genç bir kadın duvara yaslanmış, sandaletini çıkarmış, manikürlü parmaklarına masaj yapıyordu.</p>
<p>Eleanor, Benteley'e sordu.</p>
<p>— Ne yapmak istiyorsun ?</p>
<p>— Buradan gitmek.</p>
<p>Eleanor, öne düşerek Benteley’i kalabalığın arasından geçirdi ve çıkış kapılarından birine doğru yürüdü. Yürürken içkisini yudumluyordu.</p>
<p>— Bütün bunlar anlamsız görünebilir, dedi. Fakat fonksiyon bakımından faydalıdır. Verrick muktedir...</p>
<p>Herb Moore yollarını kesti. Yüzünün kırmızılığı siyaha yakın koyu bir renk almıştı. Yanında soluk benizli, sessiz Keith Pellig vardı.</p>
<p>Ayakta sallanan Moore, kadehindeki içkiyi etrafa saçıyordu.</p>
<p>— İşte sizi buldum, dedi.</p>
<p>Sonra gözlerini Benteley'e dikti.</p>
<p>— Projeyi öğrenmek istiyordun.</p>
<p>Pellig’in sırtına vurdu.</p>
<p>— Bu dünyadaki en büyük buluştur. Yaşayan tek önemli kişidir. Gözlerin proje görsün, Benteley.</p>
<p>Pellig konuşmadı. Bakışları Benteley ve Eleanor üzerinde dolaştı. Gözleri tamamen renksiz sayılabilirdi. Saçları, derisi, hatta tırnakları bile boyalı ve şeffaftı. Korkusuz, renksiz, tatsız, bomboş bir yaratıktı.</p>
<p>Benteley elini uzattı.</p>
<p>— Merhaba, Pellig. El sıkışalım.</p>
<p>Pellig, Benteley’in elini sıktı. Eli hafifçe nemli ve soğuktu. Bu elde ne canlılık ne de kuvvet vardı.</p>
<p>Moore, alaylı sesle :</p>
<p>— Pellig hakkında neler düşünüyorsun? Harika değil mi? Lotari'den sonra en büyük bir buluş değil mi?</p>
<p>Eleanor :</p>
<p>— Verrick nerede?, diye sordu. Pellig onun gözünün önünden ayrılmayacaktı hani ?</p>
<p>Moore’un rengi biraz daha karardı.</p>
<p>— Hah, güleyim bari! Kim...</p>
<p>Eleanor korkuyla etrafına bakındı.</p>
<p>— Çok fazla içmişsin, dedi. Verrick, muhakkak yine biriyle tartışıyordur.</p>
<p>Benteley büyülenmiş gibi Pellig'e bakıyordu. Üzerinde iğrenç bir hava vardı. Elinde içki kadehi de yoktu.</p>
<p>Benteley :</p>
<p>— İçmiyorsun, dedi.</p>
<p>Pellig başını salladı.</p>
<p>Benteley, yanlarından geçen MacMillan robotundan bir kadeh içki aldı.</p>
<p>— Neden İçmiyorsun ? Biraz metangeyl iç, lezzeti çok güzel.</p>
<p>Benteley içki kadehini Pellig'e uzattı.</p>
<p>— Ye, iç ve mutlu, ol, dedi. Yarın birisi, muhakkak ki sen olmayacaksın, ölecek.</p>
<p>Eleanor dişlerini gıcırdatarak :</p>
<p>— Fazla konuşma, dedi.</p>
<p>Benteley :</p>
<p>— Pellig, dedi. Profesyonel bir katil olunca insan ne hissediyor? Hiç de profesyonel bir katile benzemiyorsun. Hiç bir şeye benzemiyorsun. Hatta insana bile benzemiyorsun. İnsan olmadığın muhakkak gibi.</p>
<p>Salonda kalanlar yavaş yavaş çevrelerini almaya bağlamışlardı.</p>
<p>Eleanor, şiddetle Benteley’in kolunu çekiştirdi.</p>
<p>— Ted, Allah Aşkına! Verrick geliyor!</p>
<p>Benteley kolunu çekerek Eleanor'un elinden kurtardı.</p>
<p>— Beni rahat bırak!</p>
<p>Sonra ceketinin kolunu fiskeledi.</p>
<p>— Kala kala bir bu elbisem kaldı, onu da sen berbat etme bari.</p>
<p>Gözlerini Pellig’in hissiz yüzüne dikti. Beyni uğulduyor, kulakları çınlıyordu.</p>
<p>— Hiç görmediğin bir insanı öldürdüğün zaman ne hissedeceksin, Pellig? Sana hiç bir zararı olmayan bir kimseyi öldürünce insan ne hisseder? Büyük bir kalabalığın önüne atılmış zararsız bir delinin geçici bir süre için.</p>
<p>Moore, tehdit eden bir tavırla :</p>
<p>— Ne demek istiyorsun?, dedi. Yani Pellig’te hatalı bir şeyin olduğunu mu söylemek istiyorsun? Pellig benim dostumdur.</p>
<p>Verrick, salonun yan kapılarından birinde göründü ve kalabalığı yararak ilerledi.</p>
<p>— Moore, onu buradan götür. Sana yukarı çıkmanı söylemiştim.</p>
<p>Kalabalığı kollarıyla kapıya doğru itermiş gibi bir hareket yaptı.</p>
<p>— Parti bitti. Haydi, dağılın. İhtiyaç halinde sizlerle bağıntı kurulacak.</p>
<p>Kalabalık isteksiz tavırla kapılara doğru yürüdü. Robotlar paltoları ve pelerinleri bulup sahiplerine uzatıyorlardı.</p>
<p>Verrick, Pellig’in kolunu tuttu.</p>
<p>— Buradan git! Yukarı çık! Geç kalıyoruz.</p>
<p>Geniş merdivenlere doğru yürüdü. Sonra başını çevirip salonda kalanlara baktı.</p>
<p>— Her şeye rağmen bugün çok büyük işler başardık. Uykum var, yatacağım.</p>
<p>Benteley kelimelerini dikkatle seçerek gür sesle :</p>
<p>— Bak, Verrick, dedi. Bir fikrim var. Cartwright’ı neden kendin öldürmüyorsun? Bu takdirde daha iyi tanınırsın.</p>
<p>Verrick, homurtulu bir kahkaha attı. Yürümesini kesmeden omzunun üzerinden baktı.</p>
<p>— Seninle yarın konuşuruz, dedi. Eve git biraz dinlen.</p>
<p>Benteley inatçı bir tavırla :</p>
<p>— Eve gitmiyorum, dedi. Buraya stratejinin ne olduğunu öğrenmeye geldim ve öğrenene kadar da yerimden kımıldamayacağım.</p>
<p>Merdivenlerin ilk basamağında Verrick durdu ve geriye döndü. Yüzünde garip bir ifade vardı.</p>
<p>— Neymiş o ?</p>
<p>— Söylediklerimi duydun!</p>
<p>Benteley gözlerini kapadı. Bacaklarını iki yana açmış duruyordu. Gözlerini tekrar açtığı zaman Verrick'in gitmiş olduğunu gördü. Eleanor kolundan çekiyordu.</p>
<p>— Sersem! Neyin var?</p>
<p>Moore, kelimeleri yayarak :</p>
<p>— Sürüngen, dedi.</p>
<p>Pellig’i merdivenlere doğru götürdü.</p>
<p>— Onu buradan çıkarsan iyi olacak, Eleanor. Biraz sonra hırsından halıları kemirmeye başlar.</p>
<p>Benteley şaşırmıştı. Uyuşuk bir halde ağzını açtı, ama sesi çıkmadı.</p>
<p>Nihayet :</p>
<p>— Gitmiş, diyebildi. Hepsi gitmişler. Verrick, Moore ve mumdan yapılma manken.</p>
<p>Eleanor, Benteley’i salonun bitişiğindeki küçük bir odaya götürdü ve kapıyı kapadı. Elleri titreyerek bir sigara yaktı ve azgın boğalar gibi burnundan soluyarak sigarasını çekiştirdi. Oda loş bir şekilde aydınlatılmıştı.</p>
<p>— Benteley, sen delisin!</p>
<p>— Sarhoşum. Şu Callistan, hamam-böceği suyu! Verrick viskisini içebilsin diye binlerce esirin metanlı havayı teneffüs ederek çalıştıkları doğru mu?</p>
<p>— Otur şöyle.</p>
<p>Eleanor, Benteley’i iterek bir sandalyeye oturttu ve önünde dolaşmaya başladı,</p>
<p>— Her şey bozulacak. Moore, Pellig’le öylesine övünüyor ki onu herkese gösterecek. Verrick, iktidardan düşmesini hazmedemiyor. Hâlâ telepat birliğinin kendisini bir bütün olarak tutacağını sanıyor. Oh, Tanrım!</p>
<p>Topukları üstünde döndü ve ellerini yüzüne kapadı.</p>
<p>Benteley, bir şey anlamadan Eleanor'a bakıyordu. Eleanor, ağlamaktan şişmiş gözlerini kurularken, Benteley umutla sordu.</p>
<p>— Yapabileceğim bir şey var mı?</p>
<p>Eleanor, karanlık bir köşeden bir su kabı aldı ve küçük, porselen bir leğene dökerek yüzünü yıkadı.</p>
<p>Sonra Benteley’e döndü.</p>
<p>— Haydi gel, Benteley, diye mırıldandı. Buradan gidelim.</p>
<p>Eleanor odadan çıktı. Benteley sarsak adımlarla peşinden yürüdü. Eleanor’un küçük göğüslü, ince yapılı şekli bir hayalet gibi hareket ediyordu. Köşelerde hareketsiz duran robotlar hizmet etmek için hazır bekliyordu.</p>
<p>Boş bir kata geldiler. Eleanor, Benteley’in kendisine yetişmesini bekledi.</p>
<p>— Yatacağım, dedi, İstersen benimle gel, istersen evine git.</p>
<p>— Evim yok ki.</p>
<p>Eleanor’un peşinden yürüdü. Birçok kapalı kapıların önünden geçtiler. Şu veya bu kapının altından ışık sızıyordu. Sesler duyuluyordu. Bu seslerden bazılarını hatırladığını düşündü. Erkek sesleri, uykulu kadın seslerine karışıyordu. Eleanor birden ortadan kaybolunca Benteley yalnız başına kaldı.</p>
<p>Körlemesine yürüdü. Bir ara, çarptığı bir şey şangırtıyla yere düştü. Şaşkınlıkla bir müddet olduğu yerde durdu.</p>
<p>Sert bir ses sordu.</p>
<p>— Burada ne arıyorsun ?</p>
<p>Ses Moore’undu ve yakın bir yerden geliyordu.</p>
<p>— Sen buraya ait değilsin. Defol git buradan! Ait olduğun yere don, üçüncü sınıf kaçak! Sınıf Sekiz-Sekiz, ha? Aman, beni güldürme! Kim demiş...</p>
<p>Benteley, hayal meyal gördüğü adamın yüzüne vurdu. Etrafa sıçrayan kan her tarafa bulaştı. Bir şey midesine çarpınca iki büklüm oldu. Ellerini uzatarak yakalamaya çalıştı. Sanki derin bir uçuruma yuvarlanırmış gibi hissediyordu.</p>
<p>Eleanor aceleyle :</p>
<p>— Durun, diye fısıldadı, ikiniz de durun. Allah Aşkına! Susun!</p>
<p>Benteley hareketsiz kaldı. Hemen yanında Moore, yüzünün kanlarını silerken kesik kesik soluyordu.</p>
<p>Moore, öfkeden kuduracak hale gelmişti.</p>
<p>— Seni geberteceğim, serseri! Bana vurduğuna seni pişman edeceğim!</p>
<p>Benteley'in ikinci hatırladığı şey, alçak bir yere oturmuş ayakkabılarının bağını çözüşü oldu. Ayakkabılarını pahalı halının üstüne gelişigüzel attı. Hiç ses yoktu; oda son derece sessiz ve soğuktu. Odanın uzak köşesinde hafif bir ışık yandı.</p>
<p>Yakın bir yerden Eleanor’un sesini duydu.</p>
<p>— Kapıyı kilitle. Moore aklını oynattı sanıyorum. Holde deli gibi dolaşıp duruyor.</p>
<p>Benteley, odanın kapısını buldu, sonra eski tip sürgüyü çekerek yuvasına oturttu. Eleanor odanın ortasında durmuş, bacağını arkaya doğru kaldırmış dikkatle sandaletinin bağını çözüyordu. Benteley’in şaşkın bakışları arasında sandaletlerini fırlatıp attı, pantolonunun fermuarını açarak uzun bacaklarından çekip çıkardı. Bir dakika kadar çıplak ayak bilekleri loş aydınlıkla mat mat parıldadı Eleanor’un bacakları uzun ve son derece muntazamdı. Benteley gözlerini yumdu, tekrar açıp baktı. Hayal görmediğinden emin olmak istiyordu. Bakışlarını çıplak bacaklardan yukarı doğru kaydırdı ve ince kemikli dizlere kadar kaldırdı. Biraz daha yukardan kadının iç çamaşırı başlıyordu.</p>
<p>Sonra alçak divana yıkıldığını ve Eleanor’un kendisine doğru uzandığını fark etti. Nemli kollar, titreyen göğüsler ve koyu lekeler halinde duran göğüs uçları tamamen gerçekti. Eleanor zevkten titreyerek kollarını Benteley’in boynuna doladı. Benteley başındaki uğultunun gittikçe arttığını hissediyordu; gözlerini yumdu ve kendisini zevkin kollarına bıraktı.</p>
<p>Benteley bir müddet sonra uyandı. Oda müthiş soğuktu. Ne bir ses ne de bir hayat izi vardı. Düşünceleri dağınık halde yerinden doğruldu. Açık pencereden ağaran gökyüzünün loş ışığı odaya doluyordu. Serin rüzgâr bütün odayı katedip tekrar pencereye doğru yöneliyordu. Benteley bir adım geriledi, sonra durdu kendisini toparlamaya çalıştı.</p>
<p>Odanın her tarafı doluydu. Renk renk elbiseler giymiş kadınlı erkekli birçok kimse yerlere serilmiş yatıyorlardı. Uzanmış kol ve bacakların arasından dikkatle sarsıla sarsıla yürüdü. Kadınların bembeyaz çıplak bacakları karşısında dehşete düşüyordu. Eleanor'un duvarın dibinde yattığını gördü. Kadın bir kolunu uzatmış, bacaklanı göğsüne çekmiş yan yatıyordu; aralık dudaklarından hafif bir buğu yükseliyordu. Yürümesine devam etti, ve birden donmuş gibi kaldı.</p>
<p>Sabahın gri ışıkları tanıdık iki yüzü aydınlatıyordu. Al Davis ve Laura... Birbirlerine sarılmışlar mışıl mışıl uyuyorlardı.</p>
<p>Biraz daha ötede başkaları da vardı. Bazısı horluyor, bazısı yarı uyanık yattığı yerde kımıldanıyordu. Bir bardağa çarptı, halının üzerine koyu bir sıvı yayıldı. Tanıdık başka bir çehre daha görüyordu. Kimdi acaba? Bir erkek, siyah saçlı, muntazam hatlı...</p>
<p>Gördüğü çehre kendisinindi!</p>
<p>Kapının üstüne doğru yıkılınca kendisini sarı ışıkla aydınlatılmış holde buldu. İçini dolduran korkuya esir olarak çılgın gibi koşmaya başladı. Koşarken çıplak ayakları kalın halının üzerinde hiç ses çıkarmıyordu. Gri renkli pencerelerin, kapıların önünden geçerek merdivenlerden tırmanmaya başladı. Sanki uçsuz bucaksız bir yerde koşuyordu. Koridorlar, merdivenler bitmek tükenmek bilmiyordu. Bir köşeyi körlemesine dönünce kendisini küçük bir cumbada buldu, biraz ilersinde büyük bir ayna yolunu kesti.</p>
<p>Aynada dalgalı bir hayal yardı. Aynanın sarı derinliklerinde bomboş, canlılık göstermeyen böcek gibi iki nokta gördü.</p>
<p>Daha dikkatle ve şaşkınlıkla baktı.</p>
<p>Bal mumundan yapılmış saçları, ince dudakları, renksiz gözleri iki yana sarkmış kemiksizmiş gibi gevşek duran kolları gördü. Bu hareketsiz şekil gözlerini dikmiş kendisine bakıyordu.</p>
<p>Haykırdı! Şekil birden dalgalandı. Tekrar koridora daldı; sanki tabanları kalın halıya dokunmuyordu. Ayaklarının boşluğa bastığını hisseder gibi oluyordu. Yükseliyor, yükseliyor, kubbe gibi tavana doğru kalkıyor ve aynada gördüğü şekil kendisiyle beraber haykırıyordu!</p>
<p>Kollarını kaldırmış, duvarların, boş odaların, koridorların arasından sessizce geçiyordu.</p>
<p>Birden şöminenin tuğlalarına çarparak sarsıldı ve çaresizlik içinde kalın halının üstüne serildi. Bir dakika kadar hareketsiz kaldı, sonra sarsılarak doğruldu. Ellerini gözlerine kapayarak koşmaya çalıştı.</p>
<p>Sesler duyuluyordu. Yarı aralık bir kapıdan sarı bir ışık süzülüyordu. Odanın ortasındaki masada birkaç adam oturmuş önlerine açtıkları teypleri, raporları tetkik ediyorlardı. Masanın tam üstünde atronik bir ampul sarkıyor, güneş gibi her tarafı ısıtıyordu. Benteley büyülenmiş gibi ışığa bakakaldı. Aralarında iriyarı, geniş omuzlu bir kişi daha vardı.</p>
<p>Benteley bu adama doğru dönüp haykırdı. Sesi, ağustos böceğinin sesi kadar ince çıkıyordu,</p>
<p>— Verrick! Verrick, bana yardım et!</p>
<p>Reese Verrick, başını öfkeyle kaldırıp baktı.</p>
<p>— Ne istiyorsun? Çalışıyorum. Harekete geçmeden önce bu Çalışmaların tamamlanması lâzım!</p>
<p>Benteley bilinçsizce haykırdı.</p>
<p>— Verrick! Ben kimim?</p>
<p>Verrick, alnında birikmiş ter damlacıklarını elinin tersiyle kurulayarak cevap verdi.</p>
<p>— Sen Keith Pellig'sin. Suikast kurulu tarafından seçilen katilsin. İki saate varmaz; çalışmaya hazırlanmış olmalısın. Yapacak bir işin var.</p>
</body>
</html>
