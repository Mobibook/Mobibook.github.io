<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Uzayda Suikast - Okat Uzay Serisi-1</title>
  <link href="main.css" rel="stylesheet" type="text/css" />
</head>
<body>
<p class="kisim_adi">3.</p> 

<p>Cartwright Batavia'daki Direktörlük binasına ulaşmadan önce haber yayılmıştı. Yüksek hızlı kıtalar arası roket Güney Pasifik üzerinde uçarken Cartwright bakışlarını televizyon ekranına dikmiş, seyrediyordu. Altlarında masmavi okyanus uzayıp gidiyor, üzerinde Asyalı ailelerin yaşadıkları metal kayık evler Hawai'den Seylan’a kadar siyah birer nokta halinde görünüyordu.</p>
<p>Televizyon ekranı heyecanla kaynaşıyordu. Çehreler, göz kırparmış gibi görünüp kayboluyordu. Ekrandaki sahne baş döndürücü bir hızla sürekli olarak değişiyordu. Verrick'in on yıllık iktidarı televizyonda gösteriliyordu : Sert yüzlü, geniş omuzlu eski Quizmaster’in değişik pozda resimleri ve on yıl süresinde yaptığı işler teker teker açıklanıyordu. Cartwright hakkında belirsiz raporlar vardı.</p>
<p>Sinirli kahkahası birlik askerlerini çok şaşırtmıştı, Cartwright’ın Preston Derneğine bağlılığından başka bir şey bilinmiyordu. Haber-makineleri Dernek hakkında mümkün bütün bilgileri toplamaya çalışmışlardı : bilgiler fazla değildi, John Preston hakkında kesikli bilgiler vardı. John Preston’un sayısız çalışmaları yazdığı kitaplar, nihayet ölümü ve adına yaptırılan Labirent söz konusuydu. Derneğin ilk toplantısından da söz ediliyordu...</p>
<p>Cartwright bütün bilgilerinin bu kadar olmasını temenni ediyordu. Gözlerini televizyon ekranından ayırmadan, kendisine şans getirmesi için iki parmağını hayalinde birbirine doladı.</p>
<p>Şimdi dokuz-gezegen sisteminin sonsuz gücüydü. Emrinde her zaman kullanabileceği polis kuvveti, hava donanması, güçlü bir ordu vardı. Çevresi telepati gücüyle anlaşan bir birlikle çevrili Quizmaster’dı. Değişik Lotari yapılarının, sınıflandırma apareyinin Quizz’lerin, Tombalanın ve eğitim okullarının karşı konulmaz yöneticisiydi.</p>
<p>Diğer taraftan toplumu ve siyasal sistemi destekleyen endüstriyel örgüt olan beş Hill vardı.</p>
<p>Binbaşı Shaeffer’e sordu.</p>
<p>— Verrick nereye kadar ilerleyebildi ?</p>
<p>Shaeffer ne istendiğini anlamak için Cartwright’in zihnine baktı.</p>
<p>— Oh, oldukça iyi hareket etti. Ağustos ayına doğru değişik oyunları ve M-Game yapısını bertaraf edecekti.</p>
<p>— Verrick şimdi nerede ?</p>
<p>— Gücünün daha fazla olduğu Farben Hil’e gitmek üzere Batavia’dan ayrıldı. Oradan idare edecek. Planlarının bir kısmını yakaladık,</p>
<p>— Birliğin değerli olacağını anlıyorum.</p>
<p>— Bir noktaya kadar. Görevimiz sizi korumaktır, başka işimiz yok. Ne casusuz ne de gizli ajan. Sadece hayatınızı koruyoruz o kadar.</p>
<p>— Geçmişteki oran durumu ?</p>
<p>— Birlik yüz altmış yıl önce kuruldu. O zamandan beri elli dokuz Quizmaster koruduk. Bunlardan sadece on birini suikasttan koruyabildik.</p>
<p>— İktidarları ne kadar sürdü ?</p>
<p>— Bazısının birkaç dakika bazısının birkaç yıl. Bin dokuz yüz yetmiş sekiz yılında on üç yıl iktidarda kalan ihtiyar McRae dışında en uzun kalan Verrick. Birlik McRae’e yapılan üç yüzden fazla suikastı önledi, fakat McRae’in yardımı olmadan bir şey yapamazdık. Bazen onun da bizden olduğunu düşünürdüm.</p>
<p>Cartwright alayla :</p>
<p>— Beni koruyan telepatik birlik, dedi. Peşimde beni katletmek isteyen toplum var.</p>
<p>— Suikastlar sırayla olur. Tabiî, kişisel bir kin yüzünden yapılan suikast da olabilir. Fakat çok enderdir. Sizi öldürmekle sadece y-kartını kaybeder, politik olarak yojt edilir, Quİzmaster olmaması için gerekli tedbirler alınır. Sonuç olarak lotarinin dönüşü bir aşama öne alınır. Tabiî hoş olmayan bir olay.</p>
<p>— İktidar oranımı söyle.</p>
<p>— Yaklaşık olarak iki hafta.</p>
<p>İki hafta ve amansız Verrick, Suikast Toplantıları tekil ve kişisel olmayacaktı. Verrick her şeyi hazırlayacaktı. Suikastçılar birbirinin peşi sıra Batavia'ya akacaktı. Leon Cartwright ortadan kaldırılana kadar da sürüp gidecekti.</p>
<p>Shaeffer :</p>
<p>— Zihninizde korkunun izleri ve anlayamadığım bir gemi hakkında bazı belirsiz ilginç düşünceler var, dedi.</p>
<p>— Arzu ettiğin zaman zihnimi süzmek yetkisine sahip misin?</p>
<p>— Elimde değil. Eğer burada oturup sizinle konuşuyorsam beni duyarsınız, ama grup içinde olursak düşünceler birbirine karışır. Toplu olarak konuşan kimselerin konuştuklarının anlaşılmaması gibi. Burada sadece ikimiz olduğumuza göre elimde değil.</p>
<p>— Gemi, yoluna girdi.</p>
<p>— Uzağa gidemez. İneceği ilk gezegen Mars, Jüpiter veya Genymede...</p>
<p>— Gemi o gezegenlerden çok daha uzağa gidiyor. Özgür olmayan bir koloni daha kurmak amacında değiliz.</p>
<p>— Şu eski yük gemisine fazla bel bağlamışsınız.</p>
<p>— Elimizde bulunan her şey o gemide.</p>
<p>— Uzun, müddet tutunabileceğinizi sanıyor musunuz ?</p>
<p>— Umuyorum.</p>
<p>Sheaffer heyecansız bir tavırla :</p>
<p>— Ben de umuyorum, dedi. Sahi...</p>
<p>Biraz aşağılarında görünen adayı işaret etti.</p>
<p>— ... indiğimiz zaman sizi görecek olan Verrick'in bir ajanı var.</p>
<p>— Bu kadar çabuk mu?</p>
<p>— Katil değil. Henüz İtiraz Komisyonu toplanmadı. Verrick’in paralı adamlarından Herb Moore. Silah araması yapıldı, bir şey bulunamadı. Sadece konuşmak istiyor.</p>
<p>— Nasıl öğrendiniz ?</p>
<p>— Son birkaç dakikadan beri Birlik karargâhıyla temastaydım. Gerekli bilgi, zihinden zihine aktarılarak bize kadar ulaşıyor. Aslında bir zincire benzeriz. Merak edilecek bir husus yok; onunla konuştuğunuz zaman bizden hiç değilse iki kişi yanınızda bulunacak.</p>
<p>— Ya onunla konuşmak istemezsem ?</p>
<p>— Onu da siz bilirsiniz.</p>
<p>Uzay gemisi manyetik tutucularla alçalmaya başladığı zaman Cartwright televizyonu kapadı.</p>
<p>— Ne tavsiye edersiniz ?</p>
<p>— Onunla konuşun. Söyleyeceklerini öğrenin. Kimlere karşı durduğunuzu daha iyi anlarsınız.</p>
<p>Herbert Moore, otuz yaşlarında, sarışın, genç bir adamdı. Cartwright, girince zarif bir hareketle ayağa kalktı.</p>
<p>Neşeli bir sesle Sheaffer’a :</p>
<p>— Selâmlar, dedi.</p>
<p>Sheaffer, iç bürolara giden kapıyı Cartwright’in geçmesi için açtı ve yana çekilerek bekledi. Yeni Quizmaster, kendisine kalanları ilk olarak görüyordu. Paltosu kolunda, kapının önünde durdu ve hayretle etrafına bakındı.</p>
<p>Nihayet :</p>
<p>— Dernek Binasından burası oldukça uzak, dedi.</p>
<p>Ağır adımlarla ilerledi ve parlak maun masanın üstünde elini dolaştırdı.</p>
<p>— Garip şey, dedi. Şunu veya bunu yapmak için birçok hesaplarla uğraştım. Hepsini sempolize ederek yazdım, fakat bu halıların ve bu büyük çalışma masasının görünüşü...</p>
<p>Binbaşı Shaeffer :</p>
<p>— Bu sizin değil, sekreterinizin masası, dedi. Eleanor Stevens, Telepatik Birlik'ten ayrılma.</p>
<p>Cartwrigrht kızardı.</p>
<p>— Oh, peki şimdi nerede ?</p>
<p>— Verrick’le beraber gitti. Çok ilginç bir durum.</p>
<p>Binbaşı Shaeffer, kapıyı çekip kapadı ve Herb Moore’u dışarda bıraktı.</p>
<p>— Birliğe yeni girmişti. Verrick Quizmaster olduktan sonra. O zaman on yedi yaşındaydı ve sadece Verrick’e hizmet etmişti, iki yıl sonra yeminini, kişisel yeminle değiştirdi. Verrick buradan ayrıldığı zaman eşyasını toparlayıp onun, peşinden gitti.</p>
<p>— Şu halde Verrick, telepati kullanabilecek.</p>
<p>— Kurallara göre bu yeteneğini kaybeder. Böyle kişisel bir bağlılığın doğması çok ilginç. Bildiğim kadarıyla, aralarında cinsel bir bağ yok. Gerçekte, dışarda bekleyen Herb Moore'un metresi.</p>
<p>Cartwright, dosya dolaplarını, sandalyeleri, masayı, duvarlardaki yağlı boya tabloları inceleyerek büroda dolaştı.</p>
<p>— Benim bürom nerede ?</p>
<p>Shaeffer ağır bir kapıyı tekmeleyerek açtı, iki adamıyla beraber Cartwright’ın arkasından yürüdü. Birçok kontrol noktalarından geçtiler ve baştan aşağı rexeroid madeninden yapılmış bir odaya geldiler.</p>
<p>Shaeffer :</p>
<p>— Verrick gerçekçidir, iktidara geldiği zaman burası bir çeşit haremi andırıyordu. Kızlar her yeri kaplamıştı, içki boldu, müzik ve renk devamlı değişirdi. Verrick hepsini dağıttı, kızları dış gezegenler çalışma kampına yolladı, her tarafı dağıttı ve burasını yaptırdı.</p>
<p>Shaeffer yumruğunun kemikli kısmıyla duvara vurunca boğuk, madeni bir ses duyuldu.</p>
<p>— Yirmi pusluk rexeroid. Bombaya, radyasyona karşı dayanıklı, kendi hava değiştirme sistemi olan, ısı ve nem kontrollü, kendi yiyecek ikmalini yapan bir oda.</p>
<p>Bir dolap açtı.</p>
<p>— Bakın.</p>
<p>Dolap küçük bir silah deposu gibiydi.</p>
<p>— Verrick bilinen her çeşit silahı kullanabilirdi. Haftada bir kere ormana gider önümüze çıkan her şeye ateş ederdik. Kapıdan başka girişi yoktur. Herkesin kapıdan geçmesi gereklidir.</p>
<p>Eliyle duvarlardan birini sıvazladı.</p>
<p>— Verrick hiç bir şeyi unutmadan burasını bizzat kendisi hazırladı ve yapımı süresince başından ayrılmadı. İş tamamlandığı zaman burada çalışan bütün işçileri kamplara gönderdi. Yapımın son saatlerinde bütün Birlik mensuplarını yanından uzaklaştırdı.</p>
<p>— Neden ?</p>
<p>— Verrick, buraya yerleştirdiği ekipmanları Quizmaster'lığı sırasında kullanmak niyetinde değildi. Mamafih, gönderilmeye hazırlanan işçilerin bazılarının beynini süzdük. Birlik mensubu işe dahil edilmeyince daima meraklıdır.</p>
<p>Duvarın bir kısmını yana kaydırdı.</p>
<p>— Burası Verrick’in özel geçidi, dedi. Dış görünüşüyle, sokağa açılır. Aslında, iç kısımlara gider.</p>
<p>Cartwright, avuçlarının ve koltuk altlarının soğuk soğuk terlemesine aldırmadı. Geçit, büyük çelik masanın tam arkasmdaydı; katilin geçitten çıkıp Quizmaster'a arkadan saldırdığını düşünmemek elde değildi.</p>
<p>— Ne tavsiye edersin, bu geçidi kapamalı mıyım ?</p>
<p>— Hazırladığımız strajedi bu apareyi içine almıyor. Bütün geçit boyunca, döşemeye gaz kapsülleri yerleştireceğiz. Buradan geçmek isteyen katil, buraya varamadan ölmüş olacak.</p>
<p>Shaeffer omuz silkti.</p>
<p>— Fakat bu çok küçük bir tedbir.</p>
<p>— Tavsiyeni tutacağım. Bu husus hakkında bilmem gereken başka bir şey var mı ?</p>
<p>— Moore’u kabul etmelisiniz. Kendi yönünde iyi bir biokimyagerdir. Farben araştırma Laboratuvarını idare eder. Yıllardan beri ilk defa buralara geliyor. Çalışmalarını incelemek istiyoruz, ama aldığımız bilgiler bizim için fazla teknik.</p>
<p>Birlik adamlarından biri; kısa boylu, bıyıklı ve seyrek saçlısı, konuştu :</p>
<p>— Moore’un, bizi atlatmak için teknik bakımdan neler yaptığını bilmek isterdim.</p>
<p>Shaeffer, adamı Cartwright’a tanıttı.</p>
<p>— Peter Wakeman.</p>
<p>Cartwright’la Wakeman el sıkıştılar. Adamın parmakları uzun ve inceydi. Cartwright bu parmaklarda, kendi adamlarının gücünü bulamadı. Bu adamın Birlik başı olmasına ve Birliği tam zamanında Verrick’ten uzaklaştırmasına hayret ediyordu.</p>
<p>Cartwright :</p>
<p>— Teşekkür ederim, dedi.</p>
<p>— Bir şey değil. Fakat sizinle bir ilişkisi yoktu.</p>
<p>Birlik subayı da bu uzun boylu ihtiyara karışı ilgi duyuyordu.</p>
<p>— İnsan nasıl Prestonit olur ? Kitaplardan hiç birini okumadım, Üç kitap mı vardı ?</p>
<p>— Dört.</p>
<p>— Preston eski bir astronottu ve kendi gezegenini arıyordu, değil mi ? Teleskoplarını uzaya çevirdiler fakat bulamadılar. Preston o gezegeni bulmak üzere gitti ve nihayet kendi gemisinde öldü. Evet, bir kere Flame Disc’in sayfalarını karıştırmıştım. Bu kitabı yazan gerçekten de deli. Bir keresinde zihnini okumak istemiştim, ama, sadece karmakarışık hislerle karşılaşmıştım,</p>
<p>— Telepati ile zihni nasıl süzebilirim ?</p>
<p>Son derece derin bir sessizlik oldu. Birliğin üç adamı da Cartwright'in zihnini inceliyordu. Cartwright bütün dikkatini köşede duran televizyona vererek onlara aldırmamaya çalıştı.</p>
<p>Wakeman :</p>
<p>— Hemen hemen aynı, dedi. Derneğe garip bir şekilde bağlısınız. Her şeyinizi gemiye bağlamışsınız. Eğer gemi düşecek olursa her şeyinizi kaybetmiş olacaksınız.</p>
<p>Cartwright boğuk sesle :</p>
<p>— Gemi düşmeyecektir, dedi.</p>
<p>Birliğin üç adamı da gülüyordu.</p>
<p>Shaeffer kuru sesle :</p>
<p>— Şanslar evreninde kimse kehanette bulunamaz, dedi. Muhtemelen imha edilebilir. Böyle de olsa, aradan sıyrılıp kurtulabilir.</p>
<p>Wakeman :</p>
<p>— Moore’la konuştuktan sonra başarı hakkında hâlâ kehanette bulunup bulunamayacağınızı bilmek isterdim, dedi.</p>
<p>Cartwright ve Wakeman oturma salonuna girdikleri zaman Herb Moore, çevik bir hareketle ayağa fırladı.</p>
<p>Cartwright :</p>
<p>— Oturun, dedi. Sizinle burada konuşacağım.</p>
<p>Moore, ayakta durmakta ısrar etti.</p>
<p>— Fazla vaktinizi alacak değilim, Bay Cartwright. Yapacak çok işiniz olduğunu biliyorum.</p>
<p>Wakeman hırçın bir tavırla homurdandı.</p>
<p>Cartwright sordu :</p>
<p>— Ne istiyorsunuz ?</p>
<p>— Şöyle söyleyelim. Siz geldiniz, Verrick gitti. Sistemde son derece önemli bir yer alıyorsunuz. Doğru mu ?</p>
<p>Wakeman düşünceli bir tavırla :</p>
<p>— Amatör olduğunuza sizi inandırmak tutumunda, dedi. Bu kadarını anlayabiliyoruz. Patron dışardayken koltuğuna kaçamak oturmuş bir hademe olduğunuzu hissettirmek istiyor.</p>
<p>Moore, heyecanla dolaşmaya başladı. Kelimeler ağzından adeta boşalıyordu.</p>
<p>— Reese Verrick on yıl süreyle Quizmaster’dı. Her gün meydan okunuyordu, ve her atağın karşısındaydı. Sözün kısası, Verrick tecrübeli bir başkandır. Bu işı kendisinden önce gelen bütün Quizmaster'lardan çok daha bilinçli ve büyük bir yetenekle idare etti.</p>
<p>Shaeffer salona girerken :</p>
<p>— McRae dışında, dedi. Onu sakın unutmayın, iyi bir balkandı.</p>
<p>Cartwright midesinin bulandığını hissetti. Kendisini bir koltuğa attı ve bacaklarını gererek oturdu. Tartışma kendisi olmadan da sürüp gidiyordu, iki adamla, Verrick'in bilgili adamı arasındaki konuşmalar birbirini izliyordu. Kendisini bu konuşmalara verdi, ama ilgilenmediğini hayretle fark etti.</p>
<p>Bir çok bakımlardan Herb Moore haklı gibi görünüyordu. Başka birisinin bürosunda onun işlerine karışır görünüyordu. Cartwright belirsiz bir şekilde geminin şu anda nerede olabileceğini düşündü. Eğer bir aksilik olmadıysa Mars'a doğru gidiyor olmalıydı. Gümrük peşlerine düşmemiş miydi ? Saatini inceledi, Gemi şu anda hız kazanıyordu.</p>
<p>Moore’un keskin sesiyle kendisine geldi. Birden doğrulup gözlerini açtı.</p>
<p>Moore heyecanla :</p>
<p>— Pekâlâ, diyordu. Haber halen ulaşmış durumda. Muhtemelen toplantı Westinghouse Hill’de olacak, çünkü orada otel çok.</p>
<p>Wakeman gergin sesle cevap veriyordu.</p>
<p>— Evet, katillerin kiralanması için en elverişli yer orası. Düşük ücretle oda bulmak çok kolay.</p>
<p>Wakeman ve Moore, Suikast Toplantısından söz ediyorlardı.</p>
<p>Cartwright titrek bir tavırla ayağa kalktı.</p>
<p>— Moore'la konuşmak istiyorum, ikiniz buradan gidin. Nereye isterseniz gidebilirsiniz.</p>
<p>Birliğin iki üyesi sessizce aralarında konuştular, sonra kapıya doğru yürüdüler.</p>
<p>Wakeman uyardı.</p>
<p>— Dikkat edin. Bugün hissî yönden çok fazla heyecan geçirdiniz. Telemik indeksiniz çok yüksek.</p>
<p>Cartwright iki adamın çıktığı kapıyı kapadı ve Moore’a döndü.</p>
<p>— Eh, şimdi aramızdaki konuşabiliriz.</p>
<p>Moore, kendinden emin bir tavırla gülümsedi.</p>
<p>— Kasıl isterseniz, Bay Cartwright, dedi. Patron sizsiniz,</p>
<p>— Ben sizin patronunuz değilim.</p>
<p>— Evet, haklısınız, içimizden çok azı Reese’e sadık kaldı. Birkaçımız onu yarı yolda bırakmadık.</p>
<p>— Onu fazlasıyla düşünüyor olmalısınız.</p>
<p>Moore’un yüz ifadesi Cartwright’ın haklı olduğunu gösteriyordu.</p>
<p>— Reese Verrick büyük bir adamdır, Bay Cartwright. Çok büyük şeyler yapmıştır.</p>
<p>— Ne yapmamı istiyorsunuz? Yerimi tekrar ona mı bırakayım ?</p>
<p>Cartwright sesinin heyecanla titrediğini fark etti.</p>
<p>— Ne pahasına olursa olsun burasını bırakmayacağım. Geldim ve geldiğim yerde kalmak amacındayım. Beni korkutamazsınız, buradan kaçıramazsınız!</p>
<p>Bağırdığını fark edince sakinlenmeye çalıktı. Herb Moore, gülümseyerek bakıyordu.</p>
<p>Cartwright, benim oğlum olacak yaşta, diye düşündü. Otuzdan fazla olamaz, oysa ben altmış üç yaşındayım. Henüz çocuk sayılır. Cartwright ellerinin titremesine engel olmaya çalıştı, fakat başaramadı. Çok fazla heyecanlanmıştı. Hatta konuşamıyordu, bile. Son derece korktuğunu hissediyordu.</p>
<p>Moore sakin sesle :</p>
<p>— Burayı yönetemezsiniz, dedi. Sizin işiniz bu değil. Nesiniz ?</p>
<p>Kayıtları inceledim. Ekim 5, 2140’da dünyaya gelmişsiniz. Imperial Hill'in dış mahallelerinden birinde doğmuşsunuz. Bütün hayatınız orada geçmiş. Dünyanın bu tarafına ilk olarak geliyorsunuz. Diğer gezegenlere hiç gitmemiş olduğunuz gerçek. Kaynak ve elektrik üzerine öğrenim görmüşsünüz. Bir süre baskı işleriyle uğraşmayı denemişsiniz. Okulu bitirdikten sonra bir fabrikada makinist olarak görev almışsınız. Elektrik devrelerinde birkaç buluşunuz var, ama bu buluşlarınız Direktörlük tarafından kabul edilmemiş.</p>
<p>— Buluşumdan bir yıl sonra, lotarinın kendisi bu buluşum üzerine çalıştı.</p>
<p>— O zamandan beri acı içindesiniz. Lotari tarafından Cenova’da görevlendirilmiş ve kendi buluşunuzun çalışmasını yönetmişsiniz. Sınıflandırılmaya girmek için beş bin deneme yapmışsınız, fakat teorik bilginiz olmadığı için başaramamışsınız. Kırk dokuş yaşında uğraşmaktan bıkmışsınız. Elli yaşına geldiğiniz zaman şu deli saçması partiye, Preston Derneğine girmişsiniz.</p>
<p>— Altı yıldan beri toplantılara devam ediyordum.</p>
<p>— O zamanlar fazla üye olmadığı için Demek başkanlığına seçilmişsiniz. Bütün zamanınızı ve paranızı deli saçmalıklarına harcamışsınız. Şimdi de Quizmaster oldunuz, bütün ulusu, milyarlarca insanı yöneteceksiniz. Ve bütün bu gelişmeleri Derneğinizin gelişmeleri olarak kabulleniyorsunuz.</p>
<p>Cartwright boğulacakmış gibi oluyor cevap veremiyordu.</p>
<p>Moore neşeyle devam etti.</p>
<p>— Şimdi ne yapacaksınız? Preston yönetmeliğinden milyarlarca mı bastıracaksınız? Preston’un resmini çoğaltarak bütün evrene mi dağıtacaksınız? Planınız bu mu? Yeni bir din, yeni bir Tanrı mı yaratmak istiyorsunuz? Kayıp gezegeni aramak üzere filolar mı teşkil edeceksiniz?</p>
<p>Moore, Cartwright'in bembeyaz kesildiğini görünce iğnelemelerine devam etti,</p>
<p>— Bütün vaktimizi Flame Disc’i aramak için mi geçireceğiz ? Robin Pitt’i, otuz dördüncü Quizmaster’i hatırlar mısınız? On dokuz yaşında bir homoseksüeldi. Bütün hayatı süresinde annesi ve kız kardeşi ile beraber yaşamıştı. Eski kitapları okur, resim yapar ve psikiatri hakkında yazılar yazardı.</p>
<p>— Şiir yazardı.</p>
<p>— Quizmaster’lığı bir hafta sürmüştü. Allahtan ki öldürüldü. Bu binaların arkasındaki ormanda dolaşıp çiçek toplayarak sonat yazıyordu. Onları okumuşsunuzdur.</p>
<p>— Öldürüldüğü zaman on üç yadındaydım.</p>
<p>— İnsanlık için neler planlamış olduğunu biliyor muydunuz? Bütün lotari sistemi bizleri korumak içindir. Arada sırada kişileri seçer, ama bu kişiler uzun süre başta kalamazlar. Kimse gelecek yıl, hatta gelecek hafta ne olacağını bilemez. Kimse bir diktatör olmayı planlayamaz. Suikast Toplantıları bizi başka bir şeye karşı da korurlar. Bizi aptallardan, yeteneksizlerden ve delilerden korur. Tamamen güvenlik içindeyiz, ne despotlar ne de deliler var.</p>
<p>Cartwright boğuk bir sesle mırıldandı.</p>
<p>— Ben deli değilim.</p>
<p>Sesinin bozukluğuna kendisi bile şaşırdı. Sesinde kendisine güvenir bir kimsenin ifadesi yoktu.</p>
<p>Moore’un gülümsemesi büsbütün genişledi.</p>
<p>Cartwright :</p>
<p>— Ayarlamam için biraz zaman isteyecek, dedi. Zamana: ihtiyacım var.</p>
<p>Moore sordu :</p>
<p>— Ayarlayabileceğinizi sanıyor musunuz?</p>
<p>— Evet!</p>
<p>— Ben hiç sanmıyorum. Takriben yirmi dört saatiniz var. Suikast Toplantısının yapılıp katil seçilmesi ancak bu kadar sürebilir. Seçebileceğimiz çok adam var.</p>
<p>Cartwright’in sıska vücudu sarsıldı.</p>
<p>— Neden?</p>
<p>— Verrick, sizi öldürene bir milyon dolarlık altın vermeyi vaat etti. Bu vaadinden sizi öldürülünceye kadar da dönmeyecek.</p>
<p>Cartwright çok iyi duymakla beraber, duyduklarını kavrayamıyordu. Wakeman’ın salona girip Moore’a doğru yürüdüğünü ancak fark edebildi. İki adam aralarında yavaş sesle konuşarak uzaklaştılar. Cartwright onların ne konuştuklarını anlayamadı.</p>
<p>Bir milyon dolarlık altın, sözü yavaş yavaş beynine işliyordu. Bu parayı kazanmak isteyecek çok kişi çıkacaktı. Böyle bir parayla insan istediği sınıfı karaborsadan temin edebilirdi.</p>
<p>Bütün zekâsını hileli işlere veren kimseler bu parayı kazanmak için ellerinden geleni yapacaklardı.</p>
<p>Wakeman başını sallayarak Cartwright’ın yanına geldi.</p>
<p>— Ne kafa, dedi. Yakalayamadığımız birçok karışık düşünceleri vardı. Cesetler, bombalar ve katiller hakkında bir sürü düşünce. Artık gitti, yerine gönderdik.</p>
<p>Cartwright ;</p>
<p>— Söyledikleri doğru, dedi. Haklı, burada benim yerim yok. Buraya ait değilim.</p>
<p>— Sizin böyle düşünmenizi istiyordu.</p>
<p>— Fakat doğru.</p>
<p>Wakeman :</p>
<p>— Biliyorum, dedi. Zaten bu nedenle iyi bir strateji. Bizim de iyi bir stratejimiz var, sanıyorum. Zamanı gelince, sizin de haberiniz olacak.</p>
<p>Birden Cartwright'ın omzunu tuttu,</p>
<p>— Otursanız iyi olacak, dedi. Size bir içki vereyim. Verrick giderken iki kasa kadar iyi viski bırakmış.</p>
<p>Cartwright inatçı bir tavırla başını salladı.</p>
<p>Wakeman mendilini çıkartıp alnının terini kuruladı.</p>
<p>— Siz bilirsiniz.</p>
<p>Wakeman’ın elleri titriyordu,</p>
<p>— Kusura bakmazsınız ben bir kadeh içeceğim. Böyle yüksek zekâlı birinin beynini süzdükten sonra içkiyi hak ettim sanıyorum.</p>

</body>
</html>
