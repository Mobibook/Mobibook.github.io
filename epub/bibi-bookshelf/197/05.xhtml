<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Uzayda Suikast - Okat Uzay Serisi-1</title>
  <link href="main.css" rel="stylesheet" type="text/css" />
</head>
<body>
<p class="kisim_adi">5.</p> 
        

<p>Soluk gri renkli an şeklindeki vasıta sessizce Benteley’in önün de durdu. Kapıları kayarak açıldı ve ince yapılı bir gölge serin geceye çıktı.</p>
<p>Benteley sordu :</p>
<p>— Kim o?</p>
<p>Rüzgâr Davis’lerin evinin çevresindeki kısa ağaçların arasından doğru esti. Hava buz gibiydi. Farben Hill’deki fabrikaların gürültüsü uğultu şeklinde duyuluyordu.</p>
<p>Bir kadının kontralto sesini duydu.</p>
<p>— Allah Aşkına neredesin? Verrick seni çağırtalı bir saat oluyor.</p>
<p>Benteley :</p>
<p>— Buradaydım, diye cevap verdi.</p>
<p>Eleanor Stevens karanlıktan çıktı.</p>
<p>— Gemi alana indiği zaman bağıntıyı kaybetmemeliydin. Kızdı.</p>
<p>Sinirli bir tavırla çevresine bakındı.</p>
<p>— Davis nerede ? İçerde mi ?</p>
<p>Benteley öfkelendiğini hissediyordu.</p>
<p>— İçerde, diye terslendi. Bu telâşınız neden?</p>
<p>— Heyecanlanma.</p>
<p>Kadının sesi gökte parıldayan yıldızlar gibi meydan okuyan bir anlatım taşıyordu.</p>
<p>— İçeri git ve Davis’le karısını çağır. Seni arabada bekliyorum.</p>
<p>Al Davis, Benteley’in tekrar dönmesi üzerine şaşırdı.</p>
<p>Benteley :</p>
<p>— Bizi istiyor, dedi. Laura’ya söyle, onu da çağırıyor.</p>
<p>Laura, yatağın kenarına oturmuş sandaletlerinin bağını çözüyordu. Al yatak odasına girdiği zaman aceleyle eteklerini kapadı.</p>
<p>— Haydi, sevgilim, gidiyoruz.</p>
<p>Laura heyecanla yerinden fırladı.</p>
<p>— Bir şey mi oldu? Hatalı bir şey mi yaptık?</p>
<p>Benteley, Al ve Laura gecenin serinliğine çıktılar. Arkalarında kalın paltolar ve ayaklarında ağır çizmeler vardı. Eleanor arabayı çalıştırdı. Araba, azgın bir hayvan gibi ileriye atılmaya hazır vaziyette duruyordu.</p>
<p>Al :</p>
<p>— Bin, Laura, diye mırıldandı. Işık yok mu?</p>
<p>Eleanor :</p>
<p>— Otururken ışığa ihtiyacın olmaz, dedi.</p>
<p>Sonra kapıları kapadı, araba sessizce yola çıktı ve birden hız kazandı.</p>
<p>Karanlık evler ve ağaçlar baş döndürücü bir hızla geçiyordu. Birden hafif bir hışırtıyla kaldırımın üstüne doğru yükseldi ve elektrik tellerinin üzerinden aştı, sonra ağır ağır yükseklik kazanmaya başladı.</p>
<p>Benteley :</p>
<p>— Bütün bunların manası nedir?, diye öğrenmek istedi.</p>
<p>Manyetik ışıklar arabayı yakalayıp, aşağıdaki ışıklara doğru çekerken hafifçe sarsıldılar.</p>
<p>Benteley sözünü tamamladı.</p>
<p>— Bilmek hakkımızdır sanıyorum.</p>
<p>Eleanor, ince dudaklarını belirsiz bir şekilde kımıldatarak :</p>
<p>— Küçük bir parti vereceğiz, dedi.</p>
<p>Arabayı manyetik diskin üzerine yavaşça kondurdu. Kontağı kapadıktan sonra kapıları açtı.</p>
<p>— Haydi, çıkın, geldik, dedi.</p>
<p>Eleanor, onların önünden giderek yol gösteriyordu. Her koridordan geçişlerinde topukları sessizlik içinde boğuk seslerle çınlıyordu. Geçtikleri yerlerde birkaç nöbetçi vardı. Nöbetçiler uykulu gözlerle onları izliyordu; silahlarını gevşek bir şekilde tutmuşlardı.</p>
<p>Eleanor çift kapılı odanın önünde bir el hareketiyle kapıları açtı ve girmeleri için işaret etti.</p>
<p>Reese Verrick, onlara sırtını dönmüş duruyordu, öfkeli hareketlerle bir şeyle oynuyordu. Birden haykırdı.</p>
<p>— Bu Allahın cezası şey de nasıl çalışır.</p>
<p>Yırtılan bir metal sesi işitildi.</p>
<p>— Hay Allah kahretsin, galiba kırdım!</p>
<p>Moore, köşedeki koltuktan kalkarak :</p>
<p>— Bir dakika, dedi. Ellerinizi kullanamıyorsunuz.</p>
<p>— Hiç kuşkun olmasın.</p>
<p>Omuzlarını germiş, kamburunu çıkarmış bir goril gibi döndü. Kaşları çok gürdü. Keskin bakışlı gözlerini yeni gelenlerin üzerinde dolaştırdı. Eleanor Stevens, pelerininin fermuarını açtı, sırtından sıyırıp büyük kanepenin üzerine attı.</p>
<p>— Geldiler, dedi. Hepsi beraberdi.</p>
<p>Sonra, kadife pantolonunun içinde çok uzun görünen bacaklarını açarak yürüdü. Ayağında deri sandaletler vardı. Ateşin karşısında durarak çıplak göğüslerini ve omuzlarını ısıtmaya başladı. Göz kırpannış gibi yanıp sönen alevlerin ışığı altında çıplak teni pırıl pırıl parlıyordu.</p>
<p>Verrick, doğrudan doğruya Benteley’e döndü.</p>
<p>— Seni daima bulabileceğim bir yerde bulun, dedi. Çevremde telepatik birlik olmadığı için kimseyi düşüncelerimle çağıramıyorum. Aradığım kimseleri bulmakta zorluk çekiyorum.</p>
<p>Kalın parmağıyla Eleanor’u işaret etti.</p>
<p>— O yardıma geldi, ama fazla yeteneği yok.</p>
<p>Eleanor Stevens aptal aptal sırıttı, fakat bir şey söylemedi</p>
<p>Verrick birden döndü ve Moore'a bağırdı,</p>
<p>— Şu Allahın cezası şey tamir edildi mi edilmedi mi?</p>
<p>— Hemen hemen hazır.</p>
<p>Verrick öfkeyle homurdandı. Benteley’e :</p>
<p>— Bir çeşit kutlama» dedi. Her ne kadar neyi kutlamamız gerektiğini bilmiyorsam da kutluyoruz işte.</p>
<p>Moore, kendinden emin adımlarla yaklaştı. Elinde, gezegenler arası kullanılan küçük bir roket modeli vardı.</p>
<p>— Kutlanacak çok şeyimiz var. Bir Quizmaster ilk olarak bir katil seçiyor. Pellig, kurulun seçtiği bir adam değil, Verrick. onu uzun zamandan beri saklıyordu, şimdi ortaya attı.</p>
<p>Verrick lafa karıştı.</p>
<p>— Çok konuşuyorsun. Çok fazla konuşuyor ve her zaman konuşmaya hevesli görünüyorsun. Söylediklerinin yarısı manasız şeyler.</p>
<p>Moore neşeli bir kahkaha attı.</p>
<p>— Birlik de bunu öğrendi zaten.</p>
<p>Benteley huzursuz bir şekilde yürüdü. Verrick, biraz sarhoştu: kafesinden kurtulmuş vahşi bir ayı kadar tehlikeli olabilirdi. Fakat Verrick’in ayıyı andıran cüssesi altında, son derece çalışkan bir kafası vardı. Gözünden en küçük bir hareket dahi kaçmıyordu.</p>
<p>Bulundukları salonun tavanı yüksekti. Genellikle ahşap bir yapıya benzeyen bu bina eski bir manastır olabilirdi. Benteley, kaba görünüşlü kütüklere dokundu ve bunların son derece kaygan, olduğunu gördü.</p>
<p>Verrick, Benteley'in hareketlerini izlerken :</p>
<p>— Orta çağlardan kalma bir yapı, dedi.</p>
<p>Laura, pencerelerin yanlarındaki mermer heykelleri inceliyordu. Büyük bir şöminenin üzerindeki mermer rafta eski devirlere ait bazı biblolar vardı.</p>
<p>Verrick, salonda bulunanlara :</p>
<p>— Birkaç dakika sonra Pelig'le tanışacaksınız, dedi Eleanor’la Moore onunla daha önce tanışmışlardı.</p>
<p>Moore yine bir kahkaha attı.</p>
<p>— Evet, onunla tanışmıştım.</p>
<p>Verrick konuşmasına devam etti.</p>
<p>— Peiligg etrafta dolaşıyordu. Onunla konuşun, yanından ayrılmayın. Herkesin onu görmesini istiyorum. Sadece bir katil göndermek niyetindeyim.</p>
<p>Eliyle sabırsız bir hareket yaptı.</p>
<p>— Sonsuz bir kalabalık göndermekte mana yok.</p>
<p>Eleanor sert bir tavırla Verrick’e baktı.</p>
<p>Verrick, salonun karşı tarafındaki çift kapıya doğru yürüdü, elini sallayarak kapıyı açtı.</p>
<p>— Bu işi bir an önce bitirelim.</p>
<p>Açılan çift kanatlı kapıdan salona bir sürü insan doldu.</p>
<p>Verrick :</p>
<p>— Haydi, oyalanmayın, dedi. Pellig’i seçeceğim.</p>
<p>— Bir içki, bay veya bayan ?</p>
<p>Eleanor Stevens, dümdüz suratlı Macmillan robotunun elindeki tepsiden bir kadeh içki aldı.</p>
<p>Benteley'e :</p>
<p>— Sen istemez misin?, diye sordu.</p>
<p>Sonra robota işaret ederek geri çağırdı ve ikinci kadehi aldı.</p>
<p>— Bir kere dene, dedi. Çok güzel içkidir. Callisto'nun güneşli tarafında, belirli bir yarın üstünde yetişir. Yılda ancak bir ay bulunur. Verrick, bunların toplatılması için özel bir çalışma kampı yaptı.</p>
<p>Benteley kadehi aldı.</p>
<p>— Teşekkür ederim.</p>
<p>Benteley, çok iyi giyimli, sosyeteye mensup kalabalığı işaret ederek :</p>
<p>— Bunun manası nedir?, dedi. Neden eğlenmiyorlar.</p>
<p>— Yemek ve dans daha önce vardı. Saat sabahın ikisine geliyor. Bugün, bir çok şey oldu. Lotarinin dönüşü, suikast toplantısı, heyecan.</p>
<p>Eleanor gözlerini bir şeye dikerek yürürken :</p>
<p>— İşte geliyorlar, dedi.</p>
<p>Yakında bulunan kalabalık arasında derin bir sessizlik oldu, Benteley döndü. Herkes onu taklit etti. Reese Verrick yaklaşırken herkes korkuyla bakıyordu. Yanında başka bir adam vardı. Adamın üstünde düz, gri-yeşil bir elbise vardı. Kolları yanına sarkmıştı, yüzü ifadesizdi.</p>
<p>Elanor beyaz dişlerinin arasından söylendi.</p>
<p>— İşte o, Pellig. Şuna bak.</p>
<p>Pellig konuşmuyordu. Saçları saman sarısıydı, yüzünün ifadesinden hiç bir şey anlamak mümkün değildi. Verrick, onu bir çiftin yanına bıraktı. Biraz sonra kalabalık tekrar aralarında konuşmaya başlamıştı.</p>
<p>Eleanor, titredi.</p>
<p>— Daha sonra buraya gelecekler, dedi. İçimi ürpertiyor.</p>
<p>Farkında olmadan Benteley’in koluna sarılmıştı. Gülümseyerek baktı.</p>
<p>— Sen ne düşünüyorsun?</p>
<p>— Üzerimde bir etki yaratmadı.</p>
<p>Eleanordan bir adım uzaklaştı.</p>
<p>Eleanor sordu :</p>
<p>— Nereye gidiyorsun?</p>
<p>— Eve.</p>
<p>Eleanor kuru bir şekilde gülümsedi.</p>
<p>— Yani nereye demek istiyorsun? Düşüncelerini okumama imkân yok, sevgilim.</p>
<p>Kızıl saçlarını kaldırıp kulaklarının üstündeki iki gri lekeyi gösterdi.</p>
<p>Benteley :</p>
<p>— Seni anlayamıyorum, dedi. Tanrının vergisi bir yetenekle doğmuşsun, oysa...</p>
<p>— Sen de Wakeman gibi konuşuyorsun. Eğer Birlikte kalsaydım. Telepatimi Reese Verrick üzerinde kullanacaktım. Bu bakımdan, onlardan ayrılmaktan başka ne yapabilirdim?</p>
<p>Eleanor’un gözlerinde acılı bir ifade vardı.</p>
<p>— Biliyor musun, kendimi kör gibi hissediyorum. Haykıra haykıra itiraz ettim, ama iş işten geçmişti.</p>
<p>— Şimdi nasılsın?</p>
<p>Eleanor omuz silkti.</p>
<p>— Yaşayacağım. Geri dönemeyeceğime göre, boş ver, sevgilim. İçkini iç ve rahatına bak.</p>
<p>Kadehini Benteley'in kadehiyle tokuşturdu.</p>
<p>— İçkinin adı Metangeyl. Callisto'nun havasında metan gazı olduğunu sanıyorum.</p>
<p>Benteley :</p>
<p>— Gezegen kolonilerden birine gittin mi?, diye sordu.</p>
<p>İçkisini yudumladı; oldukça sert sayılırdı.</p>
<p>— Çalışma kamplarını gördün mü? Polis, isyan çıkan kampı bastıktan sonra hiç gittin mi oralara?</p>
<p>Eleanor sade dille :</p>
<p>— Hayır, dedi. Yeryüzünden hiç ayrılmadım. On dokuz yıl önce San Francisco'da doğdum. Bütün telepatlar oradan geliyor, unuttun mu? Son savaş sırasında Livermore’deki büyük araştırma tesisi bir Rus güdümlü mermisi tarafından imha edildi. Kurtulanların hepsi son derece hırpalanmıştı. Hepimiz, bir aileden geliyoruz, Earl ve Verna Phillips. Bütün Birlik mensupları birbirinin akrabasıdır. Çocukluk yıllarında eğitildim.</p>
<p>Salonun öbür ucundan doğru hafif müzik sesi duyuldu. Birkaç çift dansa başladı. Bazı erkekler gruplaşmışlar aralarında tartışıyorlardı. Konuşmalar Benteley'in kulağına kadar geliyordu.</p>
<p>— Söylediklerine göre laboratuvardan Haziranda çıkmış.</p>
<p>— Kediye pantolon giydirilir mi? İnsanlık değil.</p>
<p>— Bu hızda bir şey yapılabilir mi? Bana kalırsa, ben eskiye sadık kalırdım. Sub-C'ye.</p>
<p>Çift kanatlı kapının yanındaki birkaç çift paltolarını alıp gidiyordu.</p>
<p>Eleanor :</p>
<p>— Hep böyle olur, dedi. Kadınlar burunlarını pudralamak için giderler, erkekler de tartışmaya başlarlar.</p>
<p>— Verrick ne yapıyor?</p>
<p>— Şimdi anlayacaksın.</p>
<p>Verrick’in bütün konuşmaları bastıran sesi duyuldu. Bütün konuşmalara hakim olmuştu. Konuşma sesleri birden kesildi ve salonda bulunanlar dikkatle dinlemeye başladılar. Verrick’le Moore, ellerini kollarını sallayarak tartışırlarken asık suratlı, ciddî ifadeli erkekler küçük bir grup yaparak yaklaştılar.</p>
<p>Verrick :</p>
<p>— Bütün sorunları biz yaratıyoruz, dedi. Malzeme temini ve işçi fazlası sorunları gibi gerçek sorunlar değil.</p>
<p>Moore :</p>
<p>— Ner'den biliyorsunuz?, diye sordu.</p>
<p>— Bütün sistem sunîdir. M-Game, İkinci Dünya Savaşının ilk yarısında iki matematikçi tarafından icat edildi.</p>
<p>Bulundu demek istiyorsunuz. Onlar, sosyal düzenin bir poker partisi gibi strateji oyunu olduğunu görmüşlerdir. Pokerde uygulanan bir sistem sosyal sorunlarda da kullanılmıştır. İş ya da savaş gibi.</p>
<p>— Şans oyunuyla strateji oyunu arasında ne fark var?</p>
<p>Bu soruyu Laura Davis sormuştu. Kocasıyla beraber yakın bir yerde duruyordu.</p>
<p>Moore, şaşkınlıkla cevap verdi.</p>
<p>— Birçok şey. Şans oyununda bilerek aldatma diye bir şey yoktur. Oysa poker oyununda, oyuncular blöf yaparak karşısındaki oyuncuyu yanlış düşüncelere sevk edebilir. Elindeki kağıtların ne olduğunu belli etmez.</p>
<p>— Yani elinde iyi kâğıt olmadığı halde iyi kâğıt varmış gibi gösterirler ?</p>
<p>Moore, Laura'ya aldırmadan Verrick'e döndü.</p>
<p>— Toplumun strateji oyunu gibi idare edildiğini inkâr mı etmek istiyorsunuz? Minimax çok zekice bulunmuş bir hipotezdir. Bu hipotez bize, herhangi bir stratejiyi bozmak için rasyonal bilimsel metodu verir; strateji oyununu asıl bilimsel fonksiyonunun, belirli istatistik metotların uygulandığı şans oyununa dönüştürür.</p>
<p>— Hepsi bir kapıya çıkar. Şu Allahın cezası lotari, sınıf ve yetenek farkı gözetmeksizin alelade birini ortaya atıyor.</p>
<p>Moore, son derece heyecanlanmıştı.</p>
<p>— Tabiî, dedi. Bütün sistemimiz Minimax üzerine kurulmuştur. Lotari herkesi Minimax oyunu oynamaya, ya da mahvolmaya zorlar. Hileyi bırakarak bir rasyonal kurala dönüşmeye zorlanırız.</p>
<p>Verrick öfkeyle :</p>
<p>— Lotarinin değişik dönüşlerinin rasyonalle ilgisi yok, dedi. Değişik dönüşler yapan bir makine nasıl rasyonal olabilir ?</p>
<p>— Değişik faktör, bütün rasyonal şeklin bir fonksiyonudur. Değişik dönüşler karşısında, kimse stratejiye sahip olamaz. Herkesi değişik metotlara zorlar. Eğer rakibin karşısında değişik oynarsan, rakibin senin hakkında bir şey öğrenemez, çünkü sen de ne yapacağını önceden bilmiyorsundur.</p>
<p>Verrick :</p>
<p>— Şu halde hepimiz son derece aptal kişileriz, dedi. Herkes işaretleri ve haberleri değerlendirmeye çalışıyor. Herkes iki başlı danayı ve beyaz kargaları izah etmeye çalışıyor. Hepimiz değişik şansa dayanıyoruz. Plan yapamadığımız için kontrolü kaybediyoruz.</p>
<p>— Telepat Birliği karşısında nasıl plan yapabilirsin? Telepat Birliği, Minimax’ın bütün boşluklarını dolduruyor, her stratejiyi önceden öğreniyor. Oynamaya başlar başlamaz seni bulup ortaya çıkarıyorlar.</p>
<p>Verrick, fıçı gibi büyük göğsüne vurdu.</p>
<p>— Benim boynumda diğerleri gibi uğur falan yok. Şansımın iyi gitmesi için büyü falan da yaptırmıyorum. Oynadığım oyunu, ne şansla ne de stratejiyle oynuyorum. Tamamen tecrübelerime dayanarak oynuyorum. Teoriye biç güvenmiyorum. Her durumu geldiği gibi karşılıyor, gerektiği gibi hareket ediyorum. Buna tecrübe ve hüner derler. Bu da bende var.</p>
<p>— Tecrübe şansın bir fonksiyonudur. Şans içinde bulunulan durumun en iyi bir şekilde kullanılma içgüdüsüdür. Yaşının gerektiği gibi, hayatında öyle değişik durumlarla karşılaşmışsın ki, onlara benzer bir durum ortaya çıktığı zaman evvelce bildiğin için...</p>
<p>— Peki, Pellig? Onu ortaya atmam strateji değil mi?</p>
<p>— Stratejide aldatma vardır. Pellig'i ortaya atmakla kimseyi kandıramıyorsun ki !</p>
<p>Verrick :</p>
<p>— Saçma, diye homurdandı. Birliğin Pellig’ten haberi olması için elinden geleni yapmaya çalışıyorsun.</p>
<p>Moore öfkeyle :</p>
<p>— Bu senin fikrindi, dedi. O zaman söylemiştim, şimdi de tekrarlıyorum. Bırak haberleri olsun, nasıl olsa bir şey yapamazlar. Eğer elimde olsa bunu yarın televizyonla herkese duyururdum.</p>
<p>Verrick öfkeyle parladı.</p>
<p>— Allahın salağı, zaten senden başka bir şey beklenemezdi.</p>
<p>Moore, herkesin önünde işittiği bu laflardan son derece alınmıştı.</p>
<p>— Pellig mağlup edilemez. Minimax’ın temelini değiştirdik. Başlangıç noktası olarak lotarinin dönüşünü esas alıp yaptığım geliştirme...</p>
<p>Verrick sırtını Moore'a dönerken :</p>
<p>— Kes artık, Moore, dedi. Çok fazla konuşuyorsun.</p>
<p>Birkaç adım atınca kalabalık hemen açıldı,</p>
<p>— Bu değişiklik ortadan kaldırılmalı. Değişiklik boynunda asılıyken hiç bir plan yapamazsın.</p>
<p>Moore, Verrick'in arkasından haykırdı.</p>
<p>— Zaten bu sebeple ona sahibiz!</p>
<p>— Şu halde vazgeç! Ondan kurtul!</p>
<p>— Manimax açıp kapatabileceğin bir şey değil. Yerçekimi gibi bir şey, bir kanun, her şeye hakim olan bir kanun!</p>
<p>Benteley konuşulanları dinlemek üzere yaklaşmıştı.</p>
<p>— Doğal kanuna inanıyor musun?, diye sordu. Senin gibi Sekiz-Sekiz bir adam?</p>
<p>Moore, öfkeyle Benteley’e bakarak terslendi.</p>
<p>— Kim bu adam? Bizim konuşmamıza neden karışıyor?</p>
<p>Verrick :</p>
<p>— Ted Benteley, dedi. Senin gibi, Sekiz-Sekiz sınıfdan. İşe yeni aldık.</p>
<p>Moore sarardı.</p>
<p>— Sekiz-Sekiz mi? Bizim Sekiz-Sekiz'e ihtiyacımız yok!</p>
<p>Yüzü çirkin bir şekil aldı.</p>
<p>— Benteley, ha? Oiseau-Lyre’in sepetlediği bir adam mısın? Kovulma bir işçi, ha!</p>
<p>Benteley umursamaz bir tavırla :</p>
<p>— Doğru, dedi. İşten atılır atılmaz doğruca buraya geldim.</p>
<p>— Neden?</p>
<p>— Ne yaptığınla ilgiliyim de ondan.</p>
<p>— Ne yaptığım seni ilgilendirmez !</p>
<p>Verrick, kaba bir ifadeyle Moore’a :</p>
<p>— Yeter artık, dedi. Ya sus, ya da buradan defol. Bu andan itibaren Benteley seninle beraber çalışacak. İstesen de istemesen de.</p>
<p>— Projenin içine benden başkası giremez!</p>
<p>Yüzünde nefret ve meslekî kıskançlık anlamı belirdi.</p>
<p>— Oiseau-Lyre gibi üçüncü sınıf bir yerde tutunamazsa, bizim işlerimiz için yeteri kadar iyi değildir ve...</p>
<p>Benteley buz gibi sesle :</p>
<p>— Göreceğiz, dedi. Notlarını ve kağıtlarını elime geçirmek için sabırsızlanıyorum. İşini incelemek hoşuma gidecek. Tam aradığım gibi bir iş sanıyorum.</p>
<p>Verrick :</p>
<p>— İçmek istiyorum, diye mırıldandı. Burada konuşarak kaybedecek vaktim yok, yapacağım o kadar çok iş var ki!</p>
<p>Moore, Benteley’e son bir bakış fırlattıktan sonra acele adımlarla Verrick’in arkasından yürüdü. Kapı iki adamın arkasından kapandığı zaman sesleri duyulmaz oldu. Kalabalık tekrar konuşmaya başladı.</p>
<p>Eleanor öfkeyle :</p>
<p>— Ev sahibimiz gitti, dedi. Ne parti, değil mi ?</p>

</body>
</html>
