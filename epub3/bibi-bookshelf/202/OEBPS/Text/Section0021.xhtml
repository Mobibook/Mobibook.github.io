<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Candide ya da İyimserlik - Voltaire</title>
  <link href="../Styles/style.css" rel="stylesheet" type="text/css" />
  
<style type="text/css">
p.sgc-6 {text-indent: 1.5em; text-align: right;}
  span.sgc-5 {font-family: Arial; font-weight: bold; font-style: normal;}
  span.sgc-4 {font-family: Arial; font-weight: normal; font-style: normal;}
  p.sgc-3 {text-indent: 1.5em;}
  span.sgc-2 {font-family: Arial;  font-style: normal; font-weight: bold}
  span.sgc-1 {font-family: Arial;  font-weight: bold;}

  span.sgc-9 {font-family: Arial; font-weight: normal; font-style: normal;}

  span.sgc-7 {font-family: Arial; font-weight: bold; font-style: normal;}

  span.sgc-11 {font-weight: bold}
  p.sgc-10 {text-align: justify;}

  span.sgc-12 {font-family: Arial; font-weight: bold;}

  h1.sgc-13 {text-align: center;}
</style>
</head>

<body>
  <p class="heading0 sgc-3"><span class="sgc-2 sgc-4"><!--StartFragment--></span></p>

  <p><br /></p>
  <hr class="c2" />

  <h1 class="sgc-1 sgc-13"><strong>Yirminci Bölüm</strong></h1>
  <hr class="c2" />

  <p><br />
  <br /></p>

  <p class="heading0 sgc-3 sgc-10"><span class="sgc-2 sgc-9 sgc-11">Candide'le Martin'in denizde başına gelenler.</span></p>

  <p class="heading0 sgc-3 sgc-10"><span class="sgc-2 sgc-9 sgc-11">Böylece Martin adındaki yaşlı bilgin, Candide'le birlikte Bordeaux'ya gitmek üzere gemiye bindi. İkisi de çok görmüş, çok geçirmiş kişilerdi. Gemi Ümit Burnu'ndan geçerek Surinam'dan Japonya'ya bile gitse, her ikisinin de bütün yol boyunca maddi ve manevi acılar üzerine konuşacak şeyleri vardı.</span></p>

  <p class="heading0 sgc-3 sgc-10"><span class="sgc-2 sgc-9 sgc-11">Yine de Candide'in Martin'e büyük bir üstünlüğü varsa, o da, Matmazel Cunégonde'u görmekten hiç umudunu kesmemesiydi; Martin'in ise hiçbir umudu yoktu. Ayrıca Candide'in altınları, elmasları vardı; dünyanın en büyük servetleriyle yüklü yüz kırmızı koyun kaybetmiş olmasına, Hollandalı kaptanın düzenbazlığı içine dert olmakta devam etmesine rağmen, cebinde kalanları düşündükçe, hele yemekten sonra Cunégonde'dan söz açtıkça Pangloss'un iyimserliğine aklı yatar gibi oluyordu.</span></p>

  <p class="heading0 sgc-3 sgc-10"><span class="sgc-2 sgc-9 sgc-11">Bilgine: "Ya siz Bay Martin," dedi; "bütün bunlar hakkında ne düşünüyorsunuz? Maddi, manevi kötülük üzerindeki düşünceniz nedir?" Martin: "Efendim," diye yanıtladı; "papazlarım beni Socinien olmakla suçladılar; ama gerçekte ben Mani dinindenim."(Manicheen) (37) " Candide: "Benimle alay ediyorsunuz, dünyada artık Mani dininden kimse kalmadı" dedi. Martin: "Ben varım," dedi; "ne yapacağımı bilmiyorum ama başka türlü de düşünemiyorum." Candide: "Öyleyse sizin içinizde şeytan var" dedi. Martin "Şeytan bu dünyanın işlerine o kadar çok karışıyor ki, her yerde bulunduğu gibi benim vücudumda da bulunabilir" diye karşılık verdi. "Ama, itiraf ederim ki şu yerküreye, daha doğrusu yerküreciğe göz attığım zaman Allah'ın onu kötülük eden bir varlığın eline bıraktığını düşünüyorum; tabii Eldorado her zaman bu genellemenin dışında kalıyor. Yanıbaşındaki kentin yok olmasını istemeyen bir aile hemen hemen hiç görmedim. Her yerde zayıflar önlerinde süründükleri güçlülerden nefret ederler, güçlüler de onlara yünü ve eti satılık sürüler gibi davranırlar. Daha namuslu bir iş olanakları bulunmadığı için, talim görmüş bir milyon katil, ekmeğini kazanmak amacıyla Avrupa'nın bir ucundan öbür ucuna giderek düzenli bir biçimde adam öldürür, haydutluk eder; barış içinde yaşar gibi görünen sanatların geliştiği kentlerdeki insanlar, kuşatılmış bir şehrin uğradığı felaketten duyulan acıdan çok, haset, gaile ve kuşku içinde kıvranırlar. Gizli acılar genel felaketlerden daha acıdır. Sözün kısası, o kadar çok şey gördüm ve o kadar çok çektim ki Mani dininden oldum."</span></p>

  <p class="heading0 sgc-3 sgc-10"><span class="sgc-2 sgc-9 sgc-11">Candide: "Bütün bunlara karşın, şu dünyanın iyi yanları da var" dedi. Martin: "Olabilir, ama ben bilmiyorum." diye yanıtladı.</span></p>

  <p class="heading0 sgc-3 sgc-10"><span class="sgc-2 sgc-9 sgc-11">Bu tartışmanın ortasındabir top sesi duyuldu. Gürültü gittikçe arttı. Herkes dürbününü aldı. Aşağı yukarı üç mil uzakta iki geminin savaşa tutuştuğu görüldü. Rüzgâr bu gemilerin ikisini de Fransız gemisine o kadar yaklaştırdı ki gemidekiler savaşı güzelce seyretmek zevkine erdiler. Sonunda gemilerden biri ötekine öyle derinden ve öyle isabetli bir darbe vurdu ki, ona denizin dibini boylattı. Candide'le Martin, batan geminin güvertesinde yüz kadar insan gördüler; hepsi ellerini gökyüzüne doğru kaldırıyor, korkunç sesler çıkarıyorlardı; bir anda her şey denize gömüldü.</span></p>

  <p class="heading0 sgc-3 sgc-10"><span class="sgc-2 sgc-9 sgc-11">Martin: "İşte, dedi; gördünüz ya, insanlar birbirlerine nasıl davranıyorlar!.." Candide "Bu işte şeytanın parmağı olduğu kesin..." dedi. Bunları söylerken, geminin yanında, ne olduğu belli olmayan açık kırmızı bir şeyin yüzdüğünü gördü. Bunun ne olduğunu anlamak için denize bir filika indirdiler: Bu Candide'in koyunlarından biriydi. Candide'in koyununu bulmaktan duyduğu keyif, hepsi Eldorado'nun büyük elmaslarıyla yüklü yüz koyununu kaybettiği zaman duyduğu acıdan daha büyüktü.</span></p>

  <p class="heading0 sgc-3 sgc-10"><span class="sgc-2 sgc-9 sgc-11">Fransız kaptan çok geçmeden, su yüzünde kalan geminin bir İspanyolun, batan geminin ise bir Hollandalı korsanın olduğunu anladı; Candide'i soyup soğana çeviren işte bu korsandı. Alçak herifin çalmış olduğu büyük servet kendisiyle birlikte batmış ve bir tek koyun kurtulmuştu. Candide, Martin'e: "Görüyorsunuz ya," dedi; "suç her zaman cezasız kalmıyor; şu alçak Hollandalı gemici layık olduğu cezayı buldu." Martin: "Evet ama," dedi; "gemisine aldığı yolcuların ölmesi mi gerekiyordu ? Tanrı o dolandırıcıyı cezalandırdı, ama ötekileri de şeytan boğdu."</span></p>

  <p class="heading0 sgc-3 sgc-10"><span class="sgc-2 sgc-9 sgc-11">Fransız gemisiyle İspanyol gemisi her şeye karşın yollarına devam ettiler; Candide de Martin'le konuşmayı sürdürdü. On beş gün, boyuna tartıştılar; on beşinci günün sonunda da ilk günkünden fazla anlaşabilmiş değillerdi. Fakat ne de olsa konuşuyorlar, düşüncelerini birbirlerine söylüyorlar, avunuyorlardı. Candide, koyununu okşuyor: "Madem ki seni buldum," diyordu; "elbette Cunégonde'u da bulurum."</span></p>

  <p class="heading0 sgc-3 sgc-10"><span class="sgc-2 sgc-9 sgc-11"><br /></span></p>
</body>
</html>
