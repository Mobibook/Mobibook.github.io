<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Onikinci Gece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_8">3. Sahne</h2>

  <p class="ortaitalik">(Olivia'nın evi.)</p>

  <p class="indentmetinitalik">(Sir Toby ile Maria girerler.)</p>

  <p class="normal2">SIR TOBY</p>

  <p class="normal">Yeğenim ağabeyinin ölümünü amma da büyüttü. Ben halt etmek derim buna. Gam yükünü böylesine yüklendin mi belini doğrultamazsın.</p>

  <p class="normal2">MARIA</p>

  <p class="normal">Onu bunu bilmem Sir Toby. Geceleri eve daha erken gelmelisiniz. Yeğeniniz, yani bizim hanım, vakitli vakitsiz kapıya dayanmanıza fena halde bozuluyor.</p>

  <p class="normal2">SIR TOBY</p>

  <p class="normal">Bozuluversin, başkaları ona bozulacağına.</p>

  <p class="normal2">MARIA</p>

  <p class="normal">İyi ama düzen diye bir şey vardır. Kendinize biraz çekidüzen versenize.</p>

  <p class="normal2">SIR TOBY</p>

  <p class="normal">Çekidüzen mi? Neyim eksik? Kılık kıyafet yerinde. Üstümdekiler kafa çekmek için biçilmiş kaftan. Çizmelerim de meyhanenin yolunu şaşırırsa bağcıklarından asılsın keratalar.</p>

  <p class="normal2">MARIA</p>

  <p class="normal">Bu içki, böyle içkinin küpüne düşmek, sizi mahvedecek. Dün hanımım bundan yakınıyordu. Bir de o budala şövalyeden, hani kendisine kur yapsın diye buraya getirmiştiniz bir gece.</p>

  <p class="normal2">SIR TOBY</p>

  <p class="normal">Kim? Sir Andrew Aguecheek mi?</p>

  <p class="normal2">MARIA</p>

  <p class="normal">Ta kendisi.</p>

  <p class="normal2">SIR TOBY</p>

  <p class="normal">Onun gibi yiğit var mı buralarda? Boy bos, ense kulak yerinde.</p>

  <p class="normal2">MARIA</p>

  <p class="normal">Bunlar karın doyurmaz.</p>

  <p class="normal2">SIR TOBY</p>

  <p class="normal">Sen ne diyorsun, yılda üç bin dukalık geliri olan bir beyzade.</p>

  <p class="normal2">MARIA</p>

  <p class="normal">Bir yılda bu paranın altından girer, üstünden çıkar. Tutumsuz, savurgan, ahmağın biri.</p>

  <p class="normal2">SIR TOBY</p>

  <p class="normal">Şimdi ayıp ettin. Viola da gamba çalar, üç dört dili kitapsız, sular gibi konuşur. Doğuştan yetenekli.</p>

  <p class="normal2">MARIA</p>

  <p class="normal">Evet, doğuştan budala, bu da yetmiyormuş gibi doğuştan kavgacı. Aklı başında olanlar diyor ki, doğuştan korkaklığı hır çıkarma huyuna gem vurmasaydı çoktan mezarı boylardı.</p>

  <p class="normal2">SIR TOBY</p>

  <p class="normal">Yemin ederim böyle söyleyenler rezil herifler, iftiracılar. Kimmiş bunları diyenler?</p>

  <p class="normal2">MARIA</p>

  <p class="normal">Her gece sizinle kadeh tokuşturup, kafayı dumanladığını söyleyenler.</p>

  <p class="normal2">SIR TOBY</p>

  <p class="normal">Yeğenimin sağlığına kadeh kaldırıyoruz. Boğazımda bir geçit, Illyria'da içki kaldıkça Olivia'nın şerefine içerim. Kafası topaç gibi fırıl fırıl dönünceye kadar yeğenimin şerefine içmeyen namerttir. Hey hatun, toparlan bakayım. <span class="ideitalik">Castiliano vulgo</span><sup class="calibre3"><a href="../Text/Onikinci%20Gece_split_027.html#footnote-100-5" id="footnote-100-5-backlink">[5]</a></sup>, bak, Sir Andrew Agueface.</p>

  <p class="indentmetinitalik">(Sir Andrew girer.)</p>

  <p class="normal2">SIR ANDREW</p>

  <p class="normal">Sir Toby Belch! Nasılsınız Sir Toby Belch?</p>

  <p class="normal2">SIR TOBY</p>

  <p class="normal">Sizi gördüm daha iyi oldum Sir Andrew.</p>

  <p class="normal2">SIR ANDREW</p>

  <p class="normal">Ya senin keyfin yerinde mi tatlı parça?</p>

  <p class="normal2">MARIA</p>

  <p class="normal">Yerinde, ya sizin efendim?</p>

  <p class="normal2">SIR TOBY</p>

  <p class="normal">Yanaş, Sir Andrew, yanaş.</p>

  <p class="normal2">SIR ANDREW</p>

  <p class="normal">Bu kim?</p>

  <p class="normal2">SIR TOBY</p>

  <p class="normal">Yeğenimin <span class="ideitalik">femme de chambre</span>'ı, oda hizmetlerine bakar.<sup class="calibre3"><a href="../Text/Onikinci%20Gece_split_027.html#footnote-100-6" id="footnote-100-6-backlink">[6]</a></sup></p>

  <p class="normal2">SIR ANDREW</p>

  <p class="normal">Sevgili Bayan Yanaş. Gelin tanış olalım.</p>

  <p class="normal2">MARIA</p>

  <p class="normal">Adım Maria efendim.</p>

  <p class="normal2">SIR ANDREW</p>

  <p class="normal">Sevgili Bayan Maria Yanaş.</p>

  <p class="normal2">SIR TOBY</p>

  <p class="normal">Yanlışınız var şövalye. Yanaş demek, hamle yap, borda et, kıyak çek, askıntı ol, iskele al, üstüne atla demek.</p>

  <p class="normal2">SIR ANDREW</p>

  <p class="normal">Vay canına. Herkesin önünde böyle herzeler yenmez. Yanaş dediğin bu mu?</p>

  <p class="normal2">MARIA</p>

  <p class="normal">Hoşça kalın efendiler.</p>

  <p class="normal2">SIR TOBY</p>

  <p class="normal">Hele şu dilberi kaçır elinden Sir Andrew. Bir daha kılıcını çekmek nasip olmasın.</p>

  <p class="normal2">SIR ANDREW</p>

  <p class="normal">Böyle kaçıp giderseniz bayancığım, kılıcım kınında kalacak. Ne sanıyorsunuz, elinizin altında aptallar mı var?</p>

  <p class="normal2">MARIA</p>

  <p class="normal">Size el atmadım ki sayın bayım.</p>

  <p class="normal2">SIR ANDREW</p>

  <p class="normal">And olsun atacaksınız. Elimi tutacaksınız. Buyrun elim sizin.</p>

  <p class="normal2">MARIA</p>

  <p class="normal">Bakın ben harbi konuşurum. Beni dinlerseniz şu eli mahzene götürüp şaraba yatırın.</p>

  <p class="normal2">SIR ANDREW</p>

  <p class="normal">Neden sevgilim? Neyi dokundurmak istiyorsun?</p>

  <p class="normal2">MARIA</p>

  <p class="normal">Bu el kuru efendim.</p>

  <p class="normal2">SIR ANDREW</p>

  <p class="normal">Bana suya sabuna dokunma dediler. Yoksa yaştır işin. Kuzum bu ne biçim şaka?</p>

  <p class="normal2">MARIA</p>

  <p class="normal">Kupkuru bir şaka efendim.</p>

  <p class="normal2">SIR ANDREW</p>

  <p class="normal">Bence sulu bir şaka. Sende bol mu böyle şakalar?</p>

  <p class="normal2">MARIA</p>

  <p class="normal">On parmağımda on tanesi. Sizi suya götürür de susuz getiririm. Şimdi elinizi bıraktım. Elim boş gidiyorum.</p>

  <p class="indentmetinitalik">(Çıkar.)</p>

  <p class="normal2">SIR TOBY</p>

  <p class="normal">Ey şövalyem, şimdi bir kadeh kanarya şarabına fena halde ihtiyacın var. Seni hiç böyle çarpılmış gördüm müydüm ahbap?</p>

  <p class="normal2">SIR ANDREW</p>

  <p class="normal">Görmediniz sanırım. Ama kanarya şarabının nasıl başıma vurduğunu görmüşsünüzdür. Aklım mı kıt nedir? Sıradan bir Hıristiyandan daha zeki değilim korkarım. Sığır etine pek düşkünümdür. Bu zekâmı körletiyor galiba.</p>

  <p class="normal2">SIR TOBY</p>

  <p class="normal">Ona ne şüphe!</p>

  <p class="normal2">SIR ANDREW</p>

  <p class="normal">Bundan emin olsam, zerresini ağzıma koymazdım. Yarın atıma atlayıp evime dönüyorum, Sir Toby.</p>

  <p class="normal2">SIR TOBY</p>

  <p class="normal"><span class="ideitalik">Pourquoi</span><sup class="calibre3"><a href="../Text/Onikinci%20Gece_split_027.html#footnote-100-7" id="footnote-100-7-backlink">[7]</a></sup>, sevgili şövalyem?</p>

  <p class="normal2">SIR ANDREW</p>

  <p class="normal">Ne demek <span class="ideitalik">pourquoi</span>? Git mi demek, kal mı demek? Eskrime, dansa, ayı dövüşlerine bunca zaman ayıracağıma keşke dil öğrenseydim, keşke dilbaz olsaydım, kendimi sanata adasaydım.</p>

  <p class="normal2">SIR TOBY</p>

  <p class="normal">O zaman saçların kıvır kıvır olurdu.</p>

  <p class="normal2">SIR ANDREW</p>

  <p class="normal">Neden saçlarım kıvır kıvır olsun?</p>

  <p class="normal2">SIR TOBY</p>

  <p class="normal">Dilbazlar bakmaz yaşa başa, saçlara vurdurur maşa. Saçın kudretten dalgalı değil şövalyem.</p>

  <p class="normal2">SIR ANDREW</p>

  <p class="normal">Ama bana yakışıyor değil mi?</p>

  <p class="normal2">SIR TOBY</p>

  <p class="normal">Yakışıyor tabii. Örekeden sarkan sarı lepiskalar misali. Hamarat bir ev kadını seni iki bacağının arasına kıstırıp bir güzel örse şu lepiska saçlarını.</p>

  <p class="normal2">SIR ANDREW</p>

  <p class="normal">Kararım karar Sir Toby. Yarından tezi yok çekip gidiyorum buradan. Yeğeniniz bana görünmeyecek. Görünse bile bire dört bahse girerim, bir daha yüzümü görmek istemeyecek. Şuradaki komşusu, yani sayın kont, onun için deli divane oluyor.</p>

  <p class="normal2">SIR TOBY</p>

  <p class="normal">Kontta gözü yok. Kendinden yaşça, başça ve servet bakımından üstün biriyle evlenmeye hiç niyetli değil. Buna yemin ettiğini kulaklarımla işittim. Senin için hâlâ umut var adamım.</p>

  <p class="normal2">SIR ANDREW</p>

  <p class="normal">Bir ay daha kalacağım. Ben de zıpırın tekiyim hani. Maskeli balolara bayılırım, içkili cümbüşlere doyamam.</p>

  <p class="normal2">SIR TOBY</p>

  <p class="normal">Sen bu zamazingoları kıvırır mısın şövalye?</p>

  <p class="normal2">SIR ANDREW</p>

  <p class="normal">Illyria'daki hiçbir adamdan geri kalmam. Mevkice benden üstün olanlarla aşık atmam tabii. Ama dansta ustalık taslayanlar bile benimle boy ölçüşemez.</p>

  <p class="normal2">SIR TOBY</p>

  <p class="normal">O oynak mı oynak <span class="ideitalik">galliard</span><sup class="calibre3"><a href="../Text/Onikinci%20Gece_split_027.html#footnote-100-8" id="footnote-100-8-backlink">[8]</a></sup> dansına ayak uydurabilir misin bakalım?</p>

  <p class="normal2">SIR ANDREW</p>

  <p class="normal">Bu dansta keklik gibi seker, havalara sıçrarım.</p>

  <p class="normal2">SIR TOBY</p>

  <p class="normal">Ben de yahniye soğan doğrarım.</p>

  <p class="normal2">SIR ANDREW</p>

  <p class="normal">Hem ileri, hem geri adımlarda kulunuzun yoktur benzeri.</p>

  <p class="normal2">SIR TOBY</p>

  <p class="normal">Bu marifetler neden gizleniyor? Bu beceriler neden bir esrar perdesi arkasında saklanıyor? Bayan Mall'un portresi gibi tozlanmasın diye mi? Neden kiliseye kıvrak bir <span class="ideitalik">galliard</span>'la seke seke gidip, canlı bir <span class="ideitalik">courant</span>'la<sup class="calibre3"><a href="../Text/Onikinci%20Gece_split_027.html#footnote-100-9" id="footnote-100-9-backlink">[9]</a></sup> hoplaya zıplaya dönmüyorsun? Yerinde olsam yürürken bile <span class="ideitalik">jig</span><sup class="calibre3"><a href="../Text/Onikinci%20Gece_split_027.html#footnote-100-10" id="footnote-100-10-backlink">[10]</a></sup> figürleri yapardım. Kenefe giderken bile <span class="ideitalik">cinq pas</span>'dan<sup class="calibre3"><a href="../Text/Onikinci%20Gece_split_027.html#footnote-100-11" id="footnote-100-11-backlink">[11]</a></sup> şaşmazdım. Böyle yeteneklerin gizleneceği bir yer mi şu köhne dünya? Bacakların nasıl da güçlü, nasıl da biçimli. Bir dans yıldızının altında doğmuşsun besbelli.</p>

  <p class="normal2">SIR ANDREW</p>

  <p class="normal">Bacaklarım güçlüdür güçlü olmasına. Alev renkli çorapları da çektim mi görenler hayran kalır. Haydi bir cümbüşe var mısınız?</p>

  <p class="normal2">SIR TOBY</p>

  <p class="normal">Canıma minnet. Biz Boğa burcundan değil miyiz?</p>

  <p class="normal2">SIR ANDREW</p>

  <p class="normal">Boğa mı? Bu burçta doğanların kasıkları ve yürekleri sağlam olur.</p>

  <p class="normal2">SIR TOBY</p>

  <p class="normal">Hayır efendim. Boğalarda asıl kavi olan baldır bacaktır. Şöyle bir zıpla da görelim. Daha yüksek, daha yüksek. Aferin, aslan şövalyem.</p>

  <p class="indentmetinitalik">(Çıkarlar.)</p>
</body>
</html>
