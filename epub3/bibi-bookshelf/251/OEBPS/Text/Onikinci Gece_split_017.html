<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Onikinci Gece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_16">1. Sahne</h2>

  <p class="ortaitalik">(Olivia'nın bahçesi.)</p>

  <p class="indentmetinitalik">(Viola ile Soytarı bir dümbelekle girerler.)</p>

  <p class="normal2">VIOLA</p>

  <p class="normal">Sen de, müziğin de çok yaşayın. Geçimin şu dümbelek yüzünden mi?</p>

  <p class="normal2">SOYTARI</p>

  <p class="normal">Hayır beyzadem, kilise yüzünden.</p>

  <p class="normal2">VIOLA</p>

  <p class="normal">Din adamlarından mısın?</p>

  <p class="normal2">SOYTARI</p>

  <p class="normal">Ne gezer efendim. Evim kiliseyle yüz yüze.</p>

  <p class="normal2">VIOLA</p>

  <p class="normal">Bir dilenci krala yakın oturuyorsa kralın yakınıdır. Kiliseyle senin dümbelek yüz yüze bakıyorsa, vay kambur felek diyebilirsin.</p>

  <p class="normal2">SOYTARI</p>

  <p class="normal">Böyle söyleyen sizsiniz, efendim. Bugünleri de görecekmişiz. Hazırcevap bir adam bir cümleyi evirip çevirir, oğlak derisinden bir eldiven gibi tersyüz ediverir.</p>

  <p class="normal2">VIOLA</p>

  <p class="normal">Bak bu doğru. Kelimeler onlarla ustaca oynayanların dilinde oynaklaşır.</p>

  <p class="normal2">SOYTARI</p>

  <p class="normal">Bunun için kız kardeşim adsız kalsın, daha iyi.</p>

  <p class="normal2">VIOLA</p>

  <p class="normal">Niçin adamım?</p>

  <p class="normal2">SOYTARI</p>

  <p class="normal">Onun adı da bir kelimedir. Çapkınların diline düşerek oynaklaşmasın. Kelimeler oyunbazdır, oyunbaz. Kelimelerin yüzü kara çıkalı, artık kimsenin sözü senet diye kabul edilmiyor.</p>

  <p class="normal2">VIOLA</p>

  <p class="normal">Bunu nasıl kanıtlarsın?</p>

  <p class="normal2">SOYTARI</p>

  <p class="normal">Ancak kelimelerle, ama kelimeler öyle gözden düştü ki onlarla bir şey kanıtlamaya çalışmak boşuna.</p>

  <p class="normal2">VIOLA</p>

  <p class="normal">Besbelli, sen neşeli bir adamsın. Hiçbir şey umurunda değil.</p>

  <p class="normal2">SOYTARI</p>

  <p class="normal">Aldanıyorsunuz efendim. Bazı şeyler umurumdadır. Ama hiçe saydıklarım değil. Siz benim gözümde hiç olduğunuza göre, hiçi kim görebilir; hiç kimse!</p>

  <p class="normal2">VIOLA</p>

  <p class="normal">Lady Olivia'nın soytarısı değil misin?</p>

  <p class="normal2">SOYTARI</p>

  <p class="normal">Hayır efendim. Aklından zoru yok. Onun için yanında soytarı barındırmaz, tabii evleninceye kadar. Ben Lady Olivia'nın soytarısı değil, sadece kelimelerle oynayan, onları havaya atıp tutan kelime cambazıyım. Soytarılarla kocalar arasındaki fark sarıkanatla lüfer arasındaki kadar. Yani koca daha büyük soytarıdır.</p>

  <p class="normal2">VIOLA</p>

  <p class="normal">Seni geçenlerde Kont Orsino'larda gördüm.</p>

  <p class="normal2">SOYTARI</p>

  <p class="normal">Şaklabanlık güneş gibi yeryüzünün çevresinde dolaşır. Her yerde parlar. Kusura bakmayın. Bir şaklaban benim hanımım kadar sizin efendinizin yanında da eğleşirse fena olmaz. Orada sizin zekânız dikkatimi çekmişti.</p>

  <p class="normal2">VIOLA</p>

  <p class="normal">Sözü dönüp dolaştırıp bana getireceksen kes burada. Al, bu harçlığın.</p>

  <p class="indentmetinitalik">(Bir para verir.)</p>

  <p class="normal2">SOYTARI</p>

  <p class="normal">Jüpiter bir daha sakal dağıtırken seni de gözetsin.</p>

  <p class="normal2">VIOLA</p>

  <p class="normal">Doğrusunu istersen bir tanesinde gözüm var. Ama kendi çenemde bitmesin. Hanımın içerde mi?</p>

  <p class="normal2">SOYTARI</p>

  <p class="normal">Bunlardan ikisi bir araya gelse üremezler mi efendim?<sup class="calibre3"><a href="../Text/Onikinci%20Gece_split_027.html#footnote-100-19" id="footnote-100-19-backlink">[19]</a></sup></p>

  <p class="normal2">VIOLA</p>

  <p class="normal">Bir arada kalır ve işletilirlerse.</p>

  <p class="normal2">SOYTARI</p>

  <p class="normal">Bu Troilus'a bir Cressida getirmek için Frigyalı Pandarus<sup class="calibre3"><a href="../Text/Onikinci%20Gece_split_027.html#footnote-100-20" id="footnote-100-20-backlink">[20]</a></sup> gibi muhabbet tellallığı yapmaya hazırım.</p>

  <p class="normal2">VIOLA</p>

  <p class="normal">Sizi anlıyorum efendim. Bu ince bir zanaat, düzeyli bir dilencilik.</p>

  <p class="indentmetinitalik">(Ona bir para daha verir.)</p>

  <p class="normal2">SOYTARI</p>

  <p class="normal">Bir dilenci dilenmekten yüksünmez. Cressida da dilenciydi. Hanımım içerde. Nereden geldiğinizi açıklarım kendilerine. Kimsiniz, amacınız ne? Bunlar benim alanım dışında kalır. Saham diyecektim ama bu kelime demode oldu.</p>

  <p class="indentmetinitalik">(Çıkar.)</p>

  <p class="normal2">VIOLA</p>

  <p class="normal">Deli geçinecek kadar akıllı bu adam.</p>

  <p class="normal">Bunun için de keskin bir zekâ gerek.</p>

  <p class="normal">Alaya aldığı kişinin huyunu suyunu,</p>

  <p class="normal">Zamanı zemini kollayacak.</p>

  <p class="normal">Atmaca gibi her tüyün üstüne atlayacak.</p>

  <p class="normal">Akıllı adamın işi kadar emek ister.</p>

  <p class="normal">Aklı uyanık soytarı baltayı taşa vurmaz.</p>

  <p class="normal">Akıllı sapıtmasın bir kez, artık hiç şifa bulmaz.</p>

  <p class="indentmetinitalik">(Sir Toby ile Sir Andrew girerler.)</p>

  <p class="normal2">SIR TOBY</p>

  <p class="normal">Tanrı sizi korusun efendim.</p>

  <p class="normal2">VIOLA</p>

  <p class="normal">Sizi de bayım.</p>

  <p class="normal2">SIR ANDREW</p>

  <p class="normal">Dieu vous garde, monsieur.<sup class="calibre3"><a href="../Text/Onikinci%20Gece_split_027.html#footnote-100-21" id="footnote-100-21-backlink">[21]</a></sup></p>

  <p class="normal2">VIOLA</p>

  <p class="normal">Et vous aussi; votre serviteur.<sup class="calibre3"><a href="../Text/Onikinci%20Gece_split_027.html#footnote-100-22" id="footnote-100-22-backlink">[22]</a></sup></p>

  <p class="normal2">SIR ANDREW</p>

  <p class="normal">Öylesiniz umarım centilmen, ben de sizin emrinizdeyim.</p>

  <p class="normal2">SIR TOBY</p>

  <p class="normal">Eve yaklaşsanıza. Yeğenim girmenizi istiyor. Alışverişiniz onunla olacaksa.</p>

  <p class="normal2">VIOLA</p>

  <p class="normal">Kendisine gönderildim. Görevimin amacı huzurlarına varmak.</p>

  <p class="normal2">SIR TOBY</p>

  <p class="normal">Öyleyse durduğunuz kabahat. Tabanlarınızı yağlayın.</p>

  <p class="normal2">VIOLA</p>

  <p class="normal">Neyi yağlayayım efendim?</p>

  <p class="normal2">SIR TOBY</p>

  <p class="normal">Oyalanmayın, koşun demek istedim.</p>

  <p class="normal2">VIOLA</p>

  <p class="normal">Anlaşıldı efendim. Ama geç kaldım.</p>

  <p class="indentmetinitalik">(Olivia ile Maria girerler.)</p>

  <p class="normal">Ey eşi, menendi bulunmayan hanımefendi, gökler üstünüze miskler yağdırsın.</p>

  <p class="normal2">SIR ANDREW</p>

  <p class="normal">Bu genç iyi terbiye görmüş bir saraylı. "Gökler üstünüze miskler yağdırsın." Güzel.</p>

  <p class="normal2">VIOLA</p>

  <p class="normal">Getirdiğim haberi ancak sizin o güzel, küçük kulağınıza özel olarak iletebilirim.</p>

  <p class="normal2">SIR ANDREW</p>

  <p class="normal">"Küçük", "güzel" ve "özel". Bunları kaydetmeli.</p>

  <p class="normal2">OLIVIA</p>

  <p class="normal">Bahçe kapısı kapansın. Bizi yalnız bırakın.</p>

  <p class="indentmetinitalik">(Sir Toby, Sir Andrew ve Maria çıkarlar.)</p>

  <p class="normal">Bana elinizi verin bayım.</p>

  <p class="normal2">VIOLA</p>

  <p class="normal">Emriniz olur efendim. Değersiz hizmetlerimi sunarım.</p>

  <p class="normal2">OLIVIA</p>

  <p class="normal">Adınız ne?</p>

  <p class="normal2">VIOLA</p>

  <p class="normal">Hizmetkârınızın adı Cesario'dur güzel prenses.</p>

  <p class="normal2">OLIVIA</p>

  <p class="normal">Hizmetkârım mı? Gereksiz bir tevazu göstermeyin. Siz Kont Orsino'nun hizmetindesiniz, delikanlı.</p>

  <p class="normal2">VIOLA</p>

  <p class="normal">O da sizin hizmetinizde. Kölenizin kölesi sizin de köleniz sayılmaz mı?</p>

  <p class="normal2">OLIVIA</p>

  <p class="normal">Kont Orsino aklımdan bile geçmiyor. Keşke o da beni aklından silse.</p>

  <p class="normal2">VIOLA</p>

  <p class="normal">Madam, konta karşı daha insaflı davranmanız için yalvarmaya geldim.</p>

  <p class="normal2">OLIVIA</p>

  <p class="normal">Rica ederim, lütfen bir daha söz açmayın ondan.</p>

  <p class="normal">Ama bir başkasının dileğini iletirseniz,</p>

  <p class="normal">Evrende dönen gezegenlerin uyumlu müziğinden,</p>

  <p class="normal">Daha hoş gelir kulağıma.</p>

  <p class="normal2">VIOLA</p>

  <p class="normal">Sevgili bayan...</p>

  <p class="normal2">OLIVIA</p>

  <p class="normal">Yalvarırım izin verin. Beni burada büyülediğiniz zaman,</p>

  <p class="normal">Arkanızdan bir yüzük yollamıştım.</p>

  <p class="normal">Korkarım hem kendimi, hem adamımı, hem de sizi zora koştum.</p>

  <p class="normal">Kendinizin olmadığını bildiğiniz bu şeyi,</p>

  <p class="normal">Hile ile size sokuşturmak, ne utanılacak bir davranış.</p>

  <p class="normal">Kim bilir neler düşündünüz? Şerefimi on paralık ettim.</p>

  <p class="normal">Ne kadar gizlesem boşuna, duygularım apaçık meydanda.</p>

  <p class="normal">Şimdi konuşma sırası sizde.</p>

  <p class="normal2">VIOLA</p>

  <p class="normal">Size acıyorum.</p>

  <p class="normal2">OLIVIA</p>

  <p class="normal">Bu sevmeye doğru bir adımdır.</p>

  <p class="normal2">VIOLA</p>

  <p class="normal">Yanlış. Çoğu zaman düşmanlarımıza acıdığımızı herkes bilir.</p>

  <p class="normal2">OLIVIA</p>

  <p class="normal">Sanırım acı acı gülümseme zamanı geldi yeniden.</p>

  <p class="normal">Ah felek, zavallılar ne çabuk kapılıyor gurura!</p>

  <p class="normal">İnsan av olacaksa aslanın pençesine düşsün,</p>

  <p class="normal">Kurda kuşa yem olmasın.</p>

  <p class="indentmetinitalik">(Saat çalar.)</p>

  <p class="normal">Saat, vakti heba ettiğimi hatırlatıyor.</p>

  <p class="normal">Korkma sevgili çocuk, sana el koymam.</p>

  <p class="normal">Ama zekâca ve yaşça olgunlaştığın zaman,</p>

  <p class="normal">Karın iyi bir ürün biçecek.</p>

  <p class="normal">Haydi yolun açık olsun batıya doğru.</p>

  <p class="normal2">VIOLA</p>

  <p class="normal">Doğru batıya. Heyamol.<sup class="calibre3"><a href="../Text/Onikinci%20Gece_split_027.html#footnote-100-23" id="footnote-100-23-backlink">[23]</a></sup></p>

  <p class="normal">Zarafet ve ruh huzuru hanımefendimizi hiç terk etmesin.</p>

  <p class="normal">Efendime göndereceğiniz bir haber yok mu?</p>

  <p class="normal2">OLIVIA</p>

  <p class="normal">Dur. Yalvarırım söyle, benim için ne düşünüyorsun?</p>

  <p class="normal2">VIOLA</p>

  <p class="normal">Kimliğinizi yanlış değerlendiriyorsunuz bence.</p>

  <p class="normal2">OLIVIA</p>

  <p class="normal">Senin kimliğini de yanlış değerlendiriyorum öyleyse.</p>

  <p class="normal2">VIOLA</p>

  <p class="normal">Bu doğru. Sandığınız adam değilim ben.</p>

  <p class="normal2">OLIVIA</p>

  <p class="normal">Keşke istediğim gibi olsaydın.</p>

  <p class="normal2">VIOLA</p>

  <p class="normal">Daha mı iyi olurdu madam?</p>

  <p class="normal">Belki de. Çünkü şimdi sizin için bir gönül eğlencesiyim.</p>

  <p class="normal2">OLIVIA</p>

  <p class="normal">Şu öfke ve horgörüyle kıvrılan dudaklardaki güzelliğe bak.</p>

  <p class="normal">Ölümcül bir suç kendini gizlenen sevgiden daha çabuk açığa vurmaz.</p>

  <p class="normal">Günün en parlak saatinden daha aydınlıktır aşkın gecesi.</p>

  <p class="normal">Cesario, ilkbaharda açan güller adına, bakireliğin gizli tomurcuğu adına,</p>

  <p class="normal">Onur ve doğruluk adına, ne kadar gururlu olursan ol,</p>

  <p class="normal">Seni öylesine seviyorum ki, akılla, mantıkla gizlenmez bu tutku.</p>

  <p class="normal">Aşkımı dile getirdim diye beni küçümseme.</p>

  <p class="normal">Aranan sevgi iyidir. Ama daha iyisi beklenmeden verilen sevgi.</p>

  <p class="normal2">VIOLA</p>

  <p class="normal">Masumluk üstüne ant içerim, gençliğim üstüne.</p>

  <p class="normal">Bir tek kalbim, bir tek inancım, bir tek doğrum var benim.</p>

  <p class="normal">Bunlara hiçbir kadın hükmetmedi, hükmetmeyecek.</p>

  <p class="normal">Benim bunların tek sahibi, elveda soylu kadın, elveda.</p>

  <p class="normal">Efendimin yaşları benim gözlerimden dökülmeyecek bir daha.</p>

  <p class="normal2">OLIVIA</p>

  <p class="normal">Gel yine de. Ondan nefret eden bu kalbi,</p>

  <p class="normal">Sen yumuşatırsın belki.</p>

  <p class="indentmetinitalik">(Çıkarlar.)</p>
</body>
</html>
