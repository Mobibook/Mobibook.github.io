<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Onikinci Gece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_22">3. Sahne</h2>

  <p class="ortaitalik">(Olivia'nın bahçesi.)</p>

  <p class="indentmetinitalik">(Sebastian girer.)</p>

  <p class="normal2">SEBASTIAN</p>

  <p class="normal">İşte tertemiz gökyüzü, işte görkemli güneş;</p>

  <p class="normal">İşte bana verdiği inci. Dokunuyorum, görüyorum.</p>

  <p class="normal">Beni sarıp sarmalayan bu mucize</p>

  <p class="normal">Akıllara zarar. Yine de delilik değil.</p>

  <p class="normal">Antonio nerede? Onu Elephant'ta bulamadım;</p>

  <p class="normal">Ama uğramış, kentte beni aramaya çıkmış.</p>

  <p class="normal">Altın değerinde öğütler verebilirdi yanımda olsa.</p>

  <p class="normal">Duygularımla aklım çelişmiyor,</p>

  <p class="normal">Bu delilik değil, bir yanlışlık var işin içinde.</p>

  <p class="normal">Gel gelelim böyle bir rastlantı, talihin böylesine cömertleşmesi,</p>

  <p class="normal">Başıma gelmemişti hiç, gözlerime inanamıyorum.</p>

  <p class="normal">Aklım karışıyor. Deli olduğuma inanasım geliyor.</p>

  <p class="normal">Ya ben deliyim ya da bu bayan deli.</p>

  <p class="normal">Gel gelelim, deli olsa evini, hizmetindekileri</p>

  <p class="normal">Böyle çekip çeviremezdi.</p>

  <p class="normal">İşlerini böyle akıllıca yürütmek elinden gelir miydi?</p>

  <p class="normal">Davranışlarının düzgün, dengeli, basiretli olduğunu gözledim.</p>

  <p class="normal">İşin içinde bir iş var. Ama ne? İşte bayan geliyor.</p>

  <p class="indentmetinitalik">(Olivia ve rahip girerler.)</p>

  <p class="normal2">OLIVIA</p>

  <p class="normal">Böyle aceleci davrandığım için beni kınamayın.</p>

  <p class="normal">Niyetiniz iyiyse bu kutsal adamla birlikte</p>

  <p class="normal">Yakındaki küçük kiliseye gidelim.</p>

  <p class="normal">Onun huzurunda, o kutsanmış çatının altında,</p>

  <p class="normal">Bütün güvenin, bütün inancınla yaklaş bana.</p>

  <p class="normal">Şu şüpheci, şu kıskanç ruhum huzura kavuşsun.</p>

  <p class="normal">Sen açıklanmasını isteyinceye kadar rahip birleşmemizi gizli tutacak.</p>

  <p class="normal">Sonra soyuma, mevkiime yakışan bir törenle kutlarız.</p>

  <p class="normal">Ne dersin?</p>

  <p class="normal2">SEBASTIAN</p>

  <p class="normal">Bu kutsal adamın peşinden gideceğim seninle.</p>

  <p class="normal">Sadakat yemini ederek sadık kalacağım bu yemine.</p>

  <p class="normal2">OLIVIA</p>

  <p class="normal">Öyleyse kutsal peder, yolu göster</p>

  <p class="normal">Nur üstüne nura boğulsun gökler</p>

  <p class="normal">Kaydolurken bu nikâh silinmezler defterine</p>

  <p class="normal">Şüphenin gölgesi düşmesin üzerine.</p>

  <p class="indentmetinitalik">(Çıkarlar.)</p>
</body>
</html>
