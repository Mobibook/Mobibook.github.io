<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Onikinci Gece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_12">2. Sahne</h2>

  <p class="ortaitalik">(Bir sokak.)</p>

  <p class="indentmetinitalik">(Viola ve Malvolio değişik kapılardan girerler.)</p>

  <p class="normal2">MALVOLIO</p>

  <p class="normal">Şimdi Kontes Olivia'nın yanında değil miydiniz?</p>

  <p class="normal2">VIOLA</p>

  <p class="normal">Az önce efendim. Rahat bir yürüyüşle buraya vardım.</p>

  <p class="normal2">MALVOLIO</p>

  <p class="normal">Bu yüzüğü geri veriyor efendim. Keşke kendiniz alsaydınız da apar topar peşinizden koşmak zorunda kalmasaydım. Ayrıca zerre kadar istenmediğine efendinizi inandırmalısınız. Kendi kendine gelin güvey olmasın. Bu iş için zinhar bir daha adım atmayın buraya. Ancak efendinizin bu bozgunu nasıl karşıladığını rapor etmek için uğrayabilirsiniz. Buyrun, alın!</p>

  <p class="normal2">VIOLA</p>

  <p class="normal">Madem bu yüzüğü almış benden, istemem.</p>

  <p class="normal2">MALVOLIO</p>

  <p class="normal">Yapmayın efendim! Yüzüğü hırçınca hanımefendinin başına fırlatmışsınız. Kendileri aynı şekilde iade edilmesini emir buyurdular. İşte burada duruyor. Eğilip yerden almaya değerse alın. Değmezse bulanın kısmetiymiş diyelim.</p>

  <p class="indentmetinitalik">(Çıkar.)</p>

  <p class="normal2">VIOLA</p>

  <p class="normal">Ona yüzük müzük vermedim. Bu bayan ne demek istiyor?</p>

  <p class="normal">Şu kadere bak, sakın görünüşüme aldanıp bana vurulmasın.</p>

  <p class="normal">Uzun uzun baktı, gözlerini benden alamadı.</p>

  <p class="normal">Dili tutulmuştu sanki.</p>

  <p class="normal">Sonra dalgınca ipe sapa gelmez şeyler mırıldandı.</p>

  <p class="normal">Bana vuruldu besbelli.</p>

  <p class="normal">Şu suratsız haberciyi gönderen aşkın kurnazlığıdır.</p>

  <p class="normal">Bu efendimin yüzüğü değil. Ona yüzük falan yollamadı ki.</p>

  <p class="normal">Sevdiği benim. Öyleyse... Öyle, öyle!</p>

  <p class="normal">Zavallı kadın, keşke bir rüyaya âşık olsaydı.</p>

  <p class="normal">Kılık değiştirmek, şeytanın ekmeğine yağ süren bir oyunbazlık.</p>

  <p class="normal">Kadınların balmumundan yüreklerine mühürlerini basmak</p>

  <p class="normal">Yakışıklı düzenbazlar için ne kadar kolay.</p>

  <p class="normal">Ne yazık, zayıf yaratılmışız.</p>

  <p class="normal">Kabahat bizde değil, yaradılışımızda.</p>

  <p class="normal">Bu çatallı mesele nasıl çözülecek? Efendim onu candan seviyor.</p>

  <p class="normal">Ben, zavallı yaratık, efendime fena halde tutkunum.</p>

  <p class="normal">Kadın bir hata işlemiş, seve seve beni sevmiş.</p>

  <p class="normal">Benden başkasını gözü görmüyor.</p>

  <p class="normal">Al başına belayı... Bu işin sonu neye varacak?</p>

  <p class="normal">Erkek kaldıkça efendimin aşkını kazanmam için hiçbir umut yok.</p>

  <p class="normal">Kadınlığım –ne yazık– zavallı Olivia'ya boşuna ahlar vahlar çektirir.</p>

  <p class="normal">Ey zaman, bu karmaşanın içinden sen çık bakalım.</p>

  <p class="normal">Düğüm çetin mi çetin, çözmeye yetmez benim gücüm.</p>

  <p class="indentmetinitalik">(Çıkar.)</p>
</body>
</html>
