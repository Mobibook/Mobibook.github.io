<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Onikinci Gece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_10">5. Sahne</h2>

  <p class="ortaitalik">(Olivia'nın evi.)</p>

  <p class="indentmetinitalik">(Maria ve Soytarı girerler.)</p>

  <p class="normal2">MARIA</p>

  <p class="normal">Bana bak, ya nerde olduğunu söylersin ya da seni yarım ağızla bile savunmam. Hanımım kayıplara karıştığın için seni asacak.</p>

  <p class="normal2">SOYTARI</p>

  <p class="normal">Islanmışın yağmurdan pervası olmaz. Celladın alacağı bir can. Boynumuz kıldan ince.</p>

  <p class="normal2">MARIA</p>

  <p class="normal">Ne demek istiyorsun?</p>

  <p class="normal2">SOYTARI</p>

  <p class="normal">Ölümden öte köy yok.</p>

  <p class="normal2">MARIA</p>

  <p class="normal">Abartma, ufak at da civcivler yesin.</p>

  <p class="normal2">SOYTARI</p>

  <p class="normal">Hanımefendi neredeler?</p>

  <p class="normal2">MARIA</p>

  <p class="normal">Savaşta, nefsiyle ve talipleriyle savaşıyor. Maskaralık ederken bu nükteyi de kullanabilirsin, bir tarafın sıkıysa.</p>

  <p class="normal2">SOYTARI</p>

  <p class="normal">Tanrı kimilerini nüktedan yaratır. Bizim gibi maskaralar da onların sayesinde sayeban olur.</p>

  <p class="normal2">MARIA</p>

  <p class="normal">Yine de bu kadar uzun gözden kaybolduğun için ya asılacak ya da kovulacaksın. Bu asılmadan beter değil mi?</p>

  <p class="normal2">SOYTARI</p>

  <p class="normal">Boynuna kement geçirilen, evlilik boyunduruğundan kurtulur. Kovulmaya gelince, önümüz yaz, başımızı sokacak bir kovuk buluruz.</p>

  <p class="normal2">MARIA</p>

  <p class="normal">Öyleyse kararın karar.</p>

  <p class="normal2">SOYTARI</p>

  <p class="normal">Hiç değilse iki noktayı karara bağladım.</p>

  <p class="normal2">MARIA</p>

  <p class="normal">Bağlardan biri koparsa öteki tutar, ikisi de koparsa potur hapı yutar.</p>

  <p class="normal2">SOYTARI</p>

  <p class="normal">Hazırcevapsın dedik ya, haydi kızım git yoluna. Sir Toby içkiyi bırakırsa, seni bu yöredeki Havva kızlarının en bilmişi diye taksın koluna.</p>

  <p class="normal2">MARIA</p>

  <p class="normal">Sus rezil, kapat çeneni. Bunu işitmek bile istemiyorum. Bak hanımım geliyor. Kendini temize çıkarmak için usturuplu bir bahane bulursan iyi edersin.</p>

  <p class="indentmetinitalik">(Çıkar.)</p>

  <p class="indentmetinitalik">(Lady Olivia, Malvolio ve diğer adamlarıyla girer.)</p>

  <p class="normal2">SOYTARI</p>

  <p class="normal">Haydi zekâvet, biraz gayret. Sakın duraklama. Maskaralık edelim derken kepaze olmayalım. Zeki geçinenlerin çoğu böndür. Ben kendimi akıllı sanacak kadar şaşkaloz değilim. Yine de bu salozlara fark atarım. Ne demiş, Quinapalus<sup class="calibre3"><a href="../Text/Onikinci%20Gece_split_027.html#footnote-100-12" id="footnote-100-12-backlink">[12]</a></sup>: "Veli bir deliyi, deli bir veliye yeğ tutarım." Tanrı sizi kayırsın hanımefendi.</p>

  <p class="normal2">OLIVIA</p>

  <p class="normal">Seni gözüm görmesin. Götürün şu deliyi.</p>

  <p class="normal2">SOYTARI</p>

  <p class="normal">İşitmediniz mi ahmak herifler. Götürün hanımefendiyi.</p>

  <p class="normal2">OLIVIA</p>

  <p class="normal">Git işine. Can sıkıcı bir soytarı oldun. Bıktım senden. Üstelik sözünde durmuyorsun.</p>

  <p class="normal2">SOYTARI</p>

  <p class="normal">Bu iki kusur müskirat ve nasihatle düzeltilebilir, madonna. Soytarıya içkiyi dayadın mı canlanır, bir can şenliği olur. Güvenilmez adamsa sıkı bir nasihat geçeceksin. Düzelt bu kusurunu diyeceksin. Nefsini ıslah etmeyenin hakkı kötektir. Adam olursa aferin, olmazsa terziye gönderin. Kocaman bir yamayla ayıbını örtüversin. Irzına geçilen fazilet günahla örtülür; tövbekâr günah faziletle yamanır. Bu yamalı bohça işe yararsa ne âlâ, yaramazsa o da mı tasa? Kader denilen boynuzlu kerata, cümlenin başına püsküllü bela. Hanımefendi buyurdular: Götürün şu deliyi! Ne duruyorsunuz, götürün bizzat kendilerini.</p>

  <p class="normal2">OLIVIA</p>

  <p class="normal">Soytarı efendi, sizi götürmeleri emredildi.</p>

  <p class="normal2">SOYTARI</p>

  <p class="normal">Hata, azim hata hanımefendiciğim. <span class="ideitalik">Cucullus non facit monachum</span><sup class="calibre3"><a href="../Text/Onikinci%20Gece_split_027.html#footnote-100-13" id="footnote-100-13-backlink">[13]</a></sup>, yani ben kafadan çatlak değilim. Güzel madonna, sizin deli olduğunuzu kanıtlamama izin veriniz.</p>

  <p class="normal2">OLIVIA</p>

  <p class="normal">Bunu yapabilir misin?</p>

  <p class="normal2">SOYTARI</p>

  <p class="normal">Ustalıkla sevgili madonna.</p>

  <p class="normal2">OLIVIA</p>

  <p class="normal">Kanıtla da görelim.</p>

  <p class="normal2">SOYTARI</p>

  <p class="normal">Sizi sıkı sıkı sorgulamam gerekecek madonna. Atışa başlıyorum.</p>

  <p class="normal2">OLIVIA</p>

  <p class="normal">Laf kumkuması, konuş da biraz vakit öldürelim.</p>

  <p class="normal2">SOYTARI</p>

  <p class="normal">Nazlı madonnam, neden yasa gömüldünüz böyle?</p>

  <p class="normal2">OLIVIA</p>

  <p class="normal">İyi Soytarı, kardeşimin ölümüne yanarım.</p>

  <p class="normal2">SOYTARI</p>

  <p class="normal">Kardeşiniz cehennemde kavruluyor olsa gerek.</p>

  <p class="normal2">OLIVIA</p>

  <p class="normal">Durağı cennettir, hiç şüphem yok gerzek.</p>

  <p class="normal2">SOYTARI</p>

  <p class="normal">Durağı cennet olan bir kardeş için matem tutmak, insaf edin hangimiz ahmak! Durduğunuz kabahat efendiler, götürün şu deliyi.</p>

  <p class="normal2">OLIVIA</p>

  <p class="normal">Ne dersiniz Malvolio, şu soytarının gittikçe zihni açılıyor değil mi?</p>

  <p class="normal2">MALVOLIO</p>

  <p class="normal">Evet, zihni açık bir kaçık. Ölümün sillesiyle sarsılana dek sürüp gider bu. Akıl zafiyetine uğramak akıllı bir adam için bir nakısadır. Ama kaçığın işine gelir, işi gücü soytarılık değil mi?</p>

  <p class="normal2">SOYTARI</p>

  <p class="normal">Tanrıdan niyaz ederim, size acil bir zafiyet versin de herkesi gülmekten kırıp geçirin. Sir Toby benim bir tilki olmadığıma yemin edebilir, ama sizin kaçık olmadığınıza bahse girmek için iki meteliği bile gözden çıkarmaz.</p>

  <p class="normal2">OLIVIA</p>

  <p class="normal">Ya buna ne diyeceksiniz Malvolio?</p>

  <p class="normal2">MALVOLIO</p>

  <p class="normal">Hanımefendimizin böyle bir avanaktan hoşlanmalarına şaşıyorum doğrusu. Geçen gün bir atışmada taş kafalı bir soytarının bizimkine taş çıkardığını, kendisini düpedüz mat ettiğini gördüm. Baksanıza şimdiden kolu kanadı kırıldı. Siz gülerek onu pohpohlamazsanız dilini yutar. Ben asıl böyle yapmacıklı soytarılara gülerek, onlara şakşakçılık eden akıllı kişilere içerliyorum.</p>

  <p class="normal2">OLIVIA</p>

  <p class="normal">Ah, sizin derdiniz de kendinizi beğenmişlik Malvolio. Öyle mızmız bir adamsınız ki hiçbir taam ağzınıza layık değildir. Kişi hoşgörülü, geniş yürekli olursa, sizin yüreğinize gülle gibi oturan şeyleri birer kuş oku kadar hafife alır. Bir şaklabanın sataşmalarına gülüp geçer. Meslekten soytarının alaylarında kötü niyet aranmaz. Durmadan ona buna kusur bularak ciddiyet taslayan birinin eleştirilerinde kötü niyet aranmadığı gibi.</p>

  <p class="normal2">SOYTARI</p>

  <p class="normal">Mercurius<sup class="calibre3"><a href="../Text/Onikinci%20Gece_split_027.html#footnote-100-14" id="footnote-100-14-backlink">[14]</a></sup> sana cin fikirlik bağışlasın. Soytarıları iyi savundun.</p>

  <p class="indentmetinitalik">(Maria girer.)</p>

  <p class="normal2">MARIA</p>

  <p class="normal">Madam, kapıda bir delikanlı var. Sizi görmek için ayak diriyor.</p>

  <p class="normal2">OLIVIA</p>

  <p class="normal">Kont Orsino mu yollamış?</p>

  <p class="normal2">MARIA</p>

  <p class="normal">Bilmiyorum madam. Eli yüzü düzgün bir genç. Maiyeti de derli toplu.</p>

  <p class="normal2">OLIVIA</p>

  <p class="normal">Onu kapıda tutan kim?</p>

  <p class="normal2">MARIA</p>

  <p class="normal">Akrabanız Sir Toby, madam.</p>

  <p class="normal2">OLIVIA</p>

  <p class="normal">Sir Toby'yi oradan uzaklaştır lütfen. Kaçıklarla bozmuş. Hiç çekilmez.</p>

  <p class="indentmetinitalik">(Maria çıkar.)</p>

  <p class="normal">Siz gidin Malvolio. Kontun adamıysa evde yokum ya da hastayım. Başınızdan savmak için ne gerekirse söyleyin.</p>

  <p class="indentmetinitalik">(Malvolio çıkar.)</p>

  <p class="normal">Gördünüz mü efendim, şaklabanlıklarınız nasıl da bayatlamış. İnsanlar burun kıvırıyor.</p>

  <p class="normal2">SOYTARI</p>

  <p class="normal">En büyük oğlun soytarıymış gibi bizden yana çıktın madonna. Tanrı ona zihin açıklığı versin. İşte beyni sulanmış hısmın geliyor.</p>

  <p class="indentmetinitalik">(Sir Toby girer.)</p>

  <p class="normal2">OLIVIA</p>

  <p class="normal">Şimdiden yarı yarıya kafayı bulmuş, besbelli. Kapıdaki kim?</p>

  <p class="normal2">SIR TOBY</p>

  <p class="normal">Bir centilmen.</p>

  <p class="normal2">OLIVIA</p>

  <p class="normal">Bir centilmen mi? Nasıl?</p>

  <p class="normal2">SIR TOBY</p>

  <p class="normal">Efendiden bir adam. Ay, şu hıçkırığı Allah kahretsin. N'aber saloz?</p>

  <p class="normal2">SOYTARI</p>

  <p class="normal">Ömrünüze bereket Sir Toby.</p>

  <p class="normal2">OLIVIA</p>

  <p class="normal">Efendi, efendi! Nasıl bu kadar erken pusulayı şaşırdın?</p>

  <p class="normal2">SIR TOBY</p>

  <p class="normal">Fena yola mı sapmışım? Doğru yoldan şaşmam asla. Biri kapıya dayandı.</p>

  <p class="normal2">OLIVIA</p>

  <p class="normal">Anladık. Kimin nesi?</p>

  <p class="normal2">SIR TOBY</p>

  <p class="normal">İsterse şeytanın ta kendisi olsun, vız gelir tırıs gider.</p>

  <p class="indentmetinitalik">(Çıkar.)</p>

  <p class="normal2">OLIVIA</p>

  <p class="normal">Sarhoş adam neye benzer Soytarı?</p>

  <p class="normal2">SOYTARI</p>

  <p class="normal">Boğulmuş bir adama, deliye ve divaneye. Ölçüyü ilk aştığında deli, ikinci aştığında divane olur, üçüncüsünde boğulur.</p>

  <p class="normal2">OLIVIA</p>

  <p class="normal">Git de adliye memurunu ara. Benim adıma bu şüpheli ölümü araştırsın. Bizimki içki duvarını aşıp boğulmuş. Git de ilgilen şununla.</p>

  <p class="normal2">SOYTARI</p>

  <p class="normal">Bence divanelik aşamasında. Divaneye göz kulak olmak deliye kaldı.</p>

  <p class="indentmetinitalik">(Çıkar.)</p>

  <p class="indentmetinitalik">(Malvolio girer.)</p>

  <p class="normal2">MALVOLIO</p>

  <p class="normal">Madam, kapıdaki delikanlı sizinle konuşmayı aklına koymuş. İnadım inat diyor. Hasta olduğunuzu söyledim. Zaten hasta ziyaretine gelmiştim diye tutturdu. Uyuyor dedim. Zaten sizi uyandırmaya gelmişmiş. Bu gençle nasıl başa çıkacağımı bilemiyorum. Nuh diyor, peygamber demiyor.</p>

  <p class="normal2">OLIVIA</p>

  <p class="normal">Benimle konuşamayacağını söyleyin.</p>

  <p class="normal2">MALVOLIO</p>

  <p class="normal">Kaç kere söyledim. Kazık gibi buraya dikilirim, bayanla konuşmadan şurdan şuraya kıpırdamam diyor.</p>

  <p class="normal2">OLIVIA</p>

  <p class="normal">Ne biçim bir adam bu?</p>

  <p class="normal2">MALVOLIO</p>

  <p class="normal">Ademoğullarından.</p>

  <p class="normal2">OLIVIA</p>

  <p class="normal">Hali tavrı nasıl?</p>

  <p class="normal2">MALVOLIO</p>

  <p class="normal">Terbiyesi kıt, dik kafalının biri. İsteseniz de istemeseniz de sizinle konuşacak.</p>

  <p class="normal2">OLIVIA</p>

  <p class="normal">Görünüşü nasıl? Kaç yaşlarında?</p>

  <p class="normal2">MALVOLIO</p>

  <p class="normal">Ne erkek sayılacak kadar erişkin ne de çocuk sayılacak kadar tıfıl. Henüz tanelenmemiş bir bezelye ya da ham bir elma gibi. Erkekle çocuk arası bir yeniyetme. Ağzı laf yapıyor, yine de bu ağız süt kokuyor.</p>

  <p class="normal2">OLIVIA</p>

  <p class="normal">Bırakın gelsin. Nedimemi çağırın.</p>

  <p class="normal2">MALVOLIO</p>

  <p class="normal">Nedime, hanımefendi sizi çağırıyor.</p>

  <p class="indentmetinitalik">(Çıkar.)</p>

  <p class="indentmetinitalik">(Maria girer.)</p>

  <p class="normal2">OLIVIA</p>

  <p class="normal">Çabuk peçemi ver. Yüzümü örteyim. Orsino'dan bir elçiyi daha dinleyelim bakalım.</p>

  <p class="indentmetinitalik">(Viola girer.)</p>

  <p class="normal2">VIOLA</p>

  <p class="normal">Evin saygıdeğer hanımı hanginiz?</p>

  <p class="normal2">OLIVIA</p>

  <p class="normal">Benimle konuş, onun adına karşılık verebilirim. İsteğin ne?</p>

  <p class="normal2">VIOLA</p>

  <p class="normal">En parlak, en kusursuz, en eşsiz güzel – lütfen söyleyin bana, karşımda duran evin hanımı mı? Kendisini hiç görmedim. Söyleyeceklerim boşa giderse pek yazık olur. Hem çok güzel yazıldı, hem de ben ezberleyinceye kadar akla karayı seçtim. Boşuna nefes tüketmek istemem. İyi bayanlar, beni alaya almayın sakın. Kötü davranışların en hafifini bile kaldıramam.</p>

  <p class="normal2">OLIVIA</p>

  <p class="normal">Siz nereden geldiniz efendim?</p>

  <p class="normal2">VIOLA</p>

  <p class="normal">Ancak ezberlediklerimi söyleyebilirim. Bu rolümde yok. Nazik hanımefendi, bu evin hanımı olduğunuza inandırın beni, tiradıma başlayayım.</p>

  <p class="normal2">OLIVIA</p>

  <p class="normal">Siz oyuncu musunuz?</p>

  <p class="normal2">VIOLA</p>

  <p class="normal">Değilim, bilge bayan. Ama görünüşüme de aldanmayın derim. Siz evin hanımı mısınız?</p>

  <p class="normal2">OLIVIA</p>

  <p class="normal">Kendi mevkiimi gasp etmiyorsam, evet.</p>

  <p class="normal2">VIOLA</p>

  <p class="normal">Kendi mevkiinizi gasp ediyorsunuz bence. Başkalarına bağışlayacağınız şeyleri kendinize saklamanız yakışık almaz. Gel gelelim bu görevim dışında kalıyor. İzninizle sizi öven nutkuma başlayayım. Sonra da işin özüne gelelim.</p>

  <p class="normal2">OLIVIA</p>

  <p class="normal">İşin özüne gelin. Övgü faslından sizi affettim.</p>

  <p class="normal2">VIOLA</p>

  <p class="normal">Pek yazık! Bu bölümü ezberleyinceye kadar canım çıktı. Bilseniz ne kadar şiirsel.</p>

  <p class="normal2">OLIVIA</p>

  <p class="normal">Öyleyse yalandır büyük bir olasılıkla. Lütfen kendinize saklayın. Kapımda küstahlık ettiğinizi işittim. Neye benzediğinizi merak ettiğim için girmenize izin verdim, sizi dinlemek için değil. Deli değilseniz gidin, aklınız varsa sözü kısa kesin. Saçma sapan konuşmalara kulak verecek günümde değilim.</p>

  <p class="normal2">MARIA</p>

  <p class="normal">Haydi yelkenleri fayrap et efendi. Yolun açık olsun.</p>

  <p class="normal2">VIOLA</p>

  <p class="normal">Olmaz, yaman muço. Daha demir almıyorum. Buralarda oyalanacağım. Sevgili bayan, şu denizanasını biraz hizaya getirseniz. Düşüncelerinizi açın bana. Elçiye zeval olmaz.</p>

  <p class="normal2">OLIVIA</p>

  <p class="normal">Daha sözün başında kırk dereden su getirdiğinize göre, söyleyecekleriniz korkunç şeyler olmalı. Getirdiğiniz haber neymiş, öğrenelim.</p>

  <p class="normal2">VIOLA</p>

  <p class="normal">Bu sözler yalnız sizin kulağınız için. Savaş ilan etmeye, baç istemeye gelmedim. Size bir zeytin dalı uzatıyorum. Sözlerim sadece barış sözleri.</p>

  <p class="normal2">OLIVIA</p>

  <p class="normal">Yine de işe kabaca giriştiniz. Kimsiniz? Ne istiyorsunuz?</p>

  <p class="normal2">VIOLA</p>

  <p class="normal">Kabaca karşılandığım için kabalık ettim. Kim olduğum, ne istediğim kutsal bakirelik gibi gizlidir. Sizin kulağınıza kutsal kelam, başka kulaklara küfür gibi gelir.</p>

  <p class="normal2">OLIVIA</p>

  <p class="normal">Bizi yalnız bırakın. Şu kutsal kelam neymiş öğrenelim.</p>

  <p class="indentmetinitalik">(Maria ile maiyet çıkar.)</p>

  <p class="normal">Evet efendim. Başlayın.</p>

  <p class="normal2">VIOLA</p>

  <p class="normal">Güzeller güzeli...</p>

  <p class="normal2">OLIVIA</p>

  <p class="normal">Avutucu bir söz. Yoruma açık. Metninizin kaynağı nerede?</p>

  <p class="normal2">VIOLA</p>

  <p class="normal">Orsino'nun bağrında.</p>

  <p class="normal2">OLIVIA</p>

  <p class="normal">Bağrında mı? Bağrının neresinde?</p>

  <p class="normal2">VIOLA</p>

  <p class="normal">Kalbinde, kalbinin en derin köşesinde.</p>

  <p class="normal2">OLIVIA</p>

  <p class="normal">O bölümü okudum. Bana sapkınlık gibi geldi. Başka diyeceğiniz yok mu?</p>

  <p class="normal2">VIOLA</p>

  <p class="normal">Sevgili bayan, yüzünüzü bir görebilsem.</p>

  <p class="normal2">OLIVIA</p>

  <p class="normal">Efendiniz yüzümle alışverişe girmeniz için yetki verdi mi size? Şimdi metin dışına çıktınız. Ama perdeyi açıp resmi gösterelim.</p>

  <p class="indentmetinitalik">(Peçeyi açar.)</p>

  <p class="normal">Nasıl, bu portreyi beğendiniz mi?</p>

  <p class="normal2">VIOLA</p>

  <p class="normal">Tanrı övmüş de yaratmış. Tabii hepsi kudrettense.</p>

  <p class="normal2">OLIVIA</p>

  <p class="normal">Rengi hastır, yağmura, rüzgâra dayanır.</p>

  <p class="normal2">VIOLA</p>

  <p class="normal">Tanrının özene bezene yoğurduğu bir güzellik.</p>

  <p class="normal">Alı beyazı doğanın ince ve hünerli eliyle sürülüp, yakıştırılmış.</p>

  <p class="normal">Bayan, bu güzelliği, bu zarifliği mezara götürür,</p>

  <p class="normal">Dünyaya bir örneğini bırakmazsanız</p>

  <p class="normal">Yaşayan dişilerin en zalimi olursunuz.</p>

  <p class="normal2">OLIVIA</p>

  <p class="normal">O kadar da kötü yürekli değilim efendim. Vasiyetimde güzelliğimden parçalar bırakılacak. Hepsinin envanteri çıkarılacak. Özelliklerim ayrı etiketler altında belirtilecek. Örneğin, bir çift kırmızımtırak dudak; bir çift mavimtırak kül rengi göz, kapaklarıyla birlikte; bir adet boyun; bir adet çene, vesaire.</p>

  <p class="normal2">VIOLA</p>

  <p class="normal">Sizi olduğunuz gibi görüyorum. Çok gururlusunuz.</p>

  <p class="normal">Gel gelelim şeytanın ta kendisi bile olsanız, güzelliğinize diyecek yok.</p>

  <p class="normal">Lordum, efendim sizi seviyor. Eşsiz bir güzellikle</p>

  <p class="normal">Taçlandırılmış da olsanız, böyle bir sevgi karşılıksız</p>

  <p class="normal">kalmamalı.</p>

  <p class="normal2">OLIVIA</p>

  <p class="normal">Beni nasıl seviyor?</p>

  <p class="normal2">VIOLA</p>

  <p class="normal">Taparcasına, gözyaşları dökerek, bağrı yanarak,</p>

  <p class="normal">Ah çekince yeri göğü inleterek.</p>

  <p class="normal2">OLIVIA</p>

  <p class="normal">Efendiniz içimden geçenleri biliyor, onu sevemem.</p>

  <p class="normal">Erdemli olduğunu sanıyorum, soylu olduğunu biliyorum.</p>

  <p class="normal">Varlıklı, sağlam, lekesiz bir genç. Çok iyi bir şöhreti var.</p>

  <p class="normal">Cömert, bilgili, yürekli. Boylu boslu, yakışıklı bir adam.</p>

  <p class="normal">Yine de sevemem onu. Bu karşılığı alacağını bilmeliydi çoktan.</p>

  <p class="normal2">VIOLA</p>

  <p class="normal">Efendim gibi sizin için yanıp tutuşsaydım,</p>

  <p class="normal">Bu benim için bir ölüm kalım meselesi olsaydı,</p>

  <p class="normal">Aşkımı geri çevirmenize bir anlam veremez,</p>

  <p class="normal">Akıl erdiremezdim.</p>

  <p class="normal2">OLIVIA</p>

  <p class="normal">Ne yapardınız peki?</p>

  <p class="normal2">VIOLA</p>

  <p class="normal">Kapınızda söğüt<sup class="calibre3"><a href="../Text/Onikinci%20Gece_split_027.html#footnote-100-15" id="footnote-100-15-backlink">[15]</a></sup> ağacından bir kulübe yapıp çatar,</p>

  <p class="normal">Bu evin içinde esir tutulan ruhumu geri çağırırdım.</p>

  <p class="normal">Karşılıksız bırakılan sevgim üstüne yanık şarkılar yazar,</p>

  <p class="normal">Gecenin en ıssız saatlerinde bile çınlatırdım ortalığı.</p>

  <p class="normal">Adınızı yankılı tepelere haykırırdım.</p>

  <p class="normal">Havadaki yankı denilen o dedikoducu, o düzenbaz,</p>

  <p class="normal">"Olivia!" diye seslenirdi avaz avaz.</p>

  <p class="normal">Yerle gök arasında sıkışır kalır, ama bana acırdınız sonunda.</p>

  <p class="normal2">OLIVIA</p>

  <p class="normal">Neler neler yaparmışsınız meğer, soyunuz sopunuz nasıl?</p>

  <p class="normal2">VIOLA</p>

  <p class="normal">Kaderin beni düşürdüğü durumun üstünde;</p>

  <p class="normal">Yine de sızlanmıyorum. Bir centilmenim.</p>

  <p class="normal2">OLIVIA</p>

  <p class="normal">Efendinize gidin.</p>

  <p class="normal">Onu sevemem. Artık kimseleri yollamasın.</p>

  <p class="normal">Ama siz rasgele bana uğrayıp</p>

  <p class="normal">Bunu nasıl karşıladığını söylerseniz, o başka.</p>

  <p class="normal">Güle güle gidin.</p>

  <p class="normal">Zahmetleriniz için teşekkürler. Bunu benim için güle güle harcayın.</p>

  <p class="normal2">VIOLA</p>

  <p class="normal">Bahşiş bekleyen bir uşak değilim, keseniz sizde kalsın.</p>

  <p class="normal">Sizden karşılık bekleyen efendimdir. Benim bir beklentim yok.</p>

  <p class="normal">Aşk sizin seveceğiniz kişinin yüreğini çakmaktaşına çevirsin.</p>

  <p class="normal">Ateşiniz efendiminki gibi hor görülsün.</p>

  <p class="normal">Hoşça kalın, güzel zalim.</p>

  <p class="indentmetinitalik">(Çıkar.)</p>

  <p class="normal2">OLIVIA</p>

  <p class="normal">"Soyunuz sopunuz nasıl?"</p>

  <p class="normal">"Kaderin beni düşürdüğü durumun üstünde;</p>

  <p class="normal">Yine de sızlanmıyorum. Ben bir centilmenim."</p>

  <p class="normal">Yemin ederim, öylesin.</p>

  <p class="normal">Bu dil, bu yüz, bu endam, bu zarif eda, bu ruh;</p>

  <p class="normal">Soyluluğunu beş kez kanıtlıyor, beş yıldızlı bir arma gibi.</p>

  <p class="normal">Böyle hızlı hızlı çarpma yüreğim. Yavaş, yavaş.</p>

  <p class="normal">Keşke yer değiştirseydi efendi ile uşak.</p>

  <p class="normal">Bak şu işe! İnsan bu illete bu kadar çabuk tutulabilir mi?</p>

  <p class="normal">Bu gencin erdemleri sinsice gözlerimden içime sızıverdi sanki.</p>

  <p class="normal">Ne yapalım, öyle olsun. Hey Malvolio, nerdesin?</p>

  <p class="indentmetinitalik">(Malvolio girer.)</p>

  <p class="normal2">MALVOLIO</p>

  <p class="normal">Buradayım hanımefendi, emrinizdeyim.</p>

  <p class="normal2">OLIVIA</p>

  <p class="normal">Şu küstah habercinin peşinden koşun.</p>

  <p class="normal">Kontun adamının. Şu yüzüğü bıraktı,</p>

  <p class="normal">İsteyip istemediğimi bile sormadan.</p>

  <p class="normal">Kesinlikle istemiyorum, haberi olsun.</p>

  <p class="normal">Efendisini boş umutlara kaptırmasın.</p>

  <p class="normal">Ben ona göre değilim.</p>

  <p class="normal">Ama şu delikanlı yarın buradan geçerse,</p>

  <p class="normal">Nedenlerini açıklarım kendisine.</p>

  <p class="normal">Haydi çabuk Malvolio, düşün peşine.</p>

  <p class="normal2">MALVOLIO</p>

  <p class="normal">Baş üstüne efendim.</p>

  <p class="indentmetinitalik">(Çıkar.)</p>

  <p class="normal2">OLIVIA</p>

  <p class="normal">Ne yapıyorum ben? Korkarım,</p>

  <p class="normal">Gözüm gönlüm açılınca aklım başımdan gitti.</p>

  <p class="normal">Kudretini gösterdi kader. Gönül ferman dinlemiyor.</p>

  <p class="normal">Yazgımız neyse olsun. İş olacağına varsın.</p>

  <p class="indentmetinitalik">(Çıkar.)</p>
</body>
</html>
