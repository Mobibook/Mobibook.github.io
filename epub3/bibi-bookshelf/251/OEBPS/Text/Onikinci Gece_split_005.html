<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Onikinci Gece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_6">1. Sahne</h2>

  <p class="ortaitalik">(Dük'ün sarayı)</p>

  <p class="indentmetinitalik">(Illyria Dükü<sup class="calibre3"><a href="../Text/Onikinci%20Gece_split_027.html#footnote-100-1" id="footnote-100-1-backlink">[1]</a></sup> Orsino, Curio, başka lordlar, müzisyenler girerler.)</p>

  <p class="normal2">DÜK</p>

  <p class="normal">Müzik aşkı besliyorsa, çalın çalın.</p>

  <p class="normal">Gözü doysun, iştahtan kesilsin, şu aşk bitsin, tükensin.</p>

  <p class="normal">Yine şu ezgi, perde perde alçalan ezgi</p>

  <p class="normal">Son nefesini veriyor sanki.</p>

  <p class="normal">Öbek öbek menekşeleri soluyup,</p>

  <p class="normal">Tatlı kokularını çalan bir hoş seda gibi,</p>

  <p class="normal">Kulağımı okşadı. Kesin artık yetti.</p>

  <p class="normal">Aniden tadı kaçıverdi.</p>

  <p class="normal">Sen aşk, ne zapturapta gelmez,</p>

  <p class="normal">Ne delişmen şeysin sen.</p>

  <p class="normal">Bağrın açık enginler gibi, yine de</p>

  <p class="normal">En yükseklerde kanat çırpan bile</p>

  <p class="normal">Bu ummana dalmaya görsün.</p>

  <p class="normal">O dakika ne hükmü kalır ne şuncacık değeri,</p>

  <p class="normal">Öylesine ustadır ki sevgi kılık değiştirmede</p>

  <p class="normal">Havsalan almaz, aklın şaşar.</p>

  <p class="normal2">CURIO</p>

  <p class="normal">Ava gidiyor musunuz efendimiz?</p>

  <p class="normal2">DÜK</p>

  <p class="normal">Ne avı Curio?</p>

  <p class="normal2">CURIO</p>

  <p class="normal">Karaca.</p>

  <p class="normal2">DÜK</p>

  <p class="normal">Gitmez olur muyum! Avlanma</p>

  <p class="normal">En soylu uğraşım şu aşka düşeli.</p>

  <p class="normal">Gözlerim Olivia'nın yüzüne deyince</p>

  <p class="normal">Bu yüz havayı bütün illetlerden arındırıyor gibi geldi.</p>

  <p class="normal">Karasevda bir karacaya çevirdi beni.</p>

  <p class="normal">O gün bugündür arzularım,</p>

  <p class="normal">Akteon'u<sup class="calibre3"><a href="../Text/Onikinci%20Gece_split_027.html#footnote-100-2" id="footnote-100-2-backlink">[2]</a></sup> parçalayan o yırtıcı, o zalim</p>

  <p class="normal">Köpekleri gibi peşimi bırakmıyor.</p>

  <p class="indentmetinitalik">(Valentine girer.)</p>

  <p class="normal">Gel bakalım, ne haberler getirdin?</p>

  <p class="normal2">VALENTINE</p>

  <p class="normal">Bağışlayın efendimiz. Huzuruna alınmadım.</p>

  <p class="normal">Ama hizmetçisi şunları iletti:</p>

  <p class="normal">Yedi yaz geçmeden gökyüzü bile gül yüzünü göremeyecekmiş.</p>

  <p class="normal">Manastıra kapanan bir rahibe gibi peçeler takacak,</p>

  <p class="normal">Günde bir kez gözpınarlarını örseleyen tuzlu yaşlar dökerek,</p>

  <p class="normal">Odasını sulayacakmış.</p>

  <p class="normal">Bütün bunlar acılı yüreğinde ölü kardeşinin sevgisini,</p>

  <p class="normal">Taptaze, dipdiri tutmak için.</p>

  <p class="normal2">DÜK</p>

  <p class="normal">Bir ağabeye sevgi borcunu</p>

  <p class="normal">Böyle ödeyecek kadar rakik kalpli ise,</p>

  <p class="normal">Aşkın altın oku başka bütün sevgileri yok ettiği zaman,</p>

  <p class="normal">Aklını, yüreğinin, gönlünün tahtına kurulan,</p>

  <p class="normal">Tek hükümdarı nasıl sever kim bilir?</p>

  <p class="normal">Haydi koşalım mis kokulu çiçek yataklarına.</p>

  <p class="normal">Sevgi düşünceleri nasıl tomurcuk açar</p>

  <p class="normal">Yeşil kubbeli sayvanlar altına uzanınca.</p>

  <p class="indentmetinitalik">(Çıkarlar.)</p>
</body>
</html>
