<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Onikinci Gece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_14">4. Sahne</h2>

  <p class="ortaitalik">(Dük'ün sarayı.)</p>

  <p class="indentmetinitalik">(Dük, Viola, Curio ve diğerleri girer.)</p>

  <p class="normal2">DÜK</p>

  <p class="normal">Müzik, müzik isterim. İyi sabahlar dostlarım.</p>

  <p class="normal">Şimdi, sevgili Cesario, o eski, o garip şarkı var ya,</p>

  <p class="normal">Hani dün akşam işitmiştik.</p>

  <p class="normal">Sanki dindirdi acılarımı, o oynak, o basmakalıp havalardan fazla.</p>

  <p class="normal">Haydi yalnız bir dize.</p>

  <p class="normal2">CURIO</p>

  <p class="normal">Af buyrun efendimiz.</p>

  <p class="normal">O şarkıyı söyleyecek adam yok buralarda.</p>

  <p class="normal2">DÜK</p>

  <p class="normal">Kimdi söyleyen?</p>

  <p class="normal2">CURIO</p>

  <p class="normal">Soytarı Feste, efendimiz. Bayan Olivia'nın babası pek hoşlanırdı maskaradan. Uzakta olmasa gerek.</p>

  <p class="normal2">DÜK</p>

  <p class="normal">Onu arayın çabuk. Ama ezgiyi çalmaya hemen başlayın.</p>

  <p class="indentmetinitalik">(Curio çıkar. Müzik çalınır.)</p>

  <p class="normal">Buraya gel delikanlı. Bir gün âşık olursan,</p>

  <p class="normal">Zevkli açılarıyla kıvranırken aşkın, beni hatırla;</p>

  <p class="normal">Ben de gerçek âşıklar gibi,</p>

  <p class="normal">Sevdiğimi gündüz hayalimde, gece düşümde görürüm.</p>

  <p class="normal">Gel gelelim başka bütün duygularda kararsızım, hercaiyim.</p>

  <p class="normal">Güven olmaz bana. Bu havayı nasıl buluyorsun?</p>

  <p class="normal2">VIOLA</p>

  <p class="normal">Aşkın taht kurduğu yürekte yankılar uyandırıyor.</p>

  <p class="normal2">DÜK</p>

  <p class="normal">Ne güzel söyledin.</p>

  <p class="normal">Genç de olsan bu gözler sevilen bir yüzde gezinmiş;</p>

  <p class="normal">Yemin ederim, öyle değil mi yavrum?</p>

  <p class="normal2">VIOLA</p>

  <p class="normal">Biraz, sayenizde.</p>

  <p class="normal2">DÜK</p>

  <p class="normal">Nasıl bir kadın?</p>

  <p class="normal2">VIOLA</p>

  <p class="normal">Huyu suyu sizinkine benzer.</p>

  <p class="normal2">DÜK</p>

  <p class="normal">Öyleyse sana layık değil, kuzum kaç yaşında?</p>

  <p class="normal2">VIOLA</p>

  <p class="normal">Yaşı sizinkine yakın.</p>

  <p class="normal2">DÜK</p>

  <p class="normal">Öleyse fazla yaşlı. Kadın kendinden büyüğüne varmalı ki,</p>

  <p class="normal">Kocasının sevgisi tavsamasın.</p>

  <p class="normal">Delikanlı, biz ne kadar övünürsek övünelim,</p>

  <p class="normal">Kadından daha kaypak, daha gelgeç gönüllü, daha şıpsevdiyiz.</p>

  <p class="normal">Erkekte vefa ne gezer.</p>

  <p class="normal2">VIOLA</p>

  <p class="normal">Çok haklısınız lordum.</p>

  <p class="normal2">DÜK</p>

  <p class="normal">Öyleyse sevgilin körpe olsun.</p>

  <p class="normal">Kadın gül goncası gibidir,</p>

  <p class="normal">Tez açılır, çabuk solar.</p>

  <p class="normal2">VIOLA</p>

  <p class="normal">Ne yazık ki doğru.</p>

  <p class="normal">Tam olgunluğa erişirken sona eriyor saltanatları.</p>

  <p class="indentmetinitalik">(Curio ile Soytarı girer.)</p>

  <p class="normal2">DÜK</p>

  <p class="normal">Gel bakalım adamım. Dün geceki şarkıyı söyle.</p>

  <p class="normal">Kulak ver Cesario; eski, sade bir şarkı.</p>

  <p class="normal">Güneşte iplik büken, kumaş dokuyanlar,</p>

  <p class="normal">Makaralara iplik saran kaygısız kızlar</p>

  <p class="normal">Söylerdi bu şarkıyı.</p>

  <p class="normal">Hem aşkın masumluğundan dem vururlardı,</p>

  <p class="normal">Hem de gelip geçmiş güzel günlerden.</p>

  <p class="normal2">SOYTARI</p>

  <p class="normal">Dinlemeye hazır mısınız efendim?</p>

  <p class="normal2">DÜK</p>

  <p class="normal">Lütfen söyle.</p>

  <p class="indentmetinitalik">(Müzik.)</p>

  <p class="normal2">SOYTARI</p>

  <p class="indentmetinitalik">(Şarkı söyler.)</p>

  <p class="normal">Benim kara tabutum,</p>

  <p class="normal">Servidendir, serviden.</p>

  <p class="normal">Gel Azrail, yoldaşım ol,</p>

  <p class="normal">Ölmüşüm aşkın elinden.</p>

  <p class="normal">Bir insafsız güzel attı,</p>

  <p class="normal">Bana şu ecel okunu.</p>

  <p class="normal">Ölüm kanat ger üstüme,</p>

  <p class="normal">Son nefesim al senin olsun.</p>

  <p class="normal">Ak kefenlerim biçilsin,</p>

  <p class="normal">Eş dost çevremde dikilsin.</p>

  <p class="normal">Kara toprağa yatırsın,</p>

  <p class="normal">Nerde sadık dostum nerde?</p>

  <p class="normal">Tabutumun üstüne,</p>

  <p class="normal">Çiçek serpmeyin istemem.</p>

  <p class="normal">Kemiklerim çukura atılsın</p>

  <p class="normal">Yas bağlamayın başımda.</p>

  <p class="normal">Hiç gerek yok iç çekmeye,</p>

  <p class="normal">Başıma bir taş dikmeye.</p>

  <p class="normal">Bir gün gelirse ağlamaya sevgili,</p>

  <p class="normal">Mezarımı bulamasın.</p>

  <p class="normal2">DÜK</p>

  <p class="normal">Al, bu zahmetinin karşılığı.</p>

  <p class="normal2">SOYTARI</p>

  <p class="normal">Ne zahmeti? Ben şarkı söylemekten zevk alırım.</p>

  <p class="normal2">DÜK</p>

  <p class="normal">Öyleyse zevkini ödüllendireyim.</p>

  <p class="normal2">SOYTARI</p>

  <p class="normal">Zevk er geç ödülünü alır efendim.</p>

  <p class="normal2">DÜK</p>

  <p class="normal">Şimdi izninle ayrılalım.</p>

  <p class="normal2">SOYTARI</p>

  <p class="normal">Hüzünler tanrısı gözetsin seni. Terzin yanardöner taftadan diksin yeleğini. Çünkü sende de biraz döneklik var. Elimde olsa böyle hiç yalpalamadan giden adamları denize salardım. Her işe el atsın, her yönde yol alsın ve koskocaman bir hiçliğe yelken açsın diye. Hoşça kal.</p>

  <p class="indentmetinitalik">(Çıkar.)</p>

  <p class="normal2">DÜK</p>

  <p class="normal">Herkes dağılsın.</p>

  <p class="indentmetinitalik">(Curio ile diğerleri çıkar.)</p>

  <p class="normal">Bir daha, Cesario,</p>

  <p class="normal">O zalimler kraliçesine git.</p>

  <p class="normal">Aşkımı, dünyaya bedel aşkımı anlat.</p>

  <p class="normal">Ne fersah fersah topraklarında;</p>

  <p class="normal">Ne malında mülkünde, ne unvanında gözüm var.</p>

  <p class="normal">Servet saman vız gelir bana.</p>

  <p class="normal">Sadece doğanın ona bağışladığı güzelliktir başımı döndüren.</p>

  <p class="normal2">VIOLA</p>

  <p class="normal">Ya sizi sevemezse lordum?</p>

  <p class="normal2">DÜK</p>

  <p class="normal">Böyle bir karşılığı kabul etmem.</p>

  <p class="normal2">VIOLA</p>

  <p class="normal">Kabul etmelisiniz. Diyelim ki sizi,</p>

  <p class="normal">Sizin Olivia'yı sevdiğiniz gibi yüreği sızlayarak,</p>

  <p class="normal">Seven biri var. Siz onu sevemiyorsunuz.</p>

  <p class="normal">Sevmediğinizi söylüyorsunuz. Ne yapsın?</p>

  <p class="normal">Böyle bir karşılığı kabul etmesin mi?</p>

  <p class="normal2">DÜK</p>

  <p class="normal">Yüreğimi çarptıran korkunç tutkuya</p>

  <p class="normal">Göğüs gerebilecek kadın yoktur.</p>

  <p class="normal">Hiçbir kadın yüreğine sığmaz böylesine büyük bir aşk.</p>

  <p class="normal">Ne yazık sebatsızdırlar, sevgilerine iştah desek yeridir,</p>

  <p class="normal">Yürekten kopan bir duygu değil.</p>

  <p class="normal">Bir damak zevki, çabuk doyulan, çabuk bıkılan,</p>

  <p class="normal">Tiksinti uyandıran bir istek.</p>

  <p class="normal">Ama benimki, denizler kadar engin,</p>

  <p class="normal">Denizler gibi doymak bilmez.</p>

  <p class="normal">Bir kadının bana duyabileceklerini,</p>

  <p class="normal">Benim Olivia'ya aşkımla kıyaslama.</p>

  <p class="normal2">VIOLA</p>

  <p class="normal">Öyle ama, benim bildiğim..</p>

  <p class="normal2">DÜK</p>

  <p class="normal">Neymiş bildiğin?</p>

  <p class="normal2">VIOLA</p>

  <p class="normal">Kadınların erkekleri nasıl sevebileceği.</p>

  <p class="normal">Onlar da bizim gibi içtenlikle bağlanabilir.</p>

  <p class="normal">Babamın bir kızı vardı. Öylesine sevdi ki bir erkeği,</p>

  <p class="normal">Ben kadın olsaydım, efendimizi sevebileceğim gibi.</p>

  <p class="normal2">DÜK</p>

  <p class="normal">Anlat öyküsünü.</p>

  <p class="normal2">VIOLA</p>

  <p class="normal">Bembeyaz bir sayfa. Aşkını hiçbir zaman açığa vurmadı.</p>

  <p class="normal">Bu sır, goncayı kemiren kurt gibi gül yanaklarını soldurdu.</p>

  <p class="normal">Karasevdadan beti benzi attı.</p>

  <p class="normal">Bir sabır heykeli gibi derdi tasayı gülümseyerek karşıladı.</p>

  <p class="normal">Bu aşk değil midir? Biz erkekler çok konuşur,</p>

  <p class="normal">Yemin üstüne yemin ederiz. Gösterişimiz boldur.</p>

  <p class="normal">Ya gerçek duygular? Yeminlerde cömertiz ama sevgide cimri.</p>

  <p class="normal2">DÜK</p>

  <p class="normal">Kız kardeşin aşk yüzünden öldü mü, yavrum?</p>

  <p class="normal2">VIOLA</p>

  <p class="normal">Baba ocağımın bütün kızları, bütün oğulları benim.</p>

  <p class="normal">Yine de bilmiyorum. O hanıma gidecek miyim efendim?</p>

  <p class="normal2">DÜK</p>

  <p class="normal">Evet, konumuz buydu.</p>

  <p class="normal">Hiç vakit kaybetme, ona bu mücevheri götür.</p>

  <p class="normal">De ki kendisinden asla vazgeçmem. Hayır cevabını cevap kabul etmem.</p>

  <p class="indentmetinitalik">(Çıkarlar.)</p>
</body>
</html>
