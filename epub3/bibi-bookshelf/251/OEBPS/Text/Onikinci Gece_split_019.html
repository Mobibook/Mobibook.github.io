<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Onikinci Gece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_18">3. Sahne</h2>

  <p class="ortaitalik">(Bir sokak.)</p>

  <p class="indentmetinitalik">(Sebastian ile Antonio girerler.)</p>

  <p class="normal2">SEBASTIAN</p>

  <p class="normal">Sizi zahmete sokmayı hiç istemezdim.</p>

  <p class="normal">Ama kahrı lütuf saydığınıza göre,</p>

  <p class="normal">Ne kadar dirensem boşuna.</p>

  <p class="normal2">ANTONIO</p>

  <p class="normal">Geride kalmaya gönlüm razı olmadı.</p>

  <p class="normal">Çelikten keskin arzum beni mahmuzladı.</p>

  <p class="normal">Dileğim sizi görmek değildi sadece.</p>

  <p class="normal">Gerçi sırf bunun için bile daha uzun bir yolculuğu göze alabilirdim.</p>

  <p class="normal">Doğrusu başınıza gelebileceklerden kaygılanıyordum.</p>

  <p class="normal">Buralarda yol bilmezsiniz, iz bilmezsiniz.</p>

  <p class="normal">Kılavuzu ve dostu olmayan bir yabancıya çoğunlukla hoyrat davranır,</p>

  <p class="normal">Konukseverlik göstermez bura halkı.</p>

  <p class="normal">Bunları düşündükçe yerimde duramadım.</p>

  <p class="normal2">SEBASTIAN</p>

  <p class="normal">Benim iyi yürekli Antonio'm, sana tekrar tekrar teşekkür etmekten</p>

  <p class="normal">Başka ne gelir elimden? Çoğunlukla iyilikler bu geçersiz akçe ile ödenir.</p>

  <p class="normal">Olanaklarım, vicdanım kadar sağlam olsaydı,</p>

  <p class="normal">Daha iyi bir karşılık alırdın benden.</p>

  <p class="normal">Ne yapalım, kentin kutsal emanetlerini görmeye mi</p>

  <p class="normal">gidelim?</p>

  <p class="normal2">ANTONIO</p>

  <p class="normal">Yarın efendim. Önce kalacağınız yeri görelim.</p>

  <p class="normal2">SEBASTIAN</p>

  <p class="normal">Ben yorgun değilim. Geceye daha çok vakit var.</p>

  <p class="normal">Kentin ünlü anıtlarını,</p>

  <p class="normal">Görülecek yerlerini gezelim lütfen.</p>

  <p class="normal2">ANTONIO</p>

  <p class="normal">Beni hoş görür müsünüz? Ben bu kentin sokaklarında</p>

  <p class="normal">Elimi kolumu sallaya sallaya dolaşamam,</p>

  <p class="normal">Her an başıma bir tehlike gelebilir.</p>

  <p class="normal">Bir zamanlar kontun savaş gemilerine karşı bir girişimde bulunmuştum.</p>

  <p class="normal">Şimdi beni ele geçirirlerse, kolay kolay altından kalkamam.</p>

  <p class="normal2">SEBASTIAN</p>

  <p class="normal">Çok adamının kanına mı girdin?</p>

  <p class="normal2">ANTONIO</p>

  <p class="normal">Yoo, öyle kanlı bir suç değil. Ama kan dökülmesine ramak kaldı</p>

  <p class="normal">Zaman ve dövüşün gereği. Onlardan aldıklarımızı geri versek,</p>

  <p class="normal">Belki bir çözüm bulunurdu. Vatandaşların çoğu,</p>

  <p class="normal">Başları dinç olsun diye uzlaştılar. Ama ben direndim.</p>

  <p class="normal">Şimdi yakalanırsam al başına belayı.</p>

  <p class="normal2">SEBASTIAN</p>

  <p class="normal">Öyleyse ortalıkta görünme.</p>

  <p class="normal2">ANTONIO</p>

  <p class="normal">Hakkımda hayırlı olmaz. İşte para kesem efendim.</p>

  <p class="normal">Lütfen alın.</p>

  <p class="normal">Güney semtindeki Elephant'ta kalmanız uygun olur.</p>

  <p class="normal">Ben yiyeceklerimizi ayarlarım. Siz vakit geçirmek için,</p>

  <p class="normal">Gezin, tozun, kenti tanıyın. Orada buluşuruz.</p>

  <p class="normal2">SEBASTIAN</p>

  <p class="normal">Neden keseni bana veriyorsun?</p>

  <p class="normal2">ANTONIO</p>

  <p class="normal">Belki almak istediğiniz bir şey gözünüze ilişir,</p>

  <p class="normal">Sanırım durumunuz gönlünüzce alışverişe uygun değil efendim.</p>

  <p class="normal2">SEBASTIAN</p>

  <p class="normal">Kesene göz kulak olacağım.</p>

  <p class="normal">Bir saate kadar buluşuruz.</p>

  <p class="normal2">ANTONIO</p>

  <p class="normal">Elephant'ta.</p>

  <p class="normal2">SEBASTIAN</p>

  <p class="normal">Aklımda, merak etme.</p>

  <p class="indentmetinitalik">(Çıkarlar.)</p>
</body>
</html>
