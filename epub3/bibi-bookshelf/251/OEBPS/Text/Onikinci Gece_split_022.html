<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Onikinci Gece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_20">1. Sahne</h2>

  <p class="ortaitalik">(Olivia'nın evi'nin önü.)</p>

  <p class="indentmetinitalik">(Sebastian ile Soytarı girerler.)</p>

  <p class="normal2">SOYTARI</p>

  <p class="normal">Yani sizi aramak için gönderilmedim, öyle mi?</p>

  <p class="normal2">SEBASTIAN</p>

  <p class="normal">Git işine, çekil başımdan kaçık herif. Beni rahat bırak.</p>

  <p class="normal2">SOYTARI</p>

  <p class="normal">Şu horozlanana bakın! Evet efendim, ben sizi tanımıyorum. Kendisiyle görüşmeniz için hanımım beni ayağınıza yollamadı. Adınız Cesario Efendi değil. Bu burun benim burnum değil. Hiçbir şeyin aslı yok.</p>

  <p class="normal2">SEBASTIAN</p>

  <p class="normal">Deli gelmeden yeli gelirmiş. Git de başka yerde öt. Beni tanımazsın bile.</p>

  <p class="normal2">SOYTARI</p>

  <p class="normal">"Deli gelmeden yeli gelirmiş." Vay canına, bu adam tereciye tere satıyor. Bu gidişle züppeler dünyaya soluk aldırmayacak. Lütfen bu tanımazdan gelme ayağını bırak da bana söyle, hanımıma nasıl bir yel üfüreyim? Gelecek misin, yoksa gelmeyecek misin?</p>

  <p class="normal2">SEBASTIAN</p>

  <p class="normal">Maskara, bırak yakamı. Al sana para. Hemen toz olup gitmezsen sana öyle bir bahşiş veririm ki, altından kalkamazsın.</p>

  <p class="normal2">SOYTARI</p>

  <p class="normal">Neme lazım, elin açıkmış. Delilere para veren akıllıların kıymeti bilinir. Ama neden sonra.</p>

  <p class="indentmetinitalik">(Sir Andrew, Sir Toby ve Fabian girerler.)</p>

  <p class="normal2">SIR ANDREW</p>

  <p class="normal">Gene mi karşımıza çıktın? Al sana!</p>

  <p class="indentmetinitalik">(Sebastian'a vurur.)</p>

  <p class="normal2">SEBASTIAN</p>

  <p class="normal">Bu da sana, al bakalım!</p>

  <p class="indentmetinitalik">(Sir Andrew'ya vurur.)</p>

  <p class="normal">Herkes mi çıldırmış burada?</p>

  <p class="normal2">SIR TOBY</p>

  <p class="normal">Efendi kendine gel! Yoksa kamanı tuttuğum gibi dama atarım.</p>

  <p class="indentmetinitalik">(Sebastian'ı yakalar.)</p>

  <p class="normal2">SOYTARI</p>

  <p class="normal">Hemen gidip hanımıma haber vereyim. Sizin yerinizde olmak istemezdim.</p>

  <p class="indentmetinitalik">(Çıkar.)</p>

  <p class="normal">Üstüne para da saysanız.</p>

  <p class="normal2">SIR TOBY</p>

  <p class="normal">Efendi dur, haddini bil.</p>

  <p class="normal2">SIR ANDREW</p>

  <p class="normal">Siz bırakın efendim. Ben onun hakkından gelirim, görür gününü. Şu Illyria'da kanun varsa saldırı davası açacağım. Gerçi ilk el kaldıran bendim ama fark etmez.</p>

  <p class="normal2">SEBASTIAN</p>

  <p class="normal">Çek elini üstümden.</p>

  <p class="normal2">SIR TOBY</p>

  <p class="normal">Bırakmam seni. Haydi toy asker, bırak kılıç çekmeyi. Gözünü kan bürümüş ama kurtulamazsın elimden.</p>

  <p class="normal2">SEBASTIAN</p>

  <p class="normal">Kurtulmasını bilirim. Benden ne istiyorsunuz? Hodri meydan, çek kılıcını.</p>

  <p class="indentmetinitalik">(Toby'nin elinden kurtulur.)</p>

  <p class="normal2">SIR TOBY</p>

  <p class="normal">Ne dedin, küstah! Şu deli kanından akıtalım biraz.</p>

  <p class="indentmetinitalik">(Kılıcını çeker.)</p>

  <p class="indentmetinitalik">(Olivia girer.)</p>

  <p class="normal2">OLIVIA</p>

  <p class="normal">Dur Toby! Yoksa canına mı susadın? Dur.</p>

  <p class="normal2">SIR TOBY</p>

  <p class="normal">Madam.</p>

  <p class="normal2">OLIVIA</p>

  <p class="normal">Bıktım senden nankör adam.</p>

  <p class="normal">Dağdan, inmiş bir mağara adamı sanki.</p>

  <p class="normal">Sana hiç adamlık öğretmediler mi?</p>

  <p class="normal">Yıkıl karşımdan!</p>

  <p class="normal">Sevgili Cesario, kusura bakma.</p>

  <p class="normal">Kabadayı bozuntusu, git işine.</p>

  <p class="indentmetinitalik">(Sir Toby, Sir Andrew ve Fabian çıkarlar.)</p>

  <p class="normal">Senin huzurunu kaçıran bu haksız, bu kabaca gösteri</p>

  <p class="normal">Karşısında hırsa kapılacak yerde sağduyunu kullan.</p>

  <p class="normal">Benimle eve gel de sana şu serserinin deli alacası oyunlarını anlatayım.</p>

  <p class="normal">O zaman şimdi yaptıklarına güler geçersin.</p>

  <p class="normal">Gel lütfen, gelmezlik edemezsin.</p>

  <p class="normal">Ona lanetler yağdır. Seni üzerek yüreğimi ağzıma getirdi.</p>

  <p class="normal2">SEBASTIAN</p>

  <p class="normal">Bu hoş sözler ne anlama geliyor?</p>

  <p class="normal">Irmak ne yöne akıyor?</p>

  <p class="normal">Ben mi aklımı yitirdim, yoksa bu bir rüya mı?</p>

  <p class="normal">Lethe<sup class="calibre3"><a href="../Text/Onikinci%20Gece_split_027.html#footnote-100-24" id="footnote-100-24-backlink">[24]</a></sup> ırmağı unuttursun bana gerçeği,</p>

  <p class="normal">Bu bir rüya ise kimse uyandırmasın beni.</p>

  <p class="normal2">OLIVIA</p>

  <p class="normal">Haydi gel yalvarırım. Bırak da hükmüm geçsin sana.</p>

  <p class="normal2">SEBASTIAN</p>

  <p class="normal">Başımın üstünde yeriniz var.</p>

  <p class="normal2">OLIVIA</p>

  <p class="normal">Sözünün eri misin? Sözünde dur, e mi?</p>

  <p class="indentmetinitalik">(Çıkarlar.)</p>
</body>
</html>
