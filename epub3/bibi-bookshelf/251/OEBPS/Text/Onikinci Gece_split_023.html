<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Onikinci Gece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_21">2. Sahne</h2>

  <p class="ortaitalik">(Olivia'nın evi.)</p>

  <p class="indentmetinitalik">(Maria ile Soytarı girerler.)</p>

  <p class="normal2">MARIA</p>

  <p class="normal">Kuzum, şu cübbeyi sırtına geçir. Şu sakalı da tak. Pek sayın Peder Topas olduğuna inandır enayiyi. Elini çabuk tut. Bu arada ben Sir Toby'yi çağırayım.</p>

  <p class="indentmetinitalik">(Çıkar.)</p>

  <p class="normal2">SOYTARI</p>

  <p class="normal">Tamam, kılık değiştirir, papazlık taslarım. Keşke bu cübbeyi giyen ilk sahtekâr ben olaydım. Bu mevkiye yakışacak boy bos bende yok. Bir çömez kadar sıska da değilim. Bir bilgine benzemesem de, namuslu bir adam, iyi bir vatandaş diye yutturabilirim kendimi. İşte kumpasçılar geliyor.</p>

  <p class="indentmetinitalik">(Sir Toby ile Maria girerler.)</p>

  <p class="normal2">SIR TOBY</p>

  <p class="normal">Tanrı seni kayırsın Papaz Efendi.</p>

  <p class="normal2">SOYTARI</p>

  <p class="normal"><span class="ideitalik">Bonos dies</span><sup class="calibre3"><a href="../Text/Onikinci%20Gece_split_027.html#footnote-100-25" id="footnote-100-25-backlink">[25]</a></sup> Sir Toby. Prag'da oturan yaşlı bir keşiş mürekkep yalamış olmasa da akıllıca kelam edermiş. Kral Gorboduc'un<sup class="calibre3"><a href="../Text/Onikinci%20Gece_split_027.html#footnote-100-26" id="footnote-100-26-backlink">[26]</a></sup> yeğenine demiş ki, "Görünen köy kılavuz istemez." İşte karşınızda Papaz Efendi, ayan beyan.</p>

  <p class="normal2">SIR TOBY</p>

  <p class="normal">Hele şuna bir seslen Papaz Efendi.</p>

  <p class="normal2">SOYTARI</p>

  <p class="normal"><span class="ideitalik">Bonos dies</span>, Tanrı mahpuslara merhamet eyleye.</p>

  <p class="normal2">SIR TOBY</p>

  <p class="normal">Düzenbaz, iyi kıvırıyor. Yaman kerata.</p>

  <p class="normal2">MALVOLIO</p>

  <p class="normal">Kim var orada?</p>

  <p class="normal2">SOYTARI</p>

  <p class="normal">Papaz Bay Topas. Mecnun Malvolio ile görüşecek.</p>

  <p class="normal2">MALVOLIO</p>

  <p class="normal">Papaz Efendi, Papaz Efendi! Lütfen hanımıma haber verin.</p>

  <p class="normal2">SOYTARI</p>

  <p class="normal">Terk et bu adamın bedenini şamatacı şeytan! Kadınlardan başka lafı yok mu?</p>

  <p class="normal2">SIR TOBY</p>

  <p class="normal">Ağzına sağlık Papaz Efendi.</p>

  <p class="normal2">MALVOLIO</p>

  <p class="normal">Sayın Bay Topas, hiç kimse benim kadar gadre uğramamıştır. Benim iyi rahibim, sakın deli olduğumu sanmayın. Beni bu zifiri karanlık yere kapattılar.</p>

  <p class="normal2">SOYTARI</p>

  <p class="normal">Utan, şirret şeytan utan! Sana daha ağır sıfatlar yakışır. Ama ben şeytanın karşısında bile ağzını bozmayan nazik kişilerdenim. Sen bu odaya karanlık mı diyorsun?</p>

  <p class="normal2">MALVOLIO</p>

  <p class="normal">Cehennem kadar karanlık.</p>

  <p class="normal2">SOYTARI</p>

  <p class="normal">Neresi karanlık? Pencereleri ışıl ışıl demir parmaklıklarla bezenmiş. Güneye, kuzeye bakan camlar abanoz gibi pırıl pırıl parlıyor.</p>

  <p class="normal2">MALVOLIO</p>

  <p class="normal">Ben deli değilim Bay Topas. Size burası karanlık bir hücre diyorum.</p>

  <p class="normal2">SOYTARI</p>

  <p class="normal">Delisin deli. Cahillikten başka karanlık yoktur. Bu yüzden şaşkına dönmüşsün. Musa'nın Mısır'a indirdiği sisler sarmış seni. Önünü ardını göremiyorsun.</p>

  <p class="normal2">MALVOLIO</p>

  <p class="normal">Bu hücre cahillik gibi karanlık diyorum. Cahillik de cehennem kadar karanlıktır. Bu derece horlanmış, itilmiş kakılmış adam yoktur diyorum. Ben sizden daha deli değilim. Sınamak için birkaç esaslı soru sorun bana.</p>

  <p class="normal2">SOYTARI</p>

  <p class="normal">Pisagor'un yabanördekleri üstüne düşüncesi nedir?</p>

  <p class="normal2">MALVOLIO</p>

  <p class="normal">Ninemizin ruhu bir yabanördeğinin bedenine girebilir der.</p>

  <p class="normal2">SOYTARI</p>

  <p class="normal">Ya sen bu düşünce için ne dersin?</p>

  <p class="normal2">MALVOLIO</p>

  <p class="normal">Bence ruh asildir, ördekleşemez.</p>

  <p class="normal2">SOYTARI</p>

  <p class="normal">Baltayı taşa vurdun. Beter ol, çıkma karanlıktan aydınlığa. Pisagor'un düşüncesini benimsemeden seni akıllı sayamam. Yoksa çullukları vurmaktan korkmaz, ninenin ruhunu piç gibi ortada bırakırsın. Hoşça kal.</p>

  <p class="normal2">MALVOLIO</p>

  <p class="normal">Bay Topas, Bay Topas!</p>

  <p class="normal2">SIR TOBY</p>

  <p class="normal">Sen bir âlemsin Bay Topas.</p>

  <p class="normal2">SOYTARI</p>

  <p class="normal">Evvel Allah biz her boyaya gireriz.</p>

  <p class="normal2">MARIA</p>

  <p class="normal">Bunu sakalsız ve cübbesiz de yapabilirdin. Seni görmüyor ki</p>

  <p class="normal2">SIR TOBY</p>

  <p class="normal">Şimdi kendi sesinle konuş onunla. Neler dediğini bana anlatırsın. Bu maskaralık fazla uzadı. Başımıza bir bela gelmeden herifi salıverelim. Zaten yeğenimle aram açık. Büsbütün işler sarpa sarmasın.</p>

  <p class="indentmetinitalik">(Soytarı'ya.)</p>

  <p class="normal">Birazdan odama gelirsin.</p>

  <p class="indentmetinitalik">(Maria ile çıkarlar.)</p>

  <p class="normal2">SOYTARI</p>

  <p class="indentmetinitalik">(Şarkı söyler.)</p>

  <p class="normal">"Canım serçe cicim serçe,</p>

  <p class="normal">Söyle hanımının gözü nerede?"</p>

  <p class="normal2">MALVOLIO</p>

  <p class="normal">Hey, Soytarı!</p>

  <p class="normal2">SOYTARI</p>

  <p class="normal">"Ah o zalim, taş yürekli."</p>

  <p class="normal2">MALVOLIO</p>

  <p class="normal">Soytarı!</p>

  <p class="normal2">SOYTARI</p>

  <p class="normal">"Söyle neden zulüm eder?"</p>

  <p class="normal2">MALVOLIO</p>

  <p class="normal">Soytarı, dinle beni.</p>

  <p class="normal2">SOYTARI</p>

  <p class="normal">"Çünkü başkasını sever." Beni çağıran kim?</p>

  <p class="normal2">MALVOLIO</p>

  <p class="normal">Soytarı, iyi yürekli Soytarı. Yalvarırım bana bir mum, biraz mürekkep, kâğıt kalem buluver. Sana minnettar olurum. Ömrüm oldukça unutmam bu iyiliğini.</p>

  <p class="normal2">SOYTARI</p>

  <p class="normal">Sinyor Malvolio?</p>

  <p class="normal2">MALVOLIO</p>

  <p class="normal">Benim, benim sevgili Soytarı.</p>

  <p class="normal2">SOYTARI</p>

  <p class="normal">Vah vah, nasıl aklınızı oynattınız böyle?</p>

  <p class="normal2">MALVOLIO</p>

  <p class="normal">İnan bana, hiç kimselere böyle açıktan açığa haksızlık edilmemiştir. Ben de senin kadar akıllıyım.</p>

  <p class="normal2">SOYTARI</p>

  <p class="normal">Benim kadar mı? Bir deliden daha akıllı değilsen keçileri kaçırdın demektir.</p>

  <p class="normal2">MALVOLIO</p>

  <p class="normal">Beni insanlıktan çıkardılar. Karanlıkta bıraktılar. Bana papazları yolladılar o eşekler. Beni çıldırtmak için ellerinden geleni artlarına koymadılar.</p>

  <p class="normal2">SOYTARI</p>

  <p class="normal">Ağzından çıkanı kulağın işitsin. Papaz hâlâ burada. Malvolio, Malvolio Tanrı aklını başına getirsin. Uyumaya çalış. Böyle abuk sabuk konuşmaktan vazgeç.</p>

  <p class="normal2">MALVOLIO</p>

  <p class="normal">Bay Topas!</p>

  <p class="normal2">SOYTARI</p>

  <p class="indentmetinitalik">(Papazın sesiyle.)</p>

  <p class="normal">Artık konuşma onunla adamım.</p>

  <p class="indentmetinitalik">(Kendi sesiyle.)</p>

  <p class="normal">Ne o, bana mı seslendiniz Bay Topas? Tanrı sizden razı olsun efendim. Konuşma diye mi buyurdunuz? Hayhay efendim, hayhay.</p>

  <p class="normal2">MALVOLIO</p>

  <p class="normal">Soytarı, Soytarı sana söylüyorum.</p>

  <p class="normal2">SOYTARI</p>

  <p class="normal">Sabırlı olunuz efendim. Sizinle konuştuğum için Papaz Topas azarladı beni.</p>

  <p class="normal2">MALVOLIO</p>

  <p class="normal">Canım Soytarı, soytarıların en iyisi. Bana bir ışık, biraz da kâğıt getir. Illyria'daki herhangi bir adam kadar aklım başımda.</p>

  <p class="normal2">SOYTARI</p>

  <p class="normal">Ah keşke öyle olaydı.</p>

  <p class="normal2">MALVOLIO</p>

  <p class="normal">Başım üstüne ant içerim. N'olur biraz mürekkep, biraz kâğıt, bir de ışık getir. Yazdıklarımı hanımıma götür. Bu hizmetinin karşılığı fazlasıyla ödenecektir.</p>

  <p class="normal2">SOYTARI</p>

  <p class="normal">Size yardımcı olacağım. Ama doğru söyleyin. Deli değil misiniz? Yoksa akıllı numarası mı yapıyorsunuz?</p>

  <p class="normal2">MALVOLIO</p>

  <p class="normal">İnan bana, deli değilim. Doğru doğru dosdoğru.</p>

  <p class="normal2">SOYTARI</p>

  <p class="normal">Bir deliye inanmak için beyninin içini görmeliyim. Işık, kâğıt ve mürekkep geliyor.</p>

  <p class="normal2">MALVOLIO</p>

  <p class="normal">Soytarı, merak etme bu hizmetin karşılıksız kalmayacak. Yalvarırım çabuk ol.</p>

  <p class="normal2">SOYTARI</p>

  <p class="indentmetinitalik">(Şarkı söyler.)</p>

  <p class="normal">Giderim şimşek gibi,</p>

  <p class="normal">Dönerim aynı hızla.</p>

  <p class="normal">Dayan, babalık dayan,</p>

  <p class="normal">Kapılma kör şeytana.</p>

  <p class="normal">Çekerim hançerimi,</p>

  <p class="normal">Derim defol buradan.</p>

  <p class="normal">Şeytan azapta gerek,</p>

  <p class="normal">Çatla e mi, kör şeytan.</p>

  <p class="normal">Gözüm görmesin seni,</p>

  <p class="normal">Haydi defol buradan.</p>

  <p class="normal">Sen boyla cehennemi,</p>

  <p class="normal">Güle güle Bay Şeytan.</p>

  <p class="indentmetinitalik">(Çıkar.)</p>
</body>
</html>
