<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Onikinci Gece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_7">2. Sahne</h2>

  <p class="ortaitalik">(Deniz kıyısı.)</p>

  <p class="indentmetinitalik">(Viola, Kaptan, Denizciler girerler.)</p>

  <p class="normal2">VIOLA</p>

  <p class="normal">Burası hangi ülke arkadaşlar?</p>

  <p class="normal2">KAPTAN</p>

  <p class="normal">Burası Illyria<sup class="calibre3"><a href="../Text/Onikinci%20Gece_split_027.html#footnote-100-3" id="footnote-100-3-backlink">[3]</a></sup> hanımefendi.</p>

  <p class="normal2">VIOLA</p>

  <p class="normal">Benim Illyria'da ne işim var?</p>

  <p class="normal">Kardeşimin mekânı cennet oldu.</p>

  <p class="normal">Belki şansı yaver gitmiş de boğulmamıştır.</p>

  <p class="normal">Ne dersiniz gemiciler?</p>

  <p class="normal2">KAPTAN</p>

  <p class="normal">Siz de şansınız yaver gittiği için kurtuldunuz.</p>

  <p class="normal2">VIOLA</p>

  <p class="normal">Ah zavallı kardeşim, keşke talih yüzüne gülmüş olsa.</p>

  <p class="normal2">KAPTAN</p>

  <p class="normal">Umutlanmanız boşuna değil madam.</p>

  <p class="normal">Gemimiz ikiye bölününce birlikte kurtulduğunuz</p>

  <p class="normal">Birkaç kişi ile sandalımıza asılmıştınız.</p>

  <p class="normal">Kardeşinizin denizde yüzen sağlam bir direğe sarılıp</p>

  <p class="normal">Kendisini bağladığını fark ettim. Tehlike karşısında yılmamış</p>

  <p class="normal">Umutla, cesaretle, bu işin üstesinden gelmişti.</p>

  <p class="normal">Bir yunusun sırtına binen Arion<sup class="calibre3"><a href="../Text/Onikinci%20Gece_split_027.html#footnote-100-4" id="footnote-100-4-backlink">[4]</a></sup> gibi dalgalarla yoldaşlık ederek,</p>

  <p class="normal">Bata çıka uzaklaştığını gördüm.</p>

  <p class="normal2">VIOLA</p>

  <p class="normal">Bu güzel haberin için al sana bir altın.</p>

  <p class="normal">Ben canımı kurtardım, neden o da kurtarmış olmasın?</p>

  <p class="normal">Anlattıkların güven veriyor. Bu ülkeyi tanır mısın?</p>

  <p class="normal2">KAPTAN</p>

  <p class="normal">Hem de çok iyi bayan. Doğup büyüdüğüm yer</p>

  <p class="normal">Buradan üç saat çeker.</p>

  <p class="normal2">VIOLA</p>

  <p class="normal">Kim yönetiyor bu ülkeyi?</p>

  <p class="normal2">KAPTAN</p>

  <p class="normal">Soylu bir dük, adı da unvanı gibi onurlu.</p>

  <p class="normal2">VIOLA</p>

  <p class="normal">Adı neymiş?</p>

  <p class="normal2">KAPTAN</p>

  <p class="normal">Orsino.</p>

  <p class="normal2">VIOLA</p>

  <p class="normal">Orsino. Babamdan duymuştum bu adı. O zamanlar bekârdı.</p>

  <p class="normal2">KAPTAN</p>

  <p class="normal">Hâlâ bekâr. Hiç değilse kısa bir zaman öncesine kadar bekârdı.</p>

  <p class="normal">Ben buradan ayrılalı bir ayı geçti.</p>

  <p class="normal">O sırada bir dedikodu kulaktan kulağa yayılıyordu.</p>

  <p class="normal">Bilirsiniz büyüklerin serüvenleri çenesini yorar küçüklerin.</p>

  <p class="normal">Dük, güzel Olivia'ya gönül vermiş dediler.</p>

  <p class="normal2">VIOLA</p>

  <p class="normal">O da kim?</p>

  <p class="normal2">KAPTAN</p>

  <p class="normal">Erdemli bir genç bayan. On iki ay kadar önce ölen bir kontun kızı.</p>

  <p class="normal">Kont onu oğluna, yani ağabeyine emanet etmişti.</p>

  <p class="normal">Az sonra o da ölüverdi. Ağabeyine çok düşkün olan kız,</p>

  <p class="normal">İnsanlardan bucak bucak kaçıyormuş,</p>

  <p class="normal">Erkek yüzü görmeye tövbeliymiş.</p>

  <p class="normal2">VIOLA</p>

  <p class="normal">O hanımın hizmetine girebilseydim.</p>

  <p class="normal">Uygun vakit erişinceye kadar kim olduğumu,</p>

  <p class="normal">Kimlerden olduğumu kimse bilmeseydi.</p>

  <p class="normal2">KAPTAN</p>

  <p class="normal">O biraz zor. Bu bayan hiç kimseyi yanına yaklaştırmıyor, dükü bile.</p>

  <p class="normal2">VIOLA</p>

  <p class="normal">Seni gözüm tuttu kaptan.</p>

  <p class="normal">Gerçi doğa çoğu zaman fesatlıkları</p>

  <p class="normal">Güzel bir duvarın ardına gizler.</p>

  <p class="normal">Ama sanırım senin için dışın bir,</p>

  <p class="normal">Kalbin de yüzün kadar temiz.</p>

  <p class="normal">Yalvarırım, benim kim olduğumu sakla. Cömertçe davranırım sana.</p>

  <p class="normal">Muradıma ermek için gerekli kılığa girmeme yardımcı ol.</p>

  <p class="normal">Bu düke hizmet edeceğim. Beni ona bir hadım diye tanıtırsın.</p>

  <p class="normal">Zahmetin boşa gitmeyecek.</p>

  <p class="normal">Sesim güzeldir. Ona türlü türlü şarkılar söylerim.</p>

  <p class="normal">Hizmetimden memnun kalacak. Gerisini zamana bırakalım.</p>

  <p class="normal">Sen sadece dilini tut ve benim zekâma güven.</p>

  <p class="normal2">KAPTAN</p>

  <p class="normal">Siz onun hadımı olun, ben de sizin dilsiz kulunuz.</p>

  <p class="normal">Merak etmeyin, dil ağız vermem.</p>

  <p class="normal">Dilimi tutamazsam iki gözüm kör olsun.</p>

  <p class="normal2">VIOLA</p>

  <p class="normal">Eksik olma. Haydi düş önüme!</p>

  <p class="indentmetinitalik">(Çıkarlar.)</p>
</body>
</html>
