<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Onikinci Gece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_15">5. Sahne</h2>

  <p class="ortaitalik">(Olivia'nın bahçesi.)</p>

  <p class="indentmetinitalik">(Sir Toby, Sir Andrew ve Fabian girer.)</p>

  <p class="normal2">SIR TOBY</p>

  <p class="normal">Buradan buyrun Sinyor Fabian.</p>

  <p class="normal2">FABIAN</p>

  <p class="normal">Gelirim, hem de seve seve. Bu cümbüşün birazını bile kaçırırsam, safralarım kabarsın, hafakanlar bassın beni.</p>

  <p class="normal2">SIR TOBY</p>

  <p class="normal">O nekes, o sinsi köpeğin ele güne karşı rezil olması hoşuna gitmez mi?</p>

  <p class="normal2">FABIAN</p>

  <p class="normal">Sefam olur adamım. Bilirsin, bir kez bir ayı dövüşü yüzünden beni hanımımın gözünden düşürmüştü burada.</p>

  <p class="normal2">SIR TOBY</p>

  <p class="normal">Kızdırmak için yine bir ayı el ense çekecek ona. Herifi tefe koyup çalacağız. Öyle değil mi Sir Andrew?</p>

  <p class="normal2">SIR ANDREW</p>

  <p class="normal">Hakkından gelemezsek yazıklar olsun bize.</p>

  <p class="indentmetinitalik">(Maria girer.)</p>

  <p class="normal2">SIR TOBY</p>

  <p class="normal">İşte, elebaşı geliyor. N'aber altın kızım?</p>

  <p class="normal2">MARIA</p>

  <p class="normal">Üçünüz de şimşir ağaçlarının arkasında saklanın. Malvolio bu yoldan geliyor. Yarım saattir kendi gölgesi ile güreşiyordu enayi. Maskaralığın iyice keyfini çıkarmak için gözünüzü üstünden ayırmayın. Şu mektup var ya, şu mektup, ne ben-benci bir budala olduğunu meydana çıkaracak. Gizlenin, soytarılar aşkına.</p>

  <p class="indentmetinitalik">(Ötekiler saklanır.)</p>

  <p class="normal">Sen şurada bekle.</p>

  <p class="indentmetinitalik">(Yere bir mektup atar.)</p>

  <p class="normal">İşte pohpohlarla yakalanacak balık geliyor.</p>

  <p class="indentmetinitalik">(Malvolio girer.)</p>

  <p class="normal2">MALVOLIO</p>

  <p class="normal">Kısmet işi, kısmet! Adamın kısmeti gür olmalı. Talihin yaver giderse, el de getirir, sel de getirir. Hanımımın benden hoşlandığını çıtlatmadı mıydı Maria? Seveceği adam benim kılığımda, kıyafetimde olmalıymış. Hizmetindekiler arasında en fazla hürmet, en fazla itibar gösterdiği benim. Bunu neye yormalı?</p>

  <p class="normal2">SIR TOBY</p>

  <p class="normal">Vay kendini beğenmiş serseri vay!</p>

  <p class="normal2">FABIAN</p>

  <p class="normal">Sus, baksana nasıl baba hindi gibi kabardıkça kabarıyor.</p>

  <p class="normal2">SIR ANDREW</p>

  <p class="normal">Allahın cezası! Şunu bir elime geçirsem evire çevire döverdim.</p>

  <p class="normal2">SIR TOBY</p>

  <p class="normal">Susun dedik.</p>

  <p class="normal2">MALVOLIO</p>

  <p class="normal">Kont Malvolio olmak.</p>

  <p class="normal2">SIR TOBY</p>

  <p class="normal">Kontlar götürsün seni, rezil.</p>

  <p class="normal2">SIR ANDREW</p>

  <p class="normal">Al tabancanı, vur şunu, işini bitir.</p>

  <p class="normal2">SIR TOBY</p>

  <p class="normal">Kes sesini!</p>

  <p class="normal2">MALVOLIO</p>

  <p class="normal">Bunun örnekleri de var. Lady Strachy makastarbaşıyla evlendi.</p>

  <p class="normal2">SIR ANDREW</p>

  <p class="normal">Yuh o hayasız kadına!</p>

  <p class="normal2">FABIAN</p>

  <p class="normal">Çeneni tut. Bak nasıl kendini kaptırdı. Dalgasına taş atma.</p>

  <p class="normal2">MALVOLIO</p>

  <p class="normal">Evleneli üç ay olmuş, koltuğuma kurulmuşum.</p>

  <p class="normal2">SIR TOBY</p>

  <p class="normal">Bir sapanla iki kaşın arasından vurmalı.</p>

  <p class="normal2">MALVOLIO</p>

  <p class="normal">Sırtımda sırma işlemeli kaftanım. Adamlarıma talimat veriyorum. Olivia'yı bir sedirde uyur bırakmışım.</p>

  <p class="normal2">SIR TOBY</p>

  <p class="normal">Canın cehenneme.</p>

  <p class="normal2">FABIAN</p>

  <p class="normal">Susun lütfen.</p>

  <p class="normal2">MALVOLIO</p>

  <p class="normal">Mevkiime yakışır bir azametle, herkese haddini bildirecek biçimde çevreme şöyle bir göz gezdiriyorum, sonra hısmım Toby'yi çağırtıyorum.</p>

  <p class="normal2">SIR TOBY</p>

  <p class="normal">Bir ben çarparım, bir de yer çarpar.</p>

  <p class="normal2">FABIAN</p>

  <p class="normal">Kapatın çenenizi.</p>

  <p class="normal2">MALVOLIO</p>

  <p class="normal">Adamlarımdan yedisi derhal yerlerinden fırlıyor. Onu getirmek için seğirtiyorlar. Bir an kaşlarımı çatıp, saatimi kuruyor ya da bir mücevherle oynuyorum. Toby yaklaşıyor, karşımda saygıyla diz kırıyor.</p>

  <p class="normal2">SIR TOBY</p>

  <p class="normal">Yoo, kafanı kırıyor. Yaşatmam bu namussuzu.</p>

  <p class="normal2">FABIAN</p>

  <p class="normal">Susmalıyız, ağzımızdan işkenceyle laf almaya çalışsalar bile.</p>

  <p class="normal2">MALVOLIO</p>

  <p class="normal">Her zamanki dostça gülüşümü gemleyip, bir amir bakışıyla elimi uzatıyorum.</p>

  <p class="normal2">SIR TOBY</p>

  <p class="normal">Toby suratına bir şamar aşk etmiyor mu, a salak?</p>

  <p class="normal2">MALVOLIO</p>

  <p class="normal">"Kuzen Toby," diyorum. "Mademki kader beni yeğeninizle birleştirdi, size şu sözleri söyleme hakkını kendimde görüyorum."</p>

  <p class="normal2">SIR TOBY</p>

  <p class="normal">Neymiş... Neymiş?</p>

  <p class="normal2">MALVOLIO</p>

  <p class="normal">"Bu sarhoşluğa son vermelisiniz."</p>

  <p class="normal2">SIR TOBY</p>

  <p class="normal">Hadi ordan, uyuz kerata!</p>

  <p class="normal2">FABIAN</p>

  <p class="normal">Aman sabır, yoksa planımız altüst olacak.</p>

  <p class="normal2">MALVOLIO</p>

  <p class="normal">"Ayrıca değerli zamanlarınızı budala bir şövalye ile heba ediyorsunuz."</p>

  <p class="normal2">SIR ANDREW</p>

  <p class="normal">Herif benden söz ediyor, eminim.</p>

  <p class="normal2">MALVOLIO</p>

  <p class="normal">"Şu mahut Sir Andrew."</p>

  <p class="normal2">SIR ANDREW</p>

  <p class="normal">Size demedim mi! Birçokları benden budala diye söz eder.</p>

  <p class="normal2">MALVOLIO</p>

  <p class="normal">Bu da nesi?</p>

  <p class="indentmetinitalik">(Mektubu yerden alır.)</p>

  <p class="normal2">FABIAN</p>

  <p class="normal">Şimdi çulluk ökseye yaklaştı.</p>

  <p class="normal2">SIR TOBY</p>

  <p class="normal">Sus Tanrı aşkına. Muziplikler perisi yüksek sesle okumayı aklına getirse şu budalanın.</p>

  <p class="normal2">MALVOLIO</p>

  <p class="normal">Yemin ederim, bu hanımımın el yazısı. İşte onun C'leri, U'ları, T'leri. Al sana, şu büyük P'ler tıpatıp onunkiler gibi. Hiç kuşkum yok, onun yazısı.</p>

  <p class="normal2">SIR ANDREW</p>

  <p class="normal">Onun C'leri, U'ları, T'leri. Ne demek istiyor?</p>

  <p class="normal2">MALVOLIO</p>

  <p class="indentmetinitalik">(Okur.)</p>

  <p class="normal">"Meçhul sevgiliye, en iyi dileklerimle." Tıpatıp onun sözleri, izninizle balmumunun icabına bakalım. Mührün üstünde Lucretia'nın<sup class="calibre3"><a href="../Text/Onikinci%20Gece_split_027.html#footnote-100-18" id="footnote-100-18-backlink">[18]</a></sup> resmi. Bu hanımımın mührü. Bu mektup hanımımdan, acaba kime?</p>

  <p class="normal2">FABIAN</p>

  <p class="normal">Adam fena ökseye tutuldu. İflah olmaz artık.</p>

  <p class="normal2">MALVOLIO</p>

  <p class="indentmetinitalik">(Okur.)</p>

  <p class="normal">"Bilir tanrılar tanrısı,</p>

  <p class="normal">Bilir benim sevdiğimi.</p>

  <p class="normal">Mühürlenmiş dudaklarım,</p>

  <p class="normal">Kimse bilmez kimi kimi?"</p>

  <p class="normal">"Kimse bilmez", ölçü değişiyor burada. Sakın seni olmasın Malvolio. Seni seni?</p>

  <p class="normal2">SIR TOBY</p>

  <p class="normal">Git de as kendini, kerkenez.</p>

  <p class="normal2">MALVOLIO</p>

  <p class="indentmetinitalik">(Okur.)</p>

  <p class="normal">"Ben emirler yağdırsam da</p>

  <p class="normal">Yüreğime hükmedene,</p>

  <p class="normal">Sessizlik keskin bir bıçak,</p>

  <p class="normal">Delmede seven kalbimi.</p>

  <p class="normal">Kanlar akar içime damla damla,</p>

  <p class="normal">M.O.A.İ. Gönlüm tapıyor sana."</p>

  <p class="normal2">FABIAN</p>

  <p class="normal">Amma tuhaf bilmece.</p>

  <p class="normal2">SIR TOBY</p>

  <p class="normal">Bu kız yaman mı yaman!</p>

  <p class="normal2">MALVOLIO</p>

  <p class="normal">"M.O.A.İ. Gönlüm tapıyor sana." Dur hele, dur hele, çözelim bilmeceyi.</p>

  <p class="normal2">FABIAN</p>

  <p class="normal">Kurnaz yosma, tam ağzına layık bir taam hazırlamış. Zehir zemberek.</p>

  <p class="normal2">SIR TOBY</p>

  <p class="normal">Acemi çaylak da nasıl hemen üstüne atladı.</p>

  <p class="normal2">MALVOLIO</p>

  <p class="normal">"Ben emirler yağdırsam da</p>

  <p class="normal">Yüreğime hükmedene."</p>

  <p class="normal">Tabii, bana emirler yağdırabilir. Onun maiyetindeyim. O benim hanımım. Orta karar bir zekâ bile bu kadarını kavrayabilir. Anlaşılmayacak bir yanı yok. Gel gelelim, şu harfler ne anlama geliyor? Benimle bir ilgisi var mı? Bir de bunu keşfedebilsem. Dur hele, "M.O.A.İ."</p>

  <p class="normal2">SIR TOBY</p>

  <p class="normal">Seninki koku almaya başladı.</p>

  <p class="normal2">FABIAN</p>

  <p class="normal">Ama yanlış koku alıyor. İt gibi ürüyüp kuyruğunu dürecek. Tilkilik taslıyor seninki.</p>

  <p class="normal2">MALVOLIO</p>

  <p class="normal">M, – Malvolio. Adımın baş harfi.</p>

  <p class="normal2">FABIAN</p>

  <p class="normal">İt haliyle beyliğe özeniyor.</p>

  <p class="normal2">MALVOLIO</p>

  <p class="normal">M,– Ama gerisi uymuyor. M'den sonra A gelmeliydi, oysa O geliyor.</p>

  <p class="normal2">FABIAN</p>

  <p class="normal">O sonunda gelecek enayi.</p>

  <p class="normal2">SIR TOBY</p>

  <p class="normal">Kafasına bir sopa indirip, OOO diye inletmeli.</p>

  <p class="normal2">MALVOLIO</p>

  <p class="normal">En ardında İ geliyor.</p>

  <p class="normal2">FABIAN</p>

  <p class="normal">İtin kıçı. Git işine kuçu kuçu. Kıçında gözü olaydı, nasıl bir pisliğe bulaştığını görürdü. Talih yıldızının parladığına inan bakalım, saloz.</p>

  <p class="normal2">MALVOLIO</p>

  <p class="normal">M.O.A.İ. Bu gizli mana öncekinden farklı olmalı. Yine de azıcık zorladın mı benim adıma uyabilir. Bütün bu harfler benim adımda var. Şimdi nesir bölümü geliyor.</p>

  <p class="indentmetinitalik">(Okur.)</p>

  <p class="normal">"Bu mektup eline geçerse iyi düşün. Yıldızım seninkinden parlak. Ama büyüklük gözünü korkutmasın. Bazıları büyük doğar, bazıları büyüklüğe erişir, bazılarınınsa büyüklük gelir başına konar. Kader sana kollarını açıyor, var gücünle sarıl ona. Özendiğin kişiliğe bürünmek için aşınmış gömleğinden sıyrıl, taptaze, pırıl pırıl çık ortaya. Bir hısımla zıtlaş, hizmetçileri tersle. Devlet işleri üstüne tartışmaya alış, kimselere benzememeye çalış. Sana bu öğütleri veren, senin için iç geçiren, ah vah eden kişidir. Sarı çoraplarını beğenen, seni hep çapraz dizbağlarıyla görmek isteyeni hatırla. Hatırla diyorum, gerçekten özlediğin kişi olmak istiyorsan işin iş. Yoksa hizmetçilerin kapı yoldaşı, sıradan bir kâhya olarak görürüm seni. Başına konan talih kuşunu kaçıran bu budala, elveda! Seninle görev değiştirmeye can atan.</p>

  <p class="normal2">TALİHLİ AMA MUTSUZ KADIN."</p>

  <p class="normal">Her şey gün gibi aşikâr. Kibirli olacağım. Politik yazarları okuyacağım. Sir Toby'yi herkesin önünde küçük düşüreceğim. Kaba saba arkadaşları yakamdan atıp kurtulacağım. Hanımımın istekleri harfi harfine yerine getirilecek. Artık pısırıklığa paydos. Kendimi aldatmıyorum. Hayal gücümün oyununa gelmiş değilim, işin neresinden bakarsan bak, hanımım seviyor beni. Son zamanlarda sarı çoraplarımı beğendi. Bacaklarımdaki çapraz bağları övdü. Neden? Hoşlandığı biçimde giyinmem için yönlendiriyor beni. Bu sevgisini açığa vurmak değil midir? Tanrıya şükürler olsun. Ne kadar mutluyum! Herkese tepeden bakacağım. Sarı çoraplarımı giyip, çapraz dizbağlarımı takacağım. Hem de saniye sektirmeden. Parlayan yıldızıma şükürler olsun. Bir haşiye var:</p>

  <p class="indentmetinitalik">(Okur.)</p>

  <p class="normal">"Kim olduğumu bilmezden gelemezsin. Sevgimi kabul edersen, bunu bol bol gülümseyerek göster. Gülmek sana ne kadar yakışıyor sevgilim. Huzurumda gülücükler saç, gözümü, gönlümü aç." Tanrılar tanrısı Jüpiter, sen büyüklerden büyüksün! Elbette gülerim, elbette gülücükler saçarım, sen ne dilersen onu yaparım.</p>

  <p class="indentmetinitalik">(Çıkar.)</p>

  <p class="normal2">FABIAN</p>

  <p class="normal">Bu eğlence kaçırılır mıydı? Bunu Acem şahının bin altınlık ihsanına değişmem.</p>

  <p class="normal2">SIR TOBY</p>

  <p class="normal">O kız yok mu, o kız! Bu entrikası yüzünden evlenebilirdim onunla.</p>

  <p class="normal2">SIR ANDREW</p>

  <p class="normal">Ben de, ben de.</p>

  <p class="normal2">SIR TOBY</p>

  <p class="normal">Bir daha böyle bir dolap çevirirse, çeyiz meyiz istemem.</p>

  <p class="indentmetinitalik">(Maria girer.)</p>

  <p class="normal2">SIR ANDREW</p>

  <p class="normal">Ben de, ben de.</p>

  <p class="normal2">FABIAN</p>

  <p class="normal">İşte, büyük alık avcılarının şahı geliyor.</p>

  <p class="normal2">SIR TOBY</p>

  <p class="normal">Bana pes dedirttin. Senden büyük yok.</p>

  <p class="normal2">SIR ANDREW</p>

  <p class="normal">Bence de, bence de.</p>

  <p class="normal2">SIR TOBY</p>

  <p class="normal">Seninle özgürlüğüm üstüne barbut atsam da esirin olsam.</p>

  <p class="normal2">SIR ANDREW</p>

  <p class="normal">Aynen, ben de.</p>

  <p class="normal2">SIR TOBY</p>

  <p class="normal">Hınzır, Malvolio'yu öyle bir hayale kaptırdın ki, kaybedince aklını kaçırabilir.</p>

  <p class="normal2">MARIA</p>

  <p class="normal">Yok canım, sahiden bu kadar etkilendi mi?</p>

  <p class="normal2">SIR TOBY</p>

  <p class="normal">Doğum yaptırırken saf ispirtoyu kafasına diken ebe kadına döndü.</p>

  <p class="normal2">MARIA</p>

  <p class="normal">Bu eğlencenin meyvelerini devşirmek istiyorsanız, hanımımla ilk karşılaşmasını kaçırmayın. Sarı çoraplarıyla gelecek, hanımım bu renkten tiksinir. Çapraz dizbağlarıyla, hanımımın sinirine dokunur. Durmadan sırıtacak, yas tutan kadının iyice zıddına gidecek. Yani iyice gözden düşecek. Görmek isteyen peşimden gelsin.</p>

  <p class="normal2">SIR TOBY</p>

  <p class="normal">Cehennemin kapısına kadar bırakmam peşini, seni şeytan çekici seni.</p>

  <p class="normal2">SIR ANDREW</p>

  <p class="normal">Ben de, ben de!</p>

  <p class="indentmetinitalik">(Çıkarlar.)</p>
</body>
</html>
