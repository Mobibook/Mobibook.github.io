<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Onikinci Gece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_13">3. Sahne</h2>

  <p class="ortaitalik">(Olivia'nın evi.)</p>

  <p class="indentmetinitalik">(Sir Toby ve Sir Andrew girerler.)</p>

  <p class="normal2">SIR TOBY</p>

  <p class="normal">Yanaş, Sir Andrew. Gece yarısından sonra yatakta olmamak, erken ayaklanmak demektir. Bilirsin erken kalkan yol alır, erken çiftleşen döl alır.</p>

  <p class="normal2">SIR ANDREW</p>

  <p class="normal">Onu bunu bilmem, geç yatan geç kalkar.</p>

  <p class="normal2">SIR TOBY</p>

  <p class="normal">Yanlış akıl yürütüyorsun. Böyle boş sonuçlardan nefret ederim, boş kadehlerden nefret ettiğim kadar. Gece yarısından sonra ayakta iken zıbarmaya gitmek için vakit çok erkendir. Hayatımız dört elemandan<sup class="calibre3"><a href="../Text/Onikinci%20Gece_split_027.html#footnote-100-16" id="footnote-100-16-backlink">[16]</a></sup> oluşur değil mi?</p>

  <p class="normal2">SIR ANDREW</p>

  <p class="normal">Öyle derler; ama bana kalırsa yemeli, içmeli, can beslemeli.</p>

  <p class="normal2">SIR TOBY</p>

  <p class="normal">Sen ne âlim adamsın. Yiyelim, içelim, sefamız olsun! Haydi Marian, doldur kadehleri.</p>

  <p class="indentmetinitalik">(Soytarı gelir.)</p>

  <p class="normal2">SIR ANDREW</p>

  <p class="normal">Al bir tane daha. Soytarı geliyor.</p>

  <p class="normal2">SOYTARI</p>

  <p class="normal">Nasılsınız canlarım? Şarap buldun mu giriş, iş buldun mu sıvış.</p>

  <p class="normal2">SIR TOBY</p>

  <p class="normal">Yanaş eşek sıpası.</p>

  <p class="normal2">SIR ANDREW</p>

  <p class="normal">Allah için soytarının sesine diyecek yok. Bende böyle içli bir ses, tatlı bir nefes olsa daha ne isterdim. Çil çil paracıklara değişilmez böyle marifet. Dün akşam bizi eğlendirirken ne cevherler yumurtladın. Vaspiyanlardan Pigrogromitus'un<sup class="calibre3"><a href="../Text/Onikinci%20Gece_split_027.html#footnote-100-17" id="footnote-100-17-backlink">[17]</a></sup> ekinoks fırtınasından geçişini anlatırken parmak ısırttın bana. Sevgilin için sana altı peni yolladım, eline geçti mi?</p>

  <p class="normal2">SOYTARI</p>

  <p class="normal">O saat cebime indirdim. Bize veren var olsun, bizden alan kör olsun. Malvolio koku alır benim gibi kokozdan, kendi korkar horozdan. Hanımımın akça pakça elleri, hem ağı hem bal saçar dilleri.</p>

  <p class="normal2">SIR ANDREW</p>

  <p class="normal">Sen çok yaşa. İyi kıvırıyorsun şu şaklabanlığı. Şimdi de bir şarkı isteriz senden.</p>

  <p class="normal2">SIR TOBY</p>

  <p class="normal">Haydi. Altı peni bayılayım da bir şarkı söyle.</p>

  <p class="normal2">SIR ANDREW</p>

  <p class="normal">Ben de geri kalmam şövalyemden.</p>

  <p class="normal2">SOYTARI</p>

  <p class="normal">Bir aşk şarkısı mı istersiniz, yoksa şöyle ağırbaşlı, hayat dersleri veren bir şarkı mı?</p>

  <p class="normal2">SIR TOBY</p>

  <p class="normal">Aşk şarkısı, aşk sarkısı.</p>

  <p class="normal2">SIR ANDREW</p>

  <p class="normal">Aşk şarkısı. Öğütlere karnım tok.</p>

  <p class="normal2">SOYTARI</p>

  <p class="indentmetinitalik">(Şarkı söyler.)</p>

  <p class="normal">Ah, nerede dolaşırsın, nerede,</p>

  <p class="normal">Canım benim sen salına salına?</p>

  <p class="normal">Sadık dostun geliyor, bak yoluna.</p>

  <p class="normal">Dağarında her perdeden şarkılar,</p>

  <p class="normal">Tizi de var pesi de var.</p>

  <p class="normal">Başını alıp gitme,</p>

  <p class="normal">Kavuşunca âşıklar, biter tüm yolculuklar.</p>

  <p class="normal2">SIR ANDREW</p>

  <p class="normal">Harika!</p>

  <p class="normal2">SIR TOBY</p>

  <p class="normal">Güzel, güzel!</p>

  <p class="normal2">SOYTARI</p>

  <p class="indentmetinitalik">(Şarkı söyler.)</p>

  <p class="normal">Nedir aşk dediğin, yarına bırakma;</p>

  <p class="normal">Şimdi sevişme vakti, şimdi gülüşme vakti;</p>

  <p class="normal">Senin çiçeğin burnunda, haydi öp beni,</p>

  <p class="normal">Gençlik dayanıklı kumaş değil;</p>

  <p class="normal">Tez yıpranır, elden gider.</p>

  <p class="normal2">SIR ANDREW</p>

  <p class="normal">Ne tatlı ses, ağzından bal damlıyor.</p>

  <p class="normal2">SIR TOBY</p>

  <p class="normal">Beni sardı bu şarkı.</p>

  <p class="normal2">SIR ANDREW</p>

  <p class="normal">Hem adamı sarıyor, hem akılda kalıyor.</p>

  <p class="normal2">SIR TOBY</p>

  <p class="normal">Sesi nefis, üstelik nefesi de pis değil. Haydi var mısınız, felekten bir gece çalalım. Şen dokumacılar gibi şarkılarımızla guguk kuşunu uyandırsak, ne dersiniz?</p>

  <p class="normal2">SIR ANDREW</p>

  <p class="normal">Beni seven cümbüşe katılsın. Güzel bir şarkıya canım kurban; köpek gibi peşini bırakmam.</p>

  <p class="normal2">SOYTARI</p>

  <p class="normal">Cümle âlem bilir, bazı köpekler iz sürmede birincidir.</p>

  <p class="normal2">SIR ANDREW</p>

  <p class="normal">Tam üstüne bastın. Şu şarkı pek uygun bence: "Bana bak, hey avanak!"</p>

  <p class="normal2">SOYTARI</p>

  <p class="normal">"Hey avanak" ha? Zatınıza avanak demek zorunda kalırım sonra.</p>

  <p class="normal2">SIR ANDREW</p>

  <p class="normal">Bana avanak demek zorunda bıraktığım ilk kişi sen olmayacaksın. Başla Soytarı. "Sus, kes sesini" diye başlıyor şarkı.</p>

  <p class="normal2">SOYTARI</p>

  <p class="normal">Sesimi kesersem nasıl başlarım?</p>

  <p class="normal2">SIR ANDREW</p>

  <p class="normal">Bu da cuk oturdu. Haydi, başla.</p>

  <p class="indentmetinitalik">(Birlikte şarkı söylerler.)</p>

  <p class="indentmetinitalik">(Maria girer.)</p>

  <p class="normal2">MARIA</p>

  <p class="normal">Azgın kediler gibi ne cıyaklıyorsunuz burada? Hanımım, kâhyası Malvolio'yu sizi kapı dışarı etmesi için çağırdı. Yalanım varsa bir daha hiçbir sözüme inanmayın.</p>

  <p class="normal2">SIR TOBY</p>

  <p class="normal">Hanımınla ben aynı soydanız. O numaracı, ben üçkâğıtçıyım, Malvolio madrabazın biri. Biz üç şarkıcı neşeler saçıyoruz. Hanımınla aramızda kan bağı yok mu? Tin tin tini mini hanım, bana sökmez çalımların.</p>

  <p class="indentmetinitalik">(Şarkı söyler.)</p>

  <p class="normal">"Ah Babilon, vah Babilon. Babilon'da var bir adam.</p>

  <p class="normal">Babilon'un kızları yamandır, yaman."</p>

  <p class="normal2">SOYTARI</p>

  <p class="normal">Boyum devrilsin, e mi! Bu akşam şövalye nükteleri birbiri ardından patlatıyor. Ne yaman soytarıymış hazret!</p>

  <p class="normal2">SIR ANDREW</p>

  <p class="normal">Doğru, keyfi yerinde olunca herkesi gülmekten kırıp geçirir. Benden daha gustoludur. Ama benim komikliklerim daha doğal.</p>

  <p class="normal2">SIR TOBY</p>

  <p class="indentmetinitalik">(Şarkı söyler.)</p>

  <p class="normal">"Aralığın on ikinci gecesi."</p>

  <p class="normal2">MARIA</p>

  <p class="normal">Susun Tanrı aşkına!</p>

  <p class="indentmetinitalik">(Malvolio girer.)</p>

  <p class="normal2">MALVOLIO</p>

  <p class="normal">Efendiler, efendiler, siz aklınızı mı kaçırdınız? Bu ne rezalet! Akıldan, görgüden, dürüstlükten hiç nasibiniz yok mu? Gecenin bu saatinde çingeneler gibi kıyametleri koparıyorsunuz. Hanımefendinin evini meyhaneye çevirdiniz. Kunduracı esnafının pespaye şarkılarını avaz avaz haykırıyorsunuz. Siz kim, yerine ve zamanına göre davranmak kim! Ölçüyü iyice kaçırdınız.</p>

  <p class="normal2">SIR TOBY</p>

  <p class="normal">Şarkılarımızda ölçüyü hiç kaçırmadık, tempoya hep uyduk. Senin cehenneme kadar yolun var.</p>

  <p class="normal2">MALVOLIO</p>

  <p class="normal">Sir Toby, sizinle açık konuşacağım. Hanımefendi size iletmemi istedi, akrabanız olduğu için evinde barınmanıza göz yumuyor. Gel gelelim münasebetsizliklerinizi kabullenmek zorunda değil. Aklınızı başınıza toplarsanız bu evde barınabilirsiniz. Aksi takdirde size güle güle demeye hazır.</p>

  <p class="normal2">SIR TOBY</p>

  <p class="indentmetinitalik">(Şarkı söyler.)</p>

  <p class="normal">"Elveda nazlı yar, elveda.</p>

  <p class="normal">Yol göründü garip başıma."</p>

  <p class="normal2">MARIA</p>

  <p class="normal">Hiç olur mu, sevgili Sir Toby!</p>

  <p class="normal2">SOYTARI</p>

  <p class="indentmetinitalik">(Şarkı söyler.)</p>

  <p class="normal">"Sönmüş gözlerinin feri, ahı gitmiş, vahı kalmış.</p>

  <p class="normal">Bir ayağı çukurda."</p>

  <p class="normal2">MALVOLIO</p>

  <p class="normal">Öyle mi?</p>

  <p class="normal2">SIR TOBY</p>

  <p class="indentmetinitalik">(Şarkı söyler.)</p>

  <p class="normal">"Ölecek göz var mı bende!"</p>

  <p class="normal2">SOYTARI</p>

  <p class="normal">Kime kalmış yalan dünya!</p>

  <p class="normal">Atma iki gözüm atma.</p>

  <p class="normal2">MALVOLIO</p>

  <p class="normal">Ağzınıza sağlık.</p>

  <p class="normal2">SIR TOBY</p>

  <p class="indentmetinitalik">(Şarkı söyler.)</p>

  <p class="normal">"Sepet havası çalsam şuna."</p>

  <p class="normal2">SOYTARI</p>

  <p class="normal">"Bence boşuna."</p>

  <p class="normal2">SIR TOBY</p>

  <p class="indentmetinitalik">(Şarkı söyler.)</p>

  <p class="normal">"Bakmasam gözünün yaşına,</p>

  <p class="normal">Defol desem, haydi defol."</p>

  <p class="normal2">SOYTARI</p>

  <p class="normal">"İşte bunu gözün yemez."</p>

  <p class="normal2">SIR TOBY</p>

  <p class="normal">Şarkı söylerken falso mu yaptık? İftira. Nesin sen, eninde sonunda bir kâhya. Sen faziletlisin diye ağız tadıyla yiyip içmek haram mı bize?</p>

  <p class="normal2">SOYTARI</p>

  <p class="normal">Erenlerin canına değsin. Zencefilli biraya da doyum olmaz.</p>

  <p class="normal2">SIR TOBY</p>

  <p class="normal">Ah şöyle yola gel. Siz efendim, boynunuzdaki zinciri, şu hizmetkârlık zincirini bir güzel parlatın ekmek kırıntılarıyla. Bize bir testi şarap, Maria.</p>

  <p class="normal2">MALVOLIO</p>

  <p class="normal">Bayan Maria, hanımefendinin size gösterdiği yakınlığı hiçe saymasaydınız, bu serkeşlere yardakçılık etmezdiniz. Kendisinin kulağı bükülecektir.</p>

  <p class="indentmetinitalik">(Çıkar.)</p>

  <p class="normal2">MARIA</p>

  <p class="normal">Git de kendi koca kulaklarını salla, eşek!</p>

  <p class="normal2">SIR ANDREW</p>

  <p class="normal">Şeytan ne diyor! Şu herife meydan okuyup dövüşe çağırmalı, sonra gitmeyip piç gibi ortada bırakmalı. Susuzluktan bağrı yanmış adama bir kadeh içki gibi hoş kaçardı.</p>

  <p class="normal2">SIR TOBY</p>

  <p class="normal">Durduğun kabahat şövalye. Senin için bir düello mektubu yazarım. Ya da hakaretlerini ağızdan bildiririm.</p>

  <p class="normal2">MARIA</p>

  <p class="normal">Sevgili Sir Toby, sabırlı olun bu gece. Kontun yolladığı delikanlı yine bizim madamın yanındaydı. Kadıncağızın aklı başında değil. Monsieur Malvolio ile başa çıkmayı bana bırakın. Ona öyle bir oyun oynarım ki, dillere düşüp herkesin maskarası olmazsa, bana da Maria demesinler. Gününü gösteririm namussuza.</p>

  <p class="normal2">SIR TOBY</p>

  <p class="normal">Hele çıtlat bize, tüyo ver. Bu ne mene adam?</p>

  <p class="normal2">MARIA</p>

  <p class="normal">Bir bakarsın başımıza sofu kesilir.</p>

  <p class="normal2">SIR ANDREW</p>

  <p class="normal">Bunu bilsem bir temiz döverdim köpeği.</p>

  <p class="normal2">SIR TOBY</p>

  <p class="normal">Ne, sofu olduğu için mi? Acep neymiş gereği?</p>

  <p class="normal2">SIR ANDREW</p>

  <p class="normal">Acep macep anlamam, benden yer köteği.</p>

  <p class="normal2">MARIA</p>

  <p class="normal">Ne sofuluğuna güvenilir, ne de başka bir marifetine. Ama her zaman dalkavuk, her zaman içten pazarlıklı, her zaman gösteriş budalası, her zaman boyundan büyük laflar eden bir ukala dümbeleğidir. Kendini beğenmiş bir eşek. Her görenin kendisine âşık olacağına inanır. İşte bu zaafından yararlanarak öcümü alacağım ondan.</p>

  <p class="normal2">SIR TOBY</p>

  <p class="normal">Ne yapacaksın?</p>

  <p class="normal2">MARIA</p>

  <p class="normal">Yolu üstüne gizemli aşk mektupları düşüreceğim. Bu mektuplarda sakalının rengi, bacağının biçimi, yürüyüşü, bakışı, alnı, çehresinin ifadesi, teninin özellikleri ince ince tarif edilecek. Aksini görmüş gibi olacak aynada. El yazım benim hanımın, yani sizin yeğenin yazısına tıpatıp benzer. Unutulmuş tezkerelerde yazılarımızı birbirinden zor ayırt ederiz.</p>

  <p class="normal2">SIR TOBY</p>

  <p class="normal">Âlâ. Bir oyun kokusu alıyorum.</p>

  <p class="normal2">SIR ANDREW</p>

  <p class="normal">Ben de o kokuyu aldım.</p>

  <p class="normal2">SIR TOBY</p>

  <p class="normal">Düşürdüğün mektupların yeğenimden geldiğini, onun kendisine âşık olduğunu sanacak.</p>

  <p class="normal2">MARIA</p>

  <p class="normal">Arife tarif ne hacet!</p>

  <p class="normal2">SIR ANDREW</p>

  <p class="normal">Yani herifi eşek yerine koyacaksın.</p>

  <p class="normal2">MARIA</p>

  <p class="normal">Tam üstüne bastınız.</p>

  <p class="normal2">SIR ANDREW</p>

  <p class="normal">Kız, aklınla bin yaşa.</p>

  <p class="normal2">MARIA</p>

  <p class="normal">Şahane bir gösteri olacak, hiç merak etmeyin. Benim yemi yutacak, eminim. İkinizi mektubu koyacağım yere dikeceğim, üçüncü gözcü de soytarı olacak. Hele bir görün, mektubu okudukça nasıl renkten renge giriyor. Haydi artık yatma vakti. Bu gece rüyasını görün. İyi uykular.</p>

  <p class="indentmetinitalik">(Çıkar.)</p>

  <p class="normal2">SIR TOBY</p>

  <p class="normal">İyi geceler, Amazonlar Kraliçesi Penthesilea.</p>

  <p class="normal2">SIR ANDREW</p>

  <p class="normal">Vallahi, kıyak yosma.</p>

  <p class="normal2">SIR TOBY</p>

  <p class="normal">Şirin mi şirin bir finodur. Bana da bayılır. Ya buna ne buyrulur?</p>

  <p class="normal2">SIR ANDREW</p>

  <p class="normal">Bir zamanlar bana da bayılanlar vardı.</p>

  <p class="normal2">SIR TOBY</p>

  <p class="normal">Haydi yatmaya gidelim şövalye. Biraz daha dünyalık getirtsen iyi olacak.</p>

  <p class="normal2">SIR ANDREW</p>

  <p class="normal">Yeğeninizden yüz bulamazsam dünyanın en büyük enayisi ben olurum.</p>

  <p class="normal2">SIR TOBY</p>

  <p class="normal">Para getirt şövalye. Sonunda kızı alamazsan yuh olsun ervahıma.</p>

  <p class="normal2">SIR ANDREW</p>

  <p class="normal">Getirtmezsem bir daha hiç güvenme bana.</p>

  <p class="normal2">SIR TOBY</p>

  <p class="normal">Gel hadi, biraz şarap ısıtalım. İçine baharat katalım. Yatmak için fazla geç oldu artık. Gel şövalyem, gel aslanım.</p>

  <p class="indentmetinitalik">(Çıkarlar.)</p>
</body>
</html>
