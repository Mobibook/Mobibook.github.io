<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>cetushilesi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_30">   30   <br class="chapter"/></h1>
				<p class="normal">Beş Aile'nin liderleri on iki kuşaktır doğuştan gelen haklarının keyfini çıkararak idareyi devam ettirdiler. Maden cevherleri dökümhanelere akmış, bu dökümhaneler droid ve zırh üreten fabrikaları beslemiş, böylece Cestus'un liderlerinin kuşaklar boyunca aynı konumda kalmalarını sağlayacak kadar para hiç durmadan gelmeye devam etmişti.</p>
				<p class="normal">Kraliyet mensubu olmanın nimetleri saymakla bitmezdi: zengin bir sanat koleksiyonu, bakmaya doyulamayacak bir manzara ve Cumhuriyet'teki herhangi bir ofisi bile kıskandıracak lüks mobilyalar. Eğer Cestus medeniyete gelmemişse bile medeniyetin Cestus'a geldiğine şüphe yoktu.</p>
				<p class="normal">Fakat şu an taht odasında sürmekte olan konuşmaların medeniyetle pek ilgisi yoktu. Saatlerdir süren tartışma iyice kızışmıştı, kullanılan kelimelerde hâlâ kibarlıktan taviz verilmese de onların altında yatan öfke göz ardı edilir gibi değildi.</p>
				<p class="normal">"Her olayın birkaç anlamı ve sonucu vardır," dedi, soyu bir katilin oğlu ve bir madencinin kızından gelen, Llitishi.</p>
				<p class="normal">"Bunu ben de biliyorum," dedi.</p>
				<p class="normal">Odadaki diğer X'Ting olan Quill durdu. "Kovan, Cumhuriyet Senatosu'nun gezegenlerin ayrılma hakkını iptal etmesinden rahatsız."</p>
				<p class="normal">Beş Aile'nin üyeleri Duris'in tahtının etrafında yarım daire şeklinde dizilmişti. Teoride onların temsil ettiği güçler Duris'inkinden daha yetkili değildi. Ama pratikte Duris tümüyle onların kontrolü altındaydı.</p>
				<p class="normal">"Onlar aptal değil," dedi Duris. "Eğer Palpatine bizim ticaret hakkımıza engel olursa başka gezegenlerin de onlardan kopacağını bilir."</p>
				<p class="normal">Quill de konuşmaya dahil oldu. "Eğer Cumhuriyet ikna yöntemi olarak zora başvurursa işler daha da kötüleşir."</p>
				<p class="normal">Duris iç çekti ve saygıdeğer konuğunun konuşmasına izin verdi. Aradan bir hafta geçmişti ve Obi-Wan konuyu Beş Aile'nin diğer bir grup temsilcisi ve avukatlarına da açıklamaya çalışırken Duris sonunda bir anlaşmaya varılabileceğinden umudunu neredeyse tümüyle kesmişti.</p>
				<p class="normal">"Size adil ve kârlı bir teklifte bulunuyorum," dedi Obi-Wan. "Gabonna kristali ambargosunu kaldıracak ve iki bin JL ve JK droidi için sipariş vereceğiz."</p>
				<p class="normal">G'Mai durdu. Bu yeni bir teklifti. Obi-Wan'ın sürekli Coruscant'la temas halinde olduğunu biliyordu. Hatta bu görüşmelerin bazıları tespit edilmiş ve şifresi de çözülmüştü.</p>
				<p class="normal">X'Ting şaşırmıştı. "Bu aslında..." dedi, "mali sorunlarımızı çözebilir."</p>
				<p class="normal">Debbikin başını salladı. "Jedi'ın söylediklerinde dürüst olduğuna inanmak istiyorum."</p>
				<p class="normal">Obi-Wan başını eğdi. "Bundan şüpheniz olmasın."</p>
				<p class="normal">Leydi Por'Ten'in yeğeni iskelet elini kaldırdı, sanki anlaşma umutlarını uzaklaştırmak ister gibiydi. "Yine de riskli bir teklif. Savaş maliyetleri katlıyor. Vergiler artıyor. Hükümet, ücretleri kredi bonoları şeklinde ödüyor. Bu bonolar takas edilebiliyor ama değerinin altında gidiyor..."</p>
				<p class="normal">Obi-Wan sesinin tonunu koruyup saygısızlık etmemeye çalıştı, fakat tüm bu tartışmanın ne kadar boş ve rahatsız edici olduğunun farkındaydı. Zaman daralıyordu ve seçenekleri fazla değildi, Şansölye tarafından ona tanınan müzakere esnekliği.</p>
				<p class="normal">Eğer onlar biterse yerini manevra esnekliği alacaktı... Sonucu düşününce ürperdi. Belki de ne durumda olduğunu anlayan Snoil eğilerek fısıldadı. "Zaman tükeniyor. Her şey gittikçe daha da karışıyor, eğer Cumhuriyet kazanırsa ayrılmaya niyetli gezegenlere iyi bir gözdağı verilmiş olur. Ama eğer Cumhuriyet kaybederse vergi yükünü Cumhuriyet'e bağlı gezegenler paylaşacak."</p>
				<p class="normal">Obi-Wan sol kulağındaki soğuk bölgenin yayıldığını hissetti. "Cephalopodan dostum, senin yüzünden başıma ağrı giriyor. Sen ve Duris belki de haklısınız."</p>
				<p class="normal">"Hangi açıdan?" dedi Snoil.</p>
				<p class="normal">Baş Aile temsilcileri birbirleriyle tartışmakla öylesine meşguldü ki hiçbiri onlara dikkat etmiyordu. "Belki de hepsi yanlış yönlendirmedir," dedi. "Meselenin açıklığa kavuşmaması korkarım daha çok başımı ağrıtacak."</p>
				<p class="normal">Duris birincil ve ikincil kollarını kaldırdı, sessizlik istiyordu. "Bu müzakereleri yürütürken iyi niyetimizi korumaya gayret etmek bizim görevimiz. Soylu dostlarımın Cestus Cybernetics'in refahını olması gerektiği gibi her şeyin üstünde gördüklerini zannediyorum. Ben Cestus gezegenini temsil ediyorum, tüm vatandaşlarıyla, kovanla ve tüm menfaatiyle. Cestus Cybernetics istese başka bir gezegene taşınabilir ama burası bizim tek yuvamız. Birbirinizi yemeyi başka zamana bırakın. Burada geleceğimiz söz konusu."</p>
				<p class="normal">Bir anlık sessizlik oldu ve sonra görüşmeler yeniden başladı, daha sakin bir tonda.</p>
				<p class="normal">Saatler süren görüşmelerin ardından Jedi ve hukukçu odasına döndü. Beş Aile'nin üyeleri de evraklarını toplayıp gitti, fakat Quill, Duris'in yanına geldi.</p>
				<p class="normal">"Bana son kez engel oluyorsun," dedi. "Hayatımı böyle bir anlaşma yapabilmek için harcadım ve senin bunu bozmana izin veremem. Bu gece konseyin önüne gel. Ya kendi yaşamına son verir ya da kuma gidersin. Başka seçeneğin yok."</p>
				<p class="normal">Daha da yaklaştı. "Bana sorarsan dövüşmeni tercih ederim. Eşini öldürdüğüm gibi seni de zevkle öldürürüm. Aynı sözleri senden de duymayı ve pes edişini görmeyi isterim."</p>
				<p class="normal">Quill durdu. "Tabii sonra da seni öldürürüm."</p>

		</body>
</html>