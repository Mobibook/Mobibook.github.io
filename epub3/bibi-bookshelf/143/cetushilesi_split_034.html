<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>cetushilesi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_32">   32   <br class="chapter"/></h1>
				<p class="normal">Kapı çalındı. Şoför Chipple girişte durmuştu ve ikincil ellerinde bir veri diski vardı. "Müşteri buna bakmanızı söylüyor."</p>
				<p class="normal">Obi-Wan diski bir astromech'e taktı görüntünün belirmesi için bir süre bekledi.</p>
				<p class="normal">Önlerinde G'Mai Duris'in görüntüsü belirdi. "Ortam çok gergin," dedi, "kovan konseyindeki yerim tehlikede. Güvenebileceğim başka kimse yok ve sizden güven içinde konuşabileceğimiz daireme gelmenizi istiyorum. Durumum çok kritik."</p>
				<p class="normal">Duris'in dairesi ChikatLik'te bir apartmanın çatı katındaydı. Obi-Wan bu lüks daireye geldiğinde kapıyı açan bir uşak kendisini içeri aldı.</p>
				<p class="normal">Dairenin içi teknolojik ve geleneksel X'Ting "çiğnenmiş duracrete" mimarisiyle döşenmişti.</p>
				<p class="normal">Obi-Wan Duris'le birlikte mutfağa gitti. Pek çok farklı ışık çeşitli mantarlardan oluşan bu küçük ve güzel bahçeyi aydınlatıyordu. Nefes kesiciydi. Böyle minyatür bir mantar ormanını yaratmak için bir ömür boyu sürecek olan eğitim gerekirdi.</p>
				<p class="normal">"Çok güzel," dedi.</p>
				<p class="normal">"Bu bizim ilacımız ve yiyeceğimiz, meditasyonumuz ve eğlencemizdir," dedi Duris. "Her ailenin kendi mantar ormanı vardır ve farklı türler arasındaki denge binlerce yıldır titizlikle korunmuştur."</p>
				<p class="normal">G'Mai oradan bir parça buradan bir tutam aldı ve Obi-Wan farklı mantar türlerinin farklı şekillerde bir araya getirilerek nasıl farklı öğünler oluşturulduğunu gördü. Baharat ve çeşniyi de kendi ormanından tedarik ediyordu. Daha büyük ve etli mantarları da kendi dolabından çıkararak ekledi. Hazırlanan yemekten nefis kokular yükselirken dedi ki, "Bu gece Quill'le dövüşmek zorunda kalacağım. Jedi'ların galaksideki en büyük savaşçılar olduğunu duydum. Bana nasıl dövüşüleceğini öğretebilir misin?"</p>
				<p class="normal">Obi-Wan başını eğdi. "Üzgünüm. Yeterli zaman yok."</p>
				<p class="normal">Yemeği hazırlamaya devam etse de birincil ve ikincil elleri titremeye başlamıştı.</p>
				<p class="normal">"Başka bir seçeneğin yok mu?" diye sordu Obi-Wan.</p>
				<p class="normal">"Maalesef," dedi üzgün şekilde. "Bu günün hiç gelmeyeceğini zannetmiştim. Şimdi bunun ne kadar boş bir umut olduğunu anlıyorum," diye ekledi. "Yine de denemek zorundayım. Lütfen benimle kalın yemeği birlikte yiyelim."</p>
				<p class="normal">O kadar titriyordu ki Obi-Wan hayır diyemedi.</p>
				<p class="normal">Ona "ölüm öğünü" olarak adlandırdığı şeyi sundu. Son ritüel. Her sözü ve hareketi kusursuzdu. Kesin, kibar ve kontrollü.</p>
				<p class="normal">Obi-Wan kovan ve ritüelle ilgili sorular sordu.</p>
				<p class="normal">Gözü sürekli saatteydi ve zamanının azaldığını da biliyordu.</p>
				<p class="normal">"Arenada Quill'in karşısına çıkamam, herkesin gözü önünde öldürülmemden başka işe yaramaz. Diğer alternatifi düşünmek bile beni ürkütüyor. Af dileyip soyuma kara leke sürmek. Ölmeyi yeğlerim. Hayatımı sona erdirmemi sağlayacak mantarlar ormanımın içinde var." belli belirsiz gülümsedi. "Halkımın bir sözü vardır. Ölüm karanlıktır. Çocuklar güvendedir. Cesarete sahip olmak anlamına gelir."</p>
				<p class="normal">Olaylar demek bu noktaya kadar gelmişti. Obi-Wan konuşmalarının böyle ölüm kokan bir tonda sürmesine hâlâ alışamamıştı.</p>
				<p class="normal">Aklına bir şey geldi. "Ya sen ve Quill birlikte ölürseniz ne olur?" diye sordu.</p>
				<p class="normal">"O zaman konsey kendi kararlarını alma hakkına sahip olur. Quill olmadan çok daha uyumlu olacaklarına eminim."</p>
				<p class="normal">"O zaman senin için bir cevabım var," dedi Obi-Wan. "Cevap ölüm öğününün içinde."</p>
				<p class="normal">"Ne?"</p>
				<p class="normal">"Beni dinle," dedi ve ona doğru eğildi. "Eğer cesaretin varsa çözümü buldum."</p>
				<p class="normal">İkisi birlikte asansörle şehrin derinlerine, kendini buranın sahibi zanneden dış dünyalıların yaşayıp çalıştığı yüzeyin altına indiler. İndikleri yer şehrin en eski bölgesiydi. Orada binlerce X'Ting hâlâ bir topluluğu andıran bir grup halinde yaşıyorlardı.</p>
				<p class="normal">Burada mağaraları volkanik hareketler değil de sızan sular şekillendirmişti. Duvarlar kovan tarzı çiğnenmiş duracrete'i andıran katmanlarla çevriliydi. İşlerin hâlâ eski usulde yürüdüğü bir yerdi burası.</p>
				<p class="normal">Kovan konseyi masasında on iki kadim X'Ting oturuyordu, gezegenin her kovanını temsilen bir tane. Bir zamanlar tüm güç onların elindeydi. Şimdi kovanları dağılmış ve eski ihtişamlarının ancak kırıntıları ellerinde kalmıştı. Her ne kadar itibarları yerlerde sürünse de on ikili, Vekil'lerini ve dış dünyalıyı son derece asil bir şekilde karşıladı.</p>
				<p class="normal">Quill cübbesini açıp güçlü göğsünü gösterdi. "Demek kendi hayatına son vermekten vazgeçtin," diye homurdandı. "Güzel. Tüm konseyin senin ölümünü izlemesini tercih ederim."</p>
				<p class="normal">Duris öylesine titriyordu ki pelerinini güçlükle çıkarabilmişti ve Obi-Wan'ın yardımı olmasa neredeyse yere yığılıyordu. "Cesaret," dedi alçak sesle. "Ölüm karanlıktır. Çocuklar güvende olacak."</p>
				<p class="normal">"Çocuğum yok," diye fısıldadı ağlamaklı bir konuşmayla.</p>
				<p class="normal">"Bu gezegendeki tüm canlıların hayatı senin elinde," dedi. "Senin çocukların onlar."</p>
				<p class="normal">G'Mai Duris başını salladı.</p>
				<p class="normal">Arena yirmi metre çapında, zemini kumla kaplı daire şeklinde bir alandı. Quill, Duris'in de beklediği gibi kasılıp gerinmeye başlamıştı bile. İğnesiyle kısa ve hızlı hamleler yaptı, Duris savuşturmak ya da kaçmak yerine gözlerini kapattı, birincil ve ikincil ellerini birbirine kavuşturdu.</p>
				<p class="normal">"Çare ölüm öğününde," demişti ona Obi-Wan. Ölüm öğünü ritüeli tüm duyguları emecek şekilde düzenlenmişti ve ancak tüm hayatı boyunca bu iş için hazırlanmış ölüm öğününü hazırlayabilecek bir usta onun dairesindeki hareketlerine karşılık gelebilirdi. Hayatının son anları olsa da G'Mai Duris son derece sakindi.</p>
				<p class="normal">"Yapacağın şey şu," demişti ona Obi-Wan. "Gözlerini kapat. Ölüm öğününü hazırladığını düşün ve soğukkanlılığını koru. Sana iğnesiyle saldırdığında ve onun iğnesini hissettiğin anda sende ona iğnenle saldır. Hayatta kalmaya çalışma. Zaten çoktan ölmüşsün gibi davran."</p>
				<p class="normal">Quill ona yaklaştı ve o sadece bekledi.</p>
				<p class="normal">Sürekli o yana bu yana dönüp onu korkutmaya çalışıyordu ama hiçbir şey işe yaramamıştı.</p>
				<p class="normal">"Savaşçı sanatlarında bir sır vardır," demişti Obi-Wan. "Eğitimle ilgisi yoktur. Şık hareketlerle de ilgisi yoktur. Bu kendi yaşamını düşmanınkiyle takas etme istekliliğidir. Uğruna ölümü göze almayacağı bir şey uğruna asla savaşmamak. Ün, para ve güç için savaşanlar cesaretin sarsılmaz kayalarının üzerinde değil de oynak kumlar üzerinde duruyorlar demektir. Halkın için savaş. Eşin için savaş. Senin için ölmek demek kazanmak demek olsun. Arena kumlu bir daire değildir. Arena senin kalbindir."</p>
				<p class="normal">Quill sıçradı ve iğnesini salladı. Tısladı ve korkunç yüzünü göstererek daireler çizdi. Tüm bunlara rağmen G'Mai Duris'in duruşunda bir değişiklik olmamıştı.</p>
				<p class="normal">Onunla ölümü paylaşmayı bekliyordu.</p>
				<p class="normal">Sonunda Quill durdu, şaşırmıştı, güven maskesi ilk kez aralandı. Altında yatan şey ise korkuydu.</p>
				<p class="normal">G'Mai Duris ise gözleri kapalı durmuş bekliyordu.</p>
				<p class="normal">Quill başını yere eğip mırıldandı. "Ben... ben vazgeçiyorum," dedi öfkeyle.</p>
				<p class="normal">Konseydeki en yaşlı X'Ting ayağa kalktı ve konuştu.</p>
				<p class="normal">"Kazanan G'Mai Duris. Caiza Quill yetkisini devredecek."</p>
				<p class="normal">G'Mai Duris ayağa kalktı, birincil ve ikincil ellerinin parmak uçlarını resmi şekilde birleşik tuttu. "Asiller ve atalar," dedi. "Dostum Üstat Kenobi bana inanılmaz bir şey anlattı. Yüzyıllar önce atalarımızın aldatılıp topraklarımızın değersiz şeyler karşılığında alındığını biliyoruz."</p>
				<p class="normal">"Bu durumu düzeltebilecek bir çaremiz olmadığı için Cestus Cybernetics ne dediyse yapmak zorunda kaldık. Ama bu durum değişti." Bölmeli gözleri ışıldadı. "Üstat Kenobi Coruscant'tan bir hukukçuyla birlikte geldi, kanunları gayet iyi bilen bir Vippit. Merkezi otoriteye göre bizler hakkımızı arayarak Cestus Cybernetics'i ortadan kaldırabiliriz. Eğer fabrikaların üzerine kurulduğu arazi bizimse o arazinin kullanımı için onlardan dilediğimiz parayı alabilir hatta fabrikalara bile el koyabiliriz."</p>
				<p class="normal">"Ne?" dedi konseyin en yaşlısı hayretle. "Bu doğru mu?"</p>
				<p class="normal">Quill gürledi. "Gezegeni mahvetmekten başka bir halta yaramaz. Cestus Cyberbetics'le birlikte ekonomi de çöker."</p>
				<p class="normal">Yaşlılar Quill'e küçümseyerek baktı. "Kovan, Cestus Cybernetics'ten önce de buradaydı. Eğer şirket el değiştirirse ya da ortadan kalkarsa bundan zarar görecek olan kovan olmaz. İktidarı elde tutabilmek için kendilerini dış dünyalılara satanlar bundan zarar görürler."</p>
				<p class="normal">"Ama Lordlarım," dedi Duris. "Benim dış dünyalılara karşı da sorumluluklarım var, Cestus'a kalpleri ve yetenekleriyle gelip burada yeni bir hayat kurmaya çalışanlara karşı. Bu fırsatı yıkıcı olmak için değil de yapıcı ve iyileştirici olarak kullanalım."</p>
				<p class="normal">Onun bu yaklaşımından hoşlanan ihtiyarlar da onayladılar.</p>
				<p class="normal">Quill sarsıldı. "Hiçbir şey kazanmadın, Duris! Seni engellemek için elimden geleni yapacağım. Ne bildiğin ya da yapabileceğin umurumda değil... bu iş burada bitmedi." Aşağılanmış ve kudurmuş şekilde çıkıp gitti.</p>
				<p class="normal">"Bunu yapabilir mi?" diye sordu Obi-Wan.</p>
				<p class="normal">"Belki. Beş Aile'nin herhangi üyesinin iş anlaşmasını veto etme yetkisi vardır. Menfaatine olduğunu düşünürse ya da sadece nefret ettiği için deneyebilir." Birden aklına başka bir şey geldi. "Palpatine'e bu bilgilerin ulaştırılmasını engellemeye de kalkabilir. Bence hemen göndersen iyi olur."</p>
				<p class="normal">Obi-Wan isteksizce başını iki yana salladı. "Şansölye bu bilgiyi Cestus Cybernetics'i resmi şekilde kapatmak için kullanacaktır. Sonuçta kimse kazanamaz. Bence bu bilgiyi biz son çare olarak kullanmalıyız." Bu fikri her açıdan düşündü ve sonunda kayda değer bir kusuru olmadığını gördü.</p>
				<p class="normal">Sonuç olarak bu görevin kolay tarafı yoktu. "Fakat Aile bu meseleye tümüyle siyaset ve maliye açısından bakıyor. Böyle olduğu müddetçe yazılı kurallara göre karar almaya devam edebilirler. Bunu değiştirmenin ve meseleyi daha... kişisel yapmanın vakti geldi."</p>
				<p class="normal">O gece Obi-Wan gizlice Kit Fisto'yla görüştü. "Olayların ne yöne gittiği belirsiz," dedi. "Tavsiyeye ihtiyacım var."</p>
				<p class="normal">"Obi-Wan," dedi Kit, "hilelerden haz etmediğini biliyorum ama bu kişilerin Dooku'nun ne kadar tehlikeli olabileceğine dair bir fikirleri yok. Eğer birkaç numarayla yaşam kurtarabileceksek bence hiç tereddüt etmemeliyiz."</p>
				<p class="normal">Obi-Wan iç çekti. Haklıydı ama bir yandan da Kit'in harekete geçmek için sabırsızlandığını hissediyordu. "Pekala," dedi sonunda. "Öyle olsun. Sana tüm detayları aktaracağım. Daha da önemlisi, eğitim nasıl gidiyor."</p>
				<p class="normal">"Hayatının performansını görmeye hazır ol," diye cevap verdi Kit.</p>

		</body>
</html>