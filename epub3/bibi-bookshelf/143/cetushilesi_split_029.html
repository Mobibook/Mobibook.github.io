<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>cetushilesi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_27">   27   <br class="chapter"/></h1>
				<p class="normal">Acemiler manevra talimini yaparlarken Nate izledi ve engelli parkurda ve atış alanında gerekli düzenlemeleri yaptı. Forry rahat konumda yanına geldi, bu tür bir yürüyüşle normal birisi on dakikada yorgunluktan biterdi ama askerler bunu bütün gün yapabilirlerdi.</p>
				<p class="normal">"Komutanım!" dedi komando ve bir selam çaktı. "Yeni gönüllüler geldi."</p>
				<p class="normal">"Kaç tane?"</p>
				<p class="normal">Forry keyifle güldü. "İki düzine, Komutanım."</p>
				<p class="normal">Nate'in de keyfi yerini gelmişti. Bu tam da duymak istediği haberdi. "Bizi bekleyen bir savaş var," dedi.</p>
				<p class="normal">Nate gördüklerinden memnun şekilde dururken Sheeka arkasından geldi.</p>
				<p class="normal">"Pekala," dedi. "Ne düşünüyorsun?"</p>
				<p class="normal">Ne kastettiğini bilmenin verdiği güven hoşuna gitmişti.</p>
				<p class="normal">"Çok kötü değil," dedi. "Emir almayı becerebilen çiftçi ve madenciler."</p>
				<p class="normal">"Dayanıklıdırlar," dedi Sheeka. "Çoğu savaşma zamanının geldiğini düşünüyor."</p>
				<p class="normal">"Ya sen?"</p>
				<p class="normal">"Ben sadece uçarım," dedi.</p>
				<p class="normal">"Bence çok başarılı olursun. Güçlü sırt ve bacaklar, iyi refleksler. Bence katılmayı bir düşünsen fena olmaz."</p>
				<p class="normal">Güldü. "Deneyimim yok ve deneyim çok önemlidir." Sonra da ona baktı. "Diğer taraftan sen de her zaman vücudu izlerle dolu bir gazi değildin herhalde?"</p>
				<p class="normal">Nate başını iki yana salladı. Sonra da gülümseyerek ekledi, "Doğru ama simülatörlerimiz... gayet etkilidir." Omuzlarını oynattı, Vondar-3'ü hatırlayarak sabit konumunu bozdu.</p>
				<p class="normal">"Eminim öyledirler," dedi.</p>
				<p class="normal">Eğitim droidinin kollarını pek çok yöne doğru esnetişini izledi, her acemiye ihtiyacı olduğu kadar motivasyon veriyordu. "Yeterince istekliler – ama kıdemli askerler ve savaş droidlerince yönlendirilmeye ihtiyaçları var."</p>
				<p class="normal">"Seni onlarla birlikteyken izledim," dedi. "Sanırım dördünüz de bu iş için en uygun kişilersiniz."</p>
				<p class="normal">Bir an için kendini yanlış ifade ettiğini düşündü ama sonra o sabit yüz ifadesinin ancak özel bir gayretle sağlanabileceğini anladı. Kadın kahkahayı patlattı.</p>
				<p class="normal">Nate dudaklarının titrediğini hissetti, şakasını anlamıştı ve hatta hoşuna bile gitmişti.</p>
				<p class="normal">"Evet, öyleyiz," dedi.</p>
				<p class="normal">Bunu söyleyerek ayrıldı ve eğitim yapanların yanına gitti. Omuzlarını biraz daha dik tutuyor, yakın dövüş hareketlerini gösterirken biraz daha hızlı hareket ediyordu, çünkü Sheeka'nın kendisini izlediğini biliyordu. Ona biraz garip gelse de bir yandan da onun bu ilgisi hoşuna gidiyordu, keşke gün bitene kadar orada durup onu izleseydi.</p>

		</body>
</html>