<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>cetushilesi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_7">   7   <br class="chapter"/></h1>
				<p class="normal">On saat sonra A-98 uyandı, iyileşme döngüsü tamamlanmıştı. Nate, kendisine operasyon merkezine tekmil vermesi gerektiğini hatırlatan, uyku kapsülünün baş üstü ekranına baktı.</p>
				<p class="normal">Bedenini, aklından kontrol etmek için otuz saniye harcadı. Diğer yarım dakikayı da sabah ritüeline ayırmıştı, böylece derin uykudan uyanıklığına geçiş süreci de tamamlanmış oluyordu. Acil durumlarda o ve diğer bir asker bu geçişi birkaç saniyede tamamlayabilirdi, ama şu an acele etmesi için bir neden yoktu.</p>
				<p class="normal">Kendini kontrol etmesi bitince battaniyesini üzerinden çekip bacaklarını ranzadan yere uzattı. Lavaboya gidip yüzünü yıkayıp dişlerini fırçaladıktan sonra eşyalarını bir torbanın içerisine koydu. Kurala göre bir ARC askeri bir Jedi ya da şansölyenin emrettiği her yere gitmeye ve her şeyi yapmaya hazır olmalıydı.</p>
				<p class="normal">Başka bir seçeneği ya da düşüncesi yoktu. A-98 hazırdı. Önceki harekatlardan kalma birkaç yadigarını taşıdığı sırt çantası, teçhizatı ve üç günlük de tayını vardı.</p>
				<p class="normal">Nate, diğer binlercesiyle birlikte Kamino'da yetişmişti. Bir düzinesi ise Seçkin Keşif Komandosu olarak seçilmişti. Birlikte eğitim görmüş, birlikte ders almış ve ilk görevlerinde birlikte acı çekmişlerdi. Yarısı Jango Fett tarafından bizzat eğitilmek için seçilmişti ve kardeşlerinin arasına hırpalanmış ama öldürücü bilgelikte bayağı yol katetmiş olarak dönmüşlerdi. ARC birimleri, diğer taburlarla rekabetlerinde faydasını görecekleri, kendi gelenek ve kimliklerini yaratmaları yönünde teşvik edilirdi. Başta hep birlikte göreve gönderilirken zamanla ilk tabur dağılmış ve ARC birimleri kendi başlarına hareket etmeye başlamıştı.</p>
				<p class="normal">Rastladığı askerlerin kimliklerine baktığını fark etti, onlarla ilgili bilgi veren miğfer ve boyun çiplerine. Tabur kardeşinin belli törenleri ve paylaşılan tehlikeleri hatırlaması gerekirdi, fazla samimiyetten zarar gelmezdi. Aile içinde aile, uzak ve hasmane bir dünyada ev havası veren bir yaklaşım.</p>
				<p class="normal">Taburuyla yaptığı yirmi kilometrelik koşuyu güzel bir anı olarak hatırladı, iki uzun sefer ve çok sayıda küçük eylem sırasında gözlerinin önünde ölen kardeşlerini de düşünmemeye çalıştı. Çoğu durumda ARC taktikleri yıldırım saldırısı ve ezici güç uygulamasının bir karışımıydı, yıkıcı hava bombardımanları ve yer saldırılarının kombinasyonu.</p>
				<p class="normal">Bu zaferler ne kadar tatmin edici olsa da daha kişisel eylemleri de özlemiyor değildi. Hâlâ açığa çıkmamış kimi yetenekleri olduğunu düşünüyordu. Ölmekten değil de tüm yeteneklerini keşfetmeden ölmekten korkuyordu. Çünkü böylesi büyük bir israf olurdu.</p>
				<p class="normal">Nate çantasını omzuna attı ve operasyon merkezine doğru yola çıktı, bugün onları nelerin beklediğini merak ediyordu.</p>
				<p class="normal">On dakika sonra bir cephaneliğin ve şehre işçileri getirip götüren bir yolun altındaki küçük bir ofise girdi.</p>
				<p class="normal">Komutanı Apted Squelsh adında bir Mon Calamari binbaşıydı, Nate içeri girdiğinde kağıtların arasına gömülmüştü ve bir süre onun geldiğini fark etmedi. Sonra başını kaldırdı. A-Dokuz-Sekiz?</p>
				<p class="normal">"Evet, Hanımefendi?"</p>
				<p class="normal">"Oturun lütfen."</p>
				<p class="normal">Nate Corellian ahşabından yapılmış bir sandalyeye yerleşti. Binbaşı kağıtlarını okumayı bitirirken o da parmaklarını ahşabın oluklu yüzeyinde gezdirdi, sonra da onunla konuşmak için ellerini kavuşturdu.</p>
				<p class="normal">"Dünkü eğitim sırasında olağanüstü bir başarı sergilediniz," diye girdi söze. "Biriminizin simülasyon ve gerçek zamanlı kayıplarında yüzde elli azalma var, hızda ve verimlilikte ise bir düşüş yok. Bizim görmek istediğimiz de bu."</p>
				<p class="normal">"Teşekkürler, Hanımefendi."</p>
				<p class="normal">"Sizin için yeni bir görevim var," dedi Binbaşı Squelsh, kocaman koyu gözlerini kırparak. "Sanırım hazırsınız?" Gerçek bir soru değildi sadece lafın gelişi söylenmişti.</p>
				<p class="normal">"Yüzde yüz, Hanımefendi," diye cevap verdi.</p>
				<p class="normal">"Çok güzel. İki Jedi'a Ord Cestus adındaki bir gezegene yolculukları sırasında eşlik edeceksiniz. Orayı biliyor musunuz?"</p>
				<p class="normal">"Hayır, Hanımefendi, ama hemen bu eksikliği telafi edebilirim. Destek olacak mı?"</p>
				<p class="normal">"Dört asker," dedi.</p>
				<p class="normal">Nihayet! Bu tür operasyonlar her ARC askerinin arayıp da bulamadığı şeydi.</p>
				<p class="normal">"Hanımefendi?"</p>
				<p class="normal">"Evet?"</p>
				<p class="normal">"Amiral Baraka'yla ilgili." Bir an durdu. "Amiral ölüm oranlarını biliyor mu?"</p>
				<p class="normal">"Tabii ki," Squelsh'in gözleri kısıldı ve dudaklarını sıktı.</p>
				<p class="normal">"Bizimle paylaşmak istediğiniz bir şey söyledi mi?"</p>
				<p class="normal">Binbaşı bir an durdu, sonra da cevap verdi. "Bravo, dedi."</p>
				<p class="normal">Nate duygularını komutanına göstermek istemediğini için yüzünün ifadesini korumaya özen gösterdi. "Teşekkürler, Hanımefendi."</p>
				<p class="normal">"Hepsi bu."</p>
				<p class="normal">Bravo. O sahilde ve okyanusun bilinmez derinliklerinde o ve kardeşleri kanlarını ve canlarını feda etmişlerdi ve onun tüm söylediği "Bravo" olmuştu.</p>
				<p class="normal">Bekleneceği gibi.</p>
				<p class="normal">Nate binadan çıkıp hedef gezegenle ilgili araştırma yapmak için holo kütüphaneye gitti. Ayrılmadan önce kendilerine brifing verilecekti ama kendi başına araştırma yapmanın da bir zararı olmazdı. Brifingler sadece görev merkezliydiler ve hayatları boyunca çatışma nedir görmemiş araştırmacılar tarafından hazırlanırlardı.</p>
				<p class="normal">Nate araştırmaya öyle dalmıştı ki omzunun üzerinden okumaya başlayan diğer askeri bile güçlükle fark etti.</p>
				<p class="normal">"Hmmm," dedi asker. "Adım Forry. Geçen ay bu sektörün yakınlarındaydım."</p>
				<p class="normal">Bu onun ilgisini çekmişti. "Ben de Nate. Ord Cestus adında bir gezegen biliyor musun?"</p>
				<p class="normal">"Duymuştum." Forry bir sinir çubuğu çıkarıp ucundan bir parçayı ısırıp kopardı. "Droid yapımcıları mı? Şu MTT'leri yapanlar onlar değil miydi?"</p>
				<p class="normal">Çoklu Asker Taşıyıcı (MTT). Neredeyse karşı konulmazlar. Zırhları ve ikiz lazer topları gücünü Naboo'da göstermişti. "Herhalde öyle," dedi. "Başka bir şey?"</p>
				<p class="normal">"Bunu da zaten dünkü gösteriden biliyorum. Yedi-Üç-İki'nin karşılaştığı JK modelini de onlar yapmış."</p>
				<p class="normal">Bir asker bir tür droidle karşı karşıya mı gelmişti? Şaşırtıcı değildi ama söyleyiş şeklinden bunun çatışma değil de bir deneme olduğu anlaşılıyordu. "Bilmiyorum. Ne olmuş?"</p>
				<p class="normal">Forry omuz silkti. "Yakalandı. JK'lar bir tür özel güvenlik modeli. Yakalanması sadece yirmi saniye sürmüş ve hâlâ revirde."</p>
				<p class="normal">Artık tüm dikkatini bu konuya vermişti. "Video görüntüsü var mı?"</p>
				<p class="normal">"Tabii ki," dedi Forry. "Senin için bulayım." Önündeki masadaki kristalleri karıştırmaya başladı ve ardından holo görüntüler kendisini gösterdi.</p>
				<p class="normal">"Teşekkürler. Gezegen ilginçmiş. Yıllar önce Cestus bir hapishaneden ibaretmiş."</p>
				<p class="normal">"Gerçekten mi?"</p>
				<p class="normal">"Kesinlikle. Bu tutukluların çocukları oraya yerleşip madenci ve çiftçi olmuşlar. Şirketin sahibi olan hapishane gardiyanlarının çocukları tarafından da sömürülmüşler."</p>
				<p class="normal">Forry tekrar omuz silkti. "Hep aynı şey. Ah! İşte burada..."</p>
				<p class="normal">Görüntü T'Chuk arenasında kaydedileli kırk saatten fazla olmamıştı. Askerin standart kaçınma hareketlerini ve takdire şayan yanıltma numaralarını izledi. Sonunda hiçbiri işe yaramamıştı. Kardeşi birkaç saniye içerisinde yere yığılmıştı.</p>
				<p class="normal">Rahatsız ediciydi.</p>
				<p class="normal">"Üzerine gitmektense uzaktan vurmak daha iyi."</p>
				<p class="normal">Tekrarını izlediler. "Hızlı," dedi Nate. "Bir Jedi'dan da mı?"</p>
				<p class="normal">"Daha hızlı," dedi Forry. "Ama hız her şey demek değildir. Şuna bak..." diğer bir tuşa bastı. Kafasında dokunaçlar olan Jedi'ın görüntüsü oynamaya başladı.</p>
				<p class="normal">"Glee Anselm'den," dedi Nate. "Ortalıkta pek Nautolan görülmez genelde. Jedi, eh?"</p>
				<p class="normal">"Başka kim bu eski aydınlatma çubuklarını kullanır ki?"</p>
				<p class="normal">Buna ikisi de güldü. Jedi'lar muhteşem savaşçılardı ama mantıksız manevi inançlara olan takıntıları Nate'in kolay kolay anlayamayacağı bir şeydi. Neden bir savaşçı, iyi bir görüş, güçlü bir sırt ve iyi bir silahtan başka bir şeye güvenme ihtiyacı hissederdi ki? Nautolan Jedi'ın görüntüsünü yeniden inceledi. "Yani Jedi'ın biri Tapınak'tan çıkıp gelerek bu işe kendisi mi girişti?"</p>
				<p class="normal">"İzle ve gör."</p>
				<p class="normal">Nate tuşa bastı ve ikisi birlikte Jedi'ın JK'ya karşı durmakla kalmayıp onu yendiğini de gördüler. Jedi o şeyi kendi oyununda yenerken Nate de derin bir nefes aldı. Aslında başvurduğu taktikler askerinkinden çok da farklı değildi ama elde ettiği sonuçlar kıyaslanmazdı.</p>
				<p class="normal">"Canına okudu."</p>
				<p class="normal">"Umm-hmmm." Forry hayretle baktı. "Zamanlamayı gördün mü?"</p>
				<p class="normal">"Uh-huh. Hayatımda böyle refleksler görmedim. Haklısın, makine daha hızlıydı ama sonuç değişmedi."</p>
				<p class="normal">"Jedi." Forry güldü. Gülmenin acıdan mı hayranlıktan mı kaynaklandığını söylemek güçtü. Belki de ikisinden de biraz. "Yani hepsi toplanıp bir askerin düşüşünü izlediler, sonra da o gelip asıl gösteriyi sergiledi."</p>
				<p class="normal">Nate bu imayı anlamıştı, droidi Jedi'lar da programlamış olabilirdi. Nasıl olur da droid daha hızlı olduğu halde kaybederdi. Tabii kaybedecek şekilde programlanmamışsa...</p>
				<p class="normal">Saçmalık. İkisi de bir Jedi'ın asla böyle bir şey yapmayacağını biliyordu. Bu sadece askerlerinin onlardan daha zayıf olduğu gerçeğinin neden olduğu rahatsızlıkla savunmaya geçmekten başka bir şey değildi.</p>
				<p class="normal">"Jango'yu yendiler," dedi ikisi de aynı anda. Bu iki kelime sanki bir dua gibiydi. Jedi'ların garip, egoist ya da gizemli olduğuyla ilgili ne derlerse desinler, onların ana örneği olan Jango Fett'i, Geonosis'deki arenada bir Jedi öldürmüştü ve bu yüzden de saygı duyulmaları gerekirdi.</p>
				<p class="normal">"İyi avlar," dedi Forry ona.</p>
				<p class="normal">"İyi avlar," diye cevap verdi Nate. Sonra durdu. "Sana henüz yeni görevin açıklanmadı değil mi?"</p>
				<p class="normal">"Hayır," dedi Forry. "Beni mi çağırıyorsun."</p>
				<p class="normal">"Eğer istersen."</p>
				<p class="normal">"Tabii ki isterim. Hemen gidip gerekli işlemleri yapıp teçhizatımı toplayayım."</p>
				<p class="normal">"Bir saat içinde hazır olman gerek." El sıkıştılar ve Forry aceleyle uzaklaştı.</p>
				<p class="normal">Kardeşi gitmişti, Nate bir pencere açtı. "İstek konumu." Bir an sonra bir tıbbi durum raporu belirdi ve o da onaylama için başını salladı. CT-36/732, adı Sirty, JK tarafından yaralanmamıştı. Sinir sistemi geçici olarak aşırı yüklenmişti ve sonuç olarak birkaç saat için kalp ritmi bozulmuştu. Ciddi bir durum yoktu ama tabii ki yine de bir tıp droidinin gözetimindeydi.</p>
				<p class="normal">"CT-36/732'nin Cestus operasyonuna dahil edilmesi için özel istek."</p>
				<p class="normal">"İstek onaylandı," mesajı belirdi ve ekran kapandı.</p>
				<p class="normal">Yaptığı araştırma sonucunda standart brifinglerden öğrenemeyeceği pek çok şey öğrenmişti. Hangi bilginin nerede ne zaman hayatını kurtaracağını kimse bilemezdi. Eğer Nate, güç hücresi şarj döngüsünü bilmeyip buna bağlı olarak da tekerlek droidlerden birinin geri akım döngüsüne girdiğini anlamamış olsaydı Geonosis savaşından sağ çıkamayacaktı. Kondansatörün vınlaması belli belirsiz duyuluyordu ama o fırsatı değerlendirmiş, saklandığı yerden fırlayıp ateş ederek beş askerin hayatını kurtarmıştı.</p>
				<p class="normal">Bu basit manevra karşılığında üs kantininden bir haftalık bedava yemek ve yüzbaşılığa giden yolda da epey mesafe kaydetmişti.</p>
				<p class="normal">Cestus'a gidecek gemiye aktarılması için kişisel dosyasına bazı notlar düştü. Zaman geçtikçe iyice dikkati dağılmaya başlamıştı.</p>
				<p class="normal">Kardeşlerinin hayatı ve daha da önemlisi GAR'ın onurunu korumak onun göreviydi. Bu onun amacıydı, onun için doğmuş ve büyütülmüştü. Bunun eğlencesini hiçbir yabancı anlayamazdı.</p>

		</body>
</html>