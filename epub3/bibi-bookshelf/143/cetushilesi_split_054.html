<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>cetushilesi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_52">   52   <br class="chapter"/></h1>
				<p class="normal">Canlı değillerdi ama karanlığın içinden sürünerek devam ettiler. Zihinleri yoktu ama ölümü düşlüyorlardı. İhtiyaçları olmadığı halde yine de kana susamışlardı.</p>
				<p class="normal">Şimdilik baştaki dört droid bir nevi jöleye benziyordu. Loş ışık yarı saydam gövdelerini aydınlatmayı başarınca bedenlerinin içindeki metalik aksamlar da görünür hale geldi.</p>
				<p class="normal">Arkadan gelenler daha katı, altın rengi, kum saati şekilli droidlerdi. Küçük ve sivri bacakları daha büyük kardeşleri olan JK'ların peşinden kolaylıkla gitmelerini sağlıyordu.</p>
				<p class="normal">Dört baskın droidi katı olmayan şekillerini kullanarak en küçük aralıklardan bile sızabiliyorlar, gerekli düğmeleri bulabiliyor ve duruma en uygun şekle girebiliyordu. Üzerlerindeki lazer nod'ları kayaları bile eriterek sığmadıkları yerleri genişletiyorlardı.</p>
				<p class="normal">Bu şekilde kilometrelerce yol kat ettiler, bir engeli yoldan çekmek gerektiğinde katı oldular, araştırma yapmaları gerektiğinde ise sıvı haline geçip JK'ların yolunu açtılar.</p>
				<p class="normal">Her sensörün, onları görebilecek her gözün altından geçip gitmeyi başardılar. Büyük bir sessizlik içerisinde yol alıyorlardı. Bir engelle karşılaştıklarında ya çukur kazıyor ya engeli yakıp geçiyorlardı.</p>
				<p class="normal">Yavaş yavaş avlarına yaklaştılar. Ne yorgunluk ne de korku biliyorlardı. Ne acımaları ne de kendilerine has bir amaçları vardı, programlandıklarından başka şey bilmezlerdi. Ve programlandıkları şeye de çok az kalmıştı.</p>

		</body>
</html>