<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>cetushilesi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_78">   78   <br class="chapter"/></h1>
				<p class="normal">Üzerlerinden sular damlayan Obi-Wan ve Kit birbirlerine yardım ederek gölden çıktılar.</p>
				<p class="normal">"İyi misin?" diye sordu Obi-Wan.</p>
				<p class="normal">"Toparlarım," diye cevap verdi Nautolan. "O beni fazla hafife aldı."</p>
				<p class="normal">Obi-Wan, dokun bacaklarını kesişini hatırladı ve başını salladı. "Bence de öyle, dostum. Gel."</p>
				<p class="normal">Taşlara oyulmuş bir merdivenden çıktılar, ChikatLik'in iki kilometre kadar güneyindeki kovanın yüzeyine varmadan önce belki de yirmi kat kadar tırmanmaları gerekmişti. Obi-Wan ve Kit güney ufkunda çakan şimşekleri gördü. Bombardımanın şok dalgaları bulundukları yere kadar bile erişiyordu.</p>
				<p class="normal">"Bombardıman başlamış," dedi. "Kaybettik."</p>
				<p class="normal">"Garip."</p>
				<p class="normal">"Ne?"</p>
				<p class="normal">"Ben saldırının daha güneybatıya olmasını bekliyordum."</p>
				<p class="normal">"Haklısın," diye mırıldandı Obi-Wan. "Sanki Kibo yakınlarını vuruyorlar."</p>
				<p class="normal">Mesafe ölçer bir dürbün çıkarıp baktı.</p>
				<p class="normal">Dürbünle baktığında göğe yükselen alev ve dumanları görebiliyordu. Bulutlardan inen lazerlere ek olarak kara şekiller de vardı. Her yer alev alevdi.</p>
				<p class="normal">"Yani?" diye sordu Kit.</p>
				<p class="normal">Obi-Wan gözlerini kıstı. "Gerçekten garip. Gel."</p>
				<p class="normal">Nihayet gemilerine vardıklarında yanıp sönen bir kontrol ışığı fark ettiler.</p>
				<p class="normal">"Bir mesaj," dedi Obi-Wan.</p>
				<p class="normal">"Bakalım neymiş."</p>
				<p class="normal">"Senin acilen doktora ihtiyacın var."</p>
				<p class="normal">"Kolay ölmem," dedi Kit. "Önce mesaja bak."</p>
				<p class="normal">Obi-Wan tuşlara dokundu ve bir ARC subayının hologram'ı önlerinde belirdi.</p>
				<p class="normal">"Jangotat," diye mırıldandı Kit.</p>
				<p class="normal">Güçlü, esmer yüzü hırpalanmıştı, sol gözü kapalıydı ama yine de hafifçe gülümsüyordu. "Saygılar, General Kenobi. General Fisto. Ben A-Dokuz-Sekiz, yani sizin Jangotat deme nezaketini gösterdiğiniz kişi. Eğer bu mesajı aldıysanız en az biriniz hâlâ hayatta demektir. Bense çoktan ölmüş olacağım. Talimat'ı bir kenara bırakıp sizin doğrudan emrinize itaatsizlik ettim ve sonrasında olan her şeyin sorumluluğu bana aittir. Kardeşlerim beni engellemek için ellerinden geleni yaptılar. Kibo'daki Beş Aile'nin sığınağına onları ele geçirme amacıyla gittim. Sizin yapabilecekleriniz sınırlıydı ve bu yüzden de binlerce masum kişi ölecekti. Olaylar umduğum gibi gelişmedi. Ama sizin de muhtemelen şimdiye kadar öğrenmiş olacağınız gibi Beş Aile öldü -"</p>
				<p class="normal">Kit fısıldadı, "Ölmüşler mi?"</p>
				<p class="normal">"- öncelik sinyali kullanarak bombardımanın koordinatlarını Beş Aile'nin sığınağına çevirdim."</p>
				<p class="normal">Demek ki... duman...</p>
				<p class="normal">"Bu ne anlama gelir?"</p>
				<p class="normal">"G'Mai Duris'in nasıl bir kadın olduğuna kaldı iş," dedi Obi-Wan.</p>
				<p class="normal">Gözlerini kapattı. "Duris Vekil'dir ve kovan konseyinin başıdır. Beş Aile olmadığı zaman bu gezegendeki en güçlü kişi o olur... Ben de onunla anlaşabileceğimize inanıyorum. Amiral Baraka'yı ara."</p>
				<p class="normal">"Binler mi?" dedi Kit hayretle. "Jangotat milyonları kurtardı."</p>
				<p class="normal">"Ama bunu bilmiyordu. Ventress'in kodları değiştirdiğinden haberi yoktu. Verdiği kararın ne kadar önemli olduğunu asla bilemeyecek."</p>
				<p class="normal">Obi-Wan ve Kit bir süre sustu. Ardından Obi-Wan kontrol panelinden Nexu'yu aradı.</p>
				<p class="normal">Ertesi gün Zantay Hills'de, Jangotat'in vasiyeti üzerine, Jedi'lar bu mesajı Sheeka Tull'a gösterdi.</p>
				<p class="normal">"JK droidlerini dert etmeyin," diye devam etti Jangotat. "Onlar savaş alanında asla çalışmazlar. Bir dashta ile tanışan herkes onların katil değil de sadece şifacı olduklarını bilir. Thak Val Zsing kollarında paramparça olunca onu tutan JK'nın içindeki dashta aklını kaçırdı. Ben teknisyen değilim, bana nasıl olduğunu sormayın ama oldu, biliyorum. Güvenlik aracı olmak başka. İnsanları öldürmekse onlar için çok ağır bir şey. Uyuyan bir Rehber bile bu durumda çıldırabilir. Rehberler iyi ve basit yaratıklar. X'Tingleri ve dış dünyalıları bir araya getirmişler. X'Tingler verimsiz topraklar yüzünden kıtlıkla karşı karşıya kalan çiftçilere mantarları getirmiş. Eski usullerin bazılarını yeniden canlandırmışlar.</p>
				<p class="normal">"Beş Aile'nin gerçeği bildiğini ve Kont Dooku'ya yalan söylediğini zannediyorum. Belki de ilk ödemeyi alıp Konfederasyon, droidleri savaş alanında denemeden önce kaçmayı planladılar, bedelini geride kalanlar ödeyecekti."</p>
				<p class="normal">Obi-Wan ve Kit hayretle birbirlerine baktılar. Bu olayda başından beri doğruyu söyleyen tek kişi var mıydı? Akıl alır gibi değil. En üstten en alta kadar hepsi yalancı.</p>
				<p class="normal">"Dönemeyeceğimi bilmek beni üzüyor, keşke dönebilseydim. Hayatımda ilk kez gerçekten geleceğin hayalini kurdum." Jangotat bir süre durdu. Düşüncelere dalmış gibiydi. Sonra devam etti. "Bu benim için çok zor. Ben konuşmasını iyi bilen biri değilimdir. Seninle karşılaşana kadar bir insan olduğumu bile bilmiyordum. Rütbem, görevim ve üniformam vardı. Sen bana bundan daha fazlası olduğumu gösterdin. Bir seri üretim hattında bir katilin kopyası olarak üretilmiş milyonlardan farklı biri. Kainattaki yerini bilmenin değeri büyüktür ve sen benim bunu keşfetmeme yardım ettin."</p>
				<p class="normal">Üçü de tek kelime etmeden birbirlerine baktılar.</p>
				<p class="normal">"Bilmen gereken bir şey var, eğer buradan sağ çıkabilseydim, eğer görevimi tamamlayıp geri dönebilseydim yine de GAR'a geri dönerdim. Belki senin için bunu anlamak çok güç ama doğru olduğuna inandığın şey için mücadele etmek harika bir duygu. Sheeka, eğer ben başka birisi olsaydım hayatımın kalanını seninle birlikte geçirmekten daha büyük bir mutluluk olmazdı benim için. Asker olarak görevimi tamamladığım zaman senin yanına dönmek isterdim. Eğer beni kabul edersen sana gelmeyi çok isterdim. Üzgünüm ama ben bir zamanlar tanıdığın kişi değilim -"</p>
				<p class="normal">O Jango'yu tanıyordu. Mesele şimdi daha anlaşılır hale gelmişti.</p>
				<p class="normal">"- seninle geçmişimiz ve geleceğimiz olamayacağı için üzgünüm." Sheeka tek kelime etmemişti ama gözleri çok şey söylüyordu.</p>
				<p class="normal">"Ben her şeyden önce bir askerim ve bu galakside bu askerin kalbini ellerinde tutan senden başkası olmadı."</p>
				<p class="normal">Sheeka'nın Obi-Wan'ın omzunda ağlamasından başka, uzun süre odada kimsenin sesi çıkmadı.</p>

		</body>
</html>