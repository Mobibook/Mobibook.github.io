<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>cetushilesi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_56">   56   <br class="chapter"/></h1>
				<p class="normal">Obi-Wan altı mülteciden oluşan grubu bir yan mağaraya götürdü, karanlıkta engebeli zeminde yollarını bulmalarına yardım etti. Arkalarında takip eden bir droidin sesini duydu. Grupta sadece üç tabanca vardı. İkisi de çocuktu zaten. Eğer şansları varsa mağara duvarları daralır ve droidler de takip edemezdi. Acaba JK'lardan biri mi görmüştü onları. Eğer öyleyse demek ki çoktan ölmüşlerdi.</p>
				<p class="normal">Kaçarken geçtiği yerde ağlar gördü. Eski miydi? Yeni mi? Bir tanesine birkaç küçük kanatlı sürüngen takılmıştı ve Kit'in ona ARC'nin mağaradaki ilk günüyle ilgili anlattıklarını hatırladı.</p>
				<p class="normal">"General Kenobi!" diye seslendi Resta, onu düşüncelerinden geri getirdi. Tehdidi görmesi uzun sürmedi. Mağara gerçekten da daralıyordu ve çıkış dört tane kocaman mağara örümceği tarafından tutulmuştu, parlak kızıl gözleriyle onları izliyorlardı.</p>
				<p class="normal">Nasıl unutabilmişti? Kit örümcekleri mağaradan sürüp onları sensörler ve mayınlarla uzak tutmayı başarmıştı ama şimdi kaçarken tam da kucaklarına düşmüşlerdi.</p>
				<p class="normal">Örümcekler tısladı ve Obi-Wan ışın kılıcını açtı. Önde örümcekler arkada droid. Tuzağa düşmüşlerdi ve muhtemelen ölmeden ellerinden geleni yapmaktan başka şansları yoktu...</p>
				<p class="normal">Sonra örümceklerin onlara tıslamadığını fark etti. Yaklaşan JK droidine tıslıyordu ve nedenini de anlamıştı. Droid tıpkı bir süre önce arenada yaptığı şeyin aynısını yapıyordu, parçalara ayrılmış ve gövdesinden çıkan bacaklarla küçük bir örümceğe dönüşmüştü. Belki de JK'nın ağ püskürterek insanları yakaladığını da görmüşler ve onu doğal düşmanları olan farklı türde bir örümcek zannetmişlerdi.</p>
				<p class="normal">Örümcekler otomatik olarak bölgelerini savunmak için harekete geçmişti.</p>
				<p class="normal">JK da bu meydan okumayı kabul etmiş gibi görünüyordu. Dokunaçlarını uzatıp birkaç örümceği sersemletti ama diğerleri ona ağ püskürmeye başlarken yabancılar da karanlığa sığındılar.</p>
				<p class="normal">Obi-Wan'ın şahit olduğu en garip manzaralardan biriydi. Örümcekler JK'yı durduramıyor ama ağlarıyla ve sürü halinde saldıran küçük örümceklerle yavaşlatabiliyorlardı. Ortalık ağdan ve sersemlemiş ya da tütmekte olan örümceklerden geçilmez olmuştu ama saldırmaya devam ettiler. Obi-Wan diğerlerini güvenli bir yere kaçırmayı başarmıştı ve şimdi de dönmüş olanları izliyordu.</p>
				<p class="normal">JK hiç durmadan ateş etti ta ki...</p>
				<p class="normal">Gücü tükeniyordu! Hâlâ hiç kimse onunla başa çıkacak güçte değildi ama gücü tükeniyordu. Örümcekler ağ püskürtmeye devam ettiler ve Obi-Wan da yanındakilere JK'nın üzerindeki sarkıtlara ateş etmelerini söyledi ve JK'yı molozların altına gömdüler. O zaman bile JK kayaların altından çıkmak için uğraştı. Gücü tükenmek üzere olsa da pes etmemişti, hâlâ düşmanlarına erişmeye çalışıyordu.</p>
				<p class="normal">İnanılır gibi değildi.</p>
				<p class="normal">Obi-Wan mağara örümceği klanıyla karşı karşıyaydı. Aralarında en büyüğü olan kızıl bir dişi öne çıktı. Obi-Wan ve dişi örümcek birbirlerine baktılar ve onun gözlerinde zeka pırıltısı gördü. Ne dost ne de müttefiktiler sadece ortak düşmana karşı savaşmışlardı.</p>
				<p class="normal">Dişi ön ayaklarını eğerek başını eğdi. Obi-Wan da kılıcını kaldırarak selamladı. Dişi diğerleriyle birlikte çekilip gitti.</p>
				<p class="normal">"Gitmelerine izin mi vereceğiz?" diye sordu çiftçilerden biri.</p>
				<p class="normal">"Birbirimizin gitmesine izin vereceğiz," diye düzeltti. "İyilik değil sadece saygı." Örümcek klanı gölgeler içinde kayboldu. Ertesi gün dış dünyalılar gitmiş olacak ve mağaralar yine örümceklere kalacaktı. Ondan sonra? Bu sekiz ayaklı halkın tekrar gün ışığına çıkabilmesinin bir yolu var mıydı?</p>
				<p class="normal">Belki. Belki bunu başarmalarının bir yolunu bulabilirlerdi. Ama önce hayatta kalmayı başarmaları gerekecekti.</p>
				<p class="normal">"Haydi," dedi. "Çıkış yolunu bulmamız gerek."</p>

		</body>
</html>