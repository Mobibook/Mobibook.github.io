<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>cetushilesi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_81">   81   <br class="chapter"/></h1>
				<p class="normal">Trillot yatağında dört dönüyor, kan ve yıkımla ilgili görüntüler aklından çıkmıyordu. Dağlar yıkıldı. Gezegenler yok oldu. Yıldızlar arasındaki uzay kana boyandı.</p>
				<p class="normal">Aniden uyandı, rahatlamıştı. Sadece bir kabustu. Her zamanki sonu gelmeyen kabuslarından biri...</p>
				<p class="normal">Kendine geldiğinde rahatlama hissi de geldiği gibi gitti. En büyük kabusu olan Asajj Ventress karşısında duruyordu.</p>
				<p class="normal">"Rüyama girdin," dedi Ventress. "Ve ben de seni gördüm."</p>
				<p class="normal">Elindeki tek kılıç üzerine indi.</p>
				<p class="normal">ChikatLik'ten otuz kilometre uzakta iki nöbetçi Ventress'in gemisinin gölgesinde yatıyordu. Işın kılıcını kemerine koydu, rampayı tırmandı ve kalkış için hazırlık yapmaya başladı.</p>
				<p class="normal">"Obi-Wan," dedi alçak sesle. Onun ölüsünü görmek istiyordu. Ama suda onu öldürmek üzereyken bile sarsılmamıştı. O...</p>
				<p class="normal">Ellerine dikkat etti. Neden titriyorlardı? Bu alışık olduğu bir şey değildi. Kendisinin ne olduğunu çok iyi bilirdi ve bu kendisinden beklediği bir şey değildi.</p>
				<p class="normal">Asajj Ventress uçuş için yapması gerekenlere odaklandı. Hazırlıkların ortasında ellerinin titremesinin durduğunu fark etti. Hareket. İhtiyacı olan şey buydu. İstediği şey buydu. Kont Dooku'nun incitici sözlerini dinleyip General Grievous'un önerdiği en tehlikeli görev için gönüllü olacak ve artık hangi gezegende hangi felaketlere yol açacaksa ancak bu şekilde huzuru bulacaktı.</p>
				<p class="normal">Ventress, ChikatLik'in üzerindeki bulutların arasına karıştı ve gitti.</p>
				<p class="normal">Ventress'in havalandığı pistin yakınındaki bir kayanın arkasından, korkudan titreyen Fizzik çıktı. Cestus'tan ayrılmanın zamanı gelmişti. Bu gezegen birden çok tehlikeli bir yer haline gelmişti. Keşke Trillot'un inine geri dönüp kardeşinin cesedi bulunmadan kredilerinden bir bölümünü alabilseydi.</p>
				<p class="normal">Ama ceset Fizzik gitmeden önce bulunursa onun için sonu hiç de hayırlı olmazdı.</p>
				<p class="normal">Ne yapmalı? Ne yapmalı?</p>
				<p class="normal">Cesaret eksikliği fakirlik demekti.</p>
				<p class="normal">Fizzik kararını verdi. Daha önce de fakir olmuştu ama hiç ölmemişti ve uzun süre böyle devam etmek istiyordu.</p>

		</body>
</html>