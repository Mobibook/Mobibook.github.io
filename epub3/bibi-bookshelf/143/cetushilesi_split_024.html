<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>cetushilesi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_22">   22   <br class="chapter"/></h1>
				<p class="normal">Obi-Wan ve Hukukçu Snoil taht odasından döndüklerinden beri odalarından çıkmamışlardı. Onlardan bahşiş koparabilme hayaliyle yanıp tutuşan görevliler etraflarında dört dönüyordu, yiyecek taşıyor ve her fırsatta da konuşmalarını dinlemeye çalışıyorlardı. Sonunda Obi-Wan otel yöneticisinden bu sorunu çözmesini istemek zorunda kaldı.</p>
				<p class="normal">Snoil tam bir işkolikti. Vippit nadiren yemek yiyor ya da uyuyordu. Belgeleri incelemiş, Cestus'taki hukukçulara danışmış, kruvazörlerini kullanarak Coruscant'la temas kurup ikinci ve üçüncü görüşleri almaktan da geri kalmamıştı.</p>
				<p class="normal">Obi-Wan eski dostunun ona olan minnet borcunu bu vesileyle ödemeye çalışmasına imkan verdiği için mutluydu. Bu hukuk labirentinin içerisinde barışçı bir çözüm bulabilirlerse herkes Cestus'tan mutlu ayrılacaktı.</p>
				<p class="normal">Obi-Wan gereken noktalarda yardım ediyor, tavsiyelerde bulunuyor, Snoil'in yükünü elinden geldiğince hafifletmeye çalışıyordu ama sonunda bir işe yaramadığını kabul etmek zorunda kaldı. G'Mai Duris'le tekrar görüşmelerine on sekiz saat kalmıştı ve hâlâ kayda değer bir şey bulabilmiş değillerdi.</p>
				<p class="normal">Sonunda elbet bir şey çıkacaktı. Her zaman bir şey çıkardı...</p>

		</body>
</html>