<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>cetushilesi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_35">   35   <br class="chapter"/></h1>
				<p class="normal">Cestus'un güneşi doğu ufkunda yükseldi, dağların gölgeleri kırık dişlerle dolu ağızları andırır şekilde büyüdü. Gölgelerin erişemediği yerlerde güneş ışığı, bitkileri gün batımına kadar dışarı çıkmamaya ikna edecek bir sıcaklığa erişti.</p>
				<p class="normal">Her zamanki gibi Nate şafaktan önce kalkmış ve hazırlanmıştı. ARC talimatlarına uygun olarak sabah sporunu yaptı, hareketlerini engelleyecek bir yara ya da beresinin olmadığını gördü. Enerji güzel şeydi. Güçlü, sağlam, sert ve ölümcül hissediyordu kendisini. Yeterince hazırdı.</p>
				<p class="normal">General Fisto'yu ana mağaranın girişinden buldu, parlak haritanın önünde oturmuştu. Dizleri üzerinde duruyordu ve topuklarını kalçalarına dayamıştı. Nate, Nautolan'ın bu şekilde saatlerce oturduğunu görmüştü. Oysa kendi bacaklarına bu konumda birkaç dakikada kramp girerdi.</p>
				<p class="normal">"Hazır mısınız, Komutanım?"</p>
				<p class="normal">General ayağa kalktı. Elinde esnek kabloyu andıran bir materyalin sapı vardı. "Zamanı geldi," dedi Jedi.</p>
				<p class="normal">Artık diyecek bir şey kalmamıştı.</p>

		</body>
</html>