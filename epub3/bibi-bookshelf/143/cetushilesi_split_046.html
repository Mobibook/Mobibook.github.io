<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>cetushilesi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_44">   44   <br class="chapter"/></h1>
				<p class="normal">Ventress odasına geldiğinde Trillot başta gerildi ama daha sonra keyfinin yerinde olduğunu görünce o da rahat bir nefes aldı. "Demek bitti ha. Jedi gidiyor mu?"</p>
				<p class="normal">Ürkütücü soğuk gülüşüne rağmen Ventress başını iki yana salladı. "Dönmeyi deneyecek. Onu tanırım."</p>
				<p class="normal">"Casuslarıma göre-"</p>
				<p class="normal">"Onları boş ver," dedi küçümseyerek. "Şimdi sıra Beş Aile'de. Quill onlara eğer Kenobi durumu Şansölye'ye bildirirse Cestus Cybernetics'in işinin biteceğini söyledi. Sanırım onların buna izin vermeyeceğine güvenebiliriz."</p>
				<p class="normal">Bir Jedi öldürmek mi? Trillot kendini nasıl bir işe bulaştırmıştı böyle? Şikayet etmek için çok geçti artık. Konfederasyon'a yardım etmeye karar verdiği güne lanet etti, Jedi'a ihanet ettiği güne. Aslında doğduğu güne lanet etse herhalde bu durumda daha uygun olacaktı.</p>

		</body>
</html>