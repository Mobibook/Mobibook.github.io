<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>cetushilesi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_62">   62   <br class="chapter"/></h1>
				<p class="normal">Obi-Wan'ın düşünce tarzı yapılabilecek olan yapılmıştır şeklindeydi. Ön görülebilen her türlü hata düzeltilirdi. Bu sefer hayatta kalan acemilerden sadece küçük bir kısmı merkez karargahın nerede olduğunu biliyordu. Hayatta kalan kırk sekiz kişi beş ya da altı kişilik hücrelere ayrıldı, isimlerini sadece hücrenin diğer üyeleri biliyordu. Çiftlik ve madenlerde çok sayıda tutuklama gerçekleşmişti. Ortalıkta dolaşıp son olaylarla ilgili biraz boş boğazlık etmiş olanların hepsi soluğu hapiste almıştı – ya da kaçmaya çalışırken öldürülmüşlerdi.</p>
				<p class="normal">Tutukluların nereye götürüldüğünü kimse bilmiyordu. Mağaralarda JK'larca yakalanmış olanların bildikleri şeyler çok azdı ama holovid'le birlikte düşünüldükleri zaman daha pek çok sistemi Jedi'ların ikiyüzlü olduğuna ikna edip Cumhuriyet'ten ayrılmalarına neden olabilecek kadar güçlü bir iddia ortaya koymaya başarabilirlerdi.</p>
				<p class="normal">Son günlerde Obi-Wan ve Kit terk edilmiş bir tricopper madeninde kamp kurmuştu. Bu mağaranın girişi hemen üzerindeki çıkıntı sayesinde uçan araçlar ya da dron uyduları tarafından görülemezdi. Yakalanan acemilerin hiçbirinin bilmediği, mağara örümceği yuvası bulunmayan ve tehlike anında kullanılabilecek çok sayıda çıkışı olan bir yer. Obi-Wan önceki felaketin tekrar yaşanmaması konusunda kararlıydı. Böyle bir kaybı daha kaldıramazlardı.</p>
				<p class="normal">Forry yaklaştı. "Jangotat'ten hâlâ haber yok," dedi.</p>
				<p class="normal">En genç acemi olan Skot OnSon yeni mağaraya gözü bağlı olarak getirilmişti ve şu anda hazır olda duruyordu. "Adamlarımızdan bazıları onu dışarı çıkarmaya çalıştı," dedi. "Onların cesetlerini bulduk fakat -"</p>
				<p class="normal">"Yani ona ne olduğunu kesin olarak bilmiyoruz," dedi Obi-Wan.</p>
				<p class="normal">"Hayır, General Kenobi."</p>
				<p class="normal">Obi-Wan çenesini ellerine dayayarak son verileri değerlendirdi. "İhanete uğramış olabiliriz," dedi alçak sesle.</p>
				<p class="normal">Mağarada çıt çıkmıyordu. Sonra Sirty söz aldı. "Sizce Jangotat mi ihanet etti?" Sanki olması imkansız bir şeyden bahseder gibi.</p>
				<p class="normal">Seefor öfkeye yakın bir ifadeyle Obi-Wan'a baktı. "Bu asla olmaz."</p>
				<p class="normal">Obi-Wan böyle bir düşüncenin zihninde yeşermesine izin verdiği için kendisine kızdı. Klonların sadakatinden şüphelenmek anlamsızdı. Seefor da haklı olarak bu imayı rahatsız edici bulmuştu. "Size hakaret etmek istemedim. Sadece bir gerçeği ortaya koydum, Jangotat saldırıdan önce garip davranıyordu."</p>
				<p class="normal">Kit Fisto da konuşmaya dahil oldu. "Ben öldürüldüğüne inanıyorum. Bir lazer telsizini bozmuştur. Pek çok göçük oldu. Birinin altında kalmış olabilir."</p>
				<p class="normal">Yine sessizlik. Klon askerleri bu fikri sevmemişti ama diğerine her zaman tercih ederlerdi. "Bir ihtimal daha var. Sheeka Tull'a telsizle erişmeyi başaramadık. Belki de onun yanındadır... birlikte görülmüşler."</p>
				<p class="normal">Kit ellerini çırptı. "Şu andan itibaren güvenlikten su sızmayacak," dedi. "Kamp dışına mesaj göndermek yok. Bunlar tekrar yaşanmayacak."</p>
				<p class="normal">"Anlaşıldı, Komutanım."</p>
				<p class="normal">"O zaman üçüncü aşamaya geçebiliriz," dedi Obi-Wan. "Sabotajları arttırmalıyız, Kit?"</p>
				<p class="normal">Kit hologramı inceleyip sonra söz aldı. "Üretim ve dağıtım sisteminin en kritik noktalarını tespit etmek mümkün. Böylece fabrikalara doğrudan zarar vermeden üretimi yavaşlatabilir ya da durdurabiliriz."</p>
				<p class="normal">"Böyle bir yaklaşım zaten kaçınılmaz çünkü..."</p>
				<p class="normal">"Cestus para akışı olmadan ayakta duramaz. Buna engel olursak binlerce kişinin ölümüne neden oluruz."</p>
				<p class="normal">"Yani?"</p>
				<p class="normal">"Bir planım var..."</p>

		</body>
</html>