<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>cetushilesi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_68">   68   <br class="chapter"/></h1>
				<p class="normal">Sonraki günler sanki rüya gibi geçmişti, sonunda istemese de uyanacağı dünyaya bağlı hayali bir köprü. Köy onun Sheeka'nın evine taşındığı, çocuklarsa onun misafir odasına yerleştiği gerçeğini kabullenmişti.</p>
				<p class="normal">Jangotat verandada oturmuş güneşlenirken Sheeka'nın oğlu Tarl gelip yanına oturdu. Bir süre konuştular, sonra da Jangotat bıçağıyla küçük çocuk için oyarak bir oyuncak yapmaya başladı.</p>
				<p class="normal">Onu kendilerinden biri olarak görüp kabul ettiklerini biliyordu. Bir süre önce ona imkansız gelen bir şeydi bu. Sheeka onu kalması için davet etmişti. Bunlar barışsever bir topluluktu ve Cestus'un onları ilgilendirmeyen bir çatışmanın içine çekilmemesi için de dua ediyorlardı. Artık çok daha fazla şeyi idrak edebiliyordu. Yılan balıkları arkadaşlarına steril yavrularını sadece savunma amaçlı olarak vermişlerdi. İnsanlara gezegenin ekonomisini toparlayabilmeleri için bir gelir kaynağı sağlamak istemişlerdi. Güvenlik droidlerini savaşta kullanmayı istemek hepsinin sonunu getirecek bir felaketin kapısını açacak sorunları arttırmaktan başka işe yaramayacaktı.</p>
				<p class="normal">Fakat tüm bu sorunlara rağmen Zantay Hills mantar çiftçileri Jangotat'e daha önce hiç sahip olamadığı bir şey sunuyorlardı, sadece bir bina değil bir yuva. Sheeka'nın üvey kızı Tonote gelip yanlarına oturdu, kızıl saçları çöl rüzgarıyla uçuşuyordu.</p>
				<p class="normal">"Daha sonra nereye gideceksin?" diye sordu Tonote.</p>
				<p class="normal">"Neden sonra?"</p>
				<p class="normal">"Askerliği bıraktıktan sonra. Nereye gideceksin? Evin neresi?"</p>
				<p class="normal">"Benim evim GAR."</p>
				<p class="normal">Çocuk küçük kafasını omzuna yasladı. "Ama savaşmayı bıraktığında nereye gideceksin?" Sanki bu cümleler kafasının içinde yankılanıyordu. Nereye gideceksin...?</p>
				<p class="normal">Bir yere gideceğin hiçbir zaman düşünülmedi. Sana söylenen yerde öleceğin düşünüldü.</p>
				<p class="normal">"Neden bahsettiğini bilmiyorum." Neden yalan söylemişti. Bir askerin en büyük isteği görev başında ölmekti.</p>
				<p class="normal">Öyle değil mi?</p>
				<p class="normal">Başka bir kaderi olabileceğini aslında hiç düşünmemişti. Klonlar yaşlanacak kadar uzun süredir sahnede değillerdi zaten, ya da emekli olacak... Böyle kısa bir ömrü olan bir varlığın yaşamı nasıl daha farklı olabilirdi ki?</p>
				<p class="normal">Hiç örneği görülmemişti.</p>
				<p class="normal">Tarl hayranlıkla ona baktı, Tonote de küçük kafasını omzuna yaslamıştı. Sheeka yüzünde bir gülümsemeyle onları gizlice pencereden izledi, sonra da perdeleri kapattı.</p>

		</body>
</html>