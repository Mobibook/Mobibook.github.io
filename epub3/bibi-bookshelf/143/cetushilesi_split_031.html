<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>cetushilesi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_29">   29   <br class="chapter"/></h1>
				<p class="normal">Obi-Wan Kenobi Trillot'un ininden çıktı. Attığı her adımda sanki zihnini gölgeleyen zehirli duman biraz daha dağılıyordu.</p>
				<p class="normal">Gritt Chipple dışarıda onu bekliyordu, kendisine verdiği çipi kullanmasına gerek kalmamıştı. Taksi şoförü biraz keyifsiz görünüyordu.</p>
				<p class="normal">"Sayın Jedi," dedi. "Biri sizi arıyor. Diğer bir taksiyle bağlantı kurmanız istendi."</p>
				<p class="normal">Obi-Wan bir kaşını kaldırdı. "Kimmiş peki?"</p>
				<p class="normal">"Bilmiyorum. Görüşecek misiniz?"</p>
				<p class="normal">Bu çok ilginçti. Böyle sıra dışı bir yola kim başvururdu ki? "Neden olmasın."</p>
				<p class="normal">X'Ting şoför bir düğmeye bastı ve anlaşılmaz bir yüz belirdi. Ne ya da kim olduğu belli değildi, cinsiyeti ve türü anlaşılmasın diye özellikle gizlenmişti. Sesi de değiştirilmişti. "Saygıdeğer konuğumuzla Cleft Head'de bir çay içip bazı konuları görüşmemiz mümkün mü? Sizin için faydalı olacağına inanıyorum." Bir harita belirdi.</p>
				<p class="normal">"Bu bizi nereye götürür?" diye sordu Obi-Wan.</p>
				<p class="normal">"Göçmen bölgesine. Ne iyi ne de kötü ama garip." Chipple omuz silkti. "Ne desem bilmiyorum, Efendim."</p>
				<p class="normal">Obi-Wan o zamana kadar yaptıklarını tekrar düşündü. Sıra dışı ve şüpheli bir şey yaptığını hatırlamıyordu. Eğer bir tuzaksa neden gerçekten bir şeyler olana kadar beklemiyorlardı. "Gidelim," dedi. Yola çıktıklarında Obi-Wan ışın kılıcı yanında olduğu için kendisini daha da rahat hissetmişti.</p>
				<p class="normal">Obi-Wan, Cleft Head'e X'Tinglerin kovan gözlerini andıran bir kapıdan geçerek girdi. Kapının eşiğinden geçerken boğuk bir feryat duydu. X'Ting ve dış dünyalılardan oluşan kalabalık geri çekilerek birbirine giren bu iki kişiye yol verdi.</p>
				<p class="normal">İki genç X'Ting erkek önce birbirlerinin etrafında döndüler, sonra biri saldırdı. Diğeri savuşturdu ve ikisi de karınlarını büküp çeyrek metre uzunluktaki iğnelerini çıkardı. Hem erkek hem de dişi X'Tingler de iğne olurdu ama erkeklerin iğnesi daha uzundu ve zehri de daha tehlikeliydi. Yumurta keselerinden kurtuldukları için değişen güç ve ağırlık dengeleri sayesinde daha da çevik olmuşlardı.</p>
				<p class="normal">İkisi de iğnelerini birbirine sapladı. Sonunda biri bir hata yaptı ve diğerinin iğnesi daha derine girdi. İğneyi yiyen X'Ting daha zehir etkisini göstermeden korkudan felç olmuştu. Sonra ağzı köpürdü, titredi ve yere yığılıp çırpınmaya başladı. Sonra da kasılıp kaldı...</p>
				<p class="normal">Barın müşterileri sanki her zamanki olaylardan biriymiş gibi içkilerine geri döndüler.</p>
				<p class="normal">Cleft Head uyandırma biriminde yüzlerce farklı dünyadan gelmiş bin kadar uyarıcı türü bulunurdu, amaçları geceleri fazla dağıtan işçilerin bir yerlerde sızmadan eve dönebilmelerini sağlamaktı. Tümü yasaldı ama Obi-Wan buralarda yasa dışı olanların da kolayca bulunabileceğinden emindi.</p>
				<p class="normal">Kapıyı görebileceği bir masaya oturdu ve bir fincan Tatooine H'Kak fasulye çayı sipariş etti. Siparişinin gelmesinden hemen sonra pelerinine sarılmış iri yarı biri karşısındaki masaya oturdu.</p>
				<p class="normal">"G'Mai Duris," dedi ve bir yudum aldı. H'Kak fasulyesi Trillot'un ininden kalan zehirli artıkları temizlemek için birebirdi. "Adamlarınızdan biri gelir diye düşünmüştüm, sizin gelmeye cesaret edeceğinizi sanmazdım." Alçak sesle konuşmuştu. Gelen kişi yüzünü kıyafetiyle kapatmıştı, ama bölmeli gözleri kim olduğunu ele vermişti. Eğer Duris halkının arasına tebdili kıyafet karışmışsa gerçekten bunun için iyi bir neden olması gerekirdi. Sonra diğer mesele aklına geldi. "Beni nasıl buldun?"</p>
				<p class="normal">"Benim de kendi adamlarım, casuslarım var," dedi. "Bazıları konsey yerine doğrudan bana rapor verir. Alt tabakadan bazıları geçmişte benim güvenilir olduğumu düşünürdü. Seni Trillot'un inine girerken görmeleri ise tümüyle tesadüf."</p>
				<p class="normal">Başını yana çevirdi, gözlerini güçlükle görebilse de onların öfkeyle dolu olduğunu biliyordu. "Sanırım Trillot'a gitme nedenin kafayı bulmak değil. Nedenini sorabilir miyim?"</p>
				<p class="normal">"Belki birbirimizi biraz daha tanıdıktan sonra," diyerek zaman kazandı Obi-Wan.</p>
				<p class="normal">"Belki."</p>
				<p class="normal">Duris güldü, gülüşü samimiydi ve her zaman oynamak zorunda olduğu rolden etkilenmemiş görünüyordu. "Burası ChikatLik'in göçmen bölgesi. Bizim en refah günlerimizde geldiler ve şimdi çoğunun geri dönecek parası olmadığından burada kısılıp kaldılar. Konuşma dinlemek yerine iş bulmakla daha ilgililer. Kimseyi umursamadıkları için en iyi saklanma şekli ortalıkta olmak."</p>
				<p class="normal">"Yani kısacası Cleft Head barında olmak."</p>
				<p class="normal">"Sizin gizlice kaçacağınızı umuyordum. Ancak bu sayede sizinle görüşebilirdim."</p>
				<p class="normal">Obi-Wan başını salladı. "Metodunuzu anladım, belki de niyetinizle ilgili de beni aydınlatırsınız?"</p>
				<p class="normal">"İlk kez dilediğim gibi konuşabilirim -" durdu. "Ya da hemen hemen öyle."</p>
				<p class="normal">Obi-Wan gülümsedi. "Pür dikkat dinliyorum."</p>
				<p class="normal">"Cestus Meclisi tümüyle düzmece. Hükümetler gelip gidiyor ama droid ve zırh üretimini idare eden Beş Aile'de bir değişiklik yok – madencilik, üretim, satış ve pazarlama, araştırma ve enerji. Her şeyi onlar kontrol ediyor. Konfederasyon'a yakın olduklarını tahmin ediyorum."</p>
				<p class="normal">"Tahmin mi?"</p>
				<p class="normal">İç çekti. "Elimde kesin bir delil yok. Ben kovan kraliyet ailesine mensubum. Kuzenim Quill de soyludur ama eşimi öldürüp kovan konseyinin liderliğini ele geçirdiğinden beri," başını önüne eğdi, "Beş Aile'nin ve kovan konseyinin iç meselelerine dahil edilmiyorum. Kararların oy çoğunluğuyla mı yoksa aralarından bazılarının iradesiyle mi alındığını bile bilmiyorum. İktidar kimin elinde kimse bilmiyor. Kimse bu tüzel perdeyi aşıp ardını göremiyor."</p>
				<p class="normal">"Tüzel perde mi?" dedi Obi-Wan. "Daha çok aile örtüsü gibi."</p>
				<p class="normal">"Doğru. Hiç kimsenin bu toplantılarda olan bitene dair fikri yok."</p>
				<p class="normal">"Ya gezegenin diğer yerlileri ne diyor bu duruma?"</p>
				<p class="normal">"Yerliler mi?" omuz silkti. "Çoğu öldü ya da gitti kalanlar da sürüldü. Örümcekler bir zamanlar güçlüydü ama şimdi yüzeyde sağlam bir klan kaldığını bile sanmam."</p>
				<p class="normal">Cleft Head'deki uğultu arttı ve yeniden duruldu, tıpkı denizin dalgaları gibi. "Üzgünüm, Üstat Jedi. Bundan bize bir fayda gelmez."</p>
				<p class="normal">"Vekil olarak senin yerine geçebilirler mi?"</p>
				<p class="normal">"Hayır," dedi. "Ömür boyu seçildim." Başını öne eğdi. "Eğer çıkar çatışmasına yol açacak olmasa kendisi Vekil olurdu. Kovan konseyini idare ediyor ve Beş Aile tarafından da idare ediliyor."</p>
				<p class="normal">"Yani bunun anlamı?"</p>
				<p class="normal">"Yani yerli halkı koruması gereken kural ve kısıtlamalar yok. Böylece kovanla önceden yapılmış tüm anlaşmalar Beş Aile'nin lehine değiştiriliyor."</p>
				<p class="normal">Bu çok kötüydü. "Senin elinden bir şey gelmiyor mu?"</p>
				<p class="normal">"Eğer Quill'e karşı çıkarsam bana meydan okur ve öldürür. Sonra da yerime geçer." Durdu. "Eşim Filian'a yaptığı gibi."</p>
				<p class="normal">"Ondan korkuyor musun?"</p>
				<p class="normal">"Kovanın en güçlü savaşçılarından biridir." Düşüncesi bile onu titretmişti.</p>
				<p class="normal">"Benimle neden buluştun?"</p>
				<p class="normal">Gözleri ışıldadı. "Ben göreve geldiğimde, benden önce bu görevi yapmış olanlardan birinin yüz elli yıl önce bıraktığı bir datapad'ini buldum. Yoda adında başka bir Jedi'dan bahsediyordu."</p>
				<p class="normal">Obi-Wan gülmeden edemedi. Yoda mı? Jedi Üstadı'nın Cestus gezegeninden bahsettiğini hiç hatırlamıyordu.</p>
				<p class="normal">"Bir tutukluya refakat ederken buraya uğramış ve kovana büyük hizmeti dokunmuş. Atalarım bir Jedi'a güvendiğine göre ben de güvenebilirim. Size karış dürüst olursam sizin de bana karşı dürüst olacağınıza inanıyorum."</p>
				<p class="normal">"Görevimle çatışmadığı müddetçe elimden gelen yardımı yaparım."</p>
				<p class="normal">"Çatışmayacak," diyerek garanti verdi.</p>
				<p class="normal">"Öyleyse bizler H'Kak içerek vakit geçiren iki yeni dost olduk demektir."</p>
				<p class="normal">Derin bir nefes aldı. "Teşekkürler. Siz ve ben aynalı bir koridorda yürüyoruz, Obi-Wan. Kont Dooku'nun düzeni halkımı ekonomik bunalımla askeri yenilgi arasında seçim yapmak zorunda bıraktı. Bu düzeni kuranların da bunu bildiğini, hatta böyle olmasını umduklarını tahmin ediyorum."</p>
				<p class="normal">Mantıklı. "Ne amaçla?"</p>
				<p class="normal">"Bilmiyorum. Cestus'un daha büyük bir oyunda öne sürülen bir piyon olduğunu sanıyorum."</p>
				<p class="normal">Obi-Wan öne doğru eğildi. "Ne tür bir oyun?"</p>
				<p class="normal">"Bilmiyorum. Sadece usta oyuncuların ellerinde ne olduğunu sezebiliyorum ama amaçlarını bilemiyorum."</p>
				<p class="normal">Duris'in o zamana kadar söylediklerini düşündü ve söyledikleri arasında kendi başına öğrenemeyeceği hiçbir şey olmadığını fark etti. Onu yönlendirmeye mi çalışıyordu yoksa Jedi hislerine mi güvenmeliydi. Klon Savaşları tüm hızıyla sürüyordu. G'Mai bundan fazlasını bilmiyor muydu? Asıl büyük oyunun ne olduğuna dair bir fikri olmalıydı.</p>
				<p class="normal">Tüm deneyim ve gücüne rağmen Obi-Wan'ın hazırlıksız yakalandığı bir oyun.</p>
				<p class="normal">"Aslında gerçekte istedikleri şey işleri çıkmaza sokmak sanki," dedi Duris. "Aklıma başka bir şey de gelmiyor."</p>
				<p class="normal">"Bana bunları neden anlatıyorsun?"</p>
				<p class="normal">Omuzları çöktü. "Bilmiyorum. Belki de yalnız bir bilgi olması. Onu paylaşarak izole olmasına son veriyorum."</p>
				<p class="normal">Eğer doğruyu söylüyorsa ve onunla konuşmak için gerekçe gösterdiği şeye bakılırsa bir dış dünyalıyla konuşmasının bu gezegende Cestus'un idare yapısına bulaşmamış herhangi biriyle konuşmasından farkı yoktu. Eğer mevcut çelişkiden bir çıkarı yoksa bu onun yüzlerce yıldan beridir kör düğüm olmuş bir sorunu çözebilmek için attığı yardım çığlığıydı. Buraya bunun için gelmemişti! Buraya tek bir nedenle gelmişti: Cestus'un JK droidlerini üretip ihraç etmesini engellemek.</p>
				<p class="normal">Cleft Head barı tıka basa uyarıcı arayan kişilerle doluydu, Ventress için kalabalığa karışmak ve Güç enerjisinin bir bölümünü de kendini Obi-Wan'dan gizlemek için kullanmak zor olmamıştı. Obi-Wan karşılaştığı en güçlü Jedi'lardan biriydi. Kendisinin daha güçlü olduğuna inansa da bir zamanlar olduğu kadar bu görüşünden emin değildi.</p>
				<p class="normal">Yine de güçlü olması kaçınılmaz zaferini daha da keyifli yapacaktı.</p>
				<p class="normal">Ventress, Cleft Head'ın çok ırklı kalabalığının arasına karıştı, görünmeden gözlemeye başladı. Bu riski almak hoşuna gidiyordu, kendini Obi-Wan'dan gizlemek, ona mümkün olabildiği kadar yaklaşmak ve sezgisinin sınırlarında gezerek tekrar geri dönmek.</p>
				<p class="normal">O kadar kritik bir andı ki bu heyecanın verdiği zevki verebilecek bir uyuşturucu madde yoktu. Bu en ham haliyle tehlikenin ta kendisiydi. Usta bir rakibin sezgileriyle oynayarak duygularının sınırlarını test etmek ve onları kontrolü altında tutmak. Bu gerçekten de... sarhoş ediciydi, evet aradığı kelime buydu.</p>
				<p class="normal">İşte. Ventress biraz daha yaklaştı, dikkatinin, onu gördüğü anda mum ışığı gibi titreyen, enerjisinin dış kabuğuyla flört etmesine izin verdi.</p>
				<p class="normal">Bir açıdan çok az risk vardı; onu izleyebilir, dikkatini toplamaya başladığını fark ettiğinde de uzaklaşabilirdi. Fark edilmeden zamanında uzaklaşabileceği yönünde de yeteneklerine güveni tamdı.</p>
				<p class="normal">Harika.</p>
				<p class="normal">"Shhh," diye fısıldadı, o kadar alçaktı ki kendisi bile duymamıştı. "Çok yakın. Çok kolay. Varlığından bile habersiz." Derin bir nefes aldı. "Hayır, hayır bir şeyler sezmek üzere ama o fark etmeden sen gitmiş olacaksın. Arar ama göremez. Sen yoksun."</p>
				<p class="normal">Obi-Wan'la Duris'in arasındaki iletişimin güçlendiğini sezebiliyordu. Neyse, fark etmezdi.</p>
				<p class="normal">Ne denerse denesin Ventress ona karşı hazırlıklıydı. Ne planı varsa onun da bir karşı planı vardı. Aslında o ikisinin aklında ne varsa onu, onları tuzağa düşürmek için kullanabilirdi. Bu sefer kaçamayacaktı.</p>
				<p class="normal">Henüz Beş Aile'yle görüşmemişti ama yine de onları kullanabilirdi. Araçlarına ve çevrelerindeki kişilere izleme ve dinleme cihazları yerleştirecekti. Takip edilecekler, her sözleri ve hareketleri kaydedilecekti.</p>
				<p class="normal">Ve eninde sonunda bir yerde Kenobi'yi kıstıracaktı. Bunu hissedebiliyordu. An bu an, yer ise bu gezegendi.</p>
				<p class="normal">Obi-Wan Kenobi onun olacaktı.</p>
				<p class="normal">Harika.</p>
				<p class="normal">Obi-Wan bu gezegene geldiğinden beri iki kez böyle hissetmişti... tüm dikkatini vereceği kadar belirgin bir şey değildi. Tanımlayabileceği kadar da net değildi. Sanki bir şeyi el yordamıyla anlamaya çalışır gibi bir hisse kapılıyordu. Bu saydam nesneyi hiçbir duyusu tam olarak hissedemese de varlığı suda ve havada dalgalanıyordu. Şimdi de Güç'te bir dalgalanma vardı. Bir şeyin varlığı değil de yokluğu. Bir şey çekilmişti. Bir şey eksikti.</p>
				<p class="normal">Bilinçli olarak hissedemiyordu ama ne kadar bilinçli ararsa o kadar elinden kaçıyordu, sanki komple bir varlığı hissetmişti. O da tekrar G'Mai ile olan konuşmasına konsantre oldu ve etrafı kolaçan etmek için de sadece dikkatinin küçük bir bölümünü ayırdı. Bir varlığı değil de yokluğu araştırıyordu. Evet. Diğer bir çekilme hissi.</p>
				<p class="normal">Kendisini bilinciyle bir bütün haline getirmesine yetmeyecek kadar zayıftı. Belki de Jedi meditasyonunun derinliklerinde bu küçük tuzak meyve verebilirdi. Ama onun da zamanı vardı.</p>

		</body>
</html>