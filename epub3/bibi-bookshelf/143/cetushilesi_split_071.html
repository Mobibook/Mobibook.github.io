<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>cetushilesi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_69">   69   <br class="chapter"/></h1>
				<p class="normal">Ertesi gün kum fırtınasından göz gözü görmedi, onu da Cestus'un her zamanki kısa ama şiddetli yağmuru takip etti. Tozu toprağı temizlemişti, ama kara bulutların toplanmasına da neden olmuştu. Sanki zaman burada hiç akmıyordu ve Jangotat sabahın büyük bölümünü çamurlu sokaklarda dolaşarak geçirdi, ne aradığını o da bilmiyordu. Bir şey. Bu insanların onunla ilgili olup da göremedikleri bir şey. Taş binaların arasından geçerken onu gördüklerinde ona dostça davranıyorlardı ama yine de onu olduğu şeyden farklı görmüyorlardı, geçerken uğramış ve sadece bir süreliğine burada kalacak birisi. En sıcak gülümsemeler ve en tatlı kahkahalar gidecekler ya da kalacaklar içindi.</p>
				<p class="normal">Ama o ikisi de değildi.</p>
				<p class="normal">O akşam Sheeka'ya Desert Wind'le temas kurulduğu haberi geldi. Jangotat gözyaşları içerisinde köylüler ve Sheeka'nın çocuklarıyla vedalaştı. Dashta mağarasına gidip aynı derecede güç bir vedalaşmayı yaşamak da istiyordu ama bu isteğinin aşırı olacağının da farkındaydı. O dashta'lara takdim edilmişti, dashta'lar ona değil. Yuvaları gizliydi ve onu oraya götürmekle riske girmişlerdi zaten. Daha fazlasını istemeye cesaret edemezdi.</p>
				<p class="normal">Sheeka onu tarafsız bir iniş pistine götürdü, birkaç dakika sonra da Desert Wind'in en genç üyesi tarafından kullanılan çift kişilik bir speeder bike belirdi.</p>
				<p class="normal">"Nasıl gidiyor Skot?" diye sordu Sheeka.</p>
				<p class="normal">OnSon gülümsedi.</p>
				<p class="normal">"Toparlandık. Hem de bir hafta önce zannettiğimden çok daha çabuk oldu. Thak Val Zsing hariç herkes iyi."</p>
				<p class="normal">"Ona ne oldu?" diye sordu.</p>
				<p class="normal">OnSon küçümseyerek gülümsedi. "Bize ihanet etti. Nasıl olduğunu bilmiyorum ama ihtiyar yolunu şaşırdı. Katil droidlerin geldiğini bildiği halde bizi uyarmak yerine kendi canını kurtarmış. Sonrası malum." Jangotat'e baktı. "Seni bu kadar çabuk ayakta görmeyi beklemiyordum."</p>
				<p class="normal">Jangotat omuz silkti. "Dostlarım bana çok yardımcı oldular," dedi Sheeka'ya bakarak.</p>
				<p class="normal">"İnsanın dostları olması güzeldir," dedi OnSon.</p>
				<p class="normal">Sheeka'nın güzel esmer yüzü sakin ve ifadesizdi. "Seni tekrar görebilecek miyim?" diye sordu Jangotat'e alçak sesle.</p>
				<p class="normal">"Bilmiyorum," dedi, nihayet doğruyu söyleyerek.</p>
				<p class="normal">Sheeka başını göğsüne dayayıp yumruk yaptığı elleriyle ona hafifçe vurdu. "Bunu kendime neden yaptığımı bilmiyorum," dedi alçak sesle. "Herhalde beynimde senin gibi güçlü, sessiz, kendine yeten tiplere karşı zayıf bir nokta var."</p>
				<p class="normal">Onu koruyamayan kolları bu sefer ona sarıldı. "Bu zayıf nokta kalbinde olmasın?" diye fısıldadı saçlarına.</p>
				<p class="normal">Başını kaldırıp ona baktı, gözünde hınzır bir ışıltı belirmişti. "Ben ne dediğimi biliyorum."</p>
				<p class="normal">Sonra Jangotat, OrSon ya da başka birinin görecek olmasını umursamadan eğilip onu öptü.</p>
				<p class="normal">Sonra da gitti. Speeder bike yoluna devam ederken arkasına dönüp Sheeka Tull'a baktı, onu tekrar göremeyeceğini hissediyordu ama bunun ikisi için de ne anlama geleceğini bilmiyordu.</p>

		</body>
</html>