<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>cetushilesi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_49">   49   <br class="chapter"/></h1>
				<p class="normal">Pek çok yönden saldıran anarşistler yüzünden ChikatLik'te dinlenmeye zaman yoktu. Saldırılar her zaman büyük bir titizlikle gerçekleştirilmişti ve hiç can kaybına yol açmazken verilen hasar da en alt düzeydeydi. Yine de her saldırıda bir sanayi tesisi hasar alıyor ve üretim yavaşlıyor ya da duruyordu. Madenler artık işçilerin gidemeyeceği kadar tehlikeli yerler haline gelmişti, araçlara sabotaj düzenleniyordu ve güvenlik güçleri küçük düşmüş ve öfkeliydiler. Duris, uçurulan her köprünün, tahrip edilen her havalimanı ve merkezi işleme istasyonunun sorumlusunun Obi-Wan Kenobi olduğunu düşünüyordu, zeki, cesur, taktik olarak farklı ve tüm yaşam formlarına saygılı.</p>
				<p class="normal">Jedi hâlâ yaşıyor olabilir miydi?</p>
				<p class="normal">Eğer üretim merkezlerindeki karmaşa artar ve üretim yavaşlar ya da tümüyle durursa eli kolu bağlı olacaktı. Barış istemek ya da onları koruması için Konfederasyon güçlerini çağırmak zorunda kalacak ve böylece Cestus'un idam fermanını imzalamış olacaktı. Eğer Cestus, Konfederasyon'a bağlılık bildirirse Cumhuriyet onu silah üreten düşman bir gezegen olarak kabul edecekti. Cestus'un kendini koruyacak bir filosu yoktu. Siyasi, ekonomik ve yapısal olarak çökecek ve tarih kitaplarındaki önemsiz bir dipnot haline gelecekti.</p>
				<p class="normal">Bu zaman zarfında Vekil'in gözüne çok az uyku girmişti. Yaklaşık her beş saatte bir yeni bir rapor geliyordu, yine yanan rafineriler, kaçan güvenlik birimleri, komando birimlerine dair rivayetler –belki Desert Wind belki de başkaları– gölgelerin içinden çıkıp vuruyor, sadece ekipmana zarar veriyor ve ardından da geldikleri gibi gidiyorlardı. Nereye gittiklerini de kimse bilmiyordu.</p>
				<p class="normal">Gece yarısı aniden Shar Shar'ın çığlıklarıyla uykusundan uyandı. "Desert Wind'i tuzağa düşürdük!" diye bağırdı. "Lütfen hemen gelin."</p>
				<p class="normal">G'Mai hemen üstüne bir şey giyip koridordan gözetleme salonuna doğru koşan asistanının mavi bedenini takip etti.</p>
				<p class="normal">Holo'da gördüğü yeri tanımıştı: Zantay Hills'in batısındaki Kibo jeotermal istasyonu. Kibo öncelikli hedef olarak kabul edilmişti ve bu yüzden oradaki güvenlik tedbirleri arttırılmıştı. Anlaşılan alınan tedbirler işe yaramıştı.</p>
				<p class="normal">"Durum nedir?"</p>
				<p class="normal">"Bir Desert Wind timi. On kişiden fazla. Kulelerden birine sabotaj düzenlemeye çalışırken tespit edildiler. Kaçmalarına fırsat vermeden onları kıstırdık. Anlaşılan kaçış yollarını kesmeyi başardık."</p>
				<p class="normal">"Güzel, güzel," dedi Duris. "O zaman ele geçirip sorgulama imkanımız var demektir." Belki ancak şimdi gerçeğe dair bir şeyler öğrenebilirlerdi. Belki.</p>

		</body>
</html>