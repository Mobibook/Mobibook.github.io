<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>cetushilesi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_59">   59   <br class="chapter"/></h1>
				<p class="normal">Sheeka Tull yola devam etmeden önce peşindekileri atlattığından kesinlikle emin olmalıydı. Ticari hava koridoru üzerinden güneye gitti, sonra birkaç kez yönünü değiştirerek Spindragon'un takip edilip edilmediğini defalarca kontrol etti.</p>
				<p class="normal">Emin olduktan sonra Dashta Dağları'nın 180 kilometre doğusundaki kahverengi höyüğe doğru zikzak çizerek 200 kilometre yol kat etti. Kuzeylerinde Yal-Noy'un beyaz zirvelerinden gelen kar sularıyla beslenen bir nehir uzanıyordu. Tepeler, Cestus'un büyük bölümünden daha yeşildi ve göze de daha hoş görünüyordu. Bu bölgede su yeterli olsa da yine de nüfus yoğunluğu çok düşüktü.</p>
				<p class="normal">Çoğu buralara Zantay Hills derdi. Sheeka Tull'sa yuvası olarak görürdü. Sheeka inmeye hazırlanırken rahatlayarak bir nefes verdi, ardından da motorlar yavaşladı ve durdu.</p>
				<p class="normal">İlk başta yaşam belirtisi yoktu. Sonra kahverengi cübbe giymiş bir X'Ting metal binalardan birinin içinden çıktı. Sheeka Tull, Jangotat'i rampadan indirirken onu da selamladı, geleneksel selamlaşma gülümsemesi yüzünden silinip gitti.</p>
				<p class="normal">"Kardeş Fate," dedi.</p>
				<p class="normal">"Sheeka," dedi diğeri. Bölmeli gözleri dikkatle yanık üniformayı süzdü ve yüzündeki mutsuz ifade daha da belirginleşti. "Buraya asker getirmek belayı davet etmektir."</p>
				<p class="normal">Sheeka kolunu Jangotat'in beline doladı. "Bizim için savaşırken yaralandı. Ona yardım et, Kardeş Fate. Lütfen."</p>
				<p class="normal">Yaşlı, gri sorguçlu X'Ting yarayı inceledi, parmaklarıyla yanık kumaşı ovaladı. "Lazer mi?"</p>
				<p class="normal">"Ne fark eder ki?" dedi aceleyle. "Yardım et!"</p>
				<p class="normal">Kardeş Fate uzun ve derin bir şekilde nefes verdi. Bölmeli zümrüt yeşili gözlerinde şefkat vardı. "Senin için, çocuğum," dedi, sonra da diğerlerine seslendi. Birer ikişer diğerleri de bulundukları yerlerden çıkıp geldiler.</p>
				<p class="normal">Üç çocuk koşarak ona doğru geldi, "Nana!" diye çığlık atıp elbisesine asıldılar.</p>
				<p class="normal">"Tarl!" diyerek erkek çocuğunu, "Tonote!" diyerek de kızı kucakladı. "Mithail nerede?" Çocuklardan biri biraz geride durmuştu ama onu da tutup çekti ve sarılarak öptü. "Nasılsınız bakalım?" diye sordu. Çocukları öpüp kucaklarken gözünün ucuyla da kara pelerinli birkaç X'Ting'in Jangotat'i taşıdığını gördü.</p>
				<p class="normal">"Kim bu adam?" diye sordu en küçükleri olan Mithail. "Bir dost. Şimdi. Geçen hafta neler oldu anlatın bakalım."</p>

		</body>
</html>