<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>cetushilesi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_79">   79   <br class="chapter"/></h1>
				<p class="normal">Altlarında ChikatLik kaynıyordu. Obi-Wan için artık orijinal mimariyle dış dünyalıların yapılarını ayırt etmek daha kolay hale gelmişti. Kovan hâlâ yaşıyordu. Yaşayan diğer şeyler gibi büyüyüp değişebilirdi. Her şeye rağmen kovan ayakta kalmasını bilmişti.</p>
				<p class="normal">O, Kit ve G'Mai Duris bir köprünün üzerinde durmuş, altlarında uzanan şehre bakıyorlardı. Sentetik hava akımları elbiselerini savuruyordu.</p>
				<p class="normal">"Herkesin sanki hiçbir şey olmamış gibi hayatına kaldığı yerden devam etmesi ne garip," dedi Duris.</p>
				<p class="normal">"Öyle mi?"</p>
				<p class="normal">"Debbikin, Por'Tens, kuzenim Quill ve Llitishi klanının yarısı. Ortadan kalktılar. Aile'den geri kalanlarsa birbirinin boğazına sarılmış, arta kalan kırıntıların peşindeler. Onlar savaşırken kovan konseyi iktidarı ele geçirdi. Cestus Cybernetics'in hayatta kalan yöneticileri artık bizimle adil şartlarda görüşmek zorundalar. Üç yüz yıllık hakimiyet sona erdi," dedi, "ve sanki kimsenin bundan haberi yok. Sanki kimse elde ettikleri özgürlüğün farkında değil ya da umursamıyor."</p>
				<p class="normal">"Acaba?" dedi Kit.</p>
				<p class="normal">"Evet, Üstat Fisto. Olabilecekleri kadar özgürler."</p>
				<p class="normal">"Farklı bir şey," dedi Obi-Wan. "Ama hayranlık duyulacak bir liderleri var. Buraya geldiğimizden beri doğruyu söyleyen tek kişi sen oldun, düşmanlarına dahi. Sen, G'Mai Duris sıra dışı bir kadınsın."</p>
				<p class="normal">Utanarak gözlerini kaçırdı. "Çok naziksin. Üstat Kenobi, her şeye rağmen sonunda kazanmayı başardın. Bize Şansölye'nin ilk koşullarını tekrar sunarak büyük cömertlik sergiledin. Kindar olmamana şaşırdım. Biz hiç de pazarlık yapabilecek konumda değildik."</p>
				<p class="normal">"Ben pazarlıkçı değilim," dedi Obi-Wan. "Bu rol bana hiç uymuyor ve bıraktığım için de mutluyum. Vekil, görevim gereği seni aldattığım için çok üzgünüm."</p>
				<p class="normal">"Bizler dost değildik, Üstat Kenobi. Senin eylemlerin zorunluluktan doğdu. Siyaset arenasında dürüstlük diğer bir pazarlık konusundan başka bir şey değildir."</p>
				<p class="normal">"O zaman hayatımın kalanını dostlarım arasında geçirmek isterim." Gülüştüler. "Umarım seni her zaman bir dost olarak gördüğümü biliyorsundur," dedi. "Dostum." Durdu. "Pekala öyleyse," diyerek tekrar işe döndü. "Cumhuriyet kendi ordusu için bize hizmet droidi kontratı sunuyor. Bu sayede Cestus, Cumhuriyet'e bağlı tüm gezegenlerle tekrar ticaret yapabilecek hale gelecek." Tekrar durdu. "Ama artık JK üretmek yok. Eğer Şansölye sözünü tutarsa biz de güvendeyiz demektir."</p>
				<p class="normal">"Şimdiki durumunuz hızlı bir çıkış olarak tarif edilebilir."</p>
				<p class="normal">"Teşekkürler, Üstat Kenobi."</p>
				<p class="normal">Bir fikri vardı. "Sizden bir iyilik istiyorum," dedi Obi-Wan.</p>
				<p class="normal">"Nedir?"</p>
				<p class="normal">"Bu savaşta pek çok kişi kendini feda etti," dedi. "Çoğu da öldü. Hayatta kalanlar ve esir olanlar için genel af istiyorum. Onlar toplumdan dışlanmayacak. Bırakın onlar da hayatlarını yaşasınlar. Bu herkes için yeni bir başlangıç olsun. Bir şey daha..."</p>
				<p class="normal">"Evet?"</p>
				<p class="normal">"Örümceklerin mağaralarına geri dönmelerine izin verin. Yaşayacak yerleri kalmamış."</p>
				<p class="normal">"Cestus'ta yaşanan sayısız talihsizlik için çok üzgünüm. Bizim kovanımız da çok hata yaptı ama ben bunları telafi etmek için elimden geleni yapacağım."</p>

		</body>
</html>