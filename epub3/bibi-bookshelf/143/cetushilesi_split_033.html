<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>cetushilesi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_31">   31   <br class="chapter"/></h1>
				<p class="normal">Gecenin bir yarısı Trillot'un adamları ona Obi-Wan'ın kendisinden istediği belgeleri ulaştırdı. Eldeki resmi belgelere bunlar da eklenince Snoil bir araştırma ekibini yıllarca meşgul edecek kadar bilgiye erişmiş oluyordu.</p>
				<p class="normal">Ama o kadar zamanları yoktu.</p>
				<p class="normal">Gece yarısına kadar nefes bile almadan belgeleri taradı. Obi-Wan'ın gördüğü kadarıyla Vippit geldiğinden beri uyumamıştı. Vippitlerin yapısını bilmediği için bunun da olağan dışı bir şey olup olmadığını bilmiyordu. Yine de yorgunluktan bitmiş Snoil kendisine artık uyku vaktinin geldiğini söyleyene kadar endişelenmeye devam etti.</p>
				<p class="normal">Snoil yatak odasını gitti ve sonraki on saat oradan çıkmadı, tekrar eşikte göründüğünde ise yüzünde büyük bir gülümseme vardı.</p>
				<p class="normal">"Doolb?" diye sordu Obi-Wan.</p>
				<p class="normal">Snoil ışık saçıyordu. "Obi-Wan!" diye bağırdı. "Obi-Wan! Ben uyurken beynimin iki yarısı birbiriyle konuştu. Buldum!"</p>
				<p class="normal">"Neyi buldun?" diye sordu.</p>
				<p class="normal">"Bak, burada," dedi büyük bir heyecanla. "Bu belgede Cestus Cybernetics yöneticileri değersiz taşlar karşılığında arazi satın aldıkları için övünüyorlar. Yerlilerin cahilliğine gülüyorlar."</p>
				<p class="normal">Sahtekarlık. Hiç tutar tarafı yok. "Başka?"</p>
				<p class="normal">"Teknik olarak değersiz taşlar sahte para yerine geçer." Snoil'in gözleri ışıldadı. "İyi dinle, Obi-Wan. Cestus Cybernetics hapishanenin lisanslı bir yan kuruluşu. Hapishane ise Cumhuriyet kontratına göre inşa edilip işletilmiş."</p>
				<p class="normal">"Evet, yani?" Hâlâ bunun sonunun nereye varacağını göremiyordu.</p>
				<p class="normal">"Obi-Wan," dedi Snoil çileden çıkmış şekilde. "Bu noktada Cestus Cybernetics Cumhuriyet'in bir temsilcisi konumunda ve herhangi bir büyükelçiyle aynı şartlara sahip. Sahte parayla yapılmış bir anlaşma hiç yapılmamış gibidir. Bu ilk satışı tekrar geçerli kılar. Cestus'taki tüm fabrikaların üzerinde bulunduğu arazi hâlâ kovana ait!"</p>
				<p class="normal">Obi-Wan'ın başı dönmüştü. Eğer bu bilgi doğruysa Beş Aile'nin işi bitmiş demekti. Durumun kontrolünü Coruscant ele alır ve bu durumdan da kovan kârlı çıkardı. X'Tingler için şahane bir haberdi ama eğer ekonomi çökerse su ve yiyecek kıtlığı yüzünden milyonlarca kişi ölebilirdi. Dolayısıyla bu son dakika müdahalesi gezegeni yörüngeden topa tutmaktan ancak biraz daha iyiydi.</p>
				<p class="normal">Ama daha iyiydi...</p>

		</body>
</html>