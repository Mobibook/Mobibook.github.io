<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta name="generator" content="pdftohtml 0.36"/>
    <meta name="author" content="m.emre k�l��aslan"/>
    <meta name="date" content="2005-04-23T18:55:34+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<img src="index-1_1.jpg" class="calibre1"/><p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">KIZ KULESİNDEKİ </p>
<p class="calibre2">KIZILDERİLİ </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">Sunay AKIN </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">Nisan 1999 </p>
<p class="calibre2">Çınar Yayınları </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Katalog Bilgisi: </p>
<p class="calibre2"/>
<p class="calibre2">ISBN: 975-348-097-0 </p>
<p class="calibre2">KONU: Edebiyat, Türk Edebiyatı, Şiir </p>
<p class="calibre2">BAŞLIK: Kız Kulesindeki Kızılderili </p>
<p class="calibre2">YAYINEVİ: Çınar Yayınları </p>
<p class="calibre2">YAZAR: AKIN, Sunay </p>
<p class="calibre2">FİYAT: 9,000,000 TL. </p>
<p class="calibre2">KAPAK: GÜNÜBEK, Cem </p>
<p class="calibre2">BARKOD: 9789753480970 </p>
<p class="calibre2">SAYFA: 182 </p>
<p class="calibre2">YER: İSTANBUL  </p>
<p class="calibre2">AY: Nisan </p>
<p class="calibre2">YIL: 1999 </p>
<p class="calibre2">FİZİKİ: 19,6 x 13,5 cm., Karton Kapak </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">" <b class="calibre3">Aslanlar kendi tarihçilerine kavu</b> <i class="calibre4">ş</i><b class="calibre3">uncaya kadar kitaplar avcıyı övecektir. </b>" </p>
<p class="calibre2"/>
<p class="calibre2">AFRIKA ATASÖZÜ </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Süttozu </p>
<p class="calibre2"/>
<p class="calibre2">Yukarı mahalleden gelen çocuklar ellerindeki mantar tabancaları ateşlerken bir yandan da bağırırlardı: "Hepiniz öleceksiniz, pis Kızılderililer"... </p>
<p class="calibre2"/>
<p class="calibre2">Mantar tabancalarımız olmadığı için rolleri değiştirecek gücümüz yoktu. </p>
<p class="calibre2">O yıllarda, çizgi romanlardan ve sinemadan Amerika yerlileri hakkında yalan yanlış bilgi edinen tüm çocuklar, Kızılderili olmanın sonunda kaybetmek anlamına geldiğini çok iyi biliyorduk. Yenilen taraf olacağımızı bilsek de, yaptığımız oklar ile aşağı mahalleyi savunmaktan başka şansımız kalmazdı. Çünkü, gideceğimiz başka bir yer yoktu!.. </p>
<p class="calibre2"/>
<p class="calibre2">23 Nisan törenlerinde subay kılığına sokulup, okulun en önünde yürütülen, saçları özenle taranmış çocuklar gibi üniforma sahibi olduğumda çok sevinmiştim. Annem ile evden eve geziyor, "Maşaallah" </p>
<p class="calibre2">sözüyle birlikte yüzüme savrulan tükürükler karşısında bir hindi gibi kabarıyordum. Gerçeği sünnetçinin karşısına oturtulduğumda anladım: Üniformanın kan ile bir ilişkisi vardır!.. O günden sonra da, askerler karşısında çıplak savaşan Kızılderililerin sünnetten korktukları için üniforma giymediklerini sandım. </p>
<p class="calibre2"/>
<p class="calibre2">Ama en önemlisi, Nihat Erim'in 19 Eylül 1949'da yaptığı  İzmit konuşmasında "Yakın bir gelecekte Türkiye küçük bir Amerika haline gelecektir" sözünden habersiz olarak annemin makyaj malzemeleriyle yüzüme sürdüğüm savaş boyalarının politik bir tavır özelliği taşıdığını bilemeyişimdir. </p>
<p class="calibre2"/>
<p class="calibre2">Sokağımızda oturan üniversite öğrencilerinin "Okulda içirilen Amerikan süttozlarını seviyor musun?" sorusuna verdiğim yanıta gülümseyerek, </p>
<p class="calibre2">"Sen de bizden olacaksın" demelerini de hiç unutamam: "Annem temiz çocuk olmamı isterken, okulda neden tozlu süt içiriyorlar?" </p>
<p class="calibre2"/>
<p class="calibre2"/>
<p class="calibre2">Kızılderililerin beyaz adamın yapmış olduğu katliamlara bir anlam veremeyişi gibi her sabah günlük, taze süt içirtilerek gönderildiğim okulda önüme neden süttozu konulduğunu da anlayamadım. Kentin en yüksek tepesine kurulan Amerikan üssü; otlayan inekler içeri girmesin diye, tel örgülerle çevriliydi!.. </p>
<p class="calibre2"/>
<p class="calibre2">Cemal Süreya'nın "Afyon Garındaki" adlı  şiirinde süttozunun farklı bir kullanılışına tanık oluruz: </p>
<p class="calibre2"/>
<p class="calibre2">Afyon garındaki küçük kızı anımsa, hani, Trene binerken pabuçlarını çıkarmıştı; Varto depremini düşün, yardım olarak Batı'dan Gönderilmiş </p>
<p class="calibre2">bir kutu süttozunu ve sutyeni. </p>
<p class="calibre2"/>
<p class="calibre2">Adam süttozuyla evinin duvarlarını badana etmişti, Karşıysa saklamıştı ne olduğunu bilmediği sutyeni, Kulaklık olarak kullanmayı düşünüyordu onu kışın; Tanrım, gerçekten çocukluk günlerinizde mi?.. </p>
<p class="calibre2"/>
<p class="calibre2">Eşiklere oturmuş bir dolu insan </p>
<p class="calibre2"/>
<p class="calibre2">Keşke yalnız bunun için sevseydim seni. </p>
<p class="calibre2"/>
<p class="calibre2">Dersim sürgünü bir ailenin en küçük çocuğu olan Cemal Süreya kendisiyle yapılan bir söyleşide konserve fabrikasında işçi olarak çalışan bir arkadaşını anımsar: "Osman Ağabey bir filmi anlatırken eski filmlerden aklında kalan bazı sahnelerden söz ederdi. Böylece eski film de yenisine eklenirdi. Birden elini dudağının ucuna götürüp 'Geronimo' </p>
<p class="calibre2">derdi. Belli ki Geronimo, daha önce görmüş olduğu bir filmdeki kötü adamın adıdır. Ayrıca biraz da korku filminden çıkıp gelmiş bir adam gibidir. Ürpererek birbirimize bakardık: Geronimo!.." </p>
<p class="calibre2"/>
<p class="calibre2">Apacheler'in reisi olan Geronimo'nun adını ben de ilk kez babamdan duymuştum. Görmüş olduğu bir filmde ormanda gezinen kovboyun ağzındaki şarkıyı söylerdi: </p>
<p class="calibre2"/>
<p class="calibre2">Maymunların kralı Geronimo nerdesin Karnım ziller çalıyor Yesem seni ne dersin? </p>
<p class="calibre2"/>
<p class="calibre2">Tam o sırada ağaçların arasından Kızılderililerin çıktığını anlatan babam, kovboyun düştüğü komik durumu gülümseyerek ve de hiç usanmadan defalarca taklit ederdi... </p>
<p class="calibre2"/>
<p class="calibre2"/>
<p class="calibre2">İlkokul sıralarında içtiğim süttozlarının ardındaki gerçeği arama çabamda bir Kızılderili gibi iz sürdüm kitapların, dergilerin sayfaları arasında... </p>
<p class="calibre2"/>
<p class="calibre2">Bir yaz akşamı, Boğaz'ın ortasındaki Kız Kulesi'nin beyaz duvarında Kızılderililerin vahşi olarak gösterildiği bir kovboy filmi izlediğinizi düşleyin.  İşte, o an, omzunuza konan bir martı kulağınıza  şunları söyleyecektir: "Kız Kulesi"ne de bakıyorsun, Kızılderililere de... Ama gerçeği göremiyorsun... Gel benimle." </p>
<p class="calibre2"/>
<p class="calibre2">Gidip gitmemek sizin elinizde! </p>
<p class="calibre2"/>
<p class="calibre2">Ama en önemlisi, Nihat Erim'in 19 Eylül 1949'da yaptığı  İzmit konuşmasında "Yakın bir gelecekte Türkiye küçük bir Amerika haline gelecektir" sözünden habersiz olarak annemin makyaj malzemeleriyle yüzüme sürdüğüm savaş boyalarının politik bir tavır özelliği taşıdığını bilemeyişimdir. </p>
<p class="calibre2"/>
<p class="calibre2">Sokağımızda oturan üniversite öğrencilerinin "Okulda içirilen Amerikan süttozlarını seviyor musun?" sorusuna verdiğim yanıta gülümseyerek, </p>
<p class="calibre2">"Sen de bizden olacaksın" demelerini de hiç unutamam: "Annem temiz çocuk olmamı isterken, okulda neden tozlu süt içiriyorlar?" </p>
<p class="calibre2"/>
<p class="calibre2">Kızılderililerin beyaz adamın yapmış olduğu katliamlara bir anlam veremeyişi gibi her sabah günlük, taze süt içirtilerek gönderildiğim okulda önüme neden süttozu konulduğunu da anlayamadım. Kentin en yüksek tepesine kurulan Amerikan üssü; otlayan inekler içeri girmesin diye, tel örgülerle çevriliydi! </p>
<p class="calibre2"/>
<p class="calibre2">Cemal Süreya'nın "Afyon Garındaki" adlı  şiirinde süttozunun farklı bir kullanılışına tanık oluruz: </p>
<p class="calibre2"/>
<p class="calibre2">Afyon garındaki küçük kızı anımsa, hani, Trene binerken pabuçlarını çıkarmıştı; Varto depremini düşün, yardım olarak Batı'dan Gönderilmiş </p>
<p class="calibre2">bir kutu süttozunu ve sutyeni. </p>
<p class="calibre2"/>
<p class="calibre2">Adam süttozuyla evinin duvarlarını badana etmişti, Kansıysa saklamıştı ne olduğunu bilmediği sutyeni, Kulaklık olarak kullanmayı düşünüyordu onu kışın; Tanrım, gerçekten çocukluk günlerinizde mi?.. </p>
<p class="calibre2"/>
<p class="calibre2"/>
<p class="calibre2">Eşiklere oturmuş bir dolu insan </p>
<p class="calibre2"/>
<p class="calibre2">Keşke yalnız bunun için sevseydim seni. </p>
<p class="calibre2"/>
<p class="calibre2">Dersim sürgünü bir ailenin en küçük çocuğu olan Cemal Süreya kendisiyle yapılan bir söyleşide konserve fabrikasında işçi olarak çalışan bir arkadaşını anımsar: "Osman Ağabey bir filmi anlatırken eski filmlerden aklında kalan bazı sahnelerden söz ederdi. Böylece eski film de yenisine eklenirdi. Birden elini dudağının ucuna götürüp 'Geronimo' </p>
<p class="calibre2">derdi. Belli ki Geronimo, daha önce görmüş olduğu bir filmdeki kötü adamın adıdır. Ayrıca biraz da korku filminden çıkıp gelmiş bir adam gibidir. Ürpererek birbirimize bakardık: Geronimo!.." </p>
<p class="calibre2"/>
<p class="calibre2">Apacheler'in reisi olan Geronimo'nun adını ben de ilk kez babamdan duymuştum. Görmüş olduğu bir filmde ormanda gezinen kovboyun ağzındaki şarkıyı söylerdi: </p>
<p class="calibre2"/>
<p class="calibre2">Maymunların kralı Geronimo nerdesin Karnım ziller çalıyor Yesem seni ne dersin? </p>
<p class="calibre2"/>
<p class="calibre2">Tam o sırada ağaçların arasından Kızılderililerin çıktığını anlatan babam, kovboyun düştüğü komik durumu gülümseyerek ve de hiç usanmadan defalarca taklit ederdi... </p>
<p class="calibre2"/>
<p class="calibre2">İlkokul sıralarında içtiğim süttozlarının ardındaki gerçeği arama çabamda bir Kızılderili gibi iz sürdüm kitapların, dergilerin sayfaları arasında... </p>
<p class="calibre2"/>
<p class="calibre2">Bir yaz akşamı, Boğaz'ın ortasındaki Kız Kulesi'nin beyaz duvarında Kızılderililerin vahşi olarak gösterildiği bir kovboy filmi izlediğinizi düşleyin.  İşte, o an, omzunuza konan bir martı kulağınıza  şunları söyleyecektir: "Kız Kulesi"ne de bakıyorsun, Kızılderililere de... Ama gerçeği göremiyorsun... Gel benimle." </p>
<p class="calibre2"/>
<p class="calibre2">Gidip gitmemek sizin elinizde! </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">Tek Eksiğimiz Bülbül Sesi!.. </p>
<p class="calibre2"/>
<p class="calibre2">Atlarını dörtnala koşturan askerler Kolomb'a Fransa sınırında yetişmeyi başarırlar. Askerlerin komutanı,  İspanya kraliçesi Isabella'nın istediği parayı vereceğini söyler. Bunun üzerine Kolomb, Fransız kralının desteğini almaktan vazgeçer ve kraliçenin kararını değiştirmesinden memnun bir şekilde geri döner. </p>
<p class="calibre2"/>
<p class="calibre2">1492 yılının 3 Ağustos günü tüm hazırlıklarını tamamlayan üç karavel Barra di Saltes limanından rüzgâra yelken açar. Diğer iki gemiden daha güçlü fakat daha az süratli olan Amiral gemisinin adı Santa Maria'dır. İlk adı "La Galleya" iken, Kolomb'un emrine verilince bu ad değiştirilir. </p>
<p class="calibre2">Santa Maria'nın uzunluğu 30 metreden biraz fazla, genişliği ise 9 </p>
<p class="calibre2">metreydi. </p>
<p class="calibre2"/>
<p class="calibre2">İkinci geminin adı Pinta'dır. Armatör Pinto'dan alıyordu adını. </p>
<p class="calibre2">Uzunluğu 22 metre, genişliği 7 metre olan geminin kaptanı Martin Alonsa Pinson'dur. </p>
<p class="calibre2"/>
<p class="calibre2">Asıl adı "Santa Clara" olan üçüncü gemiye denizciler "Nina" diyorlardı. </p>
<p class="calibre2">Bunun nedeni geminin Nino di Palos ailesinin malı olmaşıdır. Kaptanlık görevini VincenteYanez Pinzon'un yaptığı Nina'nın uzunluğu 20 metre, genişliği ise 7 metredir. Her üç gemide toplam 87 denizci görev yapmaktadır. </p>
<p class="calibre2"/>
<p class="calibre2">Karavellerin direklerine de bir göz atalım: </p>
<p class="calibre2"/>
<p class="calibre2">Maestra adı verilen direğin boyu geminin uzunluğundan biraz fazlaydı. </p>
<p class="calibre2">Maestra'nın yarı büyüklüğündeki direğin adı Trinket idi. Denizciler, üçüncü direğe ise Mezzana diyorlardı. Rüzgâra dayanıklı olmaları için yelkenleri dört köşeli olan gemilerin altları da istiridyeler yapışmasın diye ziftle kaplanmıştı. İspanya bayrağı üç gemide de asılıdır. Ama Santa Maria'da, Kolomb'un, mavi fon üzerine altın yaldızlı bir çapanın yer aldığı özel bayrağı da göze çarpar! </p>
<p class="calibre2"/>
<p class="calibre2">Ve Kristof Kolomb, "Allah adına" diyerek başladığı günlüğüne  şunları yazar: "1492 Ağustosu'nun 3'ünde Barra di Saltes'den ayrılıyor ve bütün hızımızla güneye iniyoruz." </p>
<p class="calibre2"/>
<p class="calibre2"/>
<p class="calibre2">7 Ağustos günü Pinta'nın dümeni arızalanır ve Büyük Kanarya Adası'na doğru yönelir. Diğer iki gemi Gomes Adası'na doğru yol alır. Hava durgun olup, rüzgâr istenildiği kadar güçlü esmemektedir. Tatsızlık yaratır bu durum. Üstelik bir de, Tenerif Yanardağı'ndan lavlar püskürmektedir. Denizciler bunu uğursuzluk sayarlar!.. </p>
<p class="calibre2"/>
<p class="calibre2">Santa Maria ve Nina, 12 Ağustos günü Gomes limanına demir atarlar. </p>
<p class="calibre2">Pinta'nın yerine yola devam edecek başka bir gemi aranır ama bulunamaz. </p>
<p class="calibre2"/>
<p class="calibre2">Pinta'nın arızalanan dümeninin onarılması beklenirken 25 Ağustos'ta, Büyük Kanarya Adası'nda, Nina'nın da omurgası elden geçer. 2 Eylül günü üç karavel, Gomera Adası'ndaki San Sebastian limanında bir araya gelir. Tüm eksikler giderilir. Bundan sonrası nereye vardığı bilinmeyen </p>
<p class="calibre2">"Karanlık Deniz"e doğru yapılacak yolculuktur. Kolomb, 6 Eylül'de Santa Maria'nın güvertesinden Pinta ve Nina'ya seslenir: "Rota batıya, güneye ve kuzeye gitmek yok!.." </p>
<p class="calibre2"/>
<p class="calibre2">San Sebastian limanında toplanan insanlar üç karavelin ufukta kayboluşunu birbirlerine korkunç öyküler anlatarak izlerler. Oysa Kolomb, Eylül'ün 14'ünde gözlemlerini günlüğüne  şöyle aktarır: "Hava Endülüs'teki ilkbahar gibi. Tek eksiğimiz bülbül sesi." </p>
<p class="calibre2"/>
<p class="calibre2">18 Eylül'de Yosun Denizi korkutur sömürgecileri... </p>
<p class="calibre2"/>
<p class="calibre2">25 Eylül günü korku daha da büyür ve ilk isyan boy gösterir. Panik içindeki adamlarını yatıştırmayı başaran Kolomb, isyancıları cezalandırır. </p>
<p class="calibre2"/>
<p class="calibre2">5 Ekim yüzlerin güldüğü gündür. Kuşlar görünür gökyüzünün maviliğinde!.. </p>
<p class="calibre2"/>
<p class="calibre2">11 Ekim'de iyice artar umutlar. Suda taze bitki parçaları, ağaç dalları görünür. Hatta bir dalın üstünde çiçekler bile vardır. Evet, kara yakında, çok yakındadır! </p>
<p class="calibre2"/>
<p class="calibre2">Kolomb, karayı ilk görene 5.000 Maravedis vereceğini söyleyince 11 </p>
<p class="calibre2">Ekim'i, 12 Ekim'e bağlayan gece, uzun süren yolculuk boyunca yorgun düşen denizciler uyumamak için direnirler. </p>
<p class="calibre2"/>
<p class="calibre2"/>
<p class="calibre2">Saat O2'de Pinta'nın direğinden duyulan ses sevince boğar herkesi: </p>
<p class="calibre2">"Kara... Kara..." Geminin kaptanı yolculuğun sonunu top atışıyla kutlar. </p>
<p class="calibre2">Hızını kesen Pinta, geride kalan Santa Maria'nın öne geçmesini bekler, ne de olsa içinde Kristof Kolomb vardır! </p>
<p class="calibre2"/>
<p class="calibre2">12 Ekim günü, öğleden önce Kristof Kolomb'un toprağa adımını atmasıyla işkence, sömürü, kan ve kölelikten oluşan yapının temeli atılmış olur. İlk harcında elbette yalan vardır!... </p>
<p class="calibre2"/>
<p class="calibre2">Beyaz adamın tarih kitapları Pinta'nın direğinde "Kara... Kara..." diye bağıranın "Trianalı Rodrigez" olduğunu yazar. Oysa karayı ilk gören </p>
<p class="calibre2">"Chris" adındaki bir kara tenlidir! </p>
<p class="calibre2"/>
<p class="calibre2"/>
<p class="calibre2"/>
<p class="calibre2">İlk Kan Nasıl Aktı?.. </p>
<p class="calibre2"/>
<p class="calibre2">Yola çıkmadan önce üç karavelin hazırlığını kontrol eden Kolomb en çok ihtiyaç duyacağı  şeyin Katolik Kralların 30 Nisan 1492'de imzaladıkları elindeki belge olduğunu biliyordu: "Hepinize ve her birinize duyururuz ki, Kolomb nam kişi ile birlikte işbu karayellerle, yola çıkan kişiler, hiçbir suç nedeniyle mahkemelerinizce ve duruşmalarınızda yargılanmayacaklardır." </p>
<p class="calibre2"/>
<p class="calibre2">Palos limanından, 3 Ağustos'ta, yelkenleri rüzgârla dolduran Kolomb, Kızılderililere ölüm kasırgası taşıyordu!.. Beyaz adam ile Kızılderililer arasında ilk kan nasıl aktı? Bu sorunun yanıtını almak için Kolomb'un ilk iki haftalık süreçte "Altın" sözcüğünün yetmiş beş kez geçtiği seyir günlüğündeki karşılaşmayı okuyalım: "Kadınlar dâhil hepsi anadan doğma çıplaktı. Gençtiler. Hiçbirisi otuzun üstünde değildi. Sağlıklı ve biçimli bedenleri vardı, yüzleri çok güzeldi. Saçları düz, parlak ve atkuyruğu gibi gürdü. Gözleri koyu renkli ve iriydi. Bacakları düz ve uzun, karınları yağsız ve düzgündü." </p>
<p class="calibre2"/>
<p class="calibre2">Görüldüğü gibi Kolomb, kendisini esir pazarında gezinen bir tüccar yerine koyar!.. İlk kanın nasıl aktığının yanıtını arıyorduk değil mi? </p>
<p class="calibre2">Okumaya devam edelim: "Onlara kılıçlarımızı gösterdik. Keskin demir silahları ilk kez gördükleri belli. Kesmenin ne demek olduğunu bilmediklerinden, bazıları  kılıçların keskin tarafını tutunca ellerini kestiler." </p>
<p class="calibre2"/>
<p class="calibre2"/>
<p class="calibre2">İşte, beyaz adam ile Kızılderililer arasındaki ilk kan, Kızılderililerin insan öldürmeye yarayan silahları tanımamış olduklarından dolayı akmıştır. </p>
<p class="calibre2">Kolomb gözlemlerini günlüğüne aktarmaya şöyle devam eder: "Bu insanlar ne herhangi bir mezhebe bağlılar, ne de puta tapıyorlar. </p>
<p class="calibre2">Kötülüğü tanımıyorlar, birbirlerini öldürmeyi bilmiyorlar. Hiç silahları yok." </p>
<p class="calibre2"/>
<p class="calibre2">Kızılderililerin yalnızca av silahları vardı. Militarizmi bilmedikleri için de, insan öldürmeye yarayan hiçbir silah üretmemişlerdi. Kolomb ve adamlarının yiyecekler ve hediyelerle karşılanışına bir Kızılderili şiirinde de rastlarız: </p>
<p class="calibre2"/>
<p class="calibre2">Yavrularım, önceleri sevmiştim beyazları, Yavrularım, beyazları önce sevmiştim de, Yemişler vermiştim onlara, Yemişler vermiştim. </p>
<p class="calibre2"/>
<p class="calibre2">Kolomb, Amerika'ya yalnızca bulaşıcı hastalıkları değil, insanlığın sonunu hazırlayacak olan "savaş" denilen ilkelliği de taşımıştır. </p>
<p class="calibre2">Kızılderililerin topraklarının işgal edildiği ilk günlerdeki yaşayışlarına Kolomb'un günlüğünün sayfalarından biraz daha bakalım: "Kızılderililer son derece sade, dürüst ve eli açık insanlar. Herhangi birinden sahip olduğu herhangi bir şey istenince hemen veriyorlar. Kötülüğün ne olduğunu hiç bilmiyorlar, çalmıyorlar, öldürmüyorlar. Komşularını kendileri kadar çok seviyorlar. Dünyada onlar kadar tatlı dilli insanlar yoktur. Her zaman gülüyorlar." </p>
<p class="calibre2"/>
<p class="calibre2">Ama Kızılderililerin yüzlerindeki gülümseme çabuk kaybolur. </p>
<p class="calibre2"/>
<p class="calibre2">Çünkü Amerika Fatihi (!) yukarıdaki sözlerinin hemen ardından şunları yazar: "Elli adamla bu halkın hepsini boyunduruk altına alabilir ve onlara her istediğimizi yaptırabiliriz." </p>
<p class="calibre2"/>
<p class="calibre2">Kolomb, kendisine dostça davranıp, evlerinde misafir eden on Kızılderili’yi dönüş yolculuğunda yanında getirir. İçlerinden biri İspanya'ya varır varmaz ölür. Bu olay İspanyolları çok sevindirir. Çünkü Kızılderili ölmeden kısa bir süre önce vaftiz edilmiş ve cennete giden ilk Kızılderili olması sağlanmıştır. Bu bir zaferdir!.. </p>
<p class="calibre2"/>
<p class="calibre2">1493 yılının Eylül ayında, Amerika'ya doğru ikinci sefere çıkan Amiral Kolomb'un emrinde 17 gemilik bir donanma, 1200 asker, 5 papaz, silahlar, toplar ve av köpekleri vardır!.. Adım attığı ilk adaya "San Salvador", sığ sularda sandalına kadar yürüyerek kendisini hediyeler ve gülücüklerle karşılayan kabileye de "Taine" adını veren Kolomb, doğayı günlüğüne şöyle yansıtır: "Çok büyük ve çok düz, ağaçlar yemyeşil. Öyle bir yeşillik uzanıp gidiyor ki, seyretmesi büyük bir zevk veriyor insana." </p>
<p class="calibre2">Aradan geçen üç yüzyıl sonra ise işgalciler adayı tamamen kuruturlar!.. </p>
<p class="calibre2">Ne bitki örtüsü, ne de canlı türleri... Hiçbir şey kalmaz geride. </p>
<p class="calibre2">Kızılderililerden ise yaşayan bir tek kişi bile yoktur! </p>
<p class="calibre2"/>
<p class="calibre2">Ve bir Kızılderili  şefi olan Seattle şunları söyler: "Sizin ölüleriniz mezarlıkların ötesine geçip yıldızların arasındaki yolculuklarına başladıklarında sizi ve doğdukları toprakları sevmekten vazgeçerler. </p>
<p class="calibre2">Yakın zamanda unuturlar ve asla geri dönmezler. Bizim ölülerimiz kendilerine var olmayı bağışlayan bu güzel dünyayı hiçbir zaman unutmazlar. Son Kızılderili de yok olduğunda ve benim kabilemin varlığı beyaz adamların arasında bir efsaneden ibaret olduğunda bu kıyılar kabilemin görülmez ölüleri tarafından kuşatılacaktır. </p>
<p class="calibre2">Çocuklarınız kendilerini boş alanlarda, dükkânlarda, yolsuz ormanların sessizliğinde yalnız sandıkları zamanlar yanılacaklar!.. Gece olup da, şehirlerinizin ve köylerinizin caddelerine sessizlik çöktüğünde ve siz onları boş sandığınızda aslında oralar bir zamanlar üzerlerinde yaşayan ve bu güzel toprağı hâlâ seven geri dönmüş ruhlarımızla dopdolu olacak. Beyaz adam hiçbir zaman yalnız kalmayacak!.." </p>
<p class="calibre2"/>
<p class="calibre2">Kolomb'un günlüğünden Kızılderililerin dünyasını  öğrenince yapılan katliamın korkunçluğu daha da ortaya çıkıyor. Bütün bu belgelerden sonra sizleri içinizden gelen sesle baş başa bırakmadan önce sedir ağacı için yazılan bir Kızılderili şiirini sepet gibi kolunuza takıyorum: Bak bana, dostum, </p>
<p class="calibre2"/>
<p class="calibre2">Giysi istemeye geldim senden </p>
<p class="calibre2"/>
<p class="calibre2">Sensin ömrümü uzatan, </p>
<p class="calibre2"/>
<p class="calibre2">Ricamı dinle </p>
<p class="calibre2"/>
<p class="calibre2">Zambak kökleri için </p>
<p class="calibre2"/>
<p class="calibre2">Senden sepet yapacağım, </p>
<p class="calibre2"/>
<p class="calibre2"/>
<p class="calibre2">Yalvarırım, dostum, kızma sakın... </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Sinek Amirali </p>
<p class="calibre2"/>
<p class="calibre2">Domenici Colombo, Sakız Adası'na gidecek olan oğluna iş bulduğu geminin adını sorunca "Roxana" yanıtını alır. Kolomb'un 1473 yılında, yirmi iki yaşındayken deniz yolculuğuna çıktığı gemi, adını çok güzel bir kızdan alıyordu. Roxana'nın, Türklerin bir korsan saldırısı sırasında kaçırıldıktan sonra kendisini tutsaklıktan kurtaran padişah ile evlenip sultan olduğu söylencesi o yıllarda bütün liman kentlerinde yaygındı. </p>
<p class="calibre2"/>
<p class="calibre2">Kolomb, yola çıkmak için 2 Ağustos 1492 gününü belirlemişti ama o gün aynı zamanda İspanya'yı terk etmeleri için Yahudilere verilen sürenin sona erdiği tarihti. Kolomb'a, krallığın Yahudilerden temizlendikten sonra yola çıkması söylenir. Limanlar sığınma istemiyle dünyaya dağılma hazırlığındaki insanları taşıyan gemilerle doluydu. Yaşanılan bu tıkanıklıktan dolayı Kolomb yolculuğunu bir gün ertelemek zorunda kalır. </p>
<p class="calibre2"/>
<p class="calibre2">İlk seferinden dönen Kolomb, Kraliçe Isabella'yı ikna etmesinde kendisine yardımcı olan saray memuru Santangel'e yazdığı mektupta düşüncelerini dile getirir. İspanyolca yazılan mektup 1 Nisan 1493'de, Barselona'da basılmış ve en çok satan kitaplardan biri olmuştur. </p>
<p class="calibre2">Kolomb'dan geriye bir şiir kitabı kalmaz ama söz konusu mektup sonradan 68 kıtalık bir şiir haline getirilir. Ama Kristof Kolomb'un adı pek çok şiirde karşımıza çıkar.  İşte bunlardan biri, Feulles de Route'un dizeleri: "Bugün doğuya doğru yol alırken gözden yitirdiğim  şey Christophe Colombe'un batıya doğru yol alırken bulduğu şeydir." </p>
<p class="calibre2"/>
<p class="calibre2">Gemisi Santa Maria'yı ilk seferinde, 25 Aralık gecesi Haiti burnunda bir mercan kayalığına çarpmasıyla kaybeden Kolomb, o an Fransız korsan Kazanova'nın saldırısıyla 1476'da batan bir gemiden nasıl kurtulduğunu anımsar. Suyun üstündeki bir tahta parçasına tutunarak dört saat yüzmüş  ve  Lizbon  yakınlarında bir köy olan Lagoslu balıkçılar tarafından kurtarılmıştı L </p>
<p class="calibre2"/>
<p class="calibre2">Lizbon'da, deniz araçları satan küçük kardeşi Bartolomeo'nun yanında harita çalışmaları yapan Kolomb, Marco Polo'nun gezi notlarını, Platurch'un "Hayatlar" ve Batlamyus'un "Coğrafya" adlı kitaplarını okumuş olsa da, en çok etkilendiği yapıt bir Fransız astrolog olan Pierre d'AilIy'in "Imago Mandi" adlı eseridir. Bu arada, dönemin önde gelen bilim adamlarından biri olan Toscanelli ile mektuplaşmasını da unutmamak gerekir. </p>
<p class="calibre2"/>
<p class="calibre2">Kolomb, 28 Ekim 1492'de, demir attığı Küba'yı Çin sanır! Onun, bu topraklara atmış olduğu ilk adım Pablo Neruda'nın şiirinde silinmeden durur: </p>
<p class="calibre2"/>
<p class="calibre2">Kolomb'un mücevheri, ışıldayan Küba, kabul etti sancakları ve dizleri ıslak kumlarında. </p>
<p class="calibre2"/>
<p class="calibre2">Amerika'ya, 1493,1498 ve 1502 yıllarında da, seferler düzenleyen Kolomb, her seferinde Kızılderililer, papağanlar ve az miktarda altın ile geri döndüğünden "Sinek Amirali" diye adlandırılır. 1500 yılının 3 Kasım günü, kardeşleri Bartolomeo ve Diego ile birlikte İspanya'ya getirilirken kollarına takılan zincirlerin tabutuna sarılmasını vasiyet eder. Bu dileği son nefesini verdiği 20 Mayıs 1506'da gerçekleşir. </p>
<p class="calibre2"/>
<p class="calibre2">Kolomb'un ölümünden sonra tabutunun yolculuğu başlar. Valladolid'de gömülen Kolomb'un kemikleri 1509–1514 yılları arasında Sevilla yakınlarındaki Las Cuevas kentinin Kartauser mezarlığına taşınır. 1537 </p>
<p class="calibre2">yılına gelindiğinde, sağlığında dört kez çıktığı yolculuğa yeniden başlar KolombL Kemikler Atlantik'i aşarak Santa Domingo Katedrali'nin bodrumuna getirilir. Fransız ordusundan korunmak amacıyla oradan da çıkarılan tabut 1795'de Küba'nın başkenti olan Havana'ya nakledilir. </p>
<p class="calibre2">1899'da ise Atlantik yeniden geçilir ve Kolomb'un kemikleri Sevilla'da onuruna dikilmiş bir heykelin ayakucuna gömülür!.. </p>
<p class="calibre2"/>
<p class="calibre2">Kolomb'a hayranlık duyan Papa IX. Pius, onun kilise tarafından cennetlik ilan edilmesi için 1866'da bir girişimde bulunur. Kilise mahkemesinden olumlu yönde yalnızca bir oy çıkar. PapaIX. Pius’un teklifi reddedilir. </p>
<p class="calibre2"/>
<p class="calibre2">Sinek Amirali'nin zincirli tabutu yolculuklarını yaparken ve kendisine cennetin kapılarını açmak isteyenler çaba harcarken, zincirlerinden kurtulmak isteyen Kızılderililer, beyaz adamın vaat ettiği cenneti istemiyor ve soykırıma karşı direniyorlardı... </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">Kolomb'un Yumurtası </p>
<p class="calibre2"/>
<p class="calibre2">Sarı kurdeleler ile duvara asılan turuncu, mavi, nefti renkli kartonlara yazılı  şiirleri ilgiyle okuyan kalabalığın arasına karışarak, Sait Faik Abasıyanık'ın, Orhon Murat Arıburnu'na yönelttiği soruya kulak veriyoruz: "Böyle bir sergi yeryüzünde yapılmış mı acaba?" </p>
<p class="calibre2"/>
<p class="calibre2">Abasıyanık'ın 2 Mart 1947 tarihli "Yedigün"de yayınladığı yazısında, Arıburnu'nun vermiş olduğu yanıtı  öğreniriz: "Ben duymadım. Senin haberin varsa söyle." Abasıyanık'ın "Hayır, ben de duymadım. Mucidi sensin" sözüne karşılık olarak, Arıburnu  şunları söyler: "Mühim şey değil ki, Kristof Kolomb'un yumurtayı durdurması kabilinden..." </p>
<p class="calibre2"/>
<p class="calibre2">Ülkemizde ilk şiir sergisini açan Orhon Murat Arıburnu'nun sözlerindeki yumurta, Bedri Rahmi Eyüboğlu'nun, 1961'de, Turan Erol'a, Amerika'dan yazdığı  mektupta  da  çıkar karşımıza: "Rothko'nun rengi değerlendirmesi Kristof Kolomb'un yumurtaya oturması kadar sade bir gerçeğe dayanıyor." </p>
<p class="calibre2"/>
<p class="calibre2">Kristof Kolomb, katıldığı bir yemekte davetliler tarafından küçümsenir. </p>
<p class="calibre2">Kendisini küçümseyenlerin üstünde durdukları konu şudur: Bir işi oluşturmak için o işi düşünmek yeterlidir. Zeki bir insan olduğunu kanıtlamak amacındaki Kolomb, eline bir yumurta alarak sofradakilerden bunu uçlarından biri üzerinde durdurmalarını ister. Hiç kimse yumurtayı o şekilde durdurmayı başaramaz. Bunun üzerine Kolomb, yumurtanın bir ucunu kırarak dikine oturtur. Kendisine "Bu zor değil" diye çıkışanlara da, alaycı bir tavır takınarak  şu karşılığı verir: </p>
<p class="calibre2">"Şüphesiz, fakat düşünmek gerekirdi." </p>
<p class="calibre2"/>
<p class="calibre2">Kızılderili soykırımının mimarı olan Kristof Kolomb'un yumurtayı kırarak önerdiği çözüm yolunun kaynağı  şiddetten başka bir şey değildir. Sorun, yumurtayı uçlarından biri üstünde durdurmakken, Kolomb'un "darbe"si olayı bambaşka bir boyuta taşımıştır. Ortada bir çözüm değil, hile vardır. Bu yüzden, Orhon Murat Arıburnu'nun göstermiş olduğu alçakgönüllülüğün ve Bedri Rahmi Eyüboğlu'nun mektupta yazdığı gibi sade bir gerçeğin simgesi, Kolomb tarafından kırılan yumurta olamaz. </p>
<p class="calibre2"/>
<p class="calibre2"/>
<p class="calibre2">Gordion kentinde bulunan ve düğümlerini kimsenin çözemediği ipi Büyük  İskender'in kılıcıyla kesmesi de, Kristof Kolomb'u aratmayacak şekilde şiddete dayalı bir hile örneğidir. </p>
<p class="calibre2"/>
<p class="calibre2">Tarih sayfalarında yer alan bu iki olayın sanki büyük birer marifetmiş </p>
<p class="calibre2">gibi anlatılmaları, zorbalığın dışa vurma şeklinde yansıtılmamaları son derece yanlıştır. Kolomb'un çağrılı olduğu davette sergilediği darbeciliğin nerelere vardığını Cahit Külebi'nin şiirinden öğreniyoruz: Önce Kristof Kolomb buldu Amerika'yı Sonra biz. </p>
<p class="calibre2"/>
<p class="calibre2">Umutlar azaldı, günden güne mutluluklar Ve ekmeğimiz Bir çocuk ağlarsa dağ başında Gözyaşında Amerika akar. Vurdularsa birini kanı şorladıysa Bilin ki o kurşunda Amerika var. </p>
<p class="calibre2"/>
<p class="calibre2">Kişi kişiye köle tutulduysa, asıldıysa Darağaçlarında Amerika var. Ama biz yine de direneceğiz Sonuncumuza kadar. </p>
<p class="calibre2"/>
<p class="calibre2">Süleyman Demirel'in söylemiş olduğu bir söz asla unutulmaz: "Bana sağcılar adam öldürüyor dedirtemezsiniz"... Amerika'nın kuklası olan bir parti liderinin yapmış olduğu bu açıklama, Cahit Külebi'nin "Bilin ki o kurşunlarda Amerika var" dizesiyle birbirine karşıttır.  Şiirin yazılmış </p>
<p class="calibre2">olduğu ve sözün söylenmiş olduğu yıllar üstünden çok kanlar akar... Ve Cahit Külebi, Cumhurbaşkanlığı koltuğuna oturan Süleyman Demirel'in kendisine sunduğu ödülü kabul eder. Şairler, yaşantıları boyunca bir sepet yumurta taşırlar kollarında... </p>
<p class="calibre2"/>
<p class="calibre2">Kırmamaları gereken! </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Hak Hukuk Dağıtma Yeri... </p>
<p class="calibre2"/>
<p class="calibre2">Barın kapısından içeriye giren kovboy merdivene dizili fahişelere gülümserken, işaret parmağıyla  şapkasını yukarıya doğru hafifçe kaldırır ve içki tezgâhının köşesindeki tükürük okkasına bir balgam gönderip barmene seslenir: "Viski"... </p>
<p class="calibre2"/>
<p class="calibre2">Western filmlerinde görmeye alışık olduğumuz sıradan sahnelerden biridir yukarıda sizlere anlattığım. Kovboy filmlerinin kahramanları 1865 yılından sonra Colorado ve Nevada'da altın madenlerinin bulunmasıyla ortaya çıkarlar. O yıllarda Kansas'ın batısında kanun diye bir  şeyden söz edilemiyordu. Silahını kim hızlı çekerse oydu kanun... </p>
<p class="calibre2">Altın bulup, zengin olma rüyası gören on binlerce serüvenci akın akın batıya geliyorlardı. Aradan yıllar geçmiş olsa da, Kristof Kolomb'un mirasçıları onun yolunda kan dökmeye devam ediyorlardı. Bu arada, sayıları gün geçtikçe azalıyordu; ölüm kalım savaşı veren Kızılderili kabilelerinin!.. </p>
<p class="calibre2"/>
<p class="calibre2">Kovboylar sarhoş olup sağa sola ateş etmekten, fahişelerle yatmaktan ve kumar oynamaktan başka bir şey yapmazlardı. Gerçek yaşamları filmlerde gösterilenlerden çok daha vahşiceydi. Aralarından bir yığın ruh hastası çıkması rastlantı değildir. Örneğin, en ünlülerinden biri olan Billy the Kid öldürdüğü yirmi bir insanın çoğunu tuzağa düşürdükten sonra silahlarını ellerinden almış ve beyinlerine son kurşunu sıkmıştır. </p>
<p class="calibre2">Texaslı Wos Harding kırk iki yaşına geldiğinde aynı sayıda ceset bırakmıştı geride!.. Jesse James ise eli açık biri olarak ünlense de. işin aslında yoksullara metelik vermezdi. Kanun temsilcileri ise ^alillerden, canilerden aşağı kalmıyor, yargısız infazlarla kasaba sokaklarında Azrail gibi geziniyorlardı. </p>
<p class="calibre2"/>
<p class="calibre2">İşte, bu cellâtların ünü öylesine hızlı yayılıyordu ki, haklarında gerçekle hiçbir ilgisi olmayan son derece abartılı hikâyeler uyduruluyordu. </p>
<p class="calibre2">Katillerin adları bir kahramanmış gibi ağızdan ağza dolaşıyor ve haklarında çıkan efsanelere kendileri bile inanıyorlardı. Hani, Türkiye'de yaşasalardı emekli olduktan sonra milletvekilliğine adaylığını koyma yüzsüzlüğünü bile gösterebilirlerdi L </p>
<p class="calibre2"/>
<p class="calibre2">James Feminore Cooper, uydurulan efsaneleri kitap olarak yayınlayınca, Western kahramanları önce roman oradan da sinema kahramanlığına tırmanma olanağını buldular. Western edebiyatının öncülerinden olan Zane Gery ve Dwen Wister'de bu olanağın hazırlayıcılarındandır. </p>
<p class="calibre2"/>
<p class="calibre2">Kovboy romanlarının çokça okunması üzerine Hollywood da vahşi batıyı keşfeder!.. William S. Hart, Rex Bell, Hoot Gibson ve Harry Carey kovboy filmlerinin ilk oyuncuları arasındadır. ' Çevrilen ilk Western filmi Büyük Tren Soygunu (The Great Train Robbery) adını taşıyordu. </p>
<p class="calibre2">İyi adamın beyaz, kötü adamların siyah şapka giydikleri filmde vurulan herkes ölüyor, barda çıkan kavgada sandalyeler havada uçuşuyor ve soyguncular trenin peşinde at koşturuyorlardı. </p>
<p class="calibre2"/>
<p class="calibre2"/>
<p class="calibre2">Kızılderililer ise posta arabalarına, trenlere, çiftliklere, kasabalara durduk yerde saldıran, masum insanları öldürüp kafa derilerini yüzen, kaçırdığı kadınları köylerinin ortasındaki direğe bağlayıp onlara işkence yapan, insandan sayılamayacak cani ruhlu yaratıklardı!.. Bütün kovboy filmlerinin Kızılderililere bakışında 1868 yılındaki bir Barış toplantısında kendisine elini uzatıp "Tesawi; iyi Kızılderili" diyen reise General Sheridan'in verdiği  şu yanıt egemendi: "İyi bir Kızılderili, ölü bir Kızılderili’dir." </p>
<p class="calibre2"/>
<p class="calibre2">Western filmlerinin kalitesi John Ford gibi sanat değeri yüksek bir rejisörün Hollyvvood'da boy göstermesiyle artar. Ama rollerde yine bir değişiklik olmaz: Beyazlar iyi, Kızılderililer kötüdür! Kovboy filmleri furyası bütün dünyada bir kasırga gibi eser... Düello için kasabaya gelen beyaz  şapkalı, beyaz atlı ve beyaz tabancalı adamın önünden rüzgârın bir top haline getirip yuvarladığı çalılıklar geçer... Ve, sinema seyircilerinin kulaklarında klasik bir Western müziği!.. </p>
<p class="calibre2"/>
<p class="calibre2">Filmin bu sahnesinde bir yer göstericinin elindeki fenerin ışığında ucuz bir sinemaya girip cebinden çıkardığı kâğıda bir şeyler karalayan adamın ne yazdığını okuyalım: </p>
<p class="calibre2"/>
<p class="calibre2">Ucuz sinemalara giderim, Cebimde fazla para oldukça Otururum koltukta. </p>
<p class="calibre2"/>
<p class="calibre2">Kovboy filmlerine biterim: Kızı hesaba katma, Artisler yalnız erkek Şarkı, çalgı, gürültü Kavga, yumruk, tabanca Yaşa, vur, kır sesleri çın çın öter salonda. </p>
<p class="calibre2"/>
<p class="calibre2">Sahneler basilmiş, basit İncelik yokmuş, yok! Kötüler ceza yer sonda Adalet var, işte onda! </p>
<p class="calibre2"/>
<p class="calibre2">Hak hukuk dağıtma yeri Kovboy filmleri. </p>
<p class="calibre2"/>
<p class="calibre2">Kötü olan Kızılderililerin her filmin sonunda mutlaka cezalandırıldığı kovboy filmlerinin şiirini yazan, en hızlı dize çeken şairlerden biri olan Behçet Necatigil'dir. Ama, dağıtılan hak hukuktan Kızılderililere düşecek bir pay yoktur!.. Western filmlerinin iki ünlü aktöründen biri John VVayne'dir. Ötekinin kim olduğunu, Ülkü Tamer'den öğrenelim: Gelmez Uzak Batıya Gary Cooper gibisi Ağzında saman çöpü, içinde tozlu bir kuş Tabancasını çekip iyi kalpli bakardı Babaların babası Aslan Yürekli Çavuş </p>
<p class="calibre2"/>
<p class="calibre2">Sinemaya figüran rolleriyle başlayan, kovboy filmleriyle ünlenen Gary Cooper'in tabancasının karşısında "iyi" gözlerle baktığı bir Kızılderili bulundurdu!.. Kimi filmlerin başında  şöyle bir uyarı okursunuz: "Bu filmde yaşanılan olayların, adı geçen şahısların gerçekle bir ilgisi yoktur"... Ben de, bu yazıda yaşanılan olayların, adı geçen emekli olmuş </p>
<p class="calibre2">"kahraman" emniyetçilerin yaşadığımız gerçeklerle bir ilgisi vardır diyerek, son sözü Salâh Birsel'in dizelerine bırakıyorum: Bugünlük bu kadar başka derste Amerika'yı görürüz Gary Cooper'la. </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Hedefe Yönelmiş Tabanca!.. </p>
<p class="calibre2"/>
<p class="calibre2">John Ford'un cenazesine katılanlar tören borazanlarının çalmasıyla birlikte bir jet uçağının gökyüzünü yırtarak doğuya doğru yol aldığını görürler. Mezarlıktaki insanların yüzlerinde tatlı bir gülümseme belirir. </p>
<p class="calibre2">Çünkü aynı anda bir kuş sürüsü de batıya doğru uçmaktadır. Sinemada en iyi şeylerin bir rastlantı  sonucu  ortaya  çıktığına inanan ünlü yönetmenin cenaze töreninde yaşanan bu olay sanki düşüncesini doğrulamak için hazırlanmış bir senaryoydu L </p>
<p class="calibre2"/>
<p class="calibre2">Ama yapmış olduğu kovboy filmlerinde Kızılderililere "ölü" rolü veren John Ford, Amerika yerlilerinden özür dilemek için işi rastlantıya bırakmaz. 1964'te yönettiği Cheyenne Autumn (Cheyenne Sonbaharı) adlı filminde kelimenin tam anlamıyla günah çıkartır. Kamera bu kez Kızılderililerin arasındadır. John Ford'u dinliyoruz: "Uzun süre bunu yapmak istemiştim. Custer, Beecher ve Chivington'ın öldürdüğü Kızılderililerin toplamından daha fazlasını öldürdüm ve Avrupa'daki insanlar her zaman Kızılderililer hakkında bilgi sahibi olmak isterler. </p>
<p class="calibre2">Her hikâyenin iki yüzü vardır. Fakat ben bu defa işi Kızılderililerin açısından ele almak istedim. Şunu kabul edelim ki, onlara çok kötü davrandık. Bu bizim için bir lekedir. Haksızlık yaptık, çaldık, öldürdük, katlettik, her şeyi yaptık. Ama onlar, bir tek beyaz adam öldürdüğü zaman, aman Tanrım; ordular çıkageldi!.." </p>
<p class="calibre2"/>
<p class="calibre2"/>
<p class="calibre2">Cheyenne'ler adlarını komşuları olan Sioux'larm dilinden almışlardır... </p>
<p class="calibre2">Ve anlamı "garip bir dil konuşanlardır! Cheyenne nehri ve VVyoming'te bulunan Cheyenne kenti de adlarını bu Kızılderili kabilesine borçludurlar. Vladimir Pozner, Amerikan emperyalizmini gözler önüne serdiği "Amerika Birleşmemiş Devletleri" adlı kitabında Cheyenne kentine yaptığı yolculuğu anlatır. Pozner ile birlikte Cheyenne kentine konuk oluyoruz: "Cheyenne, Tekerlekli Cehennem1, koyun ve sığır çobanlarının kanlı arenası, Far-VVest'in merkezi, Batı'nın kovboyculuk ve Kızılderilicilik oynadığımız vahşi dekoru. Orada, içine at üstünde girilen barlar, her elde bir tabanca, ağırlığınca altın, su gibi içki ve danteller arasında kaybolan şarkıcı kızlar bulacağımı ummuştum." </p>
<p class="calibre2"/>
<p class="calibre2">Oysa Pozner, hayal kırıklığına uğrayacak görüntülerle karşılaşır. Işıklı reklâmlar, çığırtkan radyo ve televizyonlar, benzin istasyonları, bir askeri garnizon ve edebiyatsız orospular! Kızılderililerin izine ise bir antikacı dükkânında rastlar. Tavanından kartal tüylerinden yapılmış </p>
<p class="calibre2">kadın  şapkalarının sarktığı antikacı dükkânının tezgâhında Kızılderili ayakkabıları, küçük incilerden yapılmış kemerler ve bebekler yığılıdır. </p>
<p class="calibre2">Gerisini Pozner'den okuyoruz: "Bir kovboya, bir Amerikan yerlisine rastlamak oldukça güçtü. Ertesi gün Cheyenne'i terk ettim. Aradığımı bulamamıştım orada. VVyoming'in dekoruna dalmak için can atıyordum: Kum, sarı, beyaz, zeytin rengi, menekşe rengi çayırlar, haç şeklinde telgraf direkleri, kömür taşıyan, maden, petrol sarnıçları taşıyan ve  United  Fruit'in  soğuk hava tertibatlı vagonlarını çeken trenleriyle tasarladığım VVyoming manzarasını bulmalıydım. Kamyonların üstünde oturmuş ya da ayakta duran serseri kılıklı adamlar görünüyordu. Hiçbir tuzak kalmamıştı bozkırda. Ne yol kesenler, ne Kızılderililer. Yalnız, çalılıklara asılmış ve üzerlerinde nişan alan kovboy resimleri bulunan tabelalara rastlıyordunuz. Şöyle yazıyordu resimlerin altlarında: </p>
<p class="calibre2"/>
<p class="calibre2">EVİNİZİ KORUMAK İÇİN SİLAH KULLANMAYI ÖĞRENİNİZ </p>
<p class="calibre2">HEDEFE YÖNELMİŞ TABANCA SİZE GÜVEN VERECEKTİR" </p>
<p class="calibre2"/>
<p class="calibre2">Öldürülenler, köyleri yakılanlar, göçe zorlananlar hep yerli halk olduğundan böylesi bir tabelanın üstünde ok atan bir Kızılderili’yle elbette karşılaşılamazdı. Pozner'i Cheyenne'den yolcu ettikten sonra biz yeniden antikacı dükkânının tezgâhlarındaki bebeklerin yanına dönelim. </p>
<p class="calibre2"/>
<p class="calibre2"/>
<p class="calibre2">Çünkü orada bekleyen Sunay Akın'ın Kızılderili bebekleri hakkında söyleyecekleri vardır: Kızılderililerin tahtadan yaptıkları bebekler bir tanrı heykeli biçimindedir. Oyuncak bebekler aynı zamanda çocuğun ilk din dersiydi. Ölen bir çocuğun beşiğine de tüylerden yapılmış bir bebek konulurdu ve ona canlıymış gibi davranılırdı. Kızılderililer bebek yapımında kemiklerden de yararlanırlardı. </p>
<p class="calibre2"/>
<p class="calibre2">Çocuğu ölen bir anne ise yaşamı boyunca onun oyuncaklarını yanında taşırdı! </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Yılmaz Güney Kovboy mu?.. </p>
<p class="calibre2"/>
<p class="calibre2">İşin aslına bakarsanız, Hollyvvood filmlerindeki hızlı silah çekme sahnelerinin tamamıyla uydurma olduğu ortaya çıkar. Kovboyların bellerindeki silahlar son derece kullanışsız ve iş görmez durumdaydılar. </p>
<p class="calibre2">O dönemin en gelişmiş silahı olan Colt 45 Deacemaker, en keskin gözlü nişancının elindeyken bile hedefi vuramıyordu. Tabancaların yetersiz oluşlarından dolayı birçok silahşor sırtlarından vurularak ya da almış </p>
<p class="calibre2">oldukları basit yaraların bakımsızlık yüzünden kangrene dönüşmesi sonucunda ölüyorlardı. Buffalo Bill ününü attığı kurşunlara değil, tabancasının kabzasıyla rakiplerinin başlarına vurup korkutarak kazanmıştır. Bu yüzden, unvanından doğan "Buffaloing" sözcüğü günümüzde de, "gözdağı vermek" anlamında kullanılır. </p>
<p class="calibre2"/>
<p class="calibre2">Oyuncak kovboy tabancalarının düşleriyle yaşayanlar arasında İstanbul'un Kumkapı semtinde yüzen çocuklar da vardır. Mayoları olmadığı için denize donlarıyla atlayışlar yapan çocukların arasında Sait Faik Abasıyanık'ı, 1947 yılının Temmuz ayında gezinirken görürüz. </p>
<p class="calibre2">Abasıyanık'ın, "Beleş Plaj" adlı yazısında western filmlerinin çocuklar üzerindeki etkisine tanık oluruz: "Ellerinde birer nikel Smith Vesson tabancası gibi parlayan çene kemikleriyle çocuklar nişan alarak üzerimize hücum ediyorlar." </p>
<p class="calibre2"/>
<p class="calibre2">Bir koyunun çene kemiğinden yaptığı tabanca Yılmaz Güney'in de tek oyuncağıdır. Güney, ortaokuldayken, Adana'nın bir kenar mahallesinde 25 kuruş verip ilk filmini izler. Filmde bir kovboy dört kişiyi dövmüştür. </p>
<p class="calibre2">Sinemadan çıkınca iki çocuğun üstünde gördüğü sahneleri uygular. </p>
<p class="calibre2">Alkış beklerken karakolda bulur kendisini! </p>
<p class="calibre2"/>
<p class="calibre2"/>
<p class="calibre2">Yılmaz Güney yaşamış olduğu bu olayı 1966'da çekilen "Kovboy Ali" </p>
<p class="calibre2">adlı filmde canlandırır. Ali, izlediği bir kovboy filminin etkisinde kalıp üç kişiyi dövdüğü için hapishaneye girer. Özgürlüğüne kavuştuğunda üstünde kovboy giysileri vardır. Film, Kovboy Ali'nin kötülere karşı verdiği kavgayı içerir. Behçet Necatigil kovboy filmlerini "hak hukuk dağıtma yeri" olarak görür. Yılmaz Güney de şair ile aynı görüştedir. </p>
<p class="calibre2"/>
<p class="calibre2">Birçok filminde kovboy ve gangster karışımı bir rol sergileyen Yılmaz Güney'in sinema serüveninde vvestern etkisinin yoğun olduğu yapımlardan biri de "Yedi Belalılardır: Ağanın zorbalıklarına halkın karşı koyacak gücü yoktur. Bu arada, kovboy giysili yedi kişi bir araya gelir ve haydutlara karşı çarpışırlar. Aralarından biri kadındır üstelik! Kadın kovboy rolünü Sevda Ferdağ oynar. Filmin sonunda hayatta kalan da yalnızca o'dur. </p>
<p class="calibre2"/>
<p class="calibre2">Yılmaz Güney'i kovboy giysileri içinde bir yıl sonra çekilen "Çirkin ve Cesur"da da görürüz. Kovboyluğa özenen siyah şapkalı, beli silahlı bir adam uğramış olduğu bir köyde zalim ağaya dersini verir ve haksızlıklar karşısında korumasız olan insanların yanında olmak üzere atını bir başka köye doğru sürer!.. </p>
<p class="calibre2"/>
<p class="calibre2">Behçet Necatigil gibi Yılmaz Güney de kovboy filmlerinde adalet dağıtıldığını sanır. Ezilen, sömürülen Anadolu insanına kovboy kıyafetleriyle taşır adaleti. Oysa Anadolu insanı kovboy değil, Kızılderili’dir.  Şair de, sinemacı da aynı yanılgıya düşmüşlerdir. </p>
<p class="calibre2">Kendisiyle yapılan bir söyleşide  şunları söyler Yılmaz Güney: "Ben oyuncu olarak halkın giyiminden, davranışlarından ' farklı olmamaya çalışıyordum".. Duvar, Yol, Sürü gibi son dönem filmlerinde halkının giymiş olduğu kıyafetler içinde görürüz oyuncuyu. Siyah şapkalı, beli tabancalı kovboy gitmiş, yerine başkaldıran, isyan eden bir Kızılderili gelmiştir. </p>
<p class="calibre2"/>
<p class="calibre2">Sinemamızda ilk "yerli vvestern" 1963 yılında çekilmiştir. Filmin yönetmeni olan Ahmet Sert, sinemaya kundura tamirciliğinden geçiş </p>
<p class="calibre2">yapar ve oyunculuk döneminde Meksikalıya benzeyen tipiyle ilgi toplar. </p>
<p class="calibre2">Yeşilçam'da adı "Kovboy Ahmet'e çıkan yönetmen, 1972'de "Belalılar Şehri" ve 1983'de "Çöl Cenneti"ni çeker. Açmış olduğu atölyede ürettiği kovboy aksesuarlarını filmcilere kiralar. Küçükçekmece yakınlarında bulunan Pirinçliköy'de kurmuş olduğu "Santa Fe" adlı kasabada ise birçok kovboy filmi çekilmiştir. </p>
<p class="calibre2"/>
<p class="calibre2"/>
<p class="calibre2">Ahmet Sert'in açmış olduğu yoldan birçok yönetmen yürür. Süreyya Duru 1964'de "Avare Yavru Filinta Kovboy"u çeker. 1967'de Zafer Davutoğlu "Ringo Kid"i... 1971 yapımı "Cilalı  İbo Teksas Fatihi" ise Osman Seden imzasını taşır. Aynı  yıl, Çetin İnanç'ın adını "Western Çeko" filminin afişinde görürüz. Bu filmde başrolü Yılmaz Güney gibi bir dönem üstünden kovboy kıyafetlerini hiç çıkarmayan Yılmaz Koksal oynamıştır. </p>
<p class="calibre2"/>
<p class="calibre2">Herkesin sevgilisi olan Red Kit'i ülkemizde beyazperdeye uyarlayan Aram Gülyüz olmuştur. Yönetmen 1974'de, dört yıl önce ilk kez çektiği çizgi roman kahramanını "Red Kit Daltonlara Karşı" ve "Atını Seven Kovboy" ile yeniden sinemaseverlerin karşısına çıkarır. Yerli vvesternlerde Kızılderililerin sonu Hollyvvood yapımlarından farklı değildi. </p>
<p class="calibre2"/>
<p class="calibre2">Çizgi roman uyarlamalarından biri olan Kaptan Swing'te bir Kızılderili olan "Gamlı Baykuş" rolünü sinema emekçilerinden Süleyman Turan oynar. </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Seninkini Kim Kesti?.. </p>
<p class="calibre2"/>
<p class="calibre2">Amerika yerlilerinin yaratılış söylencesine göre ilk kadın ve ilk erkek Amazon ormanlarında karşılaştıklarında birbirlerini hayranlıkla seyrederler. Erkek kadına sorar: "Seninkini kim kesti?"... Kadının "Ben her zaman böyleydim" yanıtı üzerine adam düşünür: "En iyisi olgunlaştığında çatlayan meyvelerden yememek!" </p>
<p class="calibre2"/>
<p class="calibre2">Kadının cinsel organını görünce hasta olduğuna inanan adam, onun her ihtiyacını yerine getirir. İstediği her şey ayağına kadar gelen kadın bu duruma hiç itiraz etmez. Bir akşam, ormanın içinden koşarak gelen adam sevinçle bağırır: "Buldum!" </p>
<p class="calibre2"/>
<p class="calibre2">Adam, bir ağacın dalında erkek bir maymunu dişisini "iyileştirirken" </p>
<p class="calibre2">görmüştür. Kadına "işte böyle yapılıyor" diyerek sokulur... Kızılderili inancına göre insan cinsel ilişkiyi böylelikle öğrenmiş olur. </p>
<p class="calibre2"/>
<p class="calibre2">Kristof Kolomb, yola çıktığında karşılaşacağı uygarlığın bu inanışından elbette habersizdi. Geride bıraktığı Kanarya adalarının valisi Dona Beatrice Peraza'nın güzelliği gitmiyordu gözünün önünden. Beatrice, o güne kadar hiçbir liman ve hiçbir sarayda karşılaşmadığı güzellikte bir kadındı... Ama Kolomb, aşkın değil, altının çağrısına kulak verdiği için Kanarya adalarından uzaklaşmış, karanlık denizde yıldızlara bakarak yönünü aramaktadır. Açtığı yoldan gidecek olan bir çok sömürgeci, topraklarının ellerinden alınmasına karşı  çıkacak olan Kızılderilileri öldürüp cinsel organlarını kesecektir!.. </p>
<p class="calibre2"/>
<p class="calibre2">1995 yılının Sonbaharında sinemalarda gösterime giren bir çizgi film gişelerin önünde uzun kuyruklar oluşturur. "Pocahontas" adlı film beyaz adam ile bir Kızılderili kadın arasındaki aşkı anlatır. Londra'dan demir alan "Susan Constat" adlı geminin kaptanı John Smith, filmin sonunda Amerika'dan ayrılırken, kıyıda bıraktığı  Kızılderili sevgilisi el sallar ardından. İzleyiciler de, Pocahontas ile birlikte gözyaşı dökerek, hüzünlü bir aşk filminin ıslak mendillerini ellerinde tutarak ayrılırlar sinema salonundan. </p>
<p class="calibre2"/>
<p class="calibre2">Filmin gösterime girmesiyle birlikte çocuklara yönelik eşyalar da mağazaların vitrinlerinde boy gösterir: Pocahontas oyuncakları, kalemleri, çantaları,  şampuanları, anahtarlıkları, diş  fırçaları, sabunlukları, tişörtleri... </p>
<p class="calibre2"/>
<p class="calibre2">Çocukların cep harçlıklarını sömürmeye yönelik film gerçek bir aşk hikâyesinden alınmıştır. Meydan Larousse'un 13. cildinin 593. sayfasına bir göz atacak olursak "Rolfe, John" maddesiyle karşılaşırız. Bu adamın ansiklopedideki ilk tanıtımı  şudur: "İngiliz sömürgeci"... Pocahontas, John Smith ile değil, John Rolfe ile evlenir. Yani, filmde anlatılan aşk hikâyesi beyaz adamın sayısız yalanlarından biridir. </p>
<p class="calibre2"/>
<p class="calibre2">John Rolfe için kendi yurttaşları "tanrının parmakla gösterip seçtiği" </p>
<p class="calibre2">ırktandı. Rolfe, Virginia'ya Trinidad'dan getirilen tohumlarla kaliteli tütün elde eder. 1614 yılında Elizabeth gemisinin ambarında Londra'ya gönderdiği dört fıçıyla da tütün sömürgeciliğinin ilk adımını atar. </p>
<p class="calibre2">Virginia valisi Thoms Dale ile Londra'ya giderek inanılmaz vaatler karşılığında  şirketine hissedarlar toplar. Bu arada, Kızılderilileri tütün çiftliklerinde çalıştırıp, emeklerini sömürebilmek için kurnazca bir yola başvurur. </p>
<p class="calibre2"/>
<p class="calibre2">Kızılderili prensesi Pocahontas ile evlenmek isteyen John Rolfe, Virginia valisinin kapısını çalar. O tarihte, bir beyazın tanrının parmakla gösterip seçmediği  ırktan biriyle evlenebilmesi için valinin onayı gerekiyordu. </p>
<p class="calibre2">John Rolfe, yazmış olduğu dilekçede Pocahontas ile evlenmek istemesinin nedenini şöyle açıklar: "Eğitimi kaba, davranışları barbarca, soyu lanetli bu kâfir ile tarım işletmesinin yararı, ülkemizin onuru, tanrının yüceltilmesi, kendi kurtuluşum ve dinsiz bir yaratığı gerçek tanrıya ve İsa'nın dinine döndürmek." </p>
<p class="calibre2"/>
<p class="calibre2">Görüldüğü gibi evlilik isteğinin içinde "yaratığa" yani Pocahontas'a karşı bir sevgi yer almaz. Sinemalarda gösterilen çizgi filmdeki gibi ortalıkta aşk falan yoktur! </p>
<p class="calibre2"/>
<p class="calibre2">Kızılderililer büyük reislerinin kızı olan Pocahontas'a "şakacı" anlamına gelen "Matoaka" diyorlardı. John Rolfe, Pocahontas ile Virginia tarihindeki ilk İngiliz Kızılderili evliliğini gerçekleştirdikten sonra karısını dini inançlarından vazgeçirir. Pocahontas, filmin final sahnesinin aksine kocasıyla birlikte İngiltere'ye gider. O, başındaki  şapkası, elbisesindeki yüksek dantel yakalarıyla "kabalıktan" ve "barbarlıktan" </p>
<p class="calibre2">kurtarılmış bir İngiliz kadınıdır artık!.. </p>
<p class="calibre2"/>
<p class="calibre2">Yirmi bir yaşına giremeden, 1617 yılının Mart ayında bir İngiliz hastalığından ölen Pocahontas'ın mezar taşında John Rolfe tarafından değiştirilen yeni adı yazmaktadır: "Rebeca"... </p>
<p class="calibre2"/>
<p class="calibre2">Derler ki, Pocahontas'ın ölümüne en çok amcası Opechancanough üzülmüştür. Çünkü kilise töreninde gelini kendi elleriyle o vermişti... </p>
<p class="calibre2">Tören öncesi ve sonrasında tek laf etmeyen Opechancanough bir zamanlar "Louis de Velasco" adıyla bilinen bir Hıristiyan’dı... Ama bir gün, topraklarına geri dönerek üstündeki elbiseleri ve boynundaki haçı ateşe atar. Beyaz adamın yalanlarından iğrenir ve "temiz ruhlu" </p>
<p class="calibre2">anlamına gelen Opechancanough adını alır. </p>
<p class="calibre2"/>
<p class="calibre2">Aradan yıllar geçer ve Barış anlaşmalarında haritalara çizilen çizgilere aldırmadan Kızılderililerin topraklarına saldıran beyaz adam yapmış </p>
<p class="calibre2">olduğu çizgi film ile insanları kandırmaya devam eder!.. </p>
<p class="calibre2"/>
<p class="calibre2">Pocahontas'ın kalbi, söz konusu filmin hâsılat rekorlarıyla bir kez daha kırılır! </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">İşte, Kaptan Smith Geliyor!.. </p>
<p class="calibre2"/>
<p class="calibre2">İngilizler, bakire kraliçeden dolayı Florida ve Saint-Laurent nehri arasında yer alan bölgeye "Virginia" adı verirler. Bu bölgede Algonguian konfederasyonunu oluşturan Kızılderili kabileleri yaşamaktadır. Reis Povvhatan, VVeremoco'daki köyüne davet eder İngilizleri. Davette İngilizler bakır bir taç sundukları Povvhatan'ı kralın kulu ilan ederler. </p>
<p class="calibre2">Kızılderili reisin davranışları gerginlik yaratır: Povvhatan, kralın gönderdiği armağanların karşısında eğilmeyi reddetmiştir! </p>
<p class="calibre2"/>
<p class="calibre2">Sömürgeci kaptan John Smith, Chicahoming nehrinde yol alırken Kızılderililer tarafından yakalanır ve VVeremoco'ya getirilir. </p>
<p class="calibre2">Powhatan'ın kızı Pocahontas onun bağışlanmasını ister ve bu isteği yerine getirilir. Pocahontas ile John Smith'in karşılaşmaları  işte böyle olur. Walt Disney'in çizgi filmindeki gibi aralarında bir aşkın doğması söz konusu değildir. Çünkü Kızılderili kız henüz on iki yaşındadır. </p>
<p class="calibre2"/>
<p class="calibre2">John Smith'in Kızılderililere karşı olan davranışları ve niyeti hakkında bilgi sahibi olabilmek için Powhatan'ın sözlerine kulak vermeliyiz: "Ben artık yaşlıyım ve yakında öleceğim.  Şeflik, erkek kardeşlerime geçecek ve ondan sonra iki kız kardeşime ve de onların iki kızına. Umarım sizin bize gösterdiğiniz sevgi bizim size gösterdiğimizden az olmaz. Bizden sevgiyle alabileceğiniz  şeylere niçin zorla sahip olmaya kalkıyorsunuz? </p>
<p class="calibre2">Size yiyecek veren bizleri neden yok edersiniz ki? Her şeyimizi saklayıp ormana kaçabiliriz. Böyle bir durumda eziyet edecek yalnızca kendi adamlarınız kalır. Kıskançlığınızın nedeni nedir? Kılıçlarla, silahlarla bir düşmanı  işgal etmek için gelmeyip, dostça geldiğinizde bizi silahsız ve isteklerinizi karşılar durumda buluyorsunuz. Bütün İngilizlerden kaçıp durmaktan, soğukta ormanda yaşamaktan, bitki kökleri ve çöp yemekten, av hayvanı gibi kaçmaktan, dinlenememekten, aç kalmak ve uyuyamamaktansa iyi yiyecek yemenin, rahat rahat uyumanın, karım ve çocuklarımla birlikte uyumanın, gülebilmenin ve İngilizler ile mutlu bir şekilde yaşamanın daha iyi olduğunu bilmeyecek kadar ilkel değilim. </p>
<p class="calibre2">Savaş halinde olunursa adamlarım sürekli olarak nöbette durmak zorunda kalırlar ve ormanda bir dal parçası  kırılırsa  şöyle bağırırlar: </p>
<p class="calibre2">'İşte, Kaptan Smith geliyor!..1Ve böylece bu perişan ve sefil hayatımız sona erer. Ama Kaptan Smith, kabalığın ve duyarsızlığın yüzünden senin sonun da pek yakında bundan farklı olmayabilir. Bu sebepler yüzünden sizi Barış toplantılarına davet ediyor ve her şeyden önce tüm kıskançlığınızın ve zorbalığınızın nedeni olan silahlarınızın ve de kılıçlarınızın derhal geldiğiniz yere gönderilmesinde ısrar ediyorum." </p>
<p class="calibre2"/>
<p class="calibre2">17. yüzyılın ortalarına doğru Hıristiyanlığı kabul edip İngilizlerle işbirliği yapan Kızılderili kabileler ile birlikte ortak katliamlara başlayan beyaz adam Algongulan topluluğunu dağıtır. Bunda Kaptan John Smith'in sömürüye davet çıkartan, 1616'da yayınlandığı kitabının ve de yapmış olduğu haritanın payı büyüktür. </p>
<p class="calibre2"/>
<p class="calibre2">1830 yılında, Kızılderililer arasında gezinen bir ressam ile karşılaşırız. </p>
<p class="calibre2">George Catlin'in geleneksel elbisesiyle çizdiği yerlilerden biri de şef Assiniboin Wi-Jun-Jun'dur. Beyaz adam ile görüşmeye giden bu reis geri döndüğünde yüksek topuklu çizmeleri, şemsiyesi ve başındaki şapkasıyla bir karikatürden çıkmış gibidir. </p>
<p class="calibre2"/>
<p class="calibre2">Kılık değiştiren reisin adının anlamı şudur: "Güvercin yumurtası kafalı" </p>
<p class="calibre2"/>
<p class="calibre2">Çizgi filmdeki Pocahontas'ın elbiselerinin de gerçek ile uzaktan yakından bir ilgisi yoktur. Kokteyl kıyafetini andıran elbiselerin içindeki Pocahontas son derece seksi çizilmiştir. Günümüzde, Weremoco'daki Kızılderili köyünün yerinde "Gloucester Countary" adında bir kasaba vardır. Ne o kasabada ne de etraftaki diğer kentlerde Algonguian topluluğunu oluşturan Kızılderili kabilelerden yaşayan birini bulabiliriz. </p>
<p class="calibre2"/>
<p class="calibre2">Hepsi yok edilip, soyları tüketilmiştir. </p>
<p class="calibre2"/>
<p class="calibre2">1997 yılının Mart ayında Radikal gazetesi, Pocahontas'ın karton oyuncaklarını verir. Çocuklar, birbirini takip eden günlerde kendilerine sunulan Kızılderili elbiselerini Pocahontas'a giydirirler. Promosyonun son günü, o yıllarda bir İngiliz kadının giydiği elbiseler göze çarpar. </p>
<p class="calibre2">Böylelikle, beyaz adamın Kızılderilileri yaşam biçimlerinden, geleneklerinden ve kültürlerinden uzaklaştırma oyunlarına küçük saf eller de alet edilir! Eduardo Galeano, Walt Disney'in çizgi filmlerini şöyle tanımlar: "Kapitalizmin hayvanat bahçesi"... </p>
<p class="calibre2"/>
<p class="calibre2">Pocahontas'ın babası Powhatan'ın karşısında eğilmeyi reddettiği  İngiliz kralın armağanları ayakkabı ve pelerinden oluşuyordu!.. </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">Savaşta Kazanılan Şeref!.. </p>
<p class="calibre2"/>
<p class="calibre2">Yeni Dünya'ya adım atan pek çok denizci ülkelerine geri döndüklerinde karşılaştıkları yerlilerin ne denli iyi niyetli ve Barış yanlısı olduklarını uzun uzadıya anlatırlar. Bunlardan biri de, Raphael Hythloday'dır. </p>
<p class="calibre2">Amerigo Vespucci'nin dört yolculuğunun son üçünde yanında olan bu Portekizli denizci varanı yoğunu kardeşlerine bırakarak dünyayı dolaşmak üzere yola koyulur. Felsefeyle de ilgilenen Hythloday, Latince ve Yunancayı çok iyi bilmektedir. </p>
<p class="calibre2"/>
<p class="calibre2">Avrupa'ya Vespucci ile birlikte dönmeyen Hythloday, yirmi dört adamıyla beraber Yeni Kastilya'da kalma iznini koparır. Geri döndüğünde ise Amerika kıtasının açıklarında "Utopia" adlı bir ada keşfettiğini anlatır. 1500'lü yılların başlarında Avrupa limanları Yeni Dünya serüvenlerini anlatan denizciler ile kaynamaktadır. Ama Raphael Hythloday'ın anlattıkları hiç birine benzemez. Kendisini dinleyenler arasında savaşa ve ölüm cezasına karşı olan İngiliz yargıç Thomas More da vardır. </p>
<p class="calibre2"/>
<p class="calibre2">Beyaz adamın Kızılderili topraklarına doğru yelken açmasının ardından yayınlanan kitaplar arasında en çok konuşulan ve günümüzde de okunmaya devam edilen Thomas More'un 1516'da yayınladığı Utopia adlı eseridir. Portekiz denizci Raphael'in tanık olduğu ülke elbette ki More'un düşlerinden başka bir yerde aranılmamalıdır. Utopia'daki anlatıcı Raphael Hythloday yeniçağın öğrenmeden yana olan ve olaylara inanç yerine akıl açısından bakan bir insan tipidir. Yani, Thomas More'dan başkası değildir. Antvverp'de Latince olarak basılan Utopia'nın matbaa işleriyle uğraşan Erasmus'u yazmış olduğu bir mektupta "Utopia Kralı" ilan eden Thomas More, Amerika yerlilerinin yaşama bakışlarını Avrupa toplumlarına çözüm yolu olarak önerir. Bunu yaparken kendi düşlerini de Utopia'ya katmayı unutmaz. More'un, ünlü kitabını kaleme almadan önce bilgi topladığı denizciler arasında Raphael Hythloday adlı birinin olduğu söylenebilir mi? Hythloday'ın "hiçbir şey demeyen, boş konuşan" anlamına gelen bir sözcük olduğunu göz önüne alacak olursak Portekizli denizcinin hayal ürünü olduğu ortaya çıkar. </p>
<p class="calibre2"/>
<p class="calibre2">Utopia'da 54 kent vardır. Bir kenti bilen hepsini bilir. Çünkü Utopia adasındaki tüm kentler birbirine benzemektedir. Okura Amaurote kentini anlatan Thomas More savaş konusunda şunları yazar: </p>
<p class="calibre2">"Utopialılar savaştan da vuruşmadan da pek hayvanca bir şey diye tiksinir, iğrenirler. Kaldı ki, bu işi insanların yaptığı kadar hiçbir hayvan yapmaz. Bütün öteki ulusların tersine, savaşta kazanılan  şerefli şerefsizliğin ta kendisi sayarlar." </p>
<p class="calibre2"/>
<p class="calibre2">Herkesin emeğinin karşılığında aldığı ürünü kamu ambarlarına verip, oradan gerek duyduğu kadar aldığı, altının ve gereksiz tüketimin küçümsendiği, prensin ve rahiplerin halk tarafından seçildiği Utopia'da yer alan şu bölüm, beyaz adam tarafından sürekli olarak kovalanan Kızılderilileri çağrıştırır: "Utopialıların uydurma saydığı zevkler arasında av ve kumar zevkleri de vardır. Bunları kendileri bilmez, başkalarından duymuşlardır sadece. Zar atmanın ne keyfi olacağını anlamazlar bir türlü. Bunda bir keyif olsa bile, insan aynı şeyi yüz kere tekrarlamaktan bıkar sonunda. Bir sürü köpeğin av peşinde havlaması zevkten çok bıkkınlık vermez mi insana? Bir köpeğin bir tavşanı kovalaması niçin bir tavşanın bir köpeği kovalamasından daha zevkli olsun? Eğer hoşumuza giden kovalamaysa her ikisi de bir kovalamadır. </p>
<p class="calibre2">Ama avcılara asıl keyif veren bu değil, bir hayvanın ötekini parçalayıp öldürmesidir. Oysa insan nasıl olur da, bu kan dökmeden, güçlünün güçsüzü, zalimin masumu alt etmesinden, azgın bir köpeğin ürkek tavşanı parçalamasından zevk duyabilir?" </p>
<p class="calibre2"/>
<p class="calibre2">İtalyan denizci John Cabot, 1502'de İngiliz kralı VII. Henry'e Yeni Dünya'dan armağan olarak üç yerli getirir. İngilizler gibi giydirilen yerliler VVestminster Sarayı'nda meraklılara sunulurlar. Büyük olasılıkla Thomas More'un görmüş olduğu ilk yerliler bunlardır. Sosyal adaletin olmadığı bir ülkede ürkek gözlerle etrafı seyreden üç yerlinin özlemini duydukları ülkenin nasıl bir yer olacağını düşünen More, Utopia'ya giden yolu bulur böylelikle!.. </p>
<p class="calibre2"/>
<p class="calibre2">VIII. Henry, ünlü kişilerden çıkardığı yasaya boyun eğeceklerine dair and içmelerini ister. Kralın isteğini kabul etmeyen More, 1534 yılının Mart ayında tutuklanarak Londra Kulesi'ne kapatılır. 1 Temmuz 1535'de yapılan yargılanmasında pişman olup düşüncesini değiştirirse bağışlanacağı söylenir. Thomas More'un yanıtı  şöyledir: "Suç, düşüncesini başkalarına yaymakla olur. Oysa ben sustum sadece. Böyle sustum diye hiçbir yasa beni, adalete göre, haklı olarak cezalandıramaz." </p>
<p class="calibre2"/>
<p class="calibre2">İdam cezasına çarptırılan More, 1535 yılının 6 Temmuz günü kafası kopartılarak öldürülür. Çıkacağı idam sehpasının yıkılacak gibi olduğunu gördüğünde yanındakilere alaycı bir şekilde seslenir: "Rica ederim, siz beni şuraya sağ salim bir çıkarın hele; inerken durumu nasıl olsa idare ederim!.." </p>
<p class="calibre2"/>
<p class="calibre2">Gözlerini cellâda bağlatmayıp bu işi kendisi yapan Utopia'nın yazarı başını kütüğe koyduktan sonra sakalını özenle düzeltip son sözünü söyler: "Ne de olsa sakalım vatana ihanet etmedi. O da benimle birlikte idam edilmesin." </p>
<p class="calibre2"/>
<p class="calibre2">Birçok dilde yayınlanan Utopia İngilizceye Thomas More'un ölümünden 16 yıl sonra, 1551'de çevrilir! </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Kırmızı Ceket'ten Al Giysi'ye... </p>
<p class="calibre2"/>
<p class="calibre2">Bir dostu Amerikan düzyazılarını içeren "An Anthology of American Prose" adlı kitaptan söz açar Salâh Birsel'e. Kitabın ilk yazısını da çevirmiştir üstelik. Kızılderili reis Algiysi'nin 1805 yılında verdiği söylevin yapmacıksız bir dile sahip olması Salâh Birsel'in dikkatini çeker. </p>
<p class="calibre2">Derlemeleri (güldesteleri) sevmemesine rağmen Algiysi'nin düşüncelerinden etkilenip "Kızılderililerin Dönüşü" adlı bir denemeyi kaleme alır. Biz de, Salâh Birsel'in "1001 Gece Denemelerimin ikinci kitabı olan "Yapıştırma Bıyık"ta yer alan yazıdan Algiysi'nin sözlerini okuyalım: </p>
<p class="calibre2"/>
<p class="calibre2">"Kardeş, bir zamanlar bizim topraklarımız uçsuz bucaksızdı. Sizinse, bir karışı geçmiyordu oturduğunuz yerler. Gel zaman git laman, kocaman bir topluluk oldunuz siz. Bize, yaygımızı serecek bir toprak parçasını bile çok gördünüz. Bütün yurdumuzu elimizden aldınız da, gene gözleriniz doymadı.  Şimdi de kalkmış, bize dininizi aşılmaya savaşıyorsunuz. </p>
<p class="calibre2">Kardeş, dinle biraz daha. Buraya, Yüce Tanrının yolunda gidelim, ona tapalım diye gönderildiğini söylüyorsun. Bunun doğru olduğunu nasıl, nereden bileceğiz biz? Anladığımıza göre, sizin dininiz bir kitapta yazılıymış. Bu kitap size seslendiği kadar, bize de ses ediyorsa, nasıl oldu da bize, yalnız bize mi, atalarımıza, bugüne kadar gönderilmedi? </p>
<p class="calibre2">Bu kitabın içindeki bilgilerden neden şimdilere dek yoksun kaldık? Bu bilgilere ulaştıracak araçlar niçin geçmedi elimize? Bu konuda bütün bildiklerimiz, senin sözlerine dayanıyor. Beyaz insanların bunca aldattığı, yanılttığı bizler, bunların doğruluğuna nasıl inansın?" </p>
<p class="calibre2"/>
<p class="calibre2"/>
<p class="calibre2">Aslında Salâh Birsel'in ilgisini çeken "Geronimo'nun Oğlu", </p>
<p class="calibre2">"Kızılderililerin Dönüşü" gibi kovboy filmleriyle Kızılderilileri aşağılayan Amerikalıların kitabın ilk sayfalarına Algiysi'nin yazısını oturtmalarıydı. Salâh Birsel "Eldorado" adlı bir başka denemesinde de beyaz adamın kıyımlarını anlatır. İşte bunlardan biri: "1779 yılının Ocak ayı başlarında Gnadenhutten'de oturan Kızılderililer Pitssburgh'a getirilip iki eve kapatılırlar. Kendilerine şu uyarı yapılır:" "Madem topunuz Hıristiyansınız, öyleyse ertesi gün ölecek bir Hıristiyan gibi ölüme hazırlanın." Ertesi gün elleri çekiçli beyaz adamlar Kızılderililerin arasına dalarlar. Kan ter içinde kalan çekici arkadaşına verirken şunları söyler: "Al biraz da sen salla. Ben on beş kişi temizledim. Sanırım iyi bir iş çıkardım." </p>
<p class="calibre2"/>
<p class="calibre2">Algiysi ile "Eldorado" adlı denemede de karşılaşırız. Ama Salâh Birsel, Kızılderili reisi bu kez "Kırmızı Çeke" adıyla sunmaktadır okura: </p>
<p class="calibre2">"Atalarınız bizden küçük bir toprak parçası istedi. Onlara acıdığımız için dileklerini geri çevirmedik. Aramızda yer aldılar. Onlara mısır ve et verdik. Onlar buna karşılık bize zehir (içki) sundular. Beyazlar bir kez memleketimizi tanıyınca, hemen sağa sola haber saldılar. Yeni yeni insanlar geldi. Biz onların dostça geldiğini sandığımızdan hiç korkmadık. Çünkü bize kardeşim diye sesleniyorlardı. Sözlerine inandık. </p>
<p class="calibre2">Bu kez onlara daha geniş bir yer verdik. Kısa zamanda sayıları arttı. </p>
<p class="calibre2">Daha çok toprak istemeye başladılar. Sonunda bütün yurdumuzu istediler. Gözlerimiz açıldı. Savaşlar oldu. Beyazlar bizimle savaştırmak için içlerinden kimilerine paralar verdi. Halkımızın büyük bir çoğunluğu öldürüldü. Beyazlar bizi içkiye de alıştırdılar. İçki yüzünden de binlerce Kızılderili kırılıp gitti. Kardeşlerim, eskiden bizim topraklarımız çok genişti. Sizinkiler ise çok küçük. Şimdilerde ise siz, büyük bir ulus oldunuz. Bize yatağımızı serecek kadar bile bir toprak parçasını çok görüyorsunuz." </p>
<p class="calibre2"/>
<p class="calibre2">Algiysi'nin "Eldorado" adlı denemedeki son sözleri "Kızılderililerin Dönüşü" adlı deneme yer alan sözlerinin başlangıcını oluşturuyor. </p>
<p class="calibre2">Eldorado'yu içinde barındıran "Paf ve Puf" adlı kitabın 1981'de yayınlandığını göz önüne alacak olursak, Salâh Birsel'in Kırmızı Ceket'i, Algiysi'ye dönüştürdüğünü söyleyebiliriz. Yapıştırma Bıyık'ın ilk baskısı ise 1985 yılıdır. </p>
<p class="calibre2"/>
<p class="calibre2">Beyaz adamın Kızılderililere yaptığı  kıyımın boyutlarını Eldorado'nun paragrafları arasına dikilen bir mezar taşının üstünde yazılanları okuyarak algılayabiliriz: "Burada Ynn S. Love yatmaktadır. Yaşamı boyunca Tanrının kendisine adadığı 98 Kızılderili’yi öldürmüştür. </p>
<p class="calibre2">Yılsonuna değin bu sayıyı yüze çıkaracağını umarken İsa'nın kollarında ölümsüzlük uykusuna dalmıştır." </p>
<p class="calibre2"/>
<p class="calibre2">Eldorado, beyaz adamın düşlerindeki "Altın Ülke"nin adıdır! </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Sarı Şeytan!.. </p>
<p class="calibre2"/>
<p class="calibre2">1968 yılının, 17 Temmuz günü hava oldukça sıcaktır. Böylesi günlerde en serin yerin bir sinema salonu olacağını çok iyi bilen Oktay Akbal'ı bir film izlerken görürüz. Yazar, "Arkansas Altını" adlı film ile ilgili düşüncelerini günlüğüne  şöyle aktarır: "Arkansas'ta altın arayan Almanlar. Belki de vardı o günlerde Arkansas'ta Almanlar! Film Almanya'da çevrilmiş, Kızılderililer bile Alman." </p>
<p class="calibre2"/>
<p class="calibre2">Kristof Kolomb, zengin olmak umuduyla gelmişti Amerika'ya. </p>
<p class="calibre2">Kraliçenin desteğini alabilmek için inanılması güç vaatlerde bile bulunmuştu: "Majeste, hayalimin gerçekleşmesiyle bütün Hıristiyan âlemiyle paylaşmak istediğim bir başka amacım daha var: Alıp getireceğimiz tüm altın, gümüş ve mücevherlerle Kudüs'ü kurtarabiliriz." Görüldüğü gibi Kolomb'un amacı bir mücevher kutusu bulmaktı! Pusulası Hindistan'a değil, altına çevriliydi. Kolomb, eli boş </p>
<p class="calibre2">dönse de, 1848'de kıtanın batı  kıyılarında altın bulunduğu haberinin yayılması, geçen süreç içerisinde biriken göç dalgasının Kızılderililere Barış anlaşmasıyla verilen son toprakların da işgaline neden olur. Bu yüzden Maksim Gorki, Amerika'yı anlatan kitabına "Sarı  Şeytanın Ülkesi" adını verir. </p>
<p class="calibre2"/>
<p class="calibre2">Rahip Antonio de Muntesinos, Kızılderililerin altın uğruna katledildiği gerçeğini daha ilk yıllarda görmüş ve şu soruyu sormuştur: </p>
<p class="calibre2">"Kızılderilileri ne hakla böyle acımasız ve korkunç bir biçimde tutsak edersiniz? Altın elde etmek amacıyla her gün öldükleri, daha doğrusu sizler tarafından öldürüldükleri bir gerçek değil mi? Onları da, kendiniz gibi sevmek zorunda değil misiniz?" </p>
<p class="calibre2"/>
<p class="calibre2">Eski bir Mısır şiiri "Dünyada ne kadar kötülük varsa başı altındır" der... </p>
<p class="calibre2">Amerika'nın gerçek zenginliği olan yerli halkın kültürü altın uğruna acımasızca harcanır. Altın bulunur ama Kızılderililer kaybedilir. </p>
<p class="calibre2">Böylelikle de, insanlık kültürü biraz daha yoksullasın Altın bulunduğu haberinin duyulması üzerine, girişine "Altın Kapı" </p>
<p class="calibre2">denilen San Fransisco limanında bir geminin demirleyeceği yer bulmak oldukça zorlaşır. Altın aramaya gelen gemicilerin limanda terk ettikleri gemilerin arasında gezinirsek yelkenleri söken bir adamla karşılaşırız. İlk bakışta, topraklarının işgal edilmesine kızan bir Kızılderili sanılsa da, yanına yaklaşıldığında yelkenleri şokenin "Loeb" adında bir göçmen olduğu anlaşılır. 1847'de Amerika'ya gelen 20 yaşındaki delikanlı, Bavyeralı Yahudi bir ailenin çocuğudur. Babasını yetersiz beslenme sonucu kaybeden genç adam "Yeni Dünya"ya adım atar atmaz adını yeniler: Levi Strauss L. </p>
<p class="calibre2"/>
<p class="calibre2">Yelken bezlerinden pantolonlar dikecek olan Levi Strauss, zengin olabilme hayallerini altın madenleri yerine, madencilere dikeceği sağlam pantolonlardan kazanacağı paralarda görür. Kanada bölgesindeki Kızılderililer paraya "Fransız’ın Yılanı" adını takmışlardı. Genç adam, cebini yılanlarla doldurmakta fazla geç kalmayacaktır. </p>
<p class="calibre2"/>
<p class="calibre2">Madenciler ve Kızılderililer arasındaki gerginliği Eduardo Galeano'dan okuyoruz: "El Molino bu altın sahillerde mantar gibi bitmiş olan sayısız kamplardan biridir. Günün birinde El Molino'daki madenciler, uzak servi ormanlarından sütun sütun duman yükselmekte olduğunu ayrımlıyorlar. Geceleyin rüzgârla alay eden bir sıra yangın görüyorlar. </p>
<p class="calibre2">İçlerinden biri sinyalleri tanıyor: Kızılderililerin telgrafı, kabileleri, yabancılara karşı savaşa çağırmaktadır. Anında madenciler yüz yetmiş </p>
<p class="calibre2">tüfek toplayıp yerlileri gafil avlayan bir baskın düzenliyorlar. Yüz tutsak ve bunların on beşini ders olsun diye vuruyorlar." </p>
<p class="calibre2"/>
<p class="calibre2">Altının değerli bir maden olmasının nedeni hiç şüphesiz ki, dayanıklılığının yanı  sıra yüzeyinin ışığı çok iyi yansıtmasıdır. Yoksa insanlar, altını değil de, üstündeki ışığı mı seviyorlar? Bir elimize konan altının ve öbür elimize tutuşturulan sıradan bir taşın ne farkı vardır ki karanlık bir odada? </p>
<p class="calibre2"/>
<p class="calibre2">Sinema salonunda bıraktığımız Oktay Akbal'ın yanına dönelim. </p>
<p class="calibre2">Birazdan film arası verilecek ve ışıklar yandığında yazarımız arka sırada oturan Melih Cevdet Anday ile göz göze gelecektir! </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">Kanguru Ne Demektir?.. </p>
<p class="calibre2"/>
<p class="calibre2">İngiliz denizci Kaptan James Cook, 18. yüzyılda Avustralya kıtasına adım attığında daha önce hiç görmediği bir hayvanla karşılaşır. </p>
<p class="calibre2">Yanındaki yerliye hayvanın adını sorunca "Kanguru" yanıtını alır. </p>
<p class="calibre2">Böylelikle, arka ayakları üstünde sıçrayarak yol alan, yavrularını karnındaki kesesinde taşıyan ve kızdırılmadığı sürece son derece uysal olan hayvan o günden sonra "Kanguru" adıyla anılır. </p>
<p class="calibre2"/>
<p class="calibre2">1778'de, Sandvvich adalarında bir yerli tarafından öldürülen James Cook'un "Bu hayvanın adı ne?" diye sorduğu yerli tarafından da sevildiği söylenemez. Çünkü, Kanguru sözcüğünün Avustralya yerlileri dilindeki gerçek anlamı şudur: "Bilmiyorum!.." </p>
<p class="calibre2"/>
<p class="calibre2">Bir kanguru sıçrayışı yaparak koltuğuna oturalım bir sinemanın. </p>
<p class="calibre2">"Kurtuluş Günü" adlı filmi seyrediyoruz beyazperde de. A.B.D. Başkanı, uzaylıların açtığı ateşten sağ kalmayı başarabilmiş pilotları bir hangarda toplamış son saldırı öncesi söylev çekiyor: "Gemileri bizden daha büyük olabilir. Bizden daha ileri bir uygarlık olabilirler. Ama kazanan biz olacağız"... Mister President'ın bu sözleri üzerine gaza gelen pilotlar, dünyanın kaynaklarını sömürmek isteyen uzaylıların üstlerine atılarak, insanlığa karşı yapılan soykırıma son verirler. </p>
<p class="calibre2"/>
<p class="calibre2">İzlemekte olduğunuz "Bir Sunay Akın Filmi" olsaydı, başkanın sözlerini içeren sahne başka türlü çıkardı karşınıza: Mister President'ın söylevinin ardından pilotlar yine uçaklarına koşarlar ama aralarından biri yerinden kımıldamaz. Dolduruşa gelmeyen pilot, başkanın "Sen niye gitmiyorsun yavrucuğum?" sorusu üzerine konuşur: "Çünkü size inanmıyorum. </p>
<p class="calibre2">Kolomb ve adamları topraklarımızı elimizden almak için gemileriyle geldiklerinde atalarımız da, sizin gibi konuşuyordu. Ama, kaybeden biz, yani Kızılderililer oldu!.." </p>
<p class="calibre2"/>
<p class="calibre2">Ogalalar ve Cheyenneler, General Custer'e, saatlerce atından inmeyip kendilerini kovaladığı için "Sağlam Kıç" adını takmışlardı. Kızılderili soykırımının sorumlularından biri olan George Armstrong Custer, o denli zekiydi ki, ünlü savaş akademisi West Point'te, 34 öğrencili sınıfın başarı listesinde son sırada yer alıyordu! Kurtuluş Günü filmiyle insanlara verilmek istenilen mesajın aksine, Barış yerine saldırganlığı yeğleyen hep A.B.D olmuştur. Washington, Jefferson ve Lincoln ile birlikte Rushmore dağında kayalıklara oyulmuş dev bir büstü bulunan Roosevelt'e kulak verelim: "Kudretli uygar ırkların savaşma güdüsünü hiç bir zaman yitirmemeleri gerekir"... Şu işe bakın ki, bir filmde General Custer rolünü ileride A.B.D'nin başkanlığını yapacak olan Ronald Reagan oynamıştır. </p>
<p class="calibre2"/>
<p class="calibre2">Kızılderililer Custer'e, beyaz adam ile dost olduklarını ama demirden yol üstünde ıslık çalarak ve öfkeli dumanlar savurarak yol alan "Demir At"ın kendilerine ayrılan topraklardaki av hayvanlarını kaçırdığını söylemişlerdi. O yıllarda tren, Kızılderililer için Kurtuluş Günü filmindeki uzay gemilerinden farksızdı. Bu filmi izleyenleri gözü açık uyutmaları gibi uzun süren yolculuklarda trenlere arkaya kadar yatabilme özelliğine sahip koltuklar konulmuştu. Yolcular, biletlerini şapkalarının kenarlarındaki kurdelenin arasına sıkıştırarak uyurlardı. </p>
<p class="calibre2">Böylece, kontrolörün sizi uyandırıp bilet sormasına gerek kalmazdı. </p>
<p class="calibre2">Trende uyumayan yolcular da vardı ve bunlar, zengin olma umuduyla geldikleri toprakların asıl sahibi olan Kızılderililere tarlada çalışırlarken trenin penceresinden zevk olsun diye ateş ederlerdi. </p>
<p class="calibre2"/>
<p class="calibre2">Uyuyan Tavşan adlı uyanık bir Kızılderili, rayları iki yana açarlarsa Demir At'ın devrileceğini ve böylelikle peşinde sürüklediği tahta evlerde neler olduğunu öğrenebileceklerini ortaya atar. Öneriyi beğenen Kızılderililer Demir At'ı devirmeyi başarırlar. Tahta evlerin kapılarını açtıklarında un, şeker, kahve çuvalları, ayakkabılar ve fıçılar dolusu viskiyle karşılaşırlar. Ateş suyunu içen Kızılderililer bir vagonda buldukları kumaşları atlarının kuyruklarına bağlayarak dörtnala uzaklaşırlar. Trendekiler, toz bulutu içinde dalgalanan rengârenk kumaşların ardından bakakalırlar... </p>
<p class="calibre2"/>
<p class="calibre2">Amerika'yı boydan boya kat eden Kuzey Pasifik Demir Yolu'nun açılış </p>
<p class="calibre2">törenine Oturan Boğa da davet edilir. Konuşma yapmak üzere kürsüye çıkan Oturan Boğa'nın sözlerini yanındaki subay konuklara şöyle çevirir: </p>
<p class="calibre2">"Kızıl ve yumuşak kalbimle size hoş geldiniz diyorum"... Alkış seslerine bir anlam veremez Oturan Boğa. Kendi diliyle şunları söylemişti çünkü: </p>
<p class="calibre2">"Bütün beyaz insanlardan nefret ediyorum. Yalancı ve hırsızsınız. </p>
<p class="calibre2">Topraklarımızı alıp bizi sürgün ettiniz." </p>
<p class="calibre2"/>
<p class="calibre2">Kurtuluş Günü filmini izlediğim sinema salonunun perdesinde "The End" yazısı okunduğunda büyük çoğunluk ayağa kalkmış ve ağızları mutluluktan bir karış açık olarak A.B.D'nin dünyayı kurtarışını alkışlıyordu... </p>
<p class="calibre2"/>
<p class="calibre2">Oysa ben, Cevat Kurtuluş'un bir filmini izlemeyi tercih ederdim! </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Kölenin Bileklerindeki Zincir!.. </p>
<p class="calibre2"/>
<p class="calibre2">Fransız şair Arthur Rimbaud "Sarhoş Gemi" adlı şiiriyle ünlenir. Şiirin ilk dizeleri şöyledir: </p>
<p class="calibre2"/>
<p class="calibre2">Ölü sularından iniyordum nehirlerin  </p>
<p class="calibre2">Baktım yedekçilerim iplerimi bırakmış  </p>
<p class="calibre2">Cırlak Kızılderililer, nişan atmak için  </p>
<p class="calibre2">Hepsini soyup alaca direklere çakmış </p>
<p class="calibre2"/>
<p class="calibre2">Kızılderilileri "cırlak" olarak gören ve şiirinde onlara işkenceci rolü veren Rimbaud yaşamda da kendisine "beyaz adam" rolü biçer. Bu yüzden, şiiri erken yaşta bırakıp köle ticareti yapmasına şaşırmamak gerekir. </p>
<p class="calibre2"/>
<p class="calibre2">Köle tüccarlığına soyunan şairden, yaşamının bir bölümünde köle olan yazara geçelim. Cervantes, İnebahtı savaşında Osmanlı donanmasına karşı savaşır ve sol elini kullanamaz hale gelir. 1575 yılının Eylül ayında Türklere esir düşen İspanyol yazar Cezayir'de beş yıl köle olarak yaşar. </p>
<p class="calibre2">Bu süreçte kaçmayı denese de başarılı olamaz. Efendisinin İstanbul'a dönüşü nedeniyle özgürlüğüne kavuşan Cervantes, yazarlık serüveninin en önemli eseri saydığı La Galatea'yı Cezayir'de yazar. Ama kendisini üne kavuşturan, Valladoide'de tutuklandığı  yıl olan 1605'de kaleme aldığı Don Kişot adlı kitabıdır. </p>
<p class="calibre2"/>
<p class="calibre2">Cervantes Don Kişot'ta, Kızılderilileri Rimbaud gibi karalamak yerine topraklarını  işgal eden sömürgecileri eleştirir. Don Kişot arkadaşı Sancho'ya seslenir: "Bana kaç kez yol arkadaşlığı etmiş olan Sancho, şunu bil ki, Hint Adalarında adalete ve şöhrete susamış şövalyeleri şan, şeref bekliyor..." </p>
<p class="calibre2"/>
<p class="calibre2">Don Kişot'tan daha kısa boylu ve şişman olan Sancho alaycı bir yanıt verir: "Eh, epeydir dayak yemiyoruz..." </p>
<p class="calibre2"/>
<p class="calibre2"/>
<p class="calibre2">Bu sözleri duymazlıktan gelen Don Kişot, ikna edici sözler söylemeye başlar:"... Onların uşaklarıysa kocaman, hiç keşfedilmemiş krallıklarla ödüllendiriliyorlar." </p>
<p class="calibre2"/>
<p class="calibre2">Sancho’n un "Bin dayak yetmez ona. Bindir dayak istiyor" sözleri üzerine Don Kişot sinirlenir: "Kes sesini Sancho." </p>
<p class="calibre2"/>
<p class="calibre2">Cervantes, Kızılderililerin kimlerle savaşmak zorunda kaldığını soykırımın yapılmakta olduğu yıllarda susmamakta kararlı olan Sancho'nun ağzından açıkça yazar: "Babamız Amerika'nın alçakların barınağı, fahişelerin sığınağı olduğunu söylemedi mi?" </p>
<p class="calibre2"/>
<p class="calibre2">Don Kişot daha da sinirlenir: "Kes sesini dedim." </p>
<p class="calibre2"/>
<p class="calibre2">Ve Cervantes, Sancho'yu konuşturmaya devam eder: "Hint Adalarına doğru yola çıkan herkes vicdanını rıhtımda bırakır." </p>
<p class="calibre2"/>
<p class="calibre2">Don Kişot'un yazıldığı  yılın ardından ilk göçmenler Amerika'ya doğru yelken açarlar. Kaptan Nevvport'un gemisiyle yola koyulan İngiliz göçmenlerin hepsi de erkekti. Tütün sömürgeciliğinin ilk adımlarını atan erkekler için sonradan 90 genç kız getirilir. Kızlar tütün karşılığında takas edilirler. Amerika'ya ilk zenci köleler ise 1619 yılının Ağustos ayında Hollandalılar tarafından getirilir. </p>
<p class="calibre2"/>
<p class="calibre2">Avrupa'dan Amerika'ya göç edenleri taşıyan gemilerden biri de </p>
<p class="calibre2">"Mayflovver" yani Mayıs Çiçeği'dir. Bu gemiyle 21 Kasım 1620'de gelenler Boston kenti yakınında bulunan Cape Cod burnunda </p>
<p class="calibre2">"Plymouth" adında bir köy kurarlar. Sömürgecileri "Plymouth Company" finanse ediyordu!.. Bu arada, Amerika'da en çok karşılaşılan otel adının "Mayflovver" olduğunu da belirtelim. </p>
<p class="calibre2"/>
<p class="calibre2">Gemilerin ambarlarını köleler ve ticaretini yaptığı mallar ile dolduran tüccarların karşısına Cervantes'den yüzyıllar önce dikilen Romalı bir şair vardır. Milattan sonra 34–62 yılları arasında yaşamış olan Persius'un yazmış olduğu şiir elbette Kristof Kolomb için de geçerlidir: Cepleri  şişkin açgözlü tüccarlar koştular Sıcaktan kavrulan Hindistan'a ve güneşe doğru; Değerli ilaçlar ve karabiber getirmek için, İtalyan mallarını baharatla takas etmeye... </p>
<p class="calibre2"/>
<p class="calibre2"/>
<p class="calibre2">Kolomb'a direnen Caonabo'yu ziyaret eden Alonso da Ojeda amacının Barış olduğunu söyler. Özgürlük için iki yıl boyunca dağlarda savaşan Caonabo, Kastilya kralının  şenliklerde taktığı mücevherlerin bileklerine geçirilip ata bindirilmesi teklifini kabul eder. </p>
<p class="calibre2"/>
<p class="calibre2">Bileklerindeki kelepçeyle gözünü güneşten ayırmayan Caonabo, yanına Kolomb geldiğinde duruşunu hiç bozmaz. Ama, Alonso de Ojeda'yı her görüşünde ayağa kalkar ve kendisini yenen adamı saygıyla selamlar!.. </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Kızılderililer Türk mü?.. </p>
<p class="calibre2"/>
<p class="calibre2">Fotoğraf Sanatçısı Mehmet Bayhan, 1994 yılında New Mexico eyaletinde bulunan bir Kızılderili köyünü ziyarete gider. Yaşlı bir Kızılderili’nin oturduğu barakada genç bir müzisyen flüt ile çaldığı ezgilerle dolu olan kasetini satmaktadır. Yaşlı adama "Ben Türk'üm sizlerle akrabayız" diye seslenen Bayhan, yanıt alamasa da sürdürür konuşmasını: </p>
<p class="calibre2"/>
<p class="calibre2">"Sizler yüzyıllar öncesinden Asya'dan göç eden bir Türk kolusunuz"... </p>
<p class="calibre2">Sözlerine karşılık verilmeyişine bozulan Mehmet Bayhan bir kaset satın alır... Ve tam kapıdan çıkacakken oturduğu köşede bir heykel gibi kımıltısız duran yaşlı Kızılderili sessizliğini bozar: "Çok uzak değil mi?" </p>
<p class="calibre2"/>
<p class="calibre2">Kızılderililer ile Türkler nasıl olur da akraba sayılırlar? Bu sorunun yanıtını Ord. Prof. Dr. Reha Oğuz Türkkan 20, Şubat 1996 tarihli Hürriyet gazetesinde başlayan ve yalnızca iki gün süren yazı dizisinde şöyle verir: "Bu çok eskiye, 15.000–20.000 yıl öncesine varan bir evlenme hikâyesi. O zaman Kızılderililerin ataları Amerika'da değil, Doğu Asya'da, Sibirya'da yaşarlardı. Sonra göçmeye başlıyorlar. Bir kısmı Bering Boğazı üzerinden Amerika'ya (Alaska'ya) geçerken, bazıları da Asya'da güneybatıya, Aral Gölü'ne doğru göçüyor. Oradan Ural Dağları'ndan doğuya, Aral Gölü'ne doğru göçüp yerleşmiş olan ak tenli Alpin soyuyla karşılaşıyor, karışıyor, evleniyorlar. İlk Türkler böyle doğuyor, daha sonra bu iki ırkın evlenmesi, Altay Dağları bölgesinde bir kere daha oluyor, bu sefer de ön Türkler-Hunlar ortaya çıkıyor.  İşte bunun için Kızılderililer bir koldan bizimle akraba oluyor. Bu sebepten onlara Türk değil, akraba diyoruz." </p>
<p class="calibre2"/>
<p class="calibre2">"Kızılderililer ve Türkler" adlı yazı dizisinin ikinci ve son gününde Sayın Türkkan "Kilim Desenlerindeki Ortaklık" başlığı altında "akrabalık" </p>
<p class="calibre2"/>
<p class="calibre2">düşüncesini bir anısıyla güçlendirmeye çalışıyor: "New York'tayken televizyonda 'Güller Resmigeçidi'ni seyrediyordum; otomobil ve kamyonetler renk renk desenler halinde güllerle donanmıştı. Çeşitli ülkelerin katıldığı bu şöleni TV'ci Chet Huntley anlatıyordu. Bir takı </p>
<p class="calibre2">'Şimdi Meksika Kızılderililerinki geçiyor' diye tanıtınca yardımcısı elindeki kâğıdı  işaret etti. Spiker de şöyle özür diledi: 'Kızılderililerin değil, Türkiye Konsolosluğu'nunmuş: Desenler o kadar benziyor ki şaşırdım." </p>
<p class="calibre2"/>
<p class="calibre2">Şurası unutulmamalıdır ki, Kızılderililer ile yalnızca Türk değil, birçok kültür arasında bağlantılar aranılabilir. Kızılderililerin yaşam tarzı, kilimleri, folklor ve inançları ile Çingeneler arasında da bir köprü rahatlıkla kurulabilir. Üstelik böyle bir karşılaştırmayı Ernest Hemingvvay "Çanlar Kimin İçin Çalıyor" adlı eserinde yıllar öncesinden yapmıştır. Hemingvvay'in ünlü kitabından konumuzla ilgili olan bölümü dikkatle okuyoruz: </p>
<p class="calibre2"/>
<p class="calibre2">Robert Jordan, "insanın göğsü de ayının göğsüne benzer" dedi. "Postunu yüzdükten sonra insan adaleleriyle ayı adaleleri arasında büyük benzerlik vardır." </p>
<p class="calibre2"/>
<p class="calibre2">"Doğru" dedi, Anselmo. "Çingeneler ayının insanın kardeşi olduğuna inanırlar. </p>
<p class="calibre2"/>
<p class="calibre2">Robert Jordan. "Amerika'daki Kızılderililer de öyle" dedi. "Onlar bir ayı öldürdüler mi ayıdan af dilerler." </p>
<p class="calibre2"/>
<p class="calibre2">"Ayının postu altında insana birçok benzerlikleri bulunduğu için Çingeneler onun insanın kardeşi olduğuna inanırlar, o da bira içer, o da müzikten hoşlanır, o da dans etmeyi sever." </p>
<p class="calibre2"/>
<p class="calibre2">"Kızılderililer de aynı şeye inanırlar?" </p>
<p class="calibre2"/>
<p class="calibre2">"Demek Amerikan Kızılderilileri de Çingene ha?" </p>
<p class="calibre2"/>
<p class="calibre2">"Değil, ama ayı hakkında onların inançları da aynı." </p>
<p class="calibre2"/>
<p class="calibre2">Yukarıdaki diyalogu okuduktan sonra çanların kimin için çaldığı anlaşılmıyor mu? </p>
<p class="calibre2"/>
<p class="calibre2"/>
<p class="calibre2">Sayın Türkkan, Bozkurt motifinin Kızılderililer adasındaki yaygınlığından da söz ederek, Orta Asya'ya göz kırpıyor, unutulmaması gereken bir nokta da şudur: Kurt yalnızca Asya'da değil, dünyanın birçok köşesinde yaşayan bir hayvandır. Üstelik Kızılderililerin motif olarak kullandıkları hayvan Bozkurt (Canis Lupus) sayılamaz. </p>
<p class="calibre2">Amerika'nın batı ve orta bölgelerinde Kızıl Kurt (Canis Niger) ve Kır Kurdu (Canis Latrans) yaygındır. </p>
<p class="calibre2"/>
<p class="calibre2">Kızılderililer ile Çingeneler arasında ayı konusunda inanç benzerliği olması  Kızılderililerin Çingene soyundan geldiğini göstermeyeceği gibi Kızılderililer ile Türkler arasında kurt konusundaki ortaklık da, Kızılderililerin Türk soyundan geldiğini göstermez. Çünkü ayı dünyada yaygın bir hayvandır. Tıpkı kurt gibi... Kızılderililerde kanguru motifine rastlamak! Bakın, işte bu şaşırtıcı olabilirdi. </p>
<p class="calibre2"/>
<p class="calibre2">Amerika'ya Kolomb'tan önce Vikinglerin gittiği bilinir. Romalılar, Galliler, Fenikeliler, Japonlar, Çinliler ve Türklerin de gitmiş olabileceği bilim adamları tarafından ortaya atılmıştır. Bu kültür temasları sonucunda Kızılderili dilleri ile Türkçe arasında da benzer sözcüklerin bulunması doğaldır. Yazısının başında, Kızılderililerin atalarının Amerika'da değil (!) Doğu Asya'da yaşadığını söyleyen Ord. Prof. Dr. </p>
<p class="calibre2">Reha Oğuz Türkkan, dil benzerliğine de değinerek, son paragrafta şu açıklamayı yapar: "Bu demek değildir ki, Kızılderililerin dili Türkçedir. </p>
<p class="calibre2">U rai-Al tay dil ailesiyle irtibatı bile tartışılmalıdır. Kızılderili dillerindeki 300–500 Türkçe kelimenin bir tek anlamı vardır: Tarihlerinin bir çağında (hatta birçok kereler), Türkler Amerika'ya gelmiş, Kızılderililere karışmış </p>
<p class="calibre2">ve dillerinden hatıralar bırakmışlardır." </p>
<p class="calibre2"/>
<p class="calibre2">Bir yanda, Kızılderililerin atalarının "Amerika'da değil" Doğu Asya'da yaşaması, öbür yanda, Türklerin Amerika'ya gelip, Kızılderililere karışmaları ve dillerinden hatıralar bırakmaları!.. Bunlar ayrı şeyler değil midir? </p>
<p class="calibre2"/>
<p class="calibre2">Tarihini anımsamıyorum; Cumhuriyet gazetesinde bir yazı okumuştum: Yaşlı bir reise Kızılderililerin Bering Boğazı'ndan geçerek Amerika'ya gelen Türkler olduğu söylendiğinde yanıtı  şöyle olmuştu: "Olabilir. </p>
<p class="calibre2">Tıpkı, atalarımızın aynı yoldan gidip, Türklerin Kızılderili sayılabileceği gibi!" </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">Eskimolar Sizin Olsun!.. </p>
<p class="calibre2"/>
<p class="calibre2"/>
<p class="calibre2">Buzdağının eriyip akmasını ihanet olarak kabul eder Eskimolar. Buz ülkesinin yaşlı bir kadınının sözlerinden yeni kuşak ile arasında doğan çelişkileri anlayabiliriz: "Torunlarım karın eridiğini söylüyor. Ben bunu kabul etmiyorum. O ağlıyor. Ayrılmayı kim ister ki?" </p>
<p class="calibre2"/>
<p class="calibre2">Elektrik, Eskimoların kulübelerine kadar ulaşmıştır... Ama yaşlılar hoşnut değillerdir bu yenilikten. Her taraf karanlıkken ampulün altında oturmak istemezler. "Çünkü" derler, "karanlıkta baş başayken daha çok hayal kurabiliyoruz." </p>
<p class="calibre2"/>
<p class="calibre2">Beyaz adam kültürüne karşı olan bir Eskimo'ya kulak veriyoruz: "Bir kere babamla balığa çıkmıştık, ben çok hareket ediyordum. Oltayı attıktan sonra ellerimi avuçlarının içine alıp tuttu, böylece mümkün olduğu kadar hareketsiz kaldılar. Daha sonra oltayı çekmeden önce omzumu sıktı. Ne demek istediğini anlamadım. Benim, şimdi yapacağım şeye dikkat edip bir daha unutmamamı istiyordu. Geçenlerde, torunlarım için patates kızartacaktım ki, gözüme koca bir paket patates gevreği ilişti. Köyümüzün gençleri bu patates gevreklerini her şeyden çok seviyorlar. Yalnız, sonradan ağızlarının tuzunu yıkamak için içtikleri Coca Cola hariç. Patatesleri bırakıp gevrek paketini aldım, ama daha tam tutmadan elimden fırlattım. Babam beni görmüş ve omzumu sıkmıştı." </p>
<p class="calibre2"/>
<p class="calibre2">Eskimo töresinde elden ayaktan düşen yaşlılar bir yılkı atı gibi ölüme bırakılırlar. "Ölüme Karşı" adlı  şiir böylesi bir yalnızlıktaki Eskimo'yu anlatır. </p>
<p class="calibre2"/>
<p class="calibre2">Görürüm, yaklaşıyor tanyerinin ak köpekleri; geri durun geril yoksa kızağıma koşarım sizi. </p>
<p class="calibre2"/>
<p class="calibre2">İlhan Selçuk da, Cumhuriyet gazetesindeki "Pencere"sini yalnızlığa terk edilen yaşlı Eskimo'ya açar: "Sözde biz uygar dünyada yaşıyoruz. </p>
<p class="calibre2">Eskimolar ilkel mi? Çoğu insan, bilimsel teknolojik devrimin çarkları arasında dönen bu dünyada beyaz buz çölünün bir köşesine bırakılmış </p>
<p class="calibre2">Eskimo'nun yaşamını sürmektedir. Eskimo töresinden daha gaddar bir kuralın uygulanması, büyük kentlerin gürültüsü ve dağdağası arasında kaynayıp gidiyor. Hepimiz, sevdiklerimizi uzaklara götürüp, buz çölünün bir köşesine kendi ellerimizle bırakmıyor muyuz?" </p>
<p class="calibre2"/>
<p class="calibre2">Geçmişi düşünecek zamanı bulduğu için kışın sert rüzgârlarına minnettardır Eskimo. Fazıl Hüsnü Dağlarca "Sevgileyin Eskimo" şiirinde kendisini sevgilisiyle birlikte bir kış ayında Buzlar Ülkesi'nde düşler: Engüzeli şubat ayıdır </p>
<p class="calibre2"/>
<p class="calibre2">Seninle oralardayım Eskimolar ülkesinde </p>
<p class="calibre2"/>
<p class="calibre2">Akar yüreğimden kar solukların aklığı </p>
<p class="calibre2"/>
<p class="calibre2">Kuzeydir özgürlüğü yeryüzünün </p>
<p class="calibre2"/>
<p class="calibre2">Doğadan çıkmamıştır daha ellerimiz ayaklarımız </p>
<p class="calibre2"/>
<p class="calibre2">Yaşamak yaratılıştaki dev olay </p>
<p class="calibre2"/>
<p class="calibre2">Duyuyor musun çıngıl cungul </p>
<p class="calibre2"/>
<p class="calibre2">Sürezi çıngıraklı köpekler taşımakta </p>
<p class="calibre2"/>
<p class="calibre2">Yarı var olmuşluğun ağarık yalnızlığına doğru </p>
<p class="calibre2"/>
<p class="calibre2">Hava su toprak ateş dörtlüsü yok burada Tek çizgidedir evren boyutları Buzul acımasız doğurgan </p>
<p class="calibre2"/>
<p class="calibre2">Uyanıyorum ki yatağım sımsıcak </p>
<p class="calibre2"/>
<p class="calibre2">Sevişmemizle sımsıcak </p>
<p class="calibre2"/>
<p class="calibre2">Biliyorum koynumdaydın bütün gece </p>
<p class="calibre2"/>
<p class="calibre2">Nâzım Hikmet'in yurtdışına kaçmasına yardımcı olan Refik Erduran, Robert Koleji'nde okuduğu yıllarda  ırkçı düşüncelere sahipti. İzlerimiz dergisine Türklerin akınlarını anlatan şiirler gönderiyordu. Erduran. </p>
<p class="calibre2">"Sonra o tutkum geçti yavaş yavaş" dediği gençlik anılarını anlattığı </p>
<p class="calibre2">"Gülerek" adlı kitabında, anımsadığı bir olayı yazar: "Amerikalı öğretmenlerimizin çoğu sipsivri solcuydu. Ama benim ve sapık ideoloji sahibi başka öğrencilerin saçma sapan çıkışlarımızı cart curtlu tepkilerle karşılamaz, çoğu zaman gülümsemek ve iğnelemekle yetinirlerdi. Bir gün o öğretmenlerden biri sınıfta Eskimolardan söz ederken yanımda oturan  ırkçı  oğlan yerinden fırlayıp bağırmıştı: Eskimolar Türk'tür!.. </p>
<p class="calibre2">Öğretmen  şaşırmış, tartışmaya çalışmış, karşısındaki oğlanın sinirli direnişini görünce kahkahayla gülmeye başlamıştı." </p>
<p class="calibre2"/>
<p class="calibre2">Refik Erduran'ın ve arkadaşlarının Turancılıkları  öğretmenlerin itici olmayan yaklaşımlarıyla zaman içerisinde değişir ve Marx'ı keşfederler. </p>
<p class="calibre2">Bunda, Eskimoların Türk olduklarını iddia eden öğrenciye öğretmenlerinin o gün vermiş olduğu şu yanıtın da büyük etkisi vardır: </p>
<p class="calibre2">"Tamam, tamam! Çok istiyorsanız. Eskimolar sizin olsun!" </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Eskimoların Eskimeyen Şiirleri </p>
<p class="calibre2"/>
<p class="calibre2">Kızılderililerin topraklarını  işgal eden beyaz adam güneye doğru ilerlediğinde yakaladıkları av hayvanlarını pişirmeden yiyen bir toplulukla karşılaşır ve onlara "çiğ et yiyen" anlamına gelen "Eskimo" </p>
<p class="calibre2">adını verir. Eskimoların kendi dillerinde adları ise "İnnuiftir. </p>
<p class="calibre2"/>
<p class="calibre2">Önder ve başkan tanımayan Eskimoların toplumsal birimleri aileden öteye gitmiyor. Yaşlı, akıllı kişilere saygı duyuyorlar ama önderlik yetkisi vermiyorlar. Eskimolarda toplumsal ve ekonomik sınıflaşma da söz konusu değildir. Herkes eşittir ve doğal koşullara karşı elbirliğiyle yaşam kavgası verirler. Belki de bu yüzden, kapitalizmin kan çanağına dönüştürdüğü dünyaya çatısından bakıp kendilerine "İnsanlar" yani </p>
<p class="calibre2">"İnnuit" adını takmışlardır! </p>
<p class="calibre2"/>
<p class="calibre2">Avcılık, Eskimoların tek geçim kaynağı... Ama yaşadıkları ortama bakarsak bu konuda pek şanslı olduklarını söyleyemeyiz. Şiirlerinde en çok ele aldıkları konunun başında avcılık gelir. İşte bir örnek: Ne hoş bir iş Geyik avlamak! Ama binde bir Üstesinden geliyoruz Başardık mı da düzlükte Parlak bir alev gibi Dikilip duruyoruz İlkel topluluklarda şiirler "salt şiir" olarak yaratılmamıştır. Ya şarkı güftesidir ya da dans eşlemesidir Eskimoların ayrıcalığı müziksiz ve danssız şiirlere de sahip olmalarıdır. Kişisel duygularını anlatan şiirlerin sayısı da az değildir: </p>
<p class="calibre2"/>
<p class="calibre2"/>
<p class="calibre2">Yaşlandım artık, </p>
<p class="calibre2"/>
<p class="calibre2">Bunca yıl yaşadım, </p>
<p class="calibre2"/>
<p class="calibre2">Çok şeyler öğrendim ama </p>
<p class="calibre2"/>
<p class="calibre2">Dört bilmeceyi çözemiyorum. </p>
<p class="calibre2"/>
<p class="calibre2">Biri güneşin çıktığı yer, Biri ayın ne idüğü, Biri kadınların kafası, Biri de insanlarda bunca bit. </p>
<p class="calibre2"/>
<p class="calibre2">Eskimolar  şiirlerinde süslü sözcüklere yer vermezler. Duygularını apaçık, -yaşadıkları coğrafya gibi çırılçıplak söylemişlerdir. Süslemecilik yalnızca büyü şiirlerinin kendine özgü dilinde çıkar karşımıza. </p>
<p class="calibre2">Şiirlerinde uyak da yoktur. Olsa bile rastlantıdır. Bu özellikler bizi, Orhan Veli ve arkadaşlarının 40'lı  yıllarda başlattıkları Garip şiirinin kapısına getirir. Bu şiir hareketini değerlendirirken botlarımızı, kabanımızı giymek, kaşkolümüzü iyice sarmak ve eldivenlerimizi taktıktan sonra kütüphanemizdeki kitaplarla yetinmeyip şiirin kütüphanesine doğru yola çıkmak gerekir!.. Ülkemizde "Garip" diye adlandırılan  şiirin sınırlarını ortaya çıktığı  yıllar ile sınırlayanları bir Eskimo şiiriyle kartopuna tutalım: </p>
<p class="calibre2"/>
<p class="calibre2">Yoksul ve zavallı: bu toprak, Yoksul ve zavallı: bu buzlar, Yoksul ve Zavallı: bu hava, Yoksul ve Zavallı: bu deniz Yoksul ve zavallı. </p>
<p class="calibre2"/>
<p class="calibre2">Eskimolar ile uzun yıllar birlikte yaşamış olan Peter Freuchen'e göre bu insanlar yaşadıkları onca zorluğa, kötü koşullara karşı iyimserliklerini asla yitirmiyorlar. Yaşantılarında önemli yer tutan bir canlı da balinadır. </p>
<p class="calibre2">Birçok Eskimo, balinaların kemiklerinden yaptıkları kulübelerde yaşıyorlar. Ağacın olmadığı bir coğrafyada insanın yaratıcılığının kaçınılmaz bir sonucudur bu durum. Böylesi yapıların içinde balina eti yiyorlar ve yağıyla ısınıyorlar. Kızılderililer için buffalo ne denli değerli ise Eskimolar için de balina aynı öneme sahiptir. Yaşadıkları yerlerin dünyanın en güzel bölgesi olduğuna yürekten inanıyorlar. Sağlık ve iyiliğin Eskimolara göre bir tek kaynağı vardır: Kahkaha!.. Bu sözlerin doğruluğunu bir şiirde buluyoruz: </p>
<p class="calibre2"/>
<p class="calibre2">İçimden gülmek geliyor, kızağım kırıldı diye, </p>
<p class="calibre2"/>
<p class="calibre2"/>
<p class="calibre2">Kaburgaları çıktı diye gülmek istiyorum. </p>
<p class="calibre2"/>
<p class="calibre2">Yolun ortasında buza saplanmışım, başımın çilesi. </p>
<p class="calibre2"/>
<p class="calibre2">Gülmek geliyor içimden </p>
<p class="calibre2"/>
<p class="calibre2">Oysa gülecek ne var bunda? </p>
<p class="calibre2"/>
<p class="calibre2">Şiirin, adaletin temeli olduğuna inanır Eskimolar. Davacı ve davalı köy meydanında davul çalıp  şiirler okumaya başlar...  İki taraftan hangisi okuduğu  şiirlerle seyircileri haklı olduğuna inandırırsa davayı o kazanır!.. Şiirlerinde çokça karşılaşılan imgelerden biri de ölümdür: Cana can katardı yaşamak Denizin buzları üstünde. Ama buz sevinç getirdi mi bana? Durmadan kaygılandım Alabalık oltaya vurmuyor diye. </p>
<p class="calibre2"/>
<p class="calibre2">Şiire "Anerka" diyor Eskimolar. Anlamı; soluk!., onlar için şiir soluk gibi gözle görünmeyen, elle tutulmayan, nereye gittiği belli olmayan bir şey... </p>
<p class="calibre2">Ve de, o denli gerekli! </p>
<p class="calibre2"/>
<p class="calibre2">Yüreklerini  şiirle  ısıtan bu güzel insanların dünyasından ayrılırken, Eskimo şiirinden şu iki dizeyi de yanımıza almayı unutmayalım: Sözler erir gider </p>
<p class="calibre2"/>
<p class="calibre2">Sise bürünen tepeler gibi  "" </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Ay Üssü Urfa </p>
<p class="calibre2"/>
<p class="calibre2">1507 yılında Almanya'da basılan "Cosmogaphiae Introductio" adlı coğrafya kitabında Martin VValdseemüller şunları yazar: "Amerigo Vespucci tarafından dünyanın dördüncü bir kısmı keşfedildi. Avrupa ve Asya, kadın adları almış olduğuna göre bu yeni kısma da, onu keşfeden keskin görüşlü adamdan dolayı 'Amerige' (Amerigo'nun toprağı) ya da Amerika adının verilmemesi için hiçbir sebep göremiyorum." </p>
<p class="calibre2"/>
<p class="calibre2">18 Mayıs 1499'da okyanusa açılan iki gemi Yeni Dünya'ya konulacak adı taşıyordu. Beyaz adamın yeni bir toprak parçasıyla karşı karşıya olduğu gerçeğini ilk kez dile getiren Amerigo Vespucci eski bir banka memurudur!.. </p>
<p class="calibre2"/>
<p class="calibre2">Kolomb'un adım attığı yerlere Batı Hint Adaları veya Yeni Dünya anlamına gelen "Mondus Novus" deniliyordu. Araştırmacı George Bijur, kıtaya adını veren Floransalı denizcinin bir imzasını bulur ve Kızılderili topraklarına beyaz adamın bir türlü doğru ad koyamadığını ortaya çıkarır: "Emericus Vespucius"... </p>
<p class="calibre2"/>
<p class="calibre2">Kızılderililerin Türk oldukları iddiasına bir çifte de attan gelmektedir. </p>
<p class="calibre2">Amerika (ya da Emerika) yerlileri Asya'dan gelmiş olsalardı atı tanımaları gerekirdi. Oysaki Kolomb öncesi Kızılderili eşyalarının üstlerindeki motiflere bakılacak olunursa atın resmine rastlanılmaz. </p>
<p class="calibre2">Çünkü bu hayvan, Yeni Dünya'nın topraklarını Kolomb sonrasında eşelemeye başlamıştır. Öyle ki, yerliler ata binmiş  İspanyol askerlerini mitolojide yer alan Sentorlar gibi tek bir yaratık sanırlar. </p>
<p class="calibre2"/>
<p class="calibre2">Komançi ve Apaçiler ölen reislerini atlarıyla birlikte gömerlerdi. Ölen reisin en çok sevdiği atın üstüne silahlar ve çizmeleri konularak çadırının çevresi 9 defa dolandırılırdı. Ardından, kurban edilen atın ve reisin cesedi kayalar ile örtülürdü. Bu tören Göktürklerin gömü adetlerine çok benzemektedir. Kızılderililerdeki at kültürünün Türkler ile yakınlık göstermesi birbirinden habersiz olarak da ortak yaşam biçimlerinin oluşacağının göstergesidir. İlhan Berk yazmış olduğu "At" adlı iki dizelik şiiriyle bir Kızılderili ozanın duyarlığını yakalar: Kış sabahında bir atı görmek bile güzel Kızılderili bir ozan için. </p>
<p class="calibre2"/>
<p class="calibre2">M.S. 160 yılında bir Samosata kentine gelen kervanlardaki yolcular Yunan asıllı şair Lucian'ın anlatmış olduğu hikâyeyi heyecan içerisinde dinlerler. Lucian, kervansarayın bir köşesini mesken tutmuş, geçimini hikâye anlatarak sağlamaktadır. Hikâyeye göre Lucian ve arkadaşları </p>
<p class="calibre2">"Yabancılar Denizi" diye bilinen Atlas Okyanusu'na açılırlar. Büyük bir fırtına yelkenli gemiyi bulutlara savurur. Yedi gün, yedi gece gökyüzüne doğru uçan gemi aya iner sonunda!.. </p>
<p class="calibre2"/>
<p class="calibre2">Ay kralının askerleri Lucian ve adamlarını yakalamakta geç kalmaz. </p>
<p class="calibre2">Uzaylılar, çıplak kafalı, kısa boylu ve uzun sakallıdırlar. Geceleri uyumak için gözlerini çıkarıp karınlarındaki ceplerine koymaktadırlar. </p>
<p class="calibre2">Ay kralı esirlere, güneşle olan savaşlarında kendilerine yardım etmeleri koşuluyla serbest bırakılacakları sözünü verir. Güneşin askerleri kan emici karıncalar ve pirelerdir. Bunlar, dev örümceklerin sırtında savaşırlarken, ay askerlerinin Pegasus'a benzeyen kanatlı atları vardır. </p>
<p class="calibre2">Savaşın kazanılmasıyla Lucian ve arkadaşlarının geri dönüş yolculukları başlar.  İpek kanatlı katırların çektiği gemileri akbabalardan oluşan bir birliğin koruması eşliğinde dünya sularına iner. </p>
<p class="calibre2"/>
<p class="calibre2">İlk uzay romanı kabul edilen "Ay Savaşçılarının belgeleri Berlin Müzesinde bulunmaktadır. Lucian, düşlerine fırtınayı karıştırmasıydı belki de, Amerika'ya ulaşacaktı!? </p>
<p class="calibre2"/>
<p class="calibre2">Televizyon dizisi Uzay 1999'da dünyanın uydusundaki yerleşim biriminin adı "Ay üssü alfa" idi. Oysa buranın gerçek adı "Ay üssü Urfa" </p>
<p class="calibre2">olmalıydı. Çünkü şair Lucian'ın hikâyeyi anlattığı kervansarayın bulunduğu Samosata kenti Urfa’daydı </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Atatürk Ve Kızılderililer </p>
<p class="calibre2"/>
<p class="calibre2">Mustafa Kemal Atatürk'ün okumuş olduğu kitaplardan biri de "Cihan Tarihinin Umumi Hatlarıdır. Bu eser, Türkiye Cumhuriyeti Maarif Vekâleti tarafından 1927 yılında Devlet Matbaası'nda basılmıştır. Kitabın yazarı Herbert George Wells, şu yargıya varır: "Amerikan yerli halkı Moğol ırkına mensuptur." </p>
<p class="calibre2"/>
<p class="calibre2">1. cildin 116. sayfasında yer alan söz konusu tümce Atatürk tarafından önemsenmiş ve altı çizilmiştir. Wells, kitabının sayfalarında Kızılderililerin gamalı haç kullandıklarını ve uğur saydıklarını da açıklıyor. Görüldüğü gibi Kızılderililerin "Türk" ya da "Çingene" </p>
<p class="calibre2">oldukları savının yanına bir yenisini daha eklememiz gerekiyor!.. </p>
<p class="calibre2"/>
<p class="calibre2">Atatürk, Amerika'daki eski uygarlık ile Türkler arasında bir köprü olup olmadığının araştırılması konusunda Meksika'daki elçiyi görevlendirir. </p>
<p class="calibre2">1930'lu yıllarda okutulan tarih kitaplarında Türk Tarihi'nin Göktürklere Hunlara kadar dayandığı yazılıdır: "Türkler bunlardan bile daha eskidir. </p>
<p class="calibre2">Sümerler Türk'tü ve Orta Asya'dan göçerek, Orta Doğu'ya gelmişti. </p>
<p class="calibre2">Bunun gibi eski tarihin klasik medeniyetlerini ilk kuranlar hep Orta Asya'dan çıkma Türklerdi." </p>
<p class="calibre2"/>
<p class="calibre2"/>
<p class="calibre2">Kızılderili kültürü ile yeryüzünün diğer kültürleri arasındaki benzerliğe şairler, bilim adamlarından çok daha duyarlı yaklaşmışlardır.  Şairler kesin bir yargıya varmak yerine konuya soru işaretleriyle değinmişlerdir. Necati Cumalı, "Yeşil bir at sırtında" adını verdiği güncesine Paris'te gezmiş olduğu bir sergiyi yazar: "Petit Palais'de Peru sergisini gezdim. İnka kilimleri özellikle büyüledi beni. Açıklaması güç. </p>
<p class="calibre2">Amerika'nın bulunmasından önce yerlilerin yarattıkları ile Asya, Afrika insanlarının buluşları arasında akrabalıklar var. Birbirlerinden habersiz miydiler gerçekten? Yoksa Kristof Kolomb'dan önce Amerika'ya geçenler mi oldu?" </p>
<p class="calibre2"/>
<p class="calibre2">Kristof Kolomb'un Amerika’yı adım atışından 2023 yıl önce, Brezilya'da bulunan Parabia nehrinin kıyısına bir taş dikilir. Taşın üzerinde neler yazılı olduğunu okursak Necati Cumalı'ya yanıt vermiş oluruz: "Biz Merchant King (Tüccar Kralı) kentinden gelen Sidonyalılarız. Deniz bizi bu uzak adaya sürükledi. Kral Hiram 19 yaşındayken Tanrı ve Tanrıçalara bir genci kurban ettikten sonra denize açıldık. On gemi ile birlikte iki yıl sürece yol aldık. Sonra, Baal Tanrısının emri ile onlardan ayrıldık. Böylelikle 12 erkek ve 3 kadın bu Demir Ada'ya geldik. Reisleri olan ben, geri dönecek kadar korkak bir adam mıyım? Hayır! Tanrı ve tanrıçalar yardımcımız olsun." </p>
<p class="calibre2"/>
<p class="calibre2">Pierre Marc ve Michal Brix'in birlikte hazırladıkları "Yeni Dünya'nın Keşfi Kolumbus" adlı kitabın önsözünde yer alan Kolomb hakkındaki şu sözler doğru değildir: "Tarihteki ilk kaptan olarak o hiç bilinmeyen okyanusta bir gidişgeliş yolu buldu." Brandeis Üniversitesi'nde Akdeniz Medeniyet Tarihi'ni inceleyen bölümün başkanı Cyrus Gordon, </p>
<p class="calibre2">"Kolomb'dan Önce" kitabında Milattan önceki devirlerde eski ve yeni dünya arasında bir köprü kurulduğunu ispat eder. Yani, Kolomb'un yol aldığı okyanus hiç de "bilinmeyen" sular değildi. Arkeoloji'nin gelişmesiyle Orta Amerika'da bulunan Kolomb öncesine ait zenci kafatasları da, yalnızca Avrupa değil, Afrika ile Yeni Dünya arasında da, bir "gidişgeliş" yolu olduğunu kanıtlar. </p>
<p class="calibre2"/>
<p class="calibre2">Kolomb'dan yıllar önce Amerika'yı ziyaret edenler arasında Japonlar da vardır. Arkeologlar, Ekvator'da Milattan önce yapılan Japon kültürüne ait tabak ve çanaklar bulmuşlardır. Hoeishin adlı bir Budist rahip ise Milattan önce 449'da, Çin'in doğusundan yaklaşık 11.500 km. uzaklıktaki bir memlekete gittiğini yazmıştır. Gezgin, karşılaştığı insanları  şöyle anlatır: "Ne kaleleri, ne surlarla çevrili kentleri, ne silahları ve ne de askerleri var. Zaten savaş yapmıyorlar ki!" Meksika'da sürdürülen Arkeoloji çalışmalarında Romalılara ait bir heykel başı bulunurken, Yunan kültürüne ait kaplar da çıkarılmıştır. Romalıların gemileri Kolomb'un gemisi Santa Maria'dan çok daha büyük olup, Okyanus'un dalgalarıyla rahatlıkla boy ölçüşebilecek güçteydiler. Çin gemileriyle de, okyanusta yolculuk yapmak olasıydı. Bu bilgilerin ışığı altında Kızılderililer ile diğer yeryüzü kültürleri arasında Kolomb'dan önce bir çok kez temas yaşandığını rahatlıkla söyleyebiliriz. Yanılgı, Kolomb'un Amerika'ya ulaşan "ilk kaptan" olarak değerlendirilmesidir. Titicaca gölünün etrafında yaşayan Kızılderililerin kullandığı Ouechua dilinin Türkçeyi andırması temasın içerisine Türkleri de belki katabilir... Ama, böylesi bir varsayım, Kızılderilileri Türk yapmayacağı gibi ziyaretlerin karşılıklı olabileceğini ve beyaz adamın yalnızca kendi yolculuklarını ele aldığını unutturmamalıdır. </p>
<p class="calibre2"/>
<p class="calibre2">Necati Cumalı, Paris'te gezdiği sergi üzerine olan düşüncelerini güncesine aktarmaya devam eder: "İnka kilimlerinde arı kuşları, papağanlar Doğu kilimlerinde, bizim Anadolu kilimlerinde görülen kuş </p>
<p class="calibre2">desenleriyle, çizgileriyle, renkleriyle kardeş. Yoksa sadece eş hayranlık duygularından, yaşam tutkusundan mı kaynaklanıyor bu dışa vuran benzerlik?" </p>
<p class="calibre2"/>
<p class="calibre2">Cumalf'ın sorularını okuduktan sonra şairlerin bu konuya bilim adamlarından daha sağlıklı ve daha duyarlı yaklaştıkları düşünceme her halde hak verilir? </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Tavuğa Döndürülen Tavus Kuşları... </p>
<p class="calibre2"/>
<p class="calibre2">Kızılderililerin Türk olup olmadığının tartışıldığı daldan bir martı gibi havalanarak, 1925 yılının Atlantik Okyanusu üstünde uçalım. Martı dedik ama iyisi mi biz Albatros olalım. Hani, şu, birçok Kızılderili kabilesi gibi nesli tükenen, artık özgürce uçamayan dev kanatlı okyanus kuşlarından!.. </p>
<p class="calibre2"/>
<p class="calibre2">Atlantik Okyanusu'nda "ayna üzerinde yürüyen bir sinek gibi" yol alan </p>
<p class="calibre2">"İspanya" adlı geminin güvertesinde Vladimir Mayakovski'yi görürüz. </p>
<p class="calibre2">Rus  şairin elinde tuttuğu ve rüzgârın kapmak için türlü numaralar denediği gazete gemide çıkmaktadır.  İki bacalı gemi sineması, kütüphanesi ve tiyatro salonuyla yüzen bir kültür merkezinden farksızdır. Hava kararıp, güvertedeki renkli küçük fenerler yanarken, Mayakovski'nin yakınına tünüyor ve defterine neler yazdığını okuyoruz: </p>
<p class="calibre2">"Birinci mevkide tüccarlar, şapka ve gömlek yakası fabrikatörleri, as sanatçılar ve rahibeler vardı. Fransız firmaların temsilcileri olarak sürekli Meksika'da yaşayan ama Paraguay ve Arjantin pasaportu taşıyan ve yalnızca  İngilizce konuşan Türklerdi. Bunlar günümüzün çeşitli sömürgeci Meksikalı tipleridir. Nasıl ki bir zamanlar Kolomb'un yol arkadaşları ve ondan sonra gelenler önemsiz şeyler için Kızılderilileri aldatarak mallarını yağma ettilerse, şimdi de Havai ekimliklerinde zencilerin canını çıkarıyorlar." </p>
<p class="calibre2"/>
<p class="calibre2">İşte yine kalktığımız dala geri döndük! Kızılderililerin Türk olup olmadıklarını tartışabiliriz ama tartışamayacağımız bir şey varsa o da, Kızılderilileri sömürenlerin arasında Türklerin de oluşudur!.. </p>
<p class="calibre2"/>
<p class="calibre2">Mayakovski, Kızılderililer ile Meksika'nın Veracruz Limanı'nda karşılaşır. Kıyıda yüzlerce insan ellerindeki hamal olduklarını gösteren numaralarıyla bavulları kapmak için birbirleriyle dövüşüyor ve yükün altında iki büklüm ezilerek uzaklaşıyorlardı. Mayakovski "Hani, Kızılderililer nerde?" diye sorunca yanındaki adam şu yanıtı verir: "İşte bunlar, bunlar Kızılderililer"... Rus şair "Amerika'yı Keşfim" adlı kitabında yaşadığı  şaşkınlığı  şöyle dile getirir: "Yaklaşık on iki yaşıma dek hep Cooper'in ve Mayne Reid'in romanlarındaki Kızılderililerin imgesiyle yaşamıştım. Şimdi de sanki gözlerimin önünde tavus kuşlarını sıradan birer tavuğa döndürüyorlarmış gibi şaşırıp kalmıştım." </p>
<p class="calibre2"/>
<p class="calibre2">Kentte ilk yürüyüşünü yapan şairimiz saldırısına uğradığı ayakkabı boyacılarının nasıl geçindiğini kendisine sormadan edemez. Çünkü sokakta rastladığı  Kızılderililerin hemen hemen hepsi de yalınayak dolaşmaktadır. Bu durumdan kimse rahatsız değildir ama Meksika kentinin girişine "doğa çocuğu" Kızılderilileri aşağılamak için bir tabela konulmuştur: "Meksika Kentine Pantolonsuz Girmek Yasaktır." </p>
<p class="calibre2"/>
<p class="calibre2">Mayakovski, beyaz adamın bira ve votkayı kaktüs suyuyla karıştırarak yaptığı yerel bir içkiyi yudumlarken hiç de neşeli değildir: "Pulka kaktüsten yapılan bir içkidir. Aç karnına içilirse kalbe ve mideye zarar veriyor. Kızılderililer daha kırk yaşına varmadan nefes darlığına tutuluyorlar. Karınları su topluyor, şişiyor. Demir Pençeli Şahin Tırnaklıların, deri yüzen avcıların soyundan gelen yeni kuşakların bugünkü durumları  işte böyledir. İşte, uygarlık getiren Amerikan sömürgecilerinin yağmaladıkları bir ülkenin durumu! İşte, Amerika'nın keşfinden önce değerli bir maden bile sayılmadığı için gümüş parçaları sokağa atılan bir ülkenin durumu!" </p>
<p class="calibre2"/>
<p class="calibre2">Tren yoluyla New York'a gelen Mayakovski bu kentin sabah saatlerini çok sever. Çünkü sokaklarda ne bir serseri, ne de gereksiz bir adamla karşılaşılır. Kızılderililerin katledildiği topraklarda Mayakovski'ye güneşin doğduğu saatleri sevdiren emek ordusunun işçileridir. </p>
<p class="calibre2"/>
<p class="calibre2">Mayakovski'nin kitabında sayılarının azlığından olsa gerek, ABD'deki gözlemlerinin yer aldığı bölümde Kızılderililere rastlayamıyoruz. </p>
<p class="calibre2">Yalnızca  şöyle bir değerlendirme yer almaktadır: "Amerikalılar, Amerika'nın ruhunu, ritmini bulmaya çalışıyor. Bir zamanlar Manhattan'ın  ıpıssız, dağ yollarından kedi gibi ürke ürke giden eski Kızılderililerden başlayarak, Amerikalıların yürüyüş biçimini bulmaya çalışıyorlar. Sağ kalan Kızılderililerin tıpkı müzeler gibi özenle koruyorlar. Bu toplumun en garip yanı da, daha düne kadar aşağılık bir şey olarak gördükleri birtakım ünlü Kızılderili soylarıyla kendilerini akraba saymalarıdır. Amerika'da doğmamış olan sanatçıları pek önemsemiyorlar." </p>
<p class="calibre2"/>
<p class="calibre2">"Rochambeau" adlı gemiyle New York'tan ayrılan Mayakovski açık denize çıkmadan önce son gözlemini kâğıda not düşer. "Amerikan Kadın Özgürlük Anıtı elindeki meşaleyi sallıyor, arkasındaysa Gözyaşı Adası'nın hapishanesi duruyor." </p>
<p class="calibre2"/>
<p class="calibre2">Özgürlük Anıtı ve hapishane!.. Kızılderililere düşen payın hangisi olduğunu çok iyi bilen Mayakovski'nin yanından ayrılarak  şiirleriyle dünyayı güzelleştiren bir başka şaire doğru kanat çırpıyoruz... </p>
<p class="calibre2"/>
<p class="calibre2"/>
<p class="calibre2">Nâzım Hikmet Ve Kızılderililer </p>
<p class="calibre2"/>
<p class="calibre2">Kristof Kolomb'u anlatmak üzere Oregon'un Porta ilçesinde derse giren Bili Bigelovv adlı öğretmen ön sırada oturan bir kız öğrencinin cüzdanını alır.  Bu  olay  tüm  sınıfın gözleri önünde olmuştur. Herkes şaşkındır!... </p>
<p class="calibre2">Böylesine açık yapılan hırsızlığa bir anlam veremez çocuklar. Kız öğrenci tepki göstermek zorunda kalır: "Cüzdanımı aldınız"... Ve öğretmen derse başlar: "Hayır. Cüzdanını keşfettim!" </p>
<p class="calibre2"/>
<p class="calibre2"/>
<p class="calibre2">Coğrafya derslerinde, Kolomb'un Amerika'ya adım atmasıyla beyaz adamın patates ve domates ile tanıştığı  öğretilir. Patates, mutfaklarda kolaylıkla yer bulur kendisine. Domates ise Fransızlar tarafından kadınlara uzun bir süre "aşk meyvesi" olarak sunulur! </p>
<p class="calibre2"/>
<p class="calibre2">Bir zamanlar, İstanbul'un Göztepe semtinde bulunan taş mektebin bahçesindeyiz... Teneffüsteki öğrencilerin bağrışmaları arasından bir ses çarpar kulağımıza: "Patates... Patates..." Görünürde patates falan yoktur. </p>
<p class="calibre2">Ama lâkabını sömürgecilerin getirdiği bir yiyecekten alan çocuk kendisini kızdıran arkadaşlarının peşinden koşmaktadır. O çocuk ki, yıllar sonra "Vatan, Amerikan üsleri, Amerikan bombası, Amerikan donanması topuysa" vatan haini olmayı kabul eden Nâzım Hikmet’tir. </p>
<p class="calibre2"/>
<p class="calibre2">Çocuk dergilerinde çıkan "Okyanusya Vahşileri Arasında", "Afrikalı Yamyamların Elinden Nasıl Kurtuldum" gibi hikâyeleri "üşenmeden" </p>
<p class="calibre2">okuyan Orhan Selim, Tan gazetesindeki köşesinde 30.8.1935 tarihinde yayınladığı yazısında  şu soruyu sorar: "Müstemlekeci Avrupa devletlerinin çocuklarında, müstemleke halkına karşı bir düşmanlık uyandırmak için yazılan ve Avrupalı çocuğa, kendisinin Asyalı ve Afrikalıdan çok daha yüksek bir varlık olduğunu telkin etmek ülküsüyle ortaya çıkarılan bu yalancı ve düzenbaz neşriyatın, bizim çocuklarımızla ne gibi bir bağı olabilir?" </p>
<p class="calibre2"/>
<p class="calibre2">Orhan Selim, "Amerika Vahşileri" başlıklı yazısının sonunda sözü Kızılderililere getirir: "Eskiden Amerika Vahşileri diye filmler gösterilirdi. Bu filmler yüzünden, birçok sinemacılar para kazandıydı ama memleket çocukları, istilaya uğramış yurdunu korumak için uğraşan insanları Amerika Vahşileri adı altında tanıdı gitti... Amerika Vahşileri dolabına kapılmayalım artık." </p>
<p class="calibre2"/>
<p class="calibre2">İlkokul sıralarındayken, hepimiz, patates baskıyla resimler yapmışızdır. </p>
<p class="calibre2">İşte, Orhan Selim'de, yaşantısının büyük bir bölümünü baskı altında geçiren "patates" lâkaplı Nâzım Hikmet’ten başkası değildir!. </p>
<p class="calibre2"/>
<p class="calibre2">Nâzım Hikmet'in şiirlerinde, beyaz adamın üslerine, bombasına ve donanma topuna karşı vatanını "korumak için uğraşan" Kızılderililere bir yerde rastlarız: </p>
<p class="calibre2"/>
<p class="calibre2">Sayın halkları bütün ırkların, Endonezyalısı, Almanı, Eskimo’su, Sudanlısı, Çinlisi, Türkü, Ermeni’si, Yahudi’si, Arabi, Lehlisi, Rus’u, Meksikalısı, Norveçlisi, Kırgız’ı, Abhazlısı, Hintlisi, Kürdü, Fransız’ı, Fars/,Liberyalısı, İngiliz’i, Amerikalısı: ak, kara, kırmızı, Irkçılığa karşı olarak yazdığı "Orası" adlı  şiirinde halklara "Ne birbirinizden üstün ne birbirinizden aşağı" diye seslenen Nâzım Hikmet, Amerika'daki ak ve kara insanların yanında "kırmızı" tenli olanları, yani Kızılderilileri de unutmaz. Amerika yerlilerinin Kızılderili olarak adlandırılması bir yanılgıdır aslında. Beyaz adam, ilk kez karşılaştığı yerlilerin kırmızı tenini görünce onlara "Kızılderili" adını koyar. Oysa yerliler, kırmızı toprak ile boyamışlardı üstlerini!.. </p>
<p class="calibre2"/>
<p class="calibre2">Nâzım Hikmet'in "beyazı, siyahı, yerlisi" yerine "ak, kara, kırmızı" </p>
<p class="calibre2">demesinin nedeni, hiç şüphesiz ki, "k" harfini Türkçenin en hâkim harfi sayması ve sıkça kullanmasıdır. </p>
<p class="calibre2"/>
<p class="calibre2">Amerika'ya gitmek için vize alamayan Nâzım Hikmet'in yaşantısı boyunca bir Kızılderili ile karşılaşıp karşılaşmadığını bilemeyiz. Ama Tan gazetesindeki yazısının ülkemizde, Kızılderililere yapılan haksızlıkların dile getirildiği ilk yazı olmadığını söyleyebiliriz. Ahmet Mithat Efendi, 1890'da yayınladığı "Amerika Vahşet Âlemi" adlı kitabında Nâzım Hikmet'in karşı çıktığı "vahşi" tanımlamasını kullanmış </p>
<p class="calibre2">olsa da, Kızılderililerin ne denli iyi niyetli olduklarının ve nasıl bir oyuna getirildiklerinin ayrımındadır: "Vahşiler Avrupalıların o süslü kıyafetleri altında ne yaman entrikalar sakladıklarını bilmeyerek ilk saffeti halleriyle bunların düşmanlıklarından korkmamak lazım geleceği gibi dostluklarına da tamamıyla emniyet gösterilmek iktiza eyleyen adamlar olduklarını ümide düşerler. Aradan birkaç sene geçmelidir ki Avrupalılar zapt eyledikleri yerlerde kendilerini güzelce yerleştirip temelleştirsinler de asıl yerliler aleyhinde müstaid oldukları mezalimi meydana çıkarıp biçare yerliler dahi bunların ne yaman düşmanlar olduklarını arılayabilsinler." </p>
<p class="calibre2"/>
<p class="calibre2">Kafka'nın "Amerika" adlı kitabını yazması gibi Ahmet Mithat Efendi'de bir diğer adı "Rikalda" olan "Amerika Vahşet Âlemi”ni söz konusu ülkeye gitmeden kaleme almıştır! </p>
<p class="calibre2"/>
<p class="calibre2">Kitapçılarda satılan  şef posterlerinde yer alan yazılarda Kızılderililerin direnişi doğayı koruma çabası olarak yansıtılıyor. Evet, doğaya karşı son derece saygılıydı  Kızılderililer. Kendilerini katleden sistemin bir gün suyu ve havayı da kirletip, insanlığın sonunu hazırlayacağını çok iyi biliyorlardı. Bu yüzden sömürgeci sistem içinde beyaz adam ile eşit haklar kazanmak yerine özgürlük kavgası verdiler. </p>
<p class="calibre2"/>
<p class="calibre2">2.2. 1956 tarihli "Dolmuş" dergisinde, Nâzım Hikmet'e saldıran Peyami Safa ile alay etmek amacıyla ona şu söz yakıştırılır: "Bütün Kızılderililer komünisttir." </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Kızılderililer Atlantisli mi?.. </p>
<p class="calibre2"/>
<p class="calibre2">Alman  şair Bertolt Brecht "Okumuş bir işçi soruyor" adlı  şiirinde sözü Platonun yazdıklarıyla bilgi sahibi olduğumuz kayıp kıta Atlantis'e getirir: </p>
<p class="calibre2"/>
<p class="calibre2">“Atlantis’te, o masallar ülkesinde bile, </p>
<p class="calibre2">boğulurken insanlar uluyan denizde bir gece yarısı, bağırıp imdat istedilerdi kölelerinden.” </p>
<p class="calibre2"/>
<p class="calibre2">Birçok Kızılderili kabilesinde anayurtlarının okyanus ortasında, bir felaket sonucunda yok olan büyük bir ada olduğu inancı yaygındır. </p>
<p class="calibre2">Ayrıca, kaybolan adanın gelecekte yeniden yeryüzüne çıkacağına inanılır. Aynı inanç, Afrika kıyılarında bulunan Berberilerin söylenceleri arasında da yer alır. Kızılderililer, bir çok bilim adamı tarafından bir göktaşının çarpması sonucu yok olduğuna inanılan Atlantis adasından kurtulanlar olabilir mi?.. </p>
<p class="calibre2"/>
<p class="calibre2">Atlantis'i araştıranlar Platon'un verdiği bilgilerin ışığında kayıp adanın yüz ölçümünün 1.553.994 km2olduğunu hesapladılar. </p>
<p class="calibre2"/>
<p class="calibre2">Okyanus yatağında yapılan araştırmalar Azor Adaları'nın, Madeira ve Cape Verde Adaları ile St. Peter ve de St. Paul kayalıklarının Atlantis'in parçaları olduğunu göstermektedir. Özellikle, Azor Adaları'nın bağlı olduğu okyanus dibindeki Dolphin Sırtı'nda bulunan dağ ve vadi yapılarının su düzeyinin üstündeki etkenlerce oluşabileceği Atlantis adındaki bir ülkenin tarih sayfalarında boy gösterdiği iddialarını güçlendirir. Yapılan bilimsel çalışmalar Cizvitli peder Athanasius Kircher'in, 1665'te yayınlanan "Mundus Subterraneous" adlı kitabında Azor Adaları'nın Atlantis'in dağ dorukları olarak gösterdiği haritasını doğrulamaktadır. Bir zamanlar, Atlas Okyanusu'nda, Avrupa ve Amerika arasında atlama taşı gibi kullanılan bir kıtanın varlığı su götürmez bir gerçektir... </p>
<p class="calibre2"/>
<p class="calibre2">Brecht'in  şiirindeki gibi kölelerin imdat isteyen sahiplerini kurtarıp kurtarmadıklarını bilemeyiz ama Menominee, Dakota, Zunu ve Mandan kabilelerinin açık tenli, kumral ve mavi gözlü insanlardan oluştuğunu söyleyebiliriz. Bu kabileler arasında Atlantis kökenli olmaya en uygun -</p>
<p class="calibre2">Mandan Kızılderilileridir. Atalarının "ışıkları hiç sönmeyen kentlerde" </p>
<p class="calibre2">yaşadığına inanan Mandan Kızılderilileri arasında bir tufan söylencesi yaygın olmakla birlikte, ayinlerini bir tekne imgesi etrafında yapmaktaydılar. Günümüzde, soyu yok edilen Kızılderili kabilelerinden biri de Mandanlardır. </p>
<p class="calibre2"/>
<p class="calibre2">Aztek ve İnkalar, güneşin doğduğu ülkeden gelen beyaz tenli, uzun boylu ve sakallı insanlardan söz ederler. Topraklarını yüzyıllar önce ziyaret eden ve kendilerine güzellikler öğreten beyazların varlığına inanan yerli halkın,  İspanyol sömürgecileri iyi niyetle karşılamalarının nedeni bu söylencedir. Sakallı, uzun boylu, beyaz tenli insanların Galyalı, Fenikeli, olmasının yanı sıra Viking ve Etrüsk kökenli oldukları iddia edilirken, Büyük İskender'in yolunu şaşırmış denizcileri ve de R. </p>
<p class="calibre2">Oğuz Türkkan sayesinde Türkler de bu kervana katılırlar. Bu arada, </p>
<p class="calibre2">"Tanrıların Arabaları" adlı kitabın yazarı Erich Von Damken, tartışmaya uzaylıları katmayı da ihmal etmez!.. </p>
<p class="calibre2"/>
<p class="calibre2">Kızılderililerin, Atlantis halkı ile bir bağlantısının olup olmadığı konusunda kesin bir yargıya varılamaz. Ancak, Atlas Okyanusu'nda, atlama taşı gibi kullanılan bir kara parçasının bir dönem var olduğu düşünülür ise Kızılderililer ile yeryüzündeki diğer kültürler arasında görülen benzerliklerin nedeni açıklanabilir. Aynı  şekilde, Pasifik Okyanusu'nda "Mu" adı verilen bir kara kütlesinin de sulara gömüldüğü göz önüne alınırsa Amerika kıtasında, uzak doğu kültürüne ait bulgulara rastlanılmasının nedeni de anlaşılabilir. </p>
<p class="calibre2"/>
<p class="calibre2">Yeryüzünde, birbirlerinden habersiz olsalar da, kültürler arasında benzerliklerin görülmesi son derece doğaldır. Çünkü, her şeyden önce paylaşılan aynı doğadır!.. 10. yüzyılda yaşayan Ömer Hayyam'dan bir rubai okuyalım. </p>
<p class="calibre2"/>
<p class="calibre2">Şu testi de benim gibi biriydi; O da güzele vurgun, dertliydi. Kim bilir, belki boynundaki kulp da Bir sevgilinin bembeyaz eliydi 15. yüzyıl şairlerinden Fuzuli de, şu dizelerinde aynı duyarlığı gösterir: </p>
<p class="calibre2">"Ey dostlar! Sevgilinin elini öpme arzusuyla ölürsem, / toprağımdan testi yapın ve onunla sevgiliye su verin." </p>
<p class="calibre2"/>
<p class="calibre2">Fuzuli'nin, Ömer Hayyam'dan etkilendiği düşünülebilir ama Meksika'da dilden dile gezinen, çok eski tarihli şu şiire ne demeli: Ben ölünce, kadınım toprağımı al, Kupa yapıp üzerine şu yazıyı yaz: Susayınca dudağına götür beni, </p>
<p class="calibre2"/>
<p class="calibre2">Islanırsa dudağın şunu bilesin ki Erkeğindir sana öpücük veren, Her üç şiirde de aynı imgenin kullanıldığını görüyoruz. Şairi bilinmeyen Meksika  şiiri ile Hayyam ve Fuzuli'nin dizeleri arasında Atlas Okyanus'u yer almaktadır. Şiirlerdeki benzerlik, birbirlerini tanımasalar da, kültürler arasında ortak duyarlıkların, sanat yapıtlarının, inançların, kilim motiflerinin ve de yaşam biçimlerinin oluşabileceğinin açık kanıtıdır. </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Soyguncu Şair </p>
<p class="calibre2"/>
<p class="calibre2">1834'te, Paris'teki Doğal Bilimler Akademisi'ne, yolculuklarını bir geminin ambarında "yük" olarak yapan dört Kızılderili hibe edilir. Bilim adamları  Kızılderilileri saatlerce gözlemleyip notlar alırlar. Bunun dışında kalan zamanda ise Paris halkına para karşılığında gösterilirler. </p>
<p class="calibre2">Ama Kızılderililer akademiye fazla kazanç sağlamazlar. İki ay sonra üçü ölmüştür çünkü... Hayatta kalmayı başaran Tacuahe adlı savaşçı ise yeni doğan kız çocuğuyla kaçıp, kayıplara karışır. Tacuahe'nin yaşayıp yaşamadığı, ülkesine dönmeyi başarıp başaramadığı konusunda hiçbir haber alınamaz! </p>
<p class="calibre2"/>
<p class="calibre2">Bu olaydan otuz üç yıl sonra, Parisli M. L. Simonin, Amerika'ya gider, 13 </p>
<p class="calibre2">Eylül 1867'de yola koyulan Fransız’ın seyahat notları ülkemizde "Hayat Tarih Mecmuası”na Kasım 1967 sayısında yayınlanır. "100 Yıl Önceki Amerika" başlığıyla okura sunulan yazının ilk sayfalarında bir posta arabasına saldıran Kızılderililerin resmi yer alır. Resmin üst köşesinde ise şu yazılıdır: "Coloradolu Kızılderililer, bir posta arabasına saldırıyor." </p>
<p class="calibre2"/>
<p class="calibre2">Yazının kahramanı Mösyö Simonin de notlarına ayın en uğursuz günü yola çıktığını yazarak başlar: "Eh, Yeni Dünya'ya, altın arayıcılarının memleketine, kafatası derisi yüzen Kızılderililerin ülkesine gitmeyi göze aldığıma göre, her türlü felaketi şimdiden kabullenmem gerekirdi." </p>
<p class="calibre2"/>
<p class="calibre2">Simonin, beyaz adama altın arayıcısı, Kızılderili’ye ise kafatası derisi yüzen vahşi rolünü biçtiği yolculuğuna "Saint Laurent" adlı gemiyle çıkar. 24 Eylül sabahı New York'a vardığında kentin bir gazete haberi ile çalkalandığını görür!.. Kızılderililerin saldırısına uğrayan bir telgraf işçisinin anlattıklarını okuyup defterinin bir köşesine not etmekte geç kalmaz: "Bir ara, alaca bir ata binmiş genç bir Kızılderili’nin bana doğru geldiğini gördüm. Şöyle böyle on metre kalınca tüfeğini ateşleyip beni kolumdan vurdu, arkasından da tüfeğinin dipçiğini başıma indirerek yere yıktı. Bayılmışım. Birden, tarif edilmez bir acı ile kendime geldim. </p>
<p class="calibre2">Baktım: Başımı koltuğunun altına sıkıştırmış elindeki sivri uçlu bıçağını boynuma sokup, kafa derimi saçlarımın altından kaldırmaya çalışıyordu." </p>
<p class="calibre2"/>
<p class="calibre2">Okurlarına yüzyıl önceki Amerika'yı sunan "Hayat Tarih Mecmuası" </p>
<p class="calibre2">yukarıdaki anlatımı bir resim ile süsler. Resmin içeriğinin ne olduğunu alt yazısından öğrenelim: "Ölmüş düşmanın kafatası derisini yüzen Siyu Kızılderılisi"... Tren ile Chicago'ya doğru yol alan Simonin'in saçları dökülmemiş olacak ki, aynı konuya saplanır kalır: "Trendekilerin büyük bir çoğunluğunu Batı'ya giden altın arayıcıları teşkil ettiği için konuşulanların hemen hepsi Kızılderililer etrafında oluyordu. Nasıl posta arabasının yolunu keserler, nasıl sinsi sinsi arkadan yaklaşıp insanı gafil avlarlar, nasıl insanın kafatası derisini yüzerler!" </p>
<p class="calibre2"/>
<p class="calibre2">Fransız gezgin, Chicago'dan Omaha'ya bir posta arabasıyla gider. </p>
<p class="calibre2">Arabada da, hep aynı  şey konuşulur: Kızılderililer. Amerika'nın her yerinde posta arabalarının biçimleri ve renkleri aynıydı. Kırmızı renkli arabaların hepsi de, New-Hampshire'deki Concord kasabasında yapılıyordu.  İçinde oturmak için üç sıranın bulunduğu arabalar dokuz yolcu taşıyabiliyorlardı. Yaz sıcağında bir posta arabasıyla çölü geçmek dayanılacak gibi değildi. Hele bir de, sıranın ortasında oturmuş ve yanınızdaki yolcuların ikisi de şişmansa!.. </p>
<p class="calibre2"/>
<p class="calibre2">Simonin, posta arabasıyla ilgili gözlemlerini şöyle sürdürür: "Kapıların arasından içeri dolan tozu da buna katarsanız, Batı yolculuğunun zor şartları ortaya çıkmış oluyor. Bununla beraber, yolcular arasında kadın varsa, arabada yer beğenme hakkı önce ona veriliyor. Tabii dolayısıyla kocasına da... Kenarda oturmak belki biraz daha rahat, ama bir Kızılderili hücumunda vurulmak işten bile değil." </p>
<p class="calibre2"/>
<p class="calibre2">Oysa posta arabalarına düzenlenen saldırılarda öncelik soyguncu beyaz adamdaydı. Kızılderililer ancak verdiği sözü tutmayan Büyük Baba'nın askerleri köylerini yakıp, kadınları ve çocukları öldürdüğü zaman kendilerine ayrılan topraklardan geçen posta arabalarına saldırıyorlardı. </p>
<p class="calibre2">Yüzü maskeli haydutlar arasında "Black Bart" diye bilinen Charles E. </p>
<p class="calibre2">Bolton'un apayrı bir yeri vardı. Black Bart, soyduğu posta arabalarına şiirler bırakmakla ünlenmişti.  İşte, yolcuların paralarını, değerli eşyalarını yanma alıp uzaklaşırken bıraktığı şiirlerden biri: Ekmek için uzun ve sıkı çalıştım Onur ve zenginlik için Ancak ayaklarımla çok yürüdüm Güzel saçlı, orospu çocuğu Biz yeniden posta arabasında bıraktığımız Mösyö Simonin'e geri dönelim: Gezginimiz saçının bir tek teline zarar gelmeden atların değiştirildiği bir hana ulaşır. Bu arada, yazının yayınlandığı "Hayat Tarih Mecmuası"nın sayfalarındaki resimler de giderek korkunçlasın İki tam sayfada yayınlanan bir resimde okların saplandığı iskelete dönüşmüş insan bedenlerini görürüz. Havada akbabalar uçuşmakta, savaş alanında askerler gezinmektedir... Ve bir yazı: "Bir süvari birliği, Kızılderililerin öldürdüğü askerlerin cesetleri başında." </p>
<p class="calibre2"/>
<p class="calibre2">Sonunda Simonin Kızılderililerin saldırısıyla karşılaşır: "Tam atlar değişirken tiz bir çığlık, arkasından silah sesleri, hepimizi yerinden sıçrattı. Emekli albay tabancasına el attı, maliye bakanlığının vergi memuru beylik revolverine uzandı, arabacı ise sadece küfretti. Meğer Kızılderili gibi çığlıklar atan, bizi korkutmak için muziplik yapan arabacının oğlundan başkası değilmiş. </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Gözyaşı İzleri </p>
<p class="calibre2"/>
<p class="calibre2">Büyük Baba'nın daha göçe zorlanmayacakları sözünü verişinden sonra topraklarından tam beş kez sürüldüklerini anımsatan bir reis şunları söyler: "Bana kalırsa Kızılderililere tekerlek takın. Böylece istediğiniz zaman sürüp götürebilirsiniz onları." </p>
<p class="calibre2"/>
<p class="calibre2"/>
<p class="calibre2">Kızılderililer tekerleği beyaz adamdan öğrenirler. Ama işin garip yanı, danslarında çember kullanıyorlardı. Meksika Vadisi'nde yerleşen kabilelerde ise çocukların tekerlekli oyuncakları vardı. At gibi güçlü bir çekici hayvanın olmayışından olsa gerek, Kızılderililer ulaşımda tekerleği önemsememişlerdir. </p>
<p class="calibre2"/>
<p class="calibre2">Altına pickup çekmiş bir Kızılderili âşık dağlara ve buffalolara. </p>
<p class="calibre2"/>
<p class="calibre2">Özkan Mert'in dizelerinde olduğu gibi İstanbul'da otomobil süren bir Kızılderili görülmese de, sayıları giderek artan bir jeep markasında Amerika yerlilerinden olan bir kabilenin adını okuruz: "Cherokee" </p>
<p class="calibre2"/>
<p class="calibre2">Kızılderililerin  İroquois boyundan olan bu kabile, adını daha güneyde yaşayan Moskogee'lerin dilinden alır. Cherokee "mağara insanı" </p>
<p class="calibre2">demektir. Cherokeelerin karşılaştığı ilk beyaz adam İspanyol seyyah Hernando de Soto'dur. 1540 yılındaki karşılaşmanın ardından iç kesimlerde yaşadıkları için Cherokee'lerin uzun bir süre beyaz adam ile fazla bir teması yoktur. Fransızlara karşı İngilizlerin yanında yer alan bu kabile, kolonilerin bağımsızlık savaşında bile kraldan yana olmuşlardır. </p>
<p class="calibre2">Bundan yararlanmak isteyen kraliyet, Cherokeeleri kolonilerin üstüne saldırtır. Melezlerin önceden yapmış oldukları uyarılar doğabilecek olan büyük bir savaşı önler. </p>
<p class="calibre2"/>
<p class="calibre2">1820 yılına gelindiğinde Cherokeeler, ABD modeline uygun olarak bir hükümet kurarlar. Ancak, Georgia Eyaleti Kızılderililerin toprakları üstünde hak iddia ederek mahkemeye başvurur. Karar verecek olanlar da elbette ki beyaz yargıçlardır?... Ve sonunda Cherokeelerin toprakları ellerinden alınır. Ordu, katliamlar yaparak yerli halkı göçe zorlar. Clark VVissler "Kızılderililerin Tarihi" adlı kitabında konuyla ilgili şu açıklamayı yapar: "Olayların insanlık dışı ve vahşi yanlarını buraya almıyor ve okurların duygularına dokunmuyoruz; ancak her sadık Amerikalı, yüksek bir ulusal değerler seviyesini koruma azmini güçlendirmek için bu kayıtları okumalı." </p>
<p class="calibre2"/>
<p class="calibre2">Katliamın boyutları sayfalara sığmayacak kadar korkunçtur. </p>
<p class="calibre2">Cumhurbaşkanı Andrevv Jackson'un zulmünden kurtulmayı başaran Cherokeelerin büyük bir kısmı daha batıda bulunan "Kızılderililer Ülkesi"ne yerleşirler. </p>
<p class="calibre2"/>
<p class="calibre2"/>
</body>
</html>
