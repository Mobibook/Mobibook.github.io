<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_25">24</h1>

    <p class="normal">Luke hâlâ ışın kılıcını sağ elinde gevşekçe tutuyordu. Silahı sıkıca kavrayıp düğmesine basarken arkasından gelen sesin sahibini görmek için döndü.</p>

    <p class="normal">“Bir arkadaşa bakmıştım da,” dedi Luke. Denemeye değerdi.</p>

    <p class="normal">Karşısındaki yabancı bir Nikto’ydu ve Luke’un yorumu bir an için de olsa onu şaşırtmıştı. Ardından Luke’u tanımasıyla gözleri birden büyüdü. Hemen silahını çekti.</p>

    <p class="normal">Luke ışın kılıcını açtı. Kılıcın ışığı loş odayı aydınlattı.</p>

    <p class="normal">Nikto ateş etti. Kendini Güç’e teslim eden Luke kılıcıyla lazeri karşıladı ve geri yansıyan lazer Nikto’yu ayağından vurdu. Silahını düşüren Nikto acıyla bağırıp zıplamaya başladı.</p>

    <p class="normal">“Oy, oy, oy ,oy!”</p>

    <p class="normal">Eğer tehlike içerisinde olmasaydı bunu izlemek eğlenceli bile olabilirdi. Gizlice ortalıkta dolaşmak buraya kadardı.</p>

    <p class="normal">Luke yaralıya doğru koşup bir omuz atarak onu yere yıktı.</p>

    <p class="normal">Swoop sürücüleri gibi Nikto’nun da küfür etme konusundaki yeteneği nişancılığından iyiydi.</p>

    <p class="normal">Koridordaki kapılar bir bir açılırken ve yeni uyanmış olan kelle avcıları da koridora dolmaya başladı.</p>

    <p class="normal">An bu andı.</p>

    <p class="normal">Kılıcını savurarak özgürlüğe giden yolu açmaya başladı.</p>

    <p class="normal">Leia ve Chewie, Guri’yle buluşacakları yere geldiler. Burası yüzeydeki herkese açık bir parktı, plasticrete ve durasteel’le çevrili yeşillikle dolu bir alan.</p>

    <p class="normal">“Beklediğimden uzun sürdü,” dedi Guri, onları gördüğü zaman.</p>

    <p class="normal">Guri kendisine baktığında Leia onun kendisinden hiç de hoşlanmadığını hissetti.</p>

    <p class="normal">“Beni takip edin,” dedi Guri.</p>

    <p class="normal">Lazer ışınları Luke’a yağmaya devam etti –</p>

    <p class="normal">Güç onun tahmin ettiğinden çok daha hızlı hareket etmesine imkan vererek ışın kılıcıyla çevresinde kendisini lazer ışınlarından koruyacak bir ağ örmesine izin verdi. Lazerler yere, duvarlara, kelle avcılarına ve tavana yansıyordu. Burası artık nerede durursa dursun herkes için tehlikeli bir hal almıştı.</p>

    <p class="normal">Kendi hızına ve yeteneğine ne kadar hayran kalsa da bunu uzun süre devam ettiremeyeceğini biliyordu. Eğer tek bir atışı ıskalarsa sonu gelirdi. Buradan çıkmazsa eninde sonunda onun hakkından geleceklerdi.</p>

    <p class="normal">Koridorda ileri doğru koşmaya başladı, diğerleri de yansıyan lazerlerden korunmak için geri çekildiler.</p>

    <p class="normal">Hepsi birden bağırıyordu:</p>

    <p class="normal">“Salak herif, dikkat et!”</p>

    <p class="normal">“Orada, vurun şunu!”</p>

    <p class="normal">“Dikkat et, dikkat et!”</p>

    <p class="normal">“Vuruldum!”</p>

    <p class="normal">Çıkışa ne kadar kaldığını bilmiyordu. Eğer yakın değilse başaramayacağını düşünmeye başlamıştı.</p>

    <p class="normal">Fakat Luke kendisini Güç’e bırakıp bir yandan savunup bir yandan da karşısına çıkan her şeyi doğrayarak yoluna devam etti. Fazla seçeneği yoktu; farklı şeyler hakkında düşünmeden edemiyordu.</p>

    <p class="normal">İleride soldaki duvar aniden patladı.</p>

    <p class="normal">Tüten enkazlar ortalığa dağıldı. Kelle avcılarından bazıları bu patlamayla birlikte ortadan kalkarken diğerleri de kaçtı. Luke’un boğazı koridora dolan dumandan yanmaya başladı.</p>

    <p class="normal">Ortalık karışmıştı.</p>

    <p class="normal">“Ne-?”</p>

    <p class="normal">“Luke?”</p>

    <p class="normal">Bu sesi tanıyordu.</p>

    <p class="normal">“Lando? Bu tarafa!”</p>

    <p class="normal">Luke bir kez daha ateş edildiğini gördü ama bu sefer kendisine değildi. Kelle avcısının teki yere yığıldı.</p>

    <p class="normal">“Toparlanın!” diye bağırdı birisi. “Saldırıya uğradık.”</p>

    <p class="normal">Kimse neler olduğunu bilmiyordu.</p>

    <p class="normal">Luke, Lando’nun duman içerisinden geldiğini gördü, Lando ateş ederek sersemlemiş birkaç kelle avcısının daha işini bitirdi.</p>

    <p class="normal">“Bizim karşımızda kim durabilir?” dedi Lando. Sırıttı. “Yardım lazım mı?”</p>

    <p class="normal">“Yardım mı? Gitmek istediğimi kim söyledi? Daha yeni ısınmaya başladım.” Luke atılıp bir tüfeğin daha namlusunu kesti. Sahibi kıvılcımlar saçan silahı attı ve kaçtı.</p>

    <p class="normal">“Anlaşılan öyle. Bu taraftan.”</p>

    <p class="normal">Lando ateş ederek önden devam etti. Luke da lazerleri kesmeye devam ederek arkasından koştu.</p>

    <p class="normal">Yıkılan duvardan geçip geceye karıştılar.</p>

    <p class="normal">Kelle avcılarının şaşkınlığının geçmesi uzun sürmezdi. Ne kadar çabuk uzaklaşırlarsa o kadar iyi olurdu.</p>

    <p class="normal">“Ödünç aldığım landspeeder’ı az ileriye bıraktım,” dedi Lando. Durdu ve arkalarındaki binaya ateş etti. “Bir yolculuğa ne dersin?”</p>

    <p class="normal">Yıkık duvarın ardından gelen bir çığlık Lando’nun lazerinin yerini bulduğunun işaretiydi.</p>

    <p class="normal">“Falcon beş dakika uzaktaki bir parkta. Gemiyi Threepio’ya emanet ettim.”</p>

    <p class="normal">“Threepio? Leia ve Chewie nerede?”</p>

    <p class="normal">“Uzun hikaye. Gemiye bir varalım, sonra anlatırım.”</p>

    <p class="normal">“Beni burada nasıl buldun?”</p>

    <p class="normal">“Dash bana gezegenden bahsetti. Buraya geldim ve Bothanların evine yapılan baskını duydum. Bana iyilik borcu olan birkaç kişiyi tanıyordum; bu zibidilerin nerede yuvalandığını onlar bana söyledi.”</p>

    <p class="normal">Lando çöktü. Bir lazer vızıldayarak üzerinden geçti. “Soru cevap oyununu bırakıp yolumuza devam etsek nasıl olur?”</p>

    <p class="normal">“İyi fikir.”</p>

    <p class="normal">Kaçtılar.</p>

    <p class="normal">Kelle avcıları peşleri sıra ateş ederek gelmeye devam etti.</p>

    <p class="normal">Xizor altı yüz yaşındaki ateşdikeni ağacının alt dallarını süzdü.</p>

    <p class="normal">Bu küçük ağaç bir... iş anlaşmazlığının ardından Black Sun’la arasını düzeltmeye çalışan eski bir rakibinin hediyesiydi. Yarım metreden daha kısa olan bu küçük ağaç, yüz metre uzunluğunda olan ve sadece Abbaji’deki Irugian yağmur ormanındaki tek bir koruda yetişen ateşdikeni ağacının bire bir kopyasıydı. Ağaç on nesildir bu rakibin ailesine aitti ve böyle şeylerin değerini bilen kişiler için çok değerliydi. Fakat servetini kaybedip iflas etse bile Xizor bu ağacı on milyon krediden aşağı satmazdı.</p>

    <p class="normal">Bu fiyatı hatta daha fazlasını ödeyecek kişiler de vardı. Bu tür küçük ağaçlar onlara tarih adına pek çok şey öğretiyordu.</p>

    <p class="normal">Küçük mekanik makasını büyük bir titizlikle kullanmaya devam etti. Bir dalı makasının ağzına ortaladı... ve... kesti.</p>

    <p class="normal">Ah. Mükemmel. Bu tek kesik bu yıl yapılması gereken yegane budamaydı. Gelecek yıl belki de diğer daldaki eğri bir çıkıntıyı budaması gerekecekti. Ama önünde daha bir yıl vardı. Makası dikkatlice geri çekti. Ateşdikenine saygı gösterdi. Çok güzeldi. Eski sahibinin hatalarını telafi edecek kadar güzeldi. Sahibi karar verme konusunda başarısız olabilirdi, ama bu ağaca sahip olması zevkli ve akıllı bir adam olduğunu gösteriyordu. Eğer hafifletici nedenler varsa hatalar affedilebilirdi. Xizor nihayetinde bir canavar değildi, medeni biriydi.</p>

    <p class="normal">Prenses Leia’nın onun gerçek kişiliğini keşfetmesine izin verecekti. Tıpkı hakkındaki daha kişisel şeyleri de öğrenmesine izin vereceği gibi...</p>

    <p class="normal">“İyi olduğunuzu görmek çok güzel, Efendi Luke.”</p>

    <p class="normal">“Seni görmek de güzel, Threepio.”</p>

    <p class="normal">Lando onları geçip Falcon’un kokpitine yerleşti.</p>

    <p class="normal">“Kımılda, Luke,” dedi Lando. “Sadece kelle avcıları değil derdimiz. Bu tarafa doğru gelen bir İmparatorluk konvoyu var. Hiperuzaydan çıkıp sisteme girdiler.”</p>

    <p class="normal">Luke aceleyle koltuğuna koşup oturdu ve kemerini bağladı.</p>

    <p class="normal">“Bak sen. Tanımadığımız birileri mi gelenler?” uçuş öncesi düğmelerine bastı.</p>

    <p class="normal">“İsimlerini okuyacak kadar yaklaşamadım ama sancak gemisi bir yıldız destroyeri.”</p>

    <p class="normal">“Victory sınıfı mı?”</p>

    <p class="normal">“Daha da büyük.”</p>

    <p class="normal">“İmperial sınıfı mı?”</p>

    <p class="normal">“Tekrar dene.”</p>

    <p class="normal">Luke gözlerini kocaman açarak Lando’ya baktı. “Hadi be.”</p>

    <p class="normal">“Aynen. Süper sınıfı.”</p>

    <p class="normal">“Yoksa Executor mı?”</p>

    <p class="normal">“Dediğim gibi fazla yaklaşamadım. Ama o sınıf gemilerden kaç tane var ki zaten? Bu bebekleri keyiflerinden göndermezler etrafa.”</p>

    <p class="normal">Luke uzay boşluğuna baktı. Darth Vader mıydı? Burada ne işi vardı?</p>

    <p class="normal">“Neyse şu uçuş kontrollerini aradan çıkaralım,” dedi Lando. “Burada durmamıza gerek kalmadı artık.”</p>

    <p class="normal">“Bence de. Dur. Artoo X-kanadımda.”</p>

    <p class="normal">“Biliyorum. Onu gördüm, yerini biliyorum. Üzerine gidip çekici ışınla gemiyi çekip bizimkine bağlayacağız.” Lando kontrol panelini işaret etti. “Buradan son hız kaçmamız gerek. O canavarın içindeki Darth Vader olmasa da yine de bulaşmamak lazım.”</p>

    <p class="normal">Luke başını salladı ve telsizi açtı. “Nereye gidiyoruz?”</p>

    <p class="normal">“Tatooine’e dönüyoruz. Leia oraya gitmemizi istedi.”</p>

    <p class="normal">“O nerede?”</p>

    <p class="normal">“Bunu daha sonra konuşalım, tamam mı?” Lando kontrollere dokundu ve geminin motorlarının canlandığını duydu.</p>

    <p class="normal">“Yerine otursan iyi olacak, Goldie,” diye bağırdı Lando. “Yola çıkıyoruz!”</p>
  </div>

  <div class="calibre1" id="calibre_pb_53"></div>
</body>
</html>
