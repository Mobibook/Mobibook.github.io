<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_19">18</h1>

    <p class="normal">İmparator normalde çok zeki bir adamdı. Nadiren Darth Vader’ın pek de akıllıca olmadığını düşündüğü şeyler yapardı.</p>

    <p class="normal">Ama Vader, İmparator’un kalesinde efendisinin karşısında dururken, bu son çevrilen dolaplar ona tek kelimeyle salakça gelmişti, salakça ve tehlikeli.</p>

    <p class="normal">Ama bunu ne İmparator’un yüzüne ne de arkasından söyleyebilirdi. Fakat İmparator zihin okuyabilecek kadar güçlü değildi yoksa bu düşüncelerini fark ettiği anda onu olduğu yerde yok ederdi. Yine de Vader efendisine bakarken eğer düşünce okuyabilseydi bu planı asla kabul ettiremezdim diye düşündü.</p>

    <p class="normal">“Farklı mı düşünüyorsunuz, Lord Vader?”</p>

    <p class="normal">“Sizden farklı düşünmek haddime düşmez, Efendim.”</p>

    <p class="normal">“Öyle olmalı.”</p>

    <p class="normal">Sonra Vader kendi kalesine doğru yürürken bu yeni kumara verdiği tepkiyi düşündü. Bu monitör meselesini temize çıkarabilmek için yapabileceği pek bir şey yoktu. Bekleyecek ve izleyecekti.</p>

    <p class="normal">Bu keyfini pek de yerine getirmemişti.</p>

    <p class="normal">Luke ve Dash, Koth Melan’la birlikte onun özel lanspeeder’ını kullanarak şehirden iki saat uzaktaki bir dağın içerisindeki gizli bir üsse gittiler. Burada Bothan pilotlar ve silah teknisyenleriyle görüşüp gemileri kontrol ettiler.</p>

    <p class="normal">İttifak’ın en yaygın saldırı aracı olan bir düzine BTL-S3 –iki pilotlu Y-kanat- vardı. X-kanatlar ve TIE’lar kadar hızlı değildiler ve ateş güçleri de daha düşüktü ama onlardan çok daha dayanıklıydılar. Son teknoloji ürünü değildiler ama bir yük gemisini durdurmaya da yeterlerdi. İttifak armaları ve kimlik kodları taşıyorlardı.</p>

    <p class="normal">“Bir sürü antika,” dedi Dash. “Eğer tek bacaklı bir droidden daha hızlı gitmek istersen muhtemelen inip itmen gerekir.”</p>

    <p class="normal">Luke bu sözleri ciddiye almadı. Filonun lideri olarak dedi ki, “Hepinizin astromech’i var mı?”</p>

    <p class="normal">Türüne göre genç gözüken bir Bothan, liderleri, başını salladı. “Evet, droidlerimiz var ve tüm gemilerimiz standart Novaldex jeneratörlerden güç alan Taim &amp; Bak IX dörtlü lazer toplarıyla donanmıştır. Maalesef Arakyrd fırlatıcılarımızda kullanacağımız proton torpidolarımız yok.”</p>

    <p class="normal">Luke omuz silkti. “Fark etmez. Derdimiz yük gemisini havaya uçurmak değil zaten, aksine onu sağlam istiyoruz. Filonun uçuş süresi nedir?”</p>

    <p class="normal">“Maalesef fazla değil. Çoğumuz nispeten yeniyiz. Bu kuşlarla yüz saat ya da daha az uçtuk. Fakat çocuklar çabuk kaparlar ve topçularımız da iyidir, fazla pratik yapmaya zaman bulamasak da.”</p>

    <p class="normal">Görünüş iyi değildi. “Hedefimiz ulaşmadan birkaç günümüz var,” dedi Luke. “Belki birkaç manevra yapabilecek yerler bulabiliriz.”</p>

    <p class="normal">“Mutluluk duyarız, Komutan Skywalker. Filo emrinizdedir.”</p>

    <p class="normal">Luke sırıttı. Böyle adlandırılmak hoşuna gitmişti. Komutan Skywalker. Belki de ileride Albay ve hatta General Skywalker olabilirdi. General olmak Jedi eğitimine de engel olmazdı. Ben de general değil miydi?</p>

    <p class="normal">Neyse bunlar sonraki meselelerdi. Önce bunu halledecek sonra da Han’ı kurtaracaktı. Hantal bir yük gemisine karşı bu adamlara birkaç gün içinde bir şeyler öğretmek ne kadar zor olabilirdi ki?</p>

    <p class="normal">Leia, uzun uzun kumar makinelerinden birine para atıp atmamayı düşündü. O kadar sıkılmıştı ki bir denese fena olmayacaktı.</p>

    <p class="normal">Avaro yanına geldi. “Gezegen dışından haber geldi. Black Sun’ın temsilcisi olan kadın yoldaymış. Üç gün içinde burada olacak.”</p>

    <p class="normal">Leia çok rahatlamıştı. Avaro ayrılırken Leia da onun dediklerini bir kez daha düşündü. Üç mü demişti? Üç gün daha mı burada kalacaktı?</p>

    <p class="normal">Kadın mı?</p>

    <p class="normal">“Neden olmasın?” diye düşündü, kim demiş kadınlar suç işlemez diye?</p>

    <p class="normal">İçten içe gelecek temsilcinin kadın olmasına da mutlu olmuştu.</p>

    <p class="normal">Geç bile kalmıştı.</p>

    <p class="normal">Bekledikleri ajanlar Bothawui’deki gizli üsse Luke ve Dash’den üç gün sonra geldiler.</p>

    <p class="normal">“İşte uçuş planının koordinatları,” dedi ajan. Küçük bir bilgisayar çıkardı ve masanın üzerine koydu.</p>

    <p class="normal">“Projenin ne olabileceğine dair bir bilgi var mı?” diye sordu Melan.</p>

    <p class="normal">“Hiç yok. Bir Corellia istiridyesinden bile daha sıkılar.”</p>

    <p class="normal">“Bu kötü.”</p>

    <p class="normal">Ajan, tıpkı Luke’un daha önce gördüğü yüzlerce Bothan’a benziyordu. Kalabalığa karışsa asla ayırt edemezdi.</p>

    <p class="normal">“Bu koordinatların doğru olduğundan emin misiniz?” diye sordu Melan. Başıyla küçük bilgisayarı işaret etti.</p>

    <p class="normal">“Eminim. Onu bir yeraltı kaynağımdan aldım. Bana daha önce asla yanlış bilgi vermedi.”</p>

    <p class="normal">“Yeraltı kaynağı mı?” dedi Luke.</p>

    <p class="normal">“Black Sun,” dedi ajan.</p>

    <p class="normal">Luke ve Dash birbirlerine baktılar. “Black Sun mı?” dedi Luke.</p>

    <p class="normal">Melan cevap verdi. “Anlaşılan organizasyon, İttifak’a cilve yapıyor,” dedi. “Birkaç kez bize bu tür hayati bilgiler sağladılar. Sanırım Asiler’in İmparatorluk’a karşı savaşı kazanacağını düşünüyorlar.”</p>

    <p class="normal">“Bunu düşünen bir onlar o zaman,” dedi Dash.</p>

    <p class="normal">Melan, Dash’e baktı ama dediğine cevap vermedi. “Savaş, siyaset gibidir. Sonunda ne olacağı bilinmez. Aklını kullanan kazanır.”</p>

    <p class="normal">Luke başını iki yana salladı. “Hiç hoşuma gitmedi. Karşılığında muhakkak bir çıkarları vardır.” Bu bilginin gelmesinin Leia’nın onlarla görüşmek istediği bir döneme rastlaması da ilginç bir tesadüftü. Ters giden bir şeyler vardı.</p>

    <p class="normal">“Karşılığında hiçbir şey istemediler.”</p>

    <p class="normal">“Henüz,” dedi Dash.</p>

    <p class="normal">“Tamam,” dedi Luke. “Şimdilik bunu bir kenara bırakalım. Ne zaman havalanıp hazır olmamız gerekecek?”</p>

    <p class="normal">“Gönüllülerden oluşan filon çoktan alarma geçirildi,” dedi Melan. “Üç saatten kısa süre içerisinde buluşma noktasında hazır olmalıyız.”</p>

    <p class="normal">“Biz mi?”</p>

    <p class="normal">“Ben de geliyorum,” dedi Melan. “Eğer Dash Rendar’ın gemisinde yer varsa?”</p>

    <p class="normal">Dash, Bothan’a umursamaz bir bakış attı.“Dert değil. Yemek yapabilir misin? Gemiyi beklerken bir şeyler atıştırmak fena olmaz.”</p>

    <p class="normal">“Yemeğe zamanımız olacağından şüpheliyim,” dedi Luke.</p>

    <p class="normal">“Belki olmaz, evlat, ama ben uçarken yiyebilirim.”</p>

    <p class="normal">Luke zoraki gülümsedi. Bu adam kabara kabara sonunda balon gibi şişip uçacaktı.</p>

    <p class="normal">“Gemilerimize dönsek iyi olacak,” dedi Luke.</p>

    <p class="normal">Dash ona dalgacı bir selam verdi. “Emriniz olur, Komutan.”</p>

    <p class="normal">Gitme zamanı.</p>

    <p class="normal">Bir düzine Y-kanat Luke’un komutasında, İmparatorluk devriyelerine görünmemek için, gezegenin ayının sensörlere görünmeyen karanlık tarafına doğru yola çıktı. Formasyonları biraz düzensiz olsa da sahip oldukları deneyime kıyasla grup halinde gayet iyi uçuyorlardı. Onlarla TIE avcılarına karşı savaşa girmek delilik olurdu ama bir yük gemisini kuşatıp teslim almaktan da aciz değildiler.</p>

    <p class="normal">Söz konusu koordinatlara yaklaştıkları zaman pusu kurulmuş olup olmadığını kontrol etti.</p>

    <p class="normal">Ardından, Koth Melan’ı yolcu olarak taşıyan Dash uzayda neredeyse görünmez olan krom rengi gemisiyle geliyordu.</p>

    <p class="normal">“Birbirinizden uzaklaşmayın, beyler,” dedi Luke telsizden. “Neredeyse geldik. Sesinizin çıktığını duyayım, Mavi Filo.”</p>

    <p class="normal">Y-kanat pilotları da dahil oldu. Yaptığı basitti; her gemiye bir numara filoya da bir renk vermişti.</p>

    <p class="normal">“Anlaşıldı,” dedi Luke. “Geldik. Düzeninizi koruyun.”</p>

    <p class="normal">Mavi Filo emrine uyup durdu. Uzay boşluğunda durup beklediler. Eğer koordinatlar doğruysa yük gemisinin yüz kilometreden daha yakın bir mesafede hiperuzaydan çıkması gerekiyordu.</p>

    <p class="normal">Yük gemisinin pilotu belki de uyuyakalmıştı. Belki de gemi gerçek uzaya çıkmıştı ama çok daha farklı bir yere.</p>

    <p class="normal">Gelecek olan geminin yapısı Millenium Falcon’a çok benzemese de yine bir Corellian yük gemisiydi. İki ince burunlu tabağa benzeyen şekil yerine bu gemi uzun ve ovaldi ve arkası dikdörtgen şekilliydi. Ayrıca altında ayrılabilir yük konteynerleri taşıyordu. Şekli büyük bir tabancayı andırırdı.</p>

    <p class="normal">“Uyanın, Mavi Filo. İşte hedefimiz. Saldırı formasyonu.”</p>

    <p class="normal">Gemi hiperuzaydan nispeten yavaş çıkmıştı ama beklediklerinden çok daha yakından geldiği için yeterince zamanları yoktu. Luke standart iletişim kanalını açıp yük gemisini selamladı.</p>

    <p class="normal">“Suprosa’nın güvertesindekilerin dikkatine. Ben İttifak Komutanı Luke Skywalker. Motorlarınızı kapatın ve teslim olmaya hazır olun.”</p>

    <p class="normal">Eğer her şey planlandığı gibi giderse uzay giysisini giymiş olan Koth Melan yine Dash’in gemisinde bulunan korumaların ve teknisyenlerin refakatinde yük gemisine çıkacaktı. Gidip dönmeleri sadece birkaç dakika sürecekti.</p>

    <p class="normal">“Ben Suprosa’nın kaptanı. Delirdiniz mi?” şeklinde bir cevap geldi. “Bizler gübre taşıyoruz! Siz ne biçim korsansınız?”</p>

    <p class="normal">“Bizler korsan değiliz. Dediğim gibi bizler İttifak’a mensubuz ve kim bilir belki de çok büyük bir bahçemiz var. Gemiyi durdur, Kaptan! Kimse zarar görmesin.”</p>

    <p class="normal">Bir süre ses çıkmadı. Muhtemelen pilot da ne taşıdığını bilmiyordu ama Luke inanmamıştı. Eğer gerçekten bilmese onların gemiye çıkmalarına itiraz etmezdi. Eğer –</p>

    <p class="normal">“Dinle ahbap, XTS’e bağlı olarak çalışıyorum ve görevim taşıdığım kargoyu Bothawui’deki ajana teslim etmek. Neden gidip de silah ya da baharat kaçıran birileriyle uğraşmıyorsun?”</p>

    <p class="normal">“Kaptan ya motorlarını kaparsın ya da onları biz kaparız. Topçularımdan bazıları lazerleriyle duvardaki sineği bile vurur.” Neyse ki kimse onların eğitim sırasında nasıl ateş ettiklerini görmüş değildi. Yük gemisinin pilotu nereden bilecekti.</p>

    <p class="normal">Yük gemisi aniden yük modülünü bırakarak hızını arttırdı ve sancak tarafına döndü.</p>

    <p class="normal">Aklınca kaçmaya çalışıyordu.</p>

    <p class="normal">Luke taktik iletişimi açtı. “Anlaşılan zor yoldan halledeceğiz, beyler. Sadece motorlarına nişan alın. Eğer emin değilseniz ateş etmeyin. Bu bebeği havaya uçurmak istemeyiz. Haydi!”</p>

    <p class="normal">Mavi Filo’yla yük gemisi arasındaki mesafe kısa sürede kapandı. Bu işte bir gariplik vardı; gemi silahsız ve Y-kanatlardan çok daha yavaştı. Hangi akla hizmet bu kaptan onlardan kaçmaya çalışıyordu?</p>

    <p class="normal">Yük gemisi yaklaşan avcılara göre manevra yaptı ama zaten menzile girmek üzereydiler. Luke en öndeydi; gemisi Y-kanatlardan daha hızlıydı ve eğer geminin sıradan bir kalkanı varsa birkaç atış motorların işini bitirmeye yeterdi.</p>

    <p class="normal">Ardından da...</p>

    <p class="normal">Artoo bipledi.</p>

    <p class="normal">Luke’un duydukları hiç hoşuna gitmemişti. “Görüntüyü ekrana getir, Artoo.”</p>

    <p class="normal">Yük gemisinin görüntüsü Luke’un ekranında belirdi.</p>

    <p class="normal">Geminin önceden dümdüz olan gövdesinde şimdi dört kırmızı ışık yanıp sönüyordu. Diğer ikisi de mavi renkte yanıp sönmeye başladı.</p>

    <p class="normal">Güvertedeki levhalar açılmış ve gizli silahlar ortaya çıkmıştı.</p>

    <p class="normal">“Dikkat, millet! Bu şeyin dişleri var. Başta ve kıçta dört lazer topu, altta ve üstte birer füze fırlatıcı. Dikkatli olun!”</p>

    <p class="normal">Luke yük gemisinin iskele lazerleri ateş ederken dönmeye başladı. Lazerler iletişiminde parazit yapacak kadar yakından geçmişti.</p>

    <p class="normal">Y-kanatlardan biri, Mavi Dört, motor bölümüne nişan alarak yük gemisine doğru dalışa geçti. Luke avcının atışının hedefini vurduğunu gördü ama atış geminin kalkanı üzerinde dağılıp gitmişti.</p>

    <p class="normal">Anlaşılan göründüğü kadar kolay lokma değildi.</p>

    <p class="normal">Yük gemisinin lazerleri Mavi Dört’ü vurup paramparça etti.</p>

    <p class="normal">Bu lazerleri besleyen güç kaynağı bayağı sağlamdı anlaşılan.</p>

    <p class="normal">“Saldırıyı kesin, uzaklaşıp yeniden bir araya gelin!” Luke telsizden bağırdı.</p>

    <p class="normal">Mavi İki saldırıyı kesmiş dönüş yolundaydı.</p>

    <p class="normal">Çok geçti. Mavi İki tarihe karıştı. Bothan gemilerinden dördü uygun formasyonda çekilmeyi başardı, Dash Outrider’ıyla onlarla arka arkaya uçuyordu.</p>

    <p class="normal">Luke, yük gemisinin üzerindeki füze fırlatıcının püskürttüğü dumanı görecek kadar yakındı.</p>

    <p class="normal">“Füze fırlattılar,” diye bağırdı.</p>

    <p class="normal">“Gördüm,” dedi Dash. “Onu bana bırakın.”</p>

    <p class="normal">Luke, Dash’in gemisinin dönüp daldığını gördü ve ardından da robotik lazerleri ateş yağdırmaya başladı. Füzeleri göremese de Dash’in saldırıya devam ederek ateş ettiğini görebiliyordu.</p>

    <p class="normal">“Hadi be!” dedi Dash. “Kesin vurmuş olmam lazım. Niye durmuyor bu meretler.”</p>

    <p class="normal">“Dash! Haydi!” diye bağırdı Luke.</p>

    <p class="normal">“Sen sus, bunlar nasıl durmaz!”</p>

    <p class="normal">“Haydi, Dash!”</p>

    <p class="normal">“Hayır, az kaldı!”</p>

    <p class="normal">“Geliyor,” diye bağırdı Mavi Altı. “Dağılın!”</p>

    <p class="normal">Dört avcı bir yumruğun açılması gibi dağılmaya çalıştılar.</p>

    <p class="normal">Çok geçti. Füze tam ortalarında patladı ve patlama gözden kaybolduğunda dört avcı ve içlerindeki sekiz Bothan ortadan kaybolmuştu.</p>

    <p class="normal">“Iska geçmiş olamam,” dedi Dash hayretle. “Olamam.”</p>

    <p class="normal">Luke öfkeyle X-kanadıyla keskin bir dönüş yaptı ve doğruca yük gemisine doğru gitmeye başladı. Filosundan altı uçağı kaşla göz arasında kaybetmişti. Üstelik kimseyi beğenmeyen Dash her şeyi eline yüzüne bulaştırmıştı. Eğer sonunda birileri ölmüş olmasaydı Luke bu kasıntı herife çok iyi oldu, diye düşünebilirdi. Yük gemisinin mürettebatı ne taşıdıklarını bilselerdi çoktan gitmişlerdi.</p>

    <p class="normal">Güç’ü kullanamayacak kadar kızgındı. Ne kendisine doğru yağan lazerleri ne de Artoo’nun ciyaklamalarını dikkate aldı. Tek düşündüğü şey karşısındaki geminin makine dairesiydi. Hiç durmadan ateş etti. Açtığı ateşin kalkan tarafından nasıl yutulduğunu ve daha sonra kalkanın nasıl zayıfladığını gördü. Kalkanı aşan lazerlerinin isabet ettiği makine dairesinin hurda haline gelişini izledi.</p>

    <p class="normal">“Iskalamış olamam,” dedi Dash. Hâlâ şaşkın görünüyordu.</p>

    <p class="normal">“Kes şunu, Dash,” diye emir verdi Luke. “Üzülme zamanı geçti. Hemen gemini yaklaştır.”</p>

    <p class="normal">Luke kanalı tekrar açtı. “Motorlarınız bitti, Kaptan. Eğer tek sefer daha ateş ederseniz siz de onlar gibi olursunuz. Anlaşıldı mı?”</p>

    <p class="normal">Kısa bir sessizlik.</p>

    <p class="normal">“Anlaşıldı.”</p>

    <p class="normal">“Şu andan itibaren savaş esirisiniz. Gemiyi teslim etmeye hazır olun. Eğer canınızı seviyorsanız asıl yükünüzle ilgili oyun oynamaya kalkmazsınız. Kargoya bir şey olursa sizin de işiniz biter.”</p>

    <p class="normal">Luke kanalı kapattı. Filosunun yarısını kaybetmişti. Zaten bunun bu kadar kolay olmayacağını tahmin etmesi gerekirdi. Bir düzine Bothan bu bilgisayarı ele geçirmek için ölmüştü. Böyle bir numaraya karşı hazırlıklı olmalıydı. İmparatorluk’a güvenilmeyeceğini bilmeliydi. Dash’in kuru gürültü olduğunu anlamalıydı.</p>

    <p class="normal">Kötü bir komutandı. Ne zaman idareyi ele alsa birileri ölüyordu. Bunun için suçlayabileceği hiç kimse yoktu. Evet, Dash başarısız olmuştu ama komuta onda olduğundan dolayı onun sorumluluğuydu. Kolay olacaktı. Çocuk oyuncağıydı. Dash’e öyle söylemişti.</p>

    <p class="normal">Evet, kendini beğenmişti ve Güç’ü kullanarak her şeyin üstesinden gelebileceğini zannetmişti. Hatalıydı.</p>

    <p class="normal">Bir açıdan bu onu kızdırıyordu da. Güç ihtiyacı olduğu zaman neredeydi?</p>

    <p class="normal">Fakat karanlık taraf ona ne zaman ihtiyaç duysa orada hazır bekliyordu.</p>

    <p class="normal">Hayır, sakın. Böyle düşünmek bile yoldan çıkmaya yeter.</p>

    <p class="normal">Ama çok cazipti. Bütün o güç. Onu hissetmişti...</p>

    <p class="normal">Başını iki yana salladı. Ele geçirecekleri bilgisayarın içindekinin tüm bu kaybedilenlere değmesini diledi. Öyle olsa iyi olurdu.</p>
  </div>

  <div class="calibre1" id="calibre_pb_40"></div>
</body>
</html>
