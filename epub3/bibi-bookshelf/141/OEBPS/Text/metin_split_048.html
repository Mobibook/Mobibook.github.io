<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">Onları ilk gören Xizor’du çünkü Guri diğer bir kapıyı açmış arkasında birileri olup olmadığını kontrol ediyordu. Leia’yla birlikte beş kişiydiler. Wookiee de oradaydı –onun da geri geleceğini tahmin etmişti– ve üç adam daha. İçlerinden biri kara deriliydi; o kumarbaz olmalıydı. Diğeri tanıdık biri değildi ve üçüncüsü de Skywalker’dı.</p>

    <p class="normal">Kara Prens gülümsedi. Yana döndü silahını doğrulttu, boştaki elini beline koyup poligonda atış yapar gibi rahatça nişan aldı. Skywalker’ın sol gözüne nişan alıp nefesinin yarısını verdi ve hafifçe tetiği çekti...</p>

    <p class="normal">Luke uzun boylu yabancıyı tam ateş etmek üzereyken görmüştü.</p>

    <p class="normal">Adam poligonda çok zaman geçirmiş gibi duruyordu.</p>

    <p class="normal">Derhal ışın kılıcını çekip açtı ve kendini Güç’e teslim etti.</p>

    <p class="normal">Öldürücü lazer ışını Luke’a doğru yola çıktı –</p>

    <p class="normal">Işın kılıcı yatay bir hareketle içe doğru gelip tam yüzünün önünde ışını kesti.</p>

    <p class="normal">Kılıcı gelen lazeri keserken enerjinin gücünü hissetmişti. Kesmeyi başaramamış olsa tam gözünden vurulacaktı.</p>

    <p class="normal">Yabancı tekrar ateş etti.</p>

    <p class="normal">Güç’ün yönlendirdiği ışın kılıcı tekrar harekete geçti. Diğer bir lazer daha el yapımı Jedi silahına çarpıp etkisizce yansıyarak yere çarptı.</p>

    <p class="normal">Xizor’un kaşları çatıldı. Bunu nasıl yapabilmişti? Bu kadar hızlı olamazdı!</p>

    <p class="normal">Tekrar ateş etti.</p>

    <p class="normal">Guri de koridora çıktı. Elinde ağır metal bir sandalye tutuyordu. Sanki bir çakıl taşını fırlatırmış gibi elindekini fırlattı.</p>

    <p class="normal">“Dikkat edin!” diye bağırdı Luke.</p>

    <p class="normal">Sandalye ona doğru geliyordu. Kılıcıyla karşılama riskine girmedi, çünkü bu sefer gelen lazeri kaçırabilirdi.</p>

    <p class="normal">Chewie, Luke’un yanına gelip bowcaster’ını çekti.</p>

    <p class="normal">Sandalye havada patlayıp paramparça oldu.</p>

    <p class="normal">Leia önlerindeki Xizor ve Guri’yi görmüştü. Elindeki tabancayı doğrultup ateş etti. Atışlarının yukarıdan geçtiğini gördü ve namluyu indirdi.</p>

    <p class="normal">Xizor iki şeyin farkına varmıştı: Rakiplerinin ateş gücü fazlaydı ve Skywalker ateşi kesebiliyordu. Durum beklediğinden de kötüydü ve hemen uzaklaşması gerektiğini anlamıştı. “Yürü!” diye bağırdı Guri’ye.</p>

    <p class="normal">Guri hemen önüne atlayıp Xizor sandalyeyi almış olduğu odaya kaçana kadar kendini ona siper etti. Hemen peşinden o da içeri girdi.</p>

    <p class="normal">“Işın kılıcıyla yaptığı numara çok ilginçti,” dedi Xizor.</p>

    <p class="normal">“Vader’ın akrabası,” dedi Guri. “Muhafızları çağırayım mı?”</p>

    <p class="normal">Xizor iç çekti. “Çağır.”</p>

    <p class="normal">Guri hemen telsizine sarıldı.</p>

    <p class="normal">. . .</p>
  </div>

  <div class="calibre1" id="calibre_pb_88"></div>
</body>
</html>
