<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_24">23</h1>

    <p class="normal">Zayıf bir adam Luke’a günde iki kez yiyecek ve içecek getiriyordu. Yiyecekler ne iyi ne de kötüydü. Kahvaltı ya da akşam yemeği geldiğinde hep aynı şey tekrar ediyordu: Zayıf adam tepsiyi kapıya getirir. Gardiyan kapıyı açar ve silahını Luke doğrultarak yatağa yaslanmasını ister; zayıf adam tepsiyi yere bırakır, ardından da gardiyanla birlikte gider.</p>

    <p class="normal">Bu sefer Luke, zayıf adama saati sordu.</p>

    <p class="normal">“Neden soruyorsun ki?” dedi zayıf adam.</p>

    <p class="normal">“Niye, neden sorduğumu soruyorsun?” diye cevap verdi Luke.</p>

    <p class="normal">Zayıf adam homurdandı ama saati de söyledi ve çıktı.</p>

    <p class="normal">Luke’un tahmin ettiği gibi bu akşam yemeğiydi.</p>

    <p class="normal">Saati sormasının nedeni ortadaydı. Kaçmayı planlıyordu ve kaçarken karanlıktan faydalanacaktı. Binadan çıktığında onu görememeleri iyi olurdu çünkü geceyi kamuflaj olarak kullanacaktı.</p>

    <p class="normal">Luke yemeğini yedi. İçecek tatlı, kahverengi ve köpüklüydü; yemek lezzetsizdi –soypro pirzolası, bir tür turuncu sebze ve yeşil ve kıtır kıtır bir şey- ama aç karna kaçmanın da bir alemi yoktu. X-kanadına varıp da havalandığında kim bilir ne kadar süre bir daha yemek yeme fırsatı bulamayacaktı.</p>

    <p class="normal">Tabii X-kanadına varabilirse.</p>

    <p class="normal">Ağzı yeşil şeyle doluyken sırıttı. Anlaşılan bu sadece işin kolay kısmıydı.</p>

    <p class="normal">Guri, Leia’ya birlikte görülmelerinin akıllıca olmayacağını söylemişti.</p>

    <p class="normal">“Gümrüğü geçtikten sonra benimle bu koordinatlarda buluş.”</p>

    <p class="normal">Leia ve Chewie onayladı.</p>

    <p class="normal">Gümrükte bazı gergin anlar yaşandı.</p>

    <p class="normal">Bir muhafız Leia’nın Boushh olduğunu gösteren holokart kimliğini inceledi ve kartla masaya vurdu.</p>

    <p class="normal">“Ziyaret nedenin?”</p>

    <p class="normal">“İş,” dedi Leia Ubesece. Sesi kaskından cızırdayarak çıkıyordu.</p>

    <p class="normal">“Silah taşıma ruhsatın var, ama İmparatorluk Merkezi’nde silah kullanmaya kalkanları hoş karşılamayız.”</p>

    <p class="normal">Leia cevap vermedi.</p>

    <p class="normal">“Sanırım bu miğferi çıkarmamız gerekecek,” dedi. “Sadece holograma uyduğundan emin olmak için.” Kartla tekrar masaya vurdu ve karta baktı. “Dikkatli olmak zorundayız.”</p>

    <p class="normal">Leia dedi ki, “Kaskımdaki filtreler olmadan nefes almak ciğerlerime zarar verir.”</p>

    <p class="normal">“Bir atmosfer odası ayarlayabilirim,” diye söze başlamıştı ki durdu.</p>

    <p class="normal">Chewie muhafızla Leia’nın yanına gelip bir şeyler homurdandı.</p>

    <p class="normal">Leia her kılık değiştirdiklerinde onu nasıl kullanacağını artık anlamıştı. Chewie gerçekten vazgeçilmezdi.</p>

    <p class="normal">“Derdin ne?” diye sordu muhafız.</p>

    <p class="normal">Chewie öfkeyle bir şeyler homurdandı.</p>

    <p class="normal">“Görüşmenize geç kalmanız benim umrumda değil,” dedi muhafız. Fakat sırada bekleyenlerin oluşturduğu kuyruk gittikçe uzamaya başlamıştı ve muhafız aniden Leia’nın kimliğini ona geri verdi.</p>

    <p class="normal">“Devam et, kelle avcısı. Sırada bekleyenler var.”</p>

    <p class="normal">Chewie ve Leia hemen oradan uzaklaştılar.</p>

    <p class="normal">“Tamam, hadi gidip şimdi benim adamımı görelim. Underground’un bu bölümü nispeten güvenlidir,” dedi Leia, “ama yine de dikkati elden bırakmamamız yerinde olur.”</p>

    <p class="normal">Chewie başını salladı ve bowcaster’ını kontrol etti. Bir şeyler söyledi.</p>

    <p class="normal">“Eğer neden doğrudan Guri’yi görmeye gitmediğimizi soruyorsan önce buradaki imkanlarımızın ne olduğunu görmek istiyorum.”</p>

    <p class="normal">Executor’ın güvertesinde Vader yaklaşmakta olan Luke’la karşılaşmasını düşünüyordu. Son karşılaşmalarından bu yana gencin kendisine söylediği şeyleri düşünmeye zamanı olmuştu. Vader’ın gerçek babası olduğunu bilmesi gerekliydi. Vader hâlâ Anakin Skywalker’ken olmuştu bu ama yine de gerçeği değiştirmiyordu.</p>

    <p class="normal">Ona dönecekti. Onun öfkesinin gücünü hissettiğini biliyordu, çünkü Luke’daki karanlık tarafın yükselişini hissetmişti. Öfkesini bir kez serbest bırakmıştı ve bir kez daha yapabilirdi. Her seferinde de daha kolay olacaktı. Karanlık taraf gittikçe genişleyen ve derinleşen bir yoldu. Yakında Luke’un kendisini karanlık tarafa teslim etmek için bir şey yapmasına bile gerek kalmayacaktı.</p>

    <p class="normal">İmparator haklıydı. Luke çok güçlüydü. Saf, yönsüz, eğitimsiz fakat muazzam. Potansiyeli Vader’dan da İmparator’dan da fazlaydı.</p>

    <p class="normal">Fakat hâlâ potansiyelden ibaretti ve odaklanmış enerji değildi. Tekrar karşılaştıklarında Vader hâlâ daha üstün, daha yetenekli olacaktı. Genci yenebilir ve onu karanlık tarafa çekebilirdi. Ondan sonra baba oğul birlikte hareket edeceklerdi.</p>

    <p class="normal">Bu olduktan sonra galakside onları durdurabilecek hiçbir güç yoktu. Onlara karşı çıkmaya kimse cesaret edemezdi. Herkes önlerinde eğilecek dünyalar onların adını duyduğunda titreyecekti.</p>

    <p class="normal">Maskesinin ardında Vader gülümsedi.</p>

    <p class="normal">Luke kendisine öğretildiği gibi birkaç derin nefes aldı ve zihnini düşüncelerden arındırmayı denedi. Ben –Obi-Wan- fazla çaba harcamadan bir stormtrooper’ın zihnini kontrol edebilmişti. Luke için bu pek kolay değildi. Birkaç kez başarmıştı ama gerekli Güç’ü toplayabilmesi için çok iyi konsantre olması gerekiyordu. İşe yarar mı yaramaz mı diye endişelenmeyi ya da tam ortasında başarısız olursa neler olabileceğini düşünmeyi bıraktı. Zihninde başka düşünce olmaması gerekiyordu, işin zor kısmı da buydu çünkü işe yaramazsa ölmüş sayılırdı ve bunu düşünmeden edemiyordu.</p>

    <p class="normal">Hayır. Sil bu düşünceleri aklından. Güç’ün senle olduğunu unutma. Başarabilirsin.</p>

    <p class="normal">Diğer bir nefes daha aldı ve yarısını bıraktı ve Güç’ün kendisini koridorda bekleyen gardiyanın zihnine bağlamasına izin verdi.</p>

    <p class="normal">Bu çok garip bir histi. Aynı anda iki yerde birden bulunuyormuş gibi değil de zihninin bir bölümüne ulaşamıyormuş gibi hissediyordu. Belli belirsiz bir histi.</p>

    <p class="normal">Luke gardiyanın ayaklarının acıdığını ve içecek dolabına gitmek istediğini fark etti. Elde silah orada bekleyip sürekli kapıya bakmaktan yorulmuştu.</p>

    <p class="normal">“Kapıyı aç.”</p>

    <p class="normal">“Ne? Sen de kimsin?”</p>

    <p class="normal">“Kapıyı açmalısın.”</p>

    <p class="normal">“Kapıyı... açmalıyım.”</p>

    <p class="normal">“Silahını bırakıp kapıyı açmalısın.”</p>

    <p class="normal">“Silahımı bırakmalı ve kapıyı açmalıyım.”</p>

    <p class="normal">Artık elimde. Luke sırıttı. İşte bu hataydı.</p>

    <p class="normal">“Ne?”</p>

    <p class="normal">Elinden kaçtı. Konsantre ol, Luke!</p>

    <p class="normal">“Kapıyı aç.”</p>

    <p class="normal">Luke kazanç ya da kayıp düşüncelerini zihninden uzaklaştırdı. Aklındaki tek şey gardiyandı.</p>

    <p class="normal">“Kapıyı aç.”</p>

    <p class="normal">“Evet. Kapıyı... aç.”</p>

    <p class="normal">Gardiyan anahtar kartla kapıyı açtı. Kilit açıldı.</p>

    <p class="normal">Luke’un duyduğu en güzel seslerden biriydi. Fazla üzerinde durmadı.</p>

    <p class="normal">“Çok yorgunsun. Gelip yatağa uzanmalısın ve uyumalısın.”</p>

    <p class="normal">“Yatak. Uyumak...”</p>

    <p class="normal">Gardiyan hücreye girdi ve Luke’un yanından geçti. Luke anahtar kartı gardiyanın elinden aldı. Koridora baktı. Ortalıkta kimseler yoktu. Hücreden çıkıp kapıyı usulca kapattı, anahtarı yere bırakıp tüfeği aldı. Arkasına baktı. Gardiyan mışıl mışıl uyuyordu.</p>

    <p class="normal">Şimdi. İşler yoluna girmeye başlamıştı. Koridorda yürümeye başladı. Kendine fazlasıyla güveniyordu. Gardiyanı ele geçirmek karnavalda ip üzerinde yürümeyi denediği zamanki kadar zor olmamıştı. Karşılaşacağı diğerlerini de tüfekle ya da Güç’le etkisiz hale getirmeliydi. En yakın çıkışa gitmeli ve derhal buradan uzaklaşmalıydı. Şansı yaver giderse kaçtığını ancak saatler sonra fark ederlerdi.</p>

    <p class="normal">Ama önce ışını kılıcımı bulabilir miyim, diye düşündü. Onu yapmaya çok zaman harcamıştı ve kaçması bu kadar kolay olduğuna göre herhalde kılıcını bulması da fazla zor olmazdı. Güç onunlaydı. Başarabilirdi.</p>

    <p class="normal">Bundan emindi.</p>

    <p class="normal">Leia ve Chewie karanlık ve dolambaçlı bir koridordan geçerek Southern Underground’un merkezine doğru ilerlerdiler, Leia başını iki yana salladı. Rodia’daki kumarhane kompleksinden sonra Mos Eisley gözüne güzel görünmüştü. Ama görülen oydu ki bir yer ne kadar kötü olursa olsun, ondan daha kötü bir yer de mutlaka vardı.</p>

    <p class="normal">Southern Underground’la kıyaslandığında kumarhane kompleksi yeryüzü cenneti gibiydi.</p>

    <p class="normal">Her yer paçavralar giymiş ve sürekli bir şeyler isteyen dilencilerle doluydu. Onları yer altında yaşamaya iten her neyse gerçekten korkunç bir şey olmalıydı. Chewie ve Leia yer altı tünellerinden oluşan labirentte ilerlemeye devam ettikçe her türden yasa dışı teklifle karşılaştılar. Koridorlarda yaşayanlar onlara ne isterlerse satmayı teklif ediyorlardı ve tekliflerden bazıları Leia’nın midesini bulandırmıştı.</p>

    <p class="normal">Evet, her zaman bu tür insanlar olmuştu ama İmparatorluk’un idareyi ele almasının ardından bu kişilerin sayılarında büyük bir artış yaşanmıştı. Cumhuriyet döneminde küçük bir leke olan sorun İmparatorluk zamanında pislikten koca bir göle dönüşmüştü.</p>

    <p class="normal">Chewie gülümseyerek onlara yaklaşan yarı çıplak bir kadına kükredi. Kadın hemen geri kaçtı.</p>

    <p class="normal">Yürüdükleri koridor iyi aydınlatılmamıştı, duvarlar farklı dillerdeki yazılarla ve resimlerle doluydu ve sanki terliyormuş gibi her yanı nemle kaplıydı.</p>

    <p class="normal">Yüzeyinin tamamı binalarla kaplı bir gezegenin güçlü temelleri olmalıydı. Kimi yerlerde tüneller ve suni mağaralar kilometrelerce derine iniyor ve inmeye de devam ediyordu. Buralar güneş ışığının asla uğramadığı, duvar ve tavanların on santimetre kalınlığında mavi-gri küfle kaplı olduğu ve ağır ve boğucu havanın sürekli leş gibi koktuğu yerlerdi.</p>

    <p class="normal">Kara cübbeli ve kukuletalı birisi karanlıktan çıktı ve yeşil dört parmaklı eli sadaka istemek için uzandı.</p>

    <p class="normal">Chewie bir şeyler söyledi ve cübbeli uzaklaştı, banyo yüzü görmemiş yaratığın kokusu da etraftaki korkunç kokuya katıldı.</p>

    <p class="normal">Chewie burnunu tıkadı.</p>

    <p class="normal">Koku, Leia, Han, Luke ve Chewie’nin ilk buluşmalarında girmek zorunda kaldıkları çöp konteynerinden bile korkunçtu.</p>

    <p class="normal">Neyse ki Leia’nın başındaki kelle avcısı başlığı kötü kokunun büyük bölümünü engelliyordu. Olan Chewie’ye olmuştu. Leia gittikleri yerde hava ve ozon jeneratörleri için iyi filtreler bulabileceğini umut etti.</p>

    <p class="normal">İleride bir ışık titredi ve sönmeden önce koridoru son bir kez aydınlattı.</p>

    <p class="normal">Arkalarında bir yerlerde birisi çığlık attı. Çığlık yarısında bir hırıltıyla kesildi.</p>

    <p class="normal">Leia elini silahının üzerine koydu.</p>

    <p class="normal">“Hiperuzaydan çıkmamıza ne kadar kaldı,” diye sordu Vader.</p>

    <p class="normal">“Birkaç saat lordum,” dedi subay.</p>

    <p class="normal">“Odamda olacağım. Sisteme vardığımızda haber verin.”</p>

    <p class="normal">“Emredersiniz, Lordum.”</p>

    <p class="normal">Yakında orada olacağım, oğlum.</p>

    <p class="normal">Işın kılıcını masadan alan Luke işlerin nasıl bu kadar yolunda gittiğine hayret etti. Küçük depo boştu; ortalıkta kimse olmadığı gibi telsizini de bulmuştu. Artoo’yu arayabilir, X-kanadı hazırlayıp Luke’a yer bulma sinyali göndermesini isteyebilirdi. Bir kez gemisine bindi mi bu serseriler bir daha asla onu yakalayamazlardı.</p>

    <p class="normal">Luke tüfeği masanın üzerine bırakıp telsizine uzandı.</p>

    <p class="normal">“Kim var orada? Kımıldarsan vururum!”</p>

    <p class="normal">Hadi be-</p>

    <p class="normal">Southern Underground’un derinliklerinde koridorun sonu büyük yarı küre şeklinde bir alana çıkıyordu. Bir şehir meydanı kadar büyük bir yerdi, çatısı yüksekti ve aydınlıktı, civarda birkaç dükkan görmek mümkündü. Burası bayıltıcı kokunun hafiflediği yerdi. İnsanlar ve yabancılar ortalıkta dolaşıyor ve düzenin sembolü olduklarını göstermek için bir tür üniforma giymiş olan muhafızlar ellerinde silahlarla bekliyorlardı. Herhangi medeni bir gezegendeki küçük bir şehrin pazar yerinden farkı yoktu.</p>

    <p class="normal">Dükkanlar arasında bir fırın, bir silah dükkanı, bir ayakkabıcı, bir giysi mağazası ve elektronik eşya dükkanı ilk göze çarpanlardı. Diğer taraftan bir restoran, bir bar ve bitki dükkanı da gören Leia rahatlamıştı. Burası en son geldiğinden beri oldukça değişmişti ama gidecekleri yer hâlâ aynıydı.</p>

    <p class="normal">“İşte,” dedi Chewie’ye.</p>

    <p class="normal">Bitki dükkanının içerisinden gelen koku zaten güzelken hele böyle bir yerde insana eşsiz geliyordu. Dükkanın içerisi her türden ve renkten çiceklerle tabandan tavana kadar kaplıydı. Sarı funguslar güneş ışığına ihtiyaç duymadan oksijen üretebilirdi ve bu nedenle yer altı için çok uygundular. Buranın oksijeni dışarıya nispeten o kadar fazlaydı ki Leia neredeyse havayı içine çekmekten sarhoş olmuştu.</p>

    <p class="normal">Tavan dört metre yüksekliğindeydi, çünkü buranın eski sahibi Spero adlı bir Ho’din’di. Ho’dinler genelde en az üç metre uzunluğunda olurdu, kırmızı ve eflatun renkli pulları olan yılanların dolu olduğu bir yuvayı andıran saçlarını da sayarsak.</p>

    <p class="normal">Leia etrafına bakındı ve uzun, cılız ve saçları tavana değen bir yabancı gördü. Yaşlı Spero hâlâ yaşıyordu ve bu da iyiye işaretti.</p>

    <p class="normal">“Merhaba,“ dedi Spero. “Nasıl yardımcı olabilirim?”</p>

    <p class="normal">“Buraya bir borcu tahsil etmeye geldik, Usta Bahçıvan,” dedi Leia.</p>

    <p class="normal">Pek çok Ho’din ekolojik çalışmalarıyla bilindiği için “Usta Bahçıvan” onlar için çok önemli bir ünvandı. Spero bu ünvanı sarı fungus türünü yaratarak kazanmış ve bu tür tüm galakside kullanılmıştı.</p>

    <p class="normal">“Kimseye borcum olduğunu hatırlamıyorum,”dedi yaşlı Ho’din. “Hele yabancılara hiç.” Şaşırmıştı.</p>

    <p class="normal">“Leia Organa’ya da mı?”</p>

    <p class="normal">Şimdi gülümsemişti. “Ah evet. Prenses. Ona kendimin ve tüm ailemin hayatını borçluyum.”</p>

    <p class="normal">“Bize yardım etmeni istiyor.”</p>

    <p class="normal">“Peki sizi gönderenin Prenses Leia olduğunu nereden bileyim?”</p>

    <p class="normal">“Yoksa borcunu nasıl bilebilirdik?”</p>

    <p class="normal">Başını salladı. “Mantıklı. Benden ne istiyorsunuz?”</p>

    <p class="normal">“Black Sun hakkında bilgi istiyoruz. Başı kim ve onunla nasıl temasa geçeriz?”</p>

    <p class="normal">Spero iç çekti. “Ben de çay yapıyordum. Siz de ister misiniz?”</p>

    <p class="normal">“Belki başka zaman.”</p>

    <p class="normal">“Öyleyse konuya girelim. Black Sun’ın lideri Xizor adında bir Falleen’dir. Bazen ‘Kara Prens’ bazen de ‘Yeraltı Lordu’ olarak da bilinir. Ayrıca XTS’nin de –Xizot Transportation Systems- sahibidir ve son derece zengindir. Coruscant’tan nadiren ayrılır ve sarayı İmparator ve Dart Vader’ınkiyle boy ölçüşecek seviyededir.” Spero tavanı işaret etti. “Dışarıdan görüleni bu ama kolu daha derinlere de uzanır.”</p>

    <p class="normal">Leia ve Chewie birbirlerine baktılar. Bunlar Guri’nin söyledikleriyle aynıydı. Bilmesi gereken de buydu. Leia başını salladı ve çıkmak için döndü. “Teşekkürler, Usta Bahçıvan,” dedi.</p>

    <p class="normal">“Rica ederim, Prenses.”</p>

    <p class="normal">Leia geri dönüp yaşlı yabancıya baktı. “Pardon?”</p>

    <p class="normal">“Ho’dinler göz ve kulaklarıyla sınırlı değildir, Prenses.” Dükkanın parlak ışıkları altında kafasındaki kalın saçlar titreyip dalgalandı. “Bizler dostlarımızı asla unutmayız.”</p>

    <p class="normal">Leia başını eğdi. “Öyleyse borcunu ödediğini varsayabilirsin.”</p>

    <p class="normal">Ho’din de başını eğdi. “Saçmalık. Benim torunlarımın torunları bile sana olan borcumu ödeyemez. Ama küçük de olsa faydam olduğu için mutluyum. Dikkatli olun, Prenses. Black Sun hafife alınacak düşman değildir.”</p>

    <p class="normal">“Olurum. Tekrar teşekkürler, Usta Spero.”</p>

    <p class="normal">Dışarıda açık alanda Leia, Chewi’ye başıyla işaret etti. “Anlaşılan Guri’nin hikayesinin büyük bölümü doğru. En iyisi gidip hemen onunla buluşalım.”</p>

    <p class="normal">Chewie kükredi ve Leia onun aynı fikirde olup olmadığından emin olamamıştı.</p>
  </div>

  <div class="calibre1" id="calibre_pb_51"></div>
</body>
</html>
