<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_21">20</h1>

    <p class="normal">Prenses Leia koltuğunda arkasına yaslandı ve gülümsedi. Rahat ve huzurluydu ve idareyi eline almıştı.</p>

    <p class="normal">Guri öne eğildi. Görüşmeye şu anda son vermeleri gerektiğini söyledi.</p>

    <p class="normal">Leia hiç şaşırmadı. “Tabii ki,” dedi yine küçük ve politik bir gülümsemeyle.</p>

    <p class="normal">“Burda durdur,” dedi Xizor.</p>

    <p class="normal">Leia’nın holoproj’u o noktada durdu, sabit görüntü hareket halinde olandan çok daha netti. Belki de bu görüntüyü kalıcı bir hologram haline getirtip odasına koydurmalıydı. Çıplak olsa daha iyi olurdu aslında ama böyle de fena değildi. Aradığı kadını bulmuştu. Çıplak olarak göreceği günler de gelecekti.</p>

    <p class="normal">Gözünü masanın önündeki zemin üzerinde yükselen tam ölçekli üç boyutlu görüntüden çevirmeden dedi ki, “Onun hakkında ne düşünüyorsun?” Arkasında Guri duruyordu.</p>

    <p class="normal">“Bir diplomat olarak lafı uzatma konusunda çok usta. Aslında ne istediğine dair en ufak bir ipucu vermeden konuştu ve sadece istihbarat istediğini söyledi. Kendi türü için fiziksel olarak çekici. Akıllı da.”</p>

    <p class="normal">“Ve....?”</p>

    <p class="normal">“Luke Skywalker’a yakınlığıyla bilinen bu kadının Black Sun’la temasa geçmek istemesi pek de tesadüfe benzemiyor.”</p>

    <p class="normal">Xizor gözünü holoproj’dan en güvendiği yardımcısına çevirdi. Çok anlamsız bir cümleydi. Bu tür tesadüflere inananlar zaten aptaldı. Bir şekilde Leia –daha şimdiden zihninde ona adıyla hitap etmeye başlamıştı– öğrenmesi gerekenlerden çok daha fazlasını öğrenmeyi başarmıştı. Luke’a yönelik suikastle arasında bir bağ kalmaması için elinden gelen her şeyi yaptığı halde Leia bir şekilde bir şeylerden şüphelenip Black Sun’la temasa geçmeyi başarmıştı. Büyük bir başarı olmasa da kayda değer bir şeydi. İstediği ve sevdiği bir özellik daha.</p>

    <p class="normal">“Tavsiyen nedir?”</p>

    <p class="normal">“Onu öldürün. Wookiee’yi ve kumarbaz dostunu da öldürün. Protokol droidinin hafızasını yok edip droidi eritin. İşi garantiye almak için Avaro’yu da öldürün. Kumarhanede onları tanıyabilecek kişileri de.”</p>

    <p class="normal">Xizor gülümsedi. Guri acımasız ve etkiliydi; onun çekici tarafı da buydu. Termitlerden kurtulmak için koca binayı ateşe verirdi. İzin verse şu bahsettiklerini aynen yapardı.</p>

    <p class="normal">“Aynı fikirde değilim,” dedi. “Geri dön ve onunla tekrar buluş. Bizden tam olarak ne istediğini ve bu durumdan başka kimlerin haberdar olduğunu kesin olarak öğrenmeliyiz.”</p>

    <p class="normal">“Onu ortadan kaldırmadan önce de bu bilgiyi alabilirim.”</p>

    <p class="normal">“Hayır. Bu özel sorguyu bizzat kendim yapmak isterim. Onu bana getirmeni istiyorum.”</p>

    <p class="normal">Guri suskunluğunu korudu.</p>

    <p class="normal">“Durma, aklından geçeni söyle.”</p>

    <p class="normal">“Bu kadını romantik şekilde çekici mi buldunuz?”</p>

    <p class="normal">“Yani?”</p>

    <p class="normal">“Bu tür şeylerin mantıklı zihinleri bulandırdığı herkesçe bilinir.”</p>

    <p class="normal">Kahkahayı bastı, bu günlerde çok nadiren yaptığı bir şeydi. Guri dışında hiç kimse bunu söyleyecek cesareti gösteremezdi. Onun öne çıkan niteliklerinden biri daha. “Korkma, sevgili Guri. O asla senin yerini tutamaz.”</p>

    <p class="normal">Guri konuşmadı. Xizor onun böyle düşündüğüne inanmıyordu zaten. Bildiği kadarıyla onun kıskançlıkla işi olmaması gerekirdi. Xizor metresleriyle ilgilenirken Guri yanlarında durup metreslerinin elbiselerini tutar ve gördüklerinden etkilenmezdi. “Prenses Leia’nın, öyle ya da böyle Luke Skywalker’ı bulmada büyük faydası olacak. Daha sonra ondan kurtulabilirsin.”</p>

    <p class="normal">Guri bir kez başını salladı.</p>

    <p class="normal">Guri ayrıldıktan sonra, Xizor dediklerini düşündü ve sonra da düşünmeyi bıraktı. Soğuk yolda yürümüş ve ihtirasını, o serbest bırakana kadar, hep kontrol altında tutmuştu. Guri endişeliydi; onun görevi buydu, bunun için programlanmıştı; onu her ne pahasına olursa olsun korumak, gerekirse aşk tuzağına düşmekten bile. Bu konuda korunmasına gerek yoktu. Bu tür meselelerde bir Falleen kendisine nasıl hakim olacağını gayet iyi bilirdi.</p>

    <p class="normal">Bu durumda ise bunu yapmak büyük bir keyif olacaktı.</p>

    <p class="normal">Luke’un X-kanadı Kothlis gezegeni yakınlarında hiperuzaydan çıktı. Bu dünyanın üç küçük ayı vardı ve güneşin etrafında dönen yedi gezegenden dördüncüsüydü. Ortalıkta İmparatorluk donanmasından bir iz görünmüyordu, en azından Luke görmüyordu. Yerel iletişim kanallarını taradı ve sıra dışı bir şey olmadığını gördü.</p>

    <p class="normal">“Artoo, rotayı Melan’ın bize verdiği buluşma noktasına çevir.”</p>

    <p class="normal">Artoo bipleyerek onayladı.</p>

    <p class="normal">Darth Vader’ın casusları ona Xizor’un tekrar İmparator’u görmeye gittiğini söyledi. Adam İmparatorluk’un arkasından bir işler çeviriyordu, bundan emindi. Ama İmparator’un huzuruna çıkmadan önce bir delil bulmak zorundaydı. Xizor şu anda avantajlı konumda olmanın keyfini çıkarıyordu ve onu durdurmak istiyorsa neyin peşinde olduğunu bulmak zorundaydı. Bu çürütülemez bir delil olmalıydı.</p>

    <p class="normal">“Düello droidlerimden birini getirin,” dedi Vader. “Hayır. İki tane olsun.”</p>

    <p class="normal">Bir X-kanadın liderliğindeki bir düzine Y-kanattan oluşan Asi avcı filosu ve büyük ve tanımlanamayan silahlı bir taşıt yaklaştı.</p>

    <p class="normal">Saldırının hedefi olan araç uzaklaştı ve ateş açtı.</p>

    <p class="normal">Çatışma şiddetliydi ama kısa sürmüştü. X-kanadın pilotu, saldırganların yarısını yok etmeyi başaran yük gemisinin motorlarını vurarak onu durdurmuştu.</p>

    <p class="normal">“Yeterince gördük sanırım,” dedi İmparator.</p>

    <p class="normal">Yük gemisinin içerisinden sessiz olarak kaydedilmiş olan görüntü kayboldu.</p>

    <p class="normal">“Tam olarak planladığımız gibi oldu, gördüğünüz gibi,” dedi Xizor.</p>

    <p class="normal">“Biraz uğraşmak zorunda kaldılar. Çok da kolay olsun istemedim.”</p>

    <p class="normal">Uzun bir sessizliğin ardından İmparator konuştu. “Ne yaptığınızı bildiğinizi umuyorum, Prens Xizor. Tavsiyeniz üzerine yeni Death Star’ın planlarının Asiler’in eline geçmesine izin verdim. Haklı çıkmanız sizin yararınıza olur.”</p>

    <p class="normal">Xizor dedi ki, “Haklı çıkacağım, Efendim. Asiler onlara neyi teslim ettiğimi gördükleri zaman artık bana güvenmeye başlayacaklar. Daha sonra İttifak’ın liderlerini tuzağa düşürmemiz an meselesi olacak. Asiler’i dilediğiniz gibi ezmeniz için size teslim edeceğim.”</p>

    <p class="normal">İmparator hiçbir şey demese de Xizor sessiz tehdidi duyar gibiydi. Hatalıysan çok üzüleceksin.</p>

    <p class="normal">Dışarıdan bakan biri için Xizor’un konumu sallantıda görünebilirdi. Sanki yarım düzine topu havaya atmış bir hokkabazın durumu gibi. Ama Xizor bu topları kontrol edebilecek deneyim ve yeteneğe sahipti. Bunların hepsi oyunun bir parçasıydı ve onu daha da ilginç hale getiriyordu. Daha basit şeylerin üstesinden herkes gelebilirdi; asıl hüner şu an yaptığı gibi şeylerin altından kalkabilmekti.</p>

    <p class="normal">“Bu şeylerin işe yarayacağından emin misin?” diye sordu Leia. Elindeki güç pensesiyle kapı sövesiyle uğraşmakta olan Chewbacca bir şeyler söyledi.</p>

    <p class="normal">Threepio hemen tercüme etti: “Diyor ki işe yaramazsa doğru takamadığı içindir.”</p>

    <p class="normal">Leia döndü ve omuz silken Lando’ya baktı.</p>

    <p class="normal">“Bana bunu satan adam birinci kalite olduğunu söyledi,” dedi. “En son doppraymagno tarayıcı, tam menzilli sensör ve bir yıl yetecek kendi güç kaynağı. Çalışsa iyi olur çünkü çok para verdim.”</p>

    <p class="normal">“Kazandıklarının yanında lafı bile olmaz herhalde,” dedi Leia.</p>

    <p class="normal">“Lafı olacak kadar, merak etme. İşe yarasa bari.”</p>

    <p class="normal">Bence de, diye düşündü Leia.</p>

    <p class="normal">“Test için hazır olduğunu söylüyor,” dedi Threepio.</p>

    <p class="normal">Leia çalışma masasına gitti ve oturdu. Masaya monte edilmiş olan bilgisayarı açtı.</p>

    <p class="normal">“Birim ‘Bioscan’ adlı dosyada,” dedi Lando.</p>

    <p class="normal">Leia programı açtı. Masanın üzerinde bir hologram belirdi. “Nonholografik mod,” dedi Leia. “Sadece düz ekran.”</p>

    <p class="normal">Görüntü kayboldu. Masaya baktı. “Tarayıcı çalışmıyor” yazısı ekranda belirmişti. Masanın karşı tarafındaki sandalyeden görünmez olmalıydı. “Bioscan açık,” dedi.</p>

    <p class="normal">Ekranda bir anda bir göz, bir kulak ve bir burundan ibaret bir görüntü belirdi. Aman ne güzel.</p>

    <p class="normal">“Evet, herkes dışarı. Şunu test edelim.”</p>

    <p class="normal">Threepio, Lando ve Chewie koridora çıktılar.</p>

    <p class="normal">“Kapıyı kapatın.”</p>

    <p class="normal">Kapattılar.</p>

    <p class="normal">“Tamam,” diye bağırdı Leia. “Lando, önce sen gir.”</p>

    <p class="normal">Kapı açıldı ve Lando içeri girdi. Sanki bir modelmiş gibi kendi etrafında döndü. “İşte buradayım. Keyfini çıkarın.”</p>

    <p class="normal">Leia sırıttı. Bir serseri için fazlasıyla sevimliydi. Tekrar monitöre baktı.</p>

    <p class="normal">Kapının çerçevesine yeni yerleştirilmiş olan tarayıcı Lando’nun görüntüsünü ekrana yansıtmıştı. Tarayıcı Lando’yu incelemiş ve sonuçları görüntüsünün hemen yanına ekrana yansıtmıştı: İnsan, erkek, bir tabanca ve sol cebinde küçük bir vibro bıçak taşıyor, kalp atışı, solunumu, kas durumu, boyu, kilosu ve vücut ısısı. Hatta farklı bir indekste de en fazla bir standart hatayla derisinin kaç yaşında olduğunu yazıyordu.</p>

    <p class="normal">Bu cihaza göre Lando göründüğünden biraz daha yaşlıydı.</p>

    <p class="normal">Kişinin üzerinde bomba, zehirli gaz, telsiz gibi hiçbir şey yoktu. Gizli holocam ya da dinleme cihazı da bulunmuyordu.</p>

    <p class="normal">“Sen de işe yaramış gibi görünüyor. Chewie sıra sende.”</p>

    <p class="normal">Cihaz tekrar tarayıp rapor verdi. Bir Wookiee’nin normal değerlerinin ne olduğunu Leia bilmese de program gayet iyi biliyordu ve Chewie’nin türüne göre normal durumda olduğunu bildirdi.</p>

    <p class="normal">Chewie’nin bunu duymaktan memnun olacağını biliyordu.</p>

    <p class="normal">Son olarak da Threepio’yu çağırdı. Program onu da droid olarak tanımlamakta bir sıkıntı yaşamamıştı. “Gayet iyi çalışıyormuş gibi görünüyor,” dedi Leia.</p>

    <p class="normal">“Neden senin üzerinde de test etmiyoruz,” dedi Lando.</p>

    <p class="normal">“Gerekli olduğunu sanmıyorum,” dedi. “Siz fazlasıyla yettiniz.”</p>

    <p class="normal">Lando’nun telsizi bipledi. Telsizi belinden çıkarırken Leia da ona baktı.</p>

    <p class="normal">“Limanda bir adamım vardı da,” dedi. Telsizi açtı. “Evet, dinliyorum.”</p>

    <p class="normal">“Bir gemi henüz geldi,” dedi cılız bir ses. “Outrider, pilotu da-”</p>

    <p class="normal">“-Dash Rendar?” diye tamamladı Leia. “Burada ne işi var? Luke’u koruması gerekiyordu!”</p>

    <p class="normal">“Teşekkürler,” dedi Lando telsizden ve kapattı. “Belki gidip kendimiz baksak iyi olacak,” dedi Lando, Leia’ya.</p>

    <p class="normal">Dash’e yarı yolda rastladılar. Bir taksiye binmiş limandan geliyordu. Chewie kiraladıkları araçla sert bir dönüş yapıp taksiye yetişti ve ona durması için el salladılar.</p>

    <p class="normal">Dash araçtan indiğinde berbat görünüyordu.</p>

    <p class="normal">“Luke iyi mi?” diye sordu Leia aceleyle.</p>

    <p class="normal">“Evet, iyi.”</p>

    <p class="normal">“Neden buradasın? Onu koruman gerekiyordu.”</p>

    <p class="normal">Dash, Leia’ya baktı. “O iyi. Yardımıma ihtiyacı yok.”</p>

    <p class="normal">“Pek iyi görünmüyorsun,” dedi Lando. “Sorun mu var?”</p>

    <p class="normal">“Uzun mesele,” dedi Dash.</p>

    <p class="normal">“Speeder’a bin,” dedi Leia. “Kumarhaneye dönerken neler olduğunu anlatırsın.”</p>

    <p class="normal">Speeder’a binip yola koyuldular.</p>

    <p class="normal">Anlatması bittiğinde Leia başını iki yana salladı. En önemlisi Luke’un iyi olmasıydı. Anlaşılan Guri doğruyu söylemişti, en azından gizli planlar hakkında.</p>

    <p class="normal">“Bu planların ne olduğuna dair bir fikrin var mı?”</p>

    <p class="normal">“Hayır. Bothanların Kothlis’te bilgisayardan bu bilgileri alabilecek uzmanları varmış.” Sesinde en ufak bir canlılık belirtisi yoktu.</p>

    <p class="normal">Lando dedi ki, “Hey, biraz canlan, Dash. Savaşta beklenmedik şeyler olur. Herkes ıska geçer -”</p>

    <p class="normal">“Ben değil! Ben ıska geçmem. O füzeleri durdurmam lazımdı. Bothanlar ben ıska geçtiğim için öldü, anladın mı?”</p>

    <p class="normal">Leia konuşmadı. Dash Rendar’ı sevmemişti; kendini beğenmiş egoistin tekiydi; ama hiç değilse o da başkalarını önemsiyordu. Belki de kendine olan güvenini yitirdiği içindi ama Leia bu durumun onu gerçekten sarstığını görebiliyordu. Göklerde dolaşan en mükemmel şey olduğuna inanıp da bir anda burun üstü çakılmak hoş olmasa gerekti.</p>

    <p class="normal">Kimseden bir süre ses çıkmadı.</p>

    <p class="normal">Black Sun’la işlerini halleder halletmez gidip Luke’u bulacaklardı. Her şey bir şekilde yoluna girecekti.</p>

    <p class="normal">Luke, X-kanadını Artoo’ya emanet edip Koth Melan’la buluşacağı salona doğru yola çıktı.</p>

    <p class="normal">Bothanlar bekliyordu.</p>

    <p class="normal">“Bir sorun mu var?” diye sordu Melan.</p>

    <p class="normal">“Hayır. Ya şimdi?”</p>

    <p class="normal">“Şehirden birkaç kilometre uzakta güvenli bir evdeyiz. Bilgisayarı çoktan ekibe teslim ettim ve çalışmaya başladılar. Gidip onlar işlerini bitirene kadar orada bekleyelim.”</p>

    <p class="normal">“Ne kadar sürer?”</p>

    <p class="normal">Melan omuz silkti. “Kim bilir? Şanslıysak saatler, değilsek günler. Takım son derece iyidir ve işini şansa bırakmaz. Onun için ödediğimiz bedelden sonra bu bilgiyi kaybetmek korkunç olurdu.”</p>

    <p class="normal">“Evet, öyle.”</p>

    <p class="normal">“Dışarıda bekleyen bir speeder’ım var.”</p>

    <p class="normal">“Önden buyrun,” dedi Luke.</p>

    <p class="normal">Dışarıda hava açıktı ve garip bir koku vardı. Luke’un ne olduğunu anlaması biraz zaman aldı. Sıcak ve küflü peynir kokusuydu. Güldü. Kısa sürede bu kokuya alışıp artık duymayacağını biliyordu. Bu seyahat acentalarının reklamlarında asla belirtilmeyen bir şeydi. Her gezegenin kendine has bir kokusu ve intibası vardı. Yabancı dünyalarla ilgili bilinmesi gereken en önemli şey –tabii ki orada doğmayanlara yabancıydılar- hiçbirinin bir eşi daha olmadığıydı.</p>

    <p class="normal">Küflü peynir o kadar da kötü değildi. Çok daha kötülerini görmüştü.</p>

    <p class="normal">Melan’ın speeder’ına gidip bindiler. İmparatorluk’un bu kadar önem verdiği şeyin ne olduğunu öğrenmenin zamanı gelmişti.</p>
  </div>

  <div class="calibre1" id="calibre_pb_44"></div>
</body>
</html>
