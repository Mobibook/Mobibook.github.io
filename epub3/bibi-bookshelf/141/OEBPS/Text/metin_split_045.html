<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_38">37</h1>

    <p class="normal">“Bu da ne?” diye fısıldadı Luke.</p>

    <p class="normal">Arıtıcının içinde hemen arkasında çömelmiş olan Lando da fısıldadı, “Bunu duymam gerekmiyor.” Bir gürültü. “Ne?”</p>

    <p class="normal">Bu bölmede bir fısıltı bile duyulabilirdi. Her taraftan pis sıvılar akmaya devam ediyordu. Daire şeklindeki duvara yerleştirilmiş dönüştürücü uğuldadı ve daha fazla lağımı açık bir kanaldan içeri boşalttı.</p>

    <p class="normal">“Muhafızlar,” dedi Luke.</p>

    <p class="normal">“Yani?”</p>

    <p class="normal">“Altı kişiler.”</p>

    <p class="normal">“Altı mı? Çöp arıtıcısını korumak için mi?”</p>

    <p class="normal">Dash de fısıltılara dahil oldu, “Ne olmuş yani? Her birimize bir buçuk adam düşer. Tetiği çekmen ne kadar zaman alır, Calrissian?”</p>

    <p class="normal">“Dinle birader, sen benim tetik çekmemle -”</p>

    <p class="normal">“Şşşhh!” dedi Luke. Arıtıcının kapısındaki buharla kaplı camdan tekrar dışarı baktı, doğru sadece birkaç metre ötede altı adam vardı; dördü masada oturmuş kağıt oynuyordu ve tüfeklerini duvara dayamışlardı. Diğer ikisi ise oynayanların yanında durmuş, hem izliyor hem de akıl veriyorlardı, tüfekleri de omuzlarında asılıydı. Dash haklıydı. Eğer ellerini çabuk tutarlarsa daha silahlarını çekmelerine fırsat vermeden muhafızları esir alabilirlerdi; sonra silahlarını alıp onları bağlarlar ve yollarına devam ederlerdi. Mesele bunu muhafızlardan biri telsizle yardım istemeden yapabilmekti.</p>

    <p class="normal">Luke kapının penceresinden uzaklaştı ve diğerlerinin yanına gelip çömeldi. “Tamam, plan şu. Dash sen kapıyı aç; ilk ben çıkarım; Chewie peşimden gelir, sonra Lando ve en son da sen gelirsin.”</p>

    <p class="normal">“Hoppala, neden bu sırayla?” diye fısıldadı Dash. “Ayrıca seni kim komutan yaptı?”</p>

    <p class="normal">“Eğer muhafızlardan biri umduğumuzdan hızlı silah çekerse ben bir lazer ışınını kılıcımla kesebilirim. Chewie bowcaster’ıyla gayet dikkat çekicidir; onun varlığı sizinkinden daha çok etkileyecektir dışarıdakileri. Üstelik keskin nişancıdır da.”</p>

    <p class="normal">“Benden iyi değil. Üstelik hemen dışarı fırlayıp hepsini vurup indirmek çok daha kolay,” dedi Dash. “Daha ne olduğunu bile anlamalarına fırsat vermeden hepsini vurmuş oluruz.”</p>

    <p class="normal">“Bu İmparatorluk’la bizim aramızdaki farktır,” dedi Luke. “Onlar bunu yapmakta tereddüt etmezler. Biz ise gerekmedikçe ateş etmeyiz.”</p>

    <p class="normal">“Aman ne güzel. İyi adam olacağız diye vurulup gidelim.”</p>

    <p class="normal">Luke başını iki yana salladı. Bir Jedi durumun gerektirdiği gibi davranmayı bilmeliydi ama aynı zamanda da gereksiz şiddetten kaçınmalıydı . “Savaşçı” olmakla “Katil” olmak farklıydı.</p>

    <p class="normal">“Tamam, hazır mısınız?” dedi Luke, ışığı kendilerini ele vermesin diye ışın kılıcını aşağıda tuttu ve düğmesine bastı. Birkaç kez derin nefes aldı.</p>

    <p class="normal">“Üç dediğimde. Bir... iki... üç!”</p>

    <p class="normal">Dash kapıyı açtı.</p>

    <p class="normal">Luke dışarı fırlayıp kılıcıyla hazır konumda durdu.</p>

    <p class="normal">“Kimse kımıldamasın!” diye bağırdı.</p>

    <p class="normal">Chewie de arkasından fırladı.</p>

    <p class="normal">Chewie’nin ıslak ayakları zemin üzerinde kaydı sırt üstü yere serildi.</p>

    <p class="normal">Lando düşen Wookiee’nin üzerinden atlamaya çalışsa da o da bu tüy yumağına takılıp kendini yerde buldu.</p>

    <p class="normal">Şaşıran muhafızlar yerlerinden kalkıp silahlarına atıldılar.</p>

    <p class="normal">Böyle planın...!</p>

    <p class="normal">Leia yatağında oturuyorken bir anda ani bir korku hissetti.</p>

    <p class="normal">“Ne-?”</p>

    <p class="normal">Sıradan bir göreve tahsis edilmiş olsalar da bu muhafızlar hiç de fena değildi. Ayakta duran ikisi omuzlarına asılı tüfeklerini derhal çekip ateş etmeye başladı.</p>

    <p class="normal">Luke her iki ateşi de kesti.</p>

    <p class="normal">Dash, Chewie ve Lando’nun üzerinden uçup bir takla attı ve yüzükoyun yere yatarak üç el ateş etti.</p>

    <p class="normal">Ayaktaki iki muhafız yere yıkılırken üçüncü muhafız tüfeğini alarak ateş açtı.</p>

    <p class="normal">Chewie düştüğü yerde doğruldu ve bowcaster’ını konuşturdu.</p>

    <p class="normal">Üçüncü muhafız da vurulurken bu sefer de dördüncüsü ateşe başladı.</p>

    <p class="normal">Luke güçlükle elini ve kolunu titreten bu ateşi de kesmeyi başardı ama yansıyan lazer lambayı vurunca odanın ışığı azaldı.</p>

    <p class="normal">Dash durmadan ateş etmeye devam etti; Chewie de bowcaster’ıyla ona katıldı.</p>

    <p class="normal">Biri hariç tümü vurulmuştu. Sonuncusunun elinde ise silah yoktu ve bağırıyordu-</p>

    <p class="normal">Telsizden.</p>

    <p class="normal">Lando’nun vurduğu son muhafız da yere yıkıldı; telsizi elinden fırlayıp Luke’un ayağının yanına geldi.</p>

    <p class="normal">Telsizden ince bir ses duyuldu. “Thix? Aşağıda neler dönüyor? Thix? Sektör bir-bir-üç-sekiz beni duyuyor musunuz?”</p>

    <p class="normal">Chewie ayağa kalktı. Wookiee omuz silkti ve biraz utanarak onlara baktı.</p>

    <p class="normal">Luke başını iki yana salladı. Durmadan konuşan telsize baktı ve ayağıyla ezdi.</p>

    <p class="normal">“Sessiz operasyon buraya kadarmış,” dedi Lando.</p>

    <p class="normal">Xizor, kültür bakanına aylık rüşvetini öderken Guri içeri girdi. Kara Prens kibar bir şekilde bakanı uğurladı.</p>

    <p class="normal">Adam gittiğinde dedi ki, “Ne var?”</p>

    <p class="normal">“En alt katta bir sorun var.”</p>

    <p class="normal">“Ne tür bir problem.”</p>

    <p class="normal">Omuz silkti. “Bilmiyoruz. O bölgede kameramız yok ve muhafızlar da cevap vermiyor.”</p>

    <p class="normal">“Bir iletişim sorunu daha,” dedi Xizor. Aşağıdaki kalın boruların ve kabloların arasında bu tür sorunlarla sık sık karşılaşırlardı ve bu iletişim sorununu mühendisleri bir türlü çözememişti. Kör noktalar derlerdi bu bölgelere. “Ya bir iletişim sorunu var ya da Skywalker zannettiğimden hızlı ve zeki birisiymiş. Lağım sensörleri binanın altında hareket eden bir birlik tespit etti mi?”</p>

    <p class="normal">“Hayır.”</p>

    <p class="normal">“Güzel. Eğer Skywalker ise yalnız demektir ya da Wookiee ile beraberdir. Kontrol etmesi için bir birim gönder.”</p>

    <p class="normal">“İki takım çoktan yola çıktı,” dedi Guri.</p>

    <p class="normal">“Güzel. Moff’u da yolcu et. Endişelenecek bir şey yok.”</p>

    <p class="normal">Kendi kendine endişelenecek bir şey olmadığını söyledi. Bir genç ne kadar şanslı olursa olsun bu güvenliği geçemezdi.</p>

    <p class="normal">Luke ve diğerleri koştu. Şimdilik ezberledikleri bina planınında ummadıkları bir şeyle karşılaşmamışlardı. Fakat tam olarak ezberlenemeyecek kadar büyük bir yerdi ve dikkatli olmazlarsa hiç ummadıkları bir yere girebilirlerdi. Yine de ellerinden geldiğince hızlı hareket etmek zorundaydılar. Herkes alarma geçmişti. Onlara yol gösterecek kimse olmadığından riske girmekten başka çareleri yoktu.</p>

    <p class="normal">Chewie, Leia’nın nerede olduğunu biliyor ve en önde gidiyordu.</p>

    <p class="normal">Grup bir köşeyi dönüp de koridora çıktığında dört muhafızla burun buruna geldi.</p>

    <p class="normal">Elinde silah olan herkes ateşe başladı.</p>

    <p class="normal">Luke’un belindeki telsizden Threepio’nun endişeli sesi duyuldu: “Efendi Luke, Efendi Luke!”</p>

    <p class="normal">Luke gelen bir lazeri kılıcıyla kesti. Telsizini kemerinden çıkarmadan bağırdı: “Şu an meşgulüz, Threepio!”</p>

    <p class="normal">“Fakat Efendi Luke silahlı adamlar gemiye doğru geliyor!”</p>

    <p class="normal">Harika. Bir bu eksikti.</p>

    <p class="normal">Luke bir ışını daha savuşturdu, öne sıçradı ve kendisine ateş eden adamın yakınına gelmiş oldu. Işın kılıcını savurdu ve silahı tutan el yere düştü. Luke döndü ve muhafıza yandan bir tekme attı, tekmeyi tam burnuna oturtup onu yere uçurdu.</p>

    <p class="normal">Diğer muhafızların da işi bitmişti. Luke muhafızların geldiği yönü işaret etti. “Bu taraftan – burası açık olmalı!”</p>

    <p class="normal">Koşarlarken telsizini belinden çekti. “Threepio?”</p>

    <p class="normal">“Eyvahlar olsun!”</p>

    <p class="normal">“Threepio!”</p>

    <p class="normal">“Efendi Luke, şimdi ne yapacağız?”</p>

    <p class="normal">“Hemen gemiyle havalanın! Tıpkı size anlattığım gibi. Artoo sistemi biliyor; sen de kontrole geçersin. Havalandığınız zaman beni ara. Çok yükselmeyin ve stratosferdeki güvenlik sensörlerinin altından uçun, anladın mı?”</p>

    <p class="normal">“Evet, Efendi Luke.”</p>

    <p class="normal">“Haydi!”</p>

    <p class="normal">Leia bir şeyler hissetti. Tam olarak ifade edemediği bir şey.</p>

    <p class="normal">Luke. Luke buradaydı.</p>

    <p class="normal">Buraya gelirken giydiği kıyafetlerini hazırlamaya başladı.</p>

    <p class="normal">“Muhafızların ikinci ünitesiyle teması kaybettik,” dedi Guri, Xizor’a.</p>

    <p class="normal">“Aynı bölgede mi?”</p>

    <p class="normal">“Hayır. Dört kat yukarıda.”</p>

    <p class="normal">Hmm. Burası kalede iletişim sorunu yaşanan katların üzerindeydi ve tesadüf olması da zayıf ihtimaldi.</p>

    <p class="normal">“Güvenlik tam alarma geçsin.”</p>

    <p class="normal">“Geçtiler bile.”</p>

    <p class="normal">Acaba Skywalker mıydı? Tespit edilmeden bir şekilde kaleye girmeyi başarabilmiş miydi? Yoksa başka birisi miydi?</p>

    <p class="normal">“Tüm randevularımı iptal et. Git ve Prenses Leia’yı güvenlik odama getir.”</p>

    <p class="normal">Chewie’nin liderliğinde başka bir muhafız grubuna rastlamadan önce sekiz ya da on kat kadar çıkmışlardı. Çatışma şiddetliydi ve ortalık cızırdayan enerji, bağırtılar, yanık duvar ya da ozon kokusuyla kaplanmıştı.</p>

    <p class="normal">Dash bir konuda haklıydı: Keskin nişancıydı. Üç atışta üç muhafızı vurmuştu, Luke’un gördüğü en hızlı adamdı. Luke bulunduğu yöne gelen lazerleri karşılıyor ve seken lazerler karmaşayı daha da arttırıyordu. Chewie ve Lando da durmadan ateş etti. Muhafızlar fena değildi ama onların her zaman başka bir seçeneği vardı. Nihayetinde para için ateş ediyorlardı; Luke ve arkadaşları ise hayatta kalmak için. Son kalan muhafız döndü ve kaçmaya çalıştı. Chewie ona öyle bir darbe indirdi ki yere düştükten sonra duvara çarpıp durana kadar iki metre kadar kaydı.</p>

    <p class="normal">“Haydi! Yürüyün.“</p>

    <p class="normal">Leia birinin odasına yaklaştığını hissetti. Sadece bir sezgiydi ama yine de güvenmişti. Sandalyelerden birini alıp duvara dayadı ve üzerine çıktı. Kelle avcısı miğferini elinde tutuyordu.</p>

    <p class="normal">Kapı açıldı ve Guri içeri girdi. Çevikti ama Leia çoktan harekete geçmişti. Leia, Guri’nin dönmesine fırsat vermeden başının arkasına miğferle vurdu. Güçlü bir darbeydi ve bir insanı rahatlıkla bayıltırdı. Darbe droidin dengesini bozmuş ve droid öne doğru sendelemişti.</p>

    <p class="normal">Bunu fırsat bilen Leia sandalyeden atlayıp koridora çıktı. Kapının düğmesine bastı.</p>

    <p class="normal">Guri tam kendini toparlayıp geri dönmüştü ki kapı kapandı. Leia kilit mekanizmasını bozup açılmasını engelledi.</p>

    <p class="normal">Kapı Guri’nin darbeleriyle titredi.</p>

    <p class="normal">Yavaş yavaş dökülmeye başlayan kapının Guri’yi fazla tutmayacağı ortadaydı.</p>

    <p class="normal">Leia döndü ve kaçtı.</p>

    <p class="normal">Chewie önde olduğu halde kaleye girdikleri yerden on iki kat yukarıda bir merdiven boşluğuna geldiler.</p>

    <p class="normal">“Efendi Luke? Binadan başarıyla ayrıldık.”</p>

    <p class="normal">Threepio.</p>

    <p class="normal">Luke bağırmak zorunda kalmamak için telsizini belinden aldı. “Neredesiniz?”</p>

    <p class="normal">“Gökte bir yerde, Efendi Luke, Ben-ne? Sessiz ol, doğru uçuruyorum, o –ah! Ahh!”</p>

    <p class="normal">“Threepio?”</p>

    <p class="normal">Bir an sessizlik oldu, ardından da bir gümbürtü duyuldu. “Görmüştüm zaten kül tablası! Dikkatimi dağıtmasaydın zamanında dönerdim.”</p>

    <p class="normal">“Threepio, neler oluyor?”</p>

    <p class="normal">Luke arka plandan Artoo’nun öfkeyle söylendiğini duydu.</p>

    <p class="normal">“Kes sesini! Benim suçum değil!”</p>

    <p class="normal">“Threepio?”</p>

    <p class="normal">“Ne? Nerede? Hayır!” dedi droid.</p>

    <p class="normal">Bir cam kırılma sesi geldi.</p>

    <p class="normal">“Threepio!”</p>

    <p class="normal">“Özür dilerim, Efendi Luke. Artoo’nun yetersiz talimatları yüzünden bir iletişim kulesiyle bir reklam panosunu ortadan kaldırdık. Hayır, ona da çarptığımızı zannetmiyorum. Sadece sıyırıp geçtik. Evet, o da senin hatan! Sürekli dikkatimi dağıtmasan ben -”</p>

    <p class="normal">“Threepio, Artoo’yla konuşmayı kes ve bana neler olduğunu anlat.”</p>

    <p class="normal">“Artoo öyle yapmamız gerektiğini söylediği için yere çok yakın uçuyoruz ama bana sorarsanız biraz yükselmemizde fayda var. Senin bildiğin astronavigasyon umrumda bile değil, gemiyi uçuran benim. Gideceğimiz yönü söyle yeter.”</p>

    <p class="normal">“Anlaşıldı. Dinle şimdi. Falcon’u sana söyleyeceğim koordinatlara getir. Acele et ve biraz yükselin ki bir şeylere çarpmayın.”</p>

    <p class="normal">“Gördün mü? Sana çok alçaktan uçuyoruz demiştim ama yok, kime anlatıyorsun -”</p>

    <p class="normal">“Threepio!”</p>

    <p class="normal">“Evet, Efendi Luke. Hemen yola çıkıyoruz. Hayır, o yöne gitmemiz gerektiğini sanmıyorum, o bina çok yüksek, bu yönde gitmeliyiz, dikkat et!”</p>

    <p class="normal">Luke görüşmeyi kesmek zorunda kaldı. Hemen önlerinde zırhlı bir kapı vardı ve kilitliydi.</p>

    <p class="normal">Lando silahını kapıya doğrulttu ama Luke onu durdurdu. “Ateş etme. Manyetik kalkanı var. Seker ve birimizi vurursun.”</p>

    <p class="normal">“O zaman nasıl geçeceğiz bunu?”</p>

    <p class="normal">“Geri durun. Bakalım ışın kılıcına karşı ne yapacak.”</p>

    <p class="normal">Kılıcını açtı.</p>

    <p class="normal">Kapı ışın kılıcına karşı koyamamıştı.</p>

    <p class="normal">Kapıyı geçip tırmanmaya devam ettiler.</p>

    <p class="normal">Guri, Xizor’un güvenli odasına daldı. Xizor hayretle ona baktı. “Ne?”</p>

    <p class="normal">“Kaçtı. Oraya gittiğimde hazır bekliyormuş. Bana arkadan vurdu. Hasar almadım ama o kaçacak kadar zaman kazanmış oldu.”</p>

    <p class="normal">“Kahretsin!” Xizor öfkesini kontrol edememişti. Bu hiç iyi değildi. Burası onun kalesiydi ama işler kontrolden çıkıyordu. Skywalker’ı fazla mı hafife almıştı. Anlaşılan öyle. Bu hatasını telafi etmenin zamanı gelmişti.</p>

    <p class="normal">Masasına gidip çekmecesini açtı. Gizli bir bölmeden özel bir tabanca çıkardı.</p>

    <p class="normal">“Tamam. Gidip bulalım şunu ve tüm bu sorunlara yol açanları.”</p>

    <p class="normal">. . .</p>
  </div>

  <div class="calibre1" id="calibre_pb_84"></div>
</body>
</html>
