<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_9">8</h1>

    <p class="normal">Akşam çökmek üzereyken Xizor metresiyle birlikte evinden ayrıldı, evi de en az metresinin üzerindeki ona aldığı hediyeler kadar görkemliydi, diğer taraftan metresi aralarındaki ilişkinin bittiğini bilmiyordu. Xizor bir dişiyle asla birkaç aydan fazla geçirmezdi. Çünkü hormon yapısı ve ürettiği normalin çok üzerindeki güçlü feromenleri sayesinde kendine eş bulmakta hiç zorlanmazdı. Bulması bu kadar kolay olunca, ne kadar zeki olursa olsun, bıkması da aynı oranda çabuk oluyordu. Kendisine denk göreceği bir eş henüz bulamamıştı ve eğer bulursa da böyle üstün seviyedeki birine nasıl güvenecekti? İçinden çıkılması zor bir durumdu.</p>

    <p class="normal">Üstelik bir yemeğin tadına baktıktan sonra ne kadar lezzetli olursa olsun canı başka bir şey çekiyordu...</p>

    <p class="normal">Şehrin bu bölümü üzerinde alçakta duran bir yoğunlaşma bulutundan ılık bir yağmur yağıyordu. Bu tür mikro hava hücreleri bu mevsimde çok yaygındı; bulutun ötesinde ise hava günlük güneşlikti. Karanlık arttıkça ve bulutlarca da gölgelenmedikçe gökyüzündeki deşarj auroraları ve hiç durmayan gemi trafiğinin göstergesi hareket halindeki kırmızı ve mavi ışıklar yörüngede gidip geliyordu, hatta burada şehrin ışıklarının ortasında bile.</p>

    <p class="normal">Çıkışta bekleyen iki koruma Xizor’a iki diğer koruma ve bir droid şoförün kendilerini beklediği zırhlı aracına kadar refakat ettiler. Xizor araca girdi ve deri koltuklara yaslandı. Metresi kısa süre içerisinde Guri’den bir telefon alacak ve cömert bir ödeme ve iyi dilek niyetleriyle gönderilecekti. Ayrıca ona Xizor’la asla tekrar temasa geçmeye çalışmaması da söylenecekti. Eğer aksi şekilde davranırsa sonuçları hiç de hoş olmazdı.</p>

    <p class="normal">Şu tarihe kadar eski metreslerinden sadece birisi onu tekrar görmeye çalışmıştı. Söylentiye göre güney yerleşiminde devasa bir inşaat droidi kadını nasıl olduysa kaza sonucu inşaat malzemeleriyle karıştırmıştı.</p>

    <p class="normal">Hayat tehlikelerle doluydu, burada bile.</p>

    <p class="normal">“Menarai’de yemek yiyeceğiz,” dedi Xizor droide.</p>

    <p class="normal">Ön ve arkasında airspeeder’larıyla kendilerine eşlik eden korumalarla birlikte araç trafiğe çıktı. Araçlar gezegendeki yegane dağın bulunduğu, diğer alanlar tümüyle binalarla kaplıydı, Monument Park’a doğru yollarına devam ettiler. Parkın yakınlarındaki bir kulede zenginlerin gittiği bir restoran vardı ve bu kulede duran bir kişi dağın tepesini ve orada turistlerin taşları hatıra olarak çalmasını engellemek için bekleyen fanatikleri görebilirdi. Bu restoranda rezervasyon yaptırmak için aylar önce sıraya girilmeli ve kişinin adının onaylılar listesinde olması gerekliydi. Gezegendeki en seçkin restorandı.</p>

    <p class="normal">Ne kadar seçkin olsa da, ne kadar kalabalık olsa da, zenginler orada yiyebilmek için sıraya girse de Prens Xizor için ayrılmış bir masaları her zaman vardı. Oraya gitmeye karar verdiğinde özel odası derhal hazırlanırdı. Oradaki müşterilerin çoğu için Xizor da İmparatorluk Merkezi’ndeki çok sayıda zenginden sadece biriydi. Onun neden böyle özel bir muameleye tabi tutulduğunu anlamakta güçlük çekerlerdi. Müşterilerin çoğunun banka hesabında Xizor’unkinden daha fazla para vardı, en azından normal hesaplarındakinden fazla.</p>

    <p class="normal">Hiç kimsenin Black Sun’dan daha fazla parası olamazdı.</p>

    <p class="normal">Üstelik herkesçe bilinmese de Xizor mekanın ortaklarından biriydi: Eğer Prens Xizor yer beklemek zorunda bırakılırsa restoranın müdürü özür dilemeye bile fırsat bulamadan başka bir iş aramak zorunda kalırdı. Tabii şanslıysa.</p>

    <p class="normal">Xizor, arabası ana yoldan ayrılıp dağa yöneldiği zaman gülümsedi. Sahip olduğu güçle gösteriş yapmaya genelde zamanı olmazdı ama kaliteli yiyecek küçük lükslerinden biriydi ve Menarai’nin mutfağıyla başa çıkabilecek başka bir yer de yoktu.</p>

    <p class="normal">Yağmur durmuş ve gecenin gölgeleri koyulaşmıştı. Kısa süre içerisinde Coruscant kendi ışıklarıyla aydınlanacaktı, uzaydan bir gemiyle yaklaşırken görmeye değer bir manzaraydı. Galaksinin başka hiçbir yerinde yüzeyinin neredeyse tamamı binalarla kaplı başka bir gezegen yoktu. Burada, her şeyin merkezinde, yaşamak bambaşka bir tecrübeydi. Coruscant, İmparatorluk’un göz bebeğiydi; Black Sun liderinin de buradan başka bir yerde yaşaması mümkün değildi.</p>

    <p class="normal">Şimdi, akşam yemeğinde ne yemeliydi? Fleek yılan balığı fena olmazdı. Kaynayan biberli yağa canlı canlı atılırlardı. Bu yılan balıkları ışık yılları uzaktaki Hocekureem Denizi’nde daha bu sabah yüzüyorlardı. Tatlı patates dolması ve plicto büfteği de harikaydı. Flounut yağına batırılmış dev Ithorian salyangozu da diğer bir seçenekti. Ya da Kashyyyk yer karidesi.</p>

    <p class="normal">Seçecek çok şey vardı ve hepsi de birbirinden güzeldi. Şimdiden karar vermektense önce restorana varıp ardından seçim yapsa daha iyi olacaktı. Böyle yaparsa hazırlanmasını beklemek zorunda kalacağı doğruydu ama nihayetinde sabır onun erdemlerinden biriydi.</p>

    <p class="normal">Evet. Yapması gereken buydu. O sırada karar verecekti.</p>

    <p class="normal">Bir değişiklik olurdu.</p>

    <p class="normal">“Uyanın, millet, bir dalga daha geliyor,” dedi Luke telsizden.</p>

    <p class="normal">“Anlaşıldı, Rogue Lider,” dediler hep bir ağızdan.</p>

    <p class="normal">“Bu seferkilerin arasında birkaç TIE önleme uçağı da var,” dedi Wedge.</p>

    <p class="normal">“Gördüm, Wedge,” dedi Luke. Levyenin üzerine eğildi ve X-kanadıyla iskeleye sert bir dönüş yaptı. Önleme uçakları daha hızlıydı ve yeni modelleri daha ağır silahlarla donanmıştı. Güç’ün onunla kalmasını umuyordu. Her şey gittikçe daha da zorlaşıyordu. Başarısızlık gibi bir seçenekleri yoktu; Han’ın kurtarılması her şeyin bu şekilde aynen devam etmesine bağlıydı – Rogue’ların ve kendi hayatı da cabası.</p>

    <p class="normal">Her neredelerse Leia ve Lando’nun iyi durumda olmalarını diledi.</p>

    <p class="normal">Lando dev dişlere benzeyen kırmızı kayalıkların üzerinden geçti. Falcon, altında ve her iki yanında açıklık görülmeyen üç tarafı kapalı bir vadide yol almaya başladı. Tepelerinde gökyüzü sakin ve mavi bir nehir gibiydi.</p>

    <p class="normal">Threepio dedi ki, “Sanırım devrelerimden biri aşırı ısındı. Kendimi bir süreliğine kapatmam gerekiyor.” Ama droid kımıldamadı. Diğerleri gibi o da kanyonda yapılan bu yolculuktan büyülenmişti. Bu derin kanyonların zaman ve suyun etkisiyle kazındığı büyük platoların kıyısında İmparatorluk’un uzun menzilli sensör istasyonları bulunduğunu söylemişti Dash. Görülmeden yaklaşmanın tek yolu alçaktan uçmaktı.</p>

    <p class="normal">Bu uçuş Leia’ya Hoth’tan kaçtıktan sonra asteroit alanında Han’la birlikte yaptıkları uçuşu ve Vader’dan kurtulmak için buldukları saklanma yerini hatırlattı – ardından o yerin hiç de göründüğü gibi bir şey olmadığını anlamışlardı.</p>

    <p class="normal">Önlerinde Outrider uçuyordu. Leia’nın gözleri önünde gemi kendi ekseni etrafında bir vida gibi döndü.</p>

    <p class="normal">“Adama bak,” dedi Lando. “Birkaç metrelik hatayla başımıza ne gelecek belli değilken tutmuş bir de gösteri yapıyor. Kafayı yemiş.”</p>

    <p class="normal">Chewie bir şeyler söyledi.</p>

    <p class="normal">“Duydum,” dedi Lando.</p>

    <p class="normal">Threepio Leia için tercüme etti: “Chewbacca diyor ki Efendi Dash yarı kuş olmalı.”</p>

    <p class="normal">Leia da ister istemez başını salladı. Lando haklıydı. Başka yönlerini bilemezdi ama Dash Rendar uçabiliyordu.</p>

    <p class="normal">Luke, Rogue’lardan sürekli içe ve dışa doğru spiraller çizmelerini istemişti. Böylece destroyerin büyük topları onlara kilitlenemeyecekti. Şimdilik de gayet iyi gidiyorlardı.</p>

    <p class="normal">“Dikkat et, Dixie!” diye bağırdı Wedge.</p>

    <p class="normal">Luke tehlikeyi fark etti. Bir TIE avcısı Dix’in altından yanaşmayı başarmış karnına doğru ateş ediyordu. Dix, sağına keskin bir dönüş yaptı ardından da iskele tarafına dönecekti –</p>

    <p class="normal">Çok geçti. Ölümcül lazerler X-kanadı vahşi pençeler gibi yakalayıp parçaladı. Dix’in gemisi aracın oksijenini tüketen bir patlamayla alev topuna döndü ve geriye parçalanmış bir enkazdan başka bir şey kalmadı.</p>

    <p class="normal">Luke midesinin kasıldığını hissetti. Dix’i kaybetmişlerdi.</p>

    <p class="normal">Bu bir oyun değildi. İnsanlar ölüyordu. İyi insanlar. Bunu bir an için bile aklından çıkarmamalıydı. Bu iş ancak kimse zarar görmediği sürece eğlenceliydi. Savaş kötü bir şeydi.</p>

    <p class="normal">Gittikçe de kötüleşiyordu. Diğer destroyer de Terminator’ın yanına gelmiş ve kendi avcılarını havalandırmaya başlamıştı.</p>

    <p class="normal">Düşünecek ya da üzülecek zaman yoktu. Luke kendisini tümüyle Güç’e teslim etmişti.</p>

    <p class="normal">“Terminator geliyor,” dedi Dash. “Ve platodaki sensör istasyonunu geçtik. Yükselmeye hazır mısınız?”</p>

    <p class="normal">“Daha yeni tadını çıkarmaya başlamıştık,” dedi Lando. “Ama yapmamız gerekiyorsa...”</p>

    <p class="normal">Ayın gece tarafına doğru yaklaştılar. Karanlık onları İmparatorluk sensörlerinden değil ama meraklı gözlerden gizleyebilirdi.</p>

    <p class="normal">“Tersaneye varmamıza dört dakika kaldı,” dedi Dash telsizden. “Eğer şansımız yaver giderse gözlem aygıtlarını kullanan tooloos’lar bir dakika mesafe kalana kadar bizi fark etmez. Onlar avcılarını havalandırana kadar tepelerine varmış oluruz.”</p>

    <p class="normal">“Anlaşıldı,” dedi Lando.</p>

    <p class="normal">Leia midesinin yandığını hissetti. Uçuş tehlikeliydi ama şimdi yapacaklarının yanında hiç kalırdı.</p>

    <p class="normal">Lando başını iki yana salladı ve dedi ki, “Bu benim fikrim değildi, hatırlarsanız? Aklınızdan çıkarmayın, bu benim fikrim değildi.”</p>

    <p class="normal">Kara gölgeler kayaları boyamaya başlamıştı, öyle hızlı uzuyorlardı ki sanki gecenin içine uçan Falcon’a ayak uydurmaya çalışır gibiydiler.</p>

    <p class="normal">“Yukarı,” dedi Dash.</p>

    <p class="normal">Outrider kanyondan fırladı.</p>

    <p class="normal">“Harika!” dedi Lando.</p>

    <p class="normal">Tam önlerinde, sadece birkaç yüz metre uzakta kanyonun sonu hızla onlara doğru yaklaşıyordu.</p>

    <p class="normal">Chewie kükredi.</p>

    <p class="normal">Levyelere asılan Lando’nun cevap vermekle harcayacak zamanı yoktu ve Leia’nın yüreğini ağzına getiren bir şekilde tırmanmaya başladılar.</p>

    <p class="normal">Çarpışmadan kıl payı sıyrılmışlardı.</p>

    <p class="normal">“Dikkatli olsanız iyi olur,” dedi Dash, Falcon karanlığa doğru yükselirken. “Kanyonun sonu olmadığını söylememiş miydim?”</p>

    <p class="normal">“Şimdi değil, Rendar,” dedi Lando. “Seni ilk gördüğüm yerde yumruğu yiyeceksin.”</p>

    <p class="normal">“Öyle mi? Yanında orduyla geleceksin herhalde?”</p>

    <p class="normal">Chewie homurdandı.</p>

    <p class="normal">Leia’nın ne dediğini anlaması zor olmadı.</p>

    <p class="normal">Dash’in kahkahası telsizden yükseldi.</p>

    <p class="normal">Wedge’in telsizden gelen sesi başta sakinken heyecan dozu birden artmaya başladı. “Luke, bu dansa daha fazla devam edemeyiz. İkinci destroyer Güney Kutbu’nda konuşlandığı zaman ikisinden birinin büyük toplarının menziline girmek zorunda kalacağız.”</p>

    <p class="normal">“Duydum,“ dedi Luke. “Artoo, tersaneye varmalarına ne kadar kaldı?”</p>

    <p class="normal">Artoo mırıldandı. Luke sensör ekranına bakarak droidin dediklerinin tercümesini gördü. Varmalarına az kalmıştı.</p>

    <p class="normal">“Bir dakika daha,” dedi Luke. “Ardından da ilk gemiyi geçer gider ve eve döneriz.”</p>

    <p class="normal">“Anlaşıldı, Luke. Duydunuz, millet. Hadi ortalıkta dolaşıp rahatsız etmeye devam edelim.”</p>

    <p class="normal">Luke’un etrafında TIE avcı ve önleme uçakları yuvaları bozulmuş böcekler gibi kümelenmişti. Rogue’lar onlardan çok sayıda uçağı düşürmüştü, kendileri de bir tane kaybederken bir diğeri de hasar aldığı için geri dönmüştü. İyi iş çıkarmışlardı ama daha fazla böyle sürdüremezlerdi. Onlara yeterince zaman kazandırabildiklerini umuyordu.</p>

    <p class="normal">Luke’un önünde beliren bir TIE avcısı doğruca üzerine gelmeye başladı.</p>

    <p class="normal">Luke tetiklere asılırken iki uçak son sürat birbirlerine doğru yaklaşmaya başladı. İki pilot da gözünü bile kırpmıyordu.</p>

    <p class="normal">TIE infilak etti ve Luke da alev topunun içinden geçip gitti.</p>

    <p class="normal">Artoo hayretini şöyle ifade etmişti,”Yeeoooww!”</p>

    <p class="normal">“İyi misin, Artoo?”</p>

    <p class="normal">Droid mırıldandı. Evet, iyiydi. Ama daha iyi zamanları da olmuştu.</p>

    <p class="normal">Luke güldü. Parti ısınıyordu. Toparlanıp eve gitme vakti gelmişti.</p>

    <p class="normal">“Orada, tam karşımızda,” dedi Dash.</p>

    <p class="normal">Tersanenin ışıkları karanlığın içinde görüldü, yol gösteren fenerler gibiydiler.</p>

    <p class="normal">“Hedefin üzerinden geçmemize... otuz saniye.”</p>

    <p class="normal">Leia öne doğru eğilip baktı...</p>

    <p class="normal">“İşte! Boba Fett’in gemisi orada.”</p>

    <p class="normal">“İyi eğlenceler, millet,” dedi Dash. “Sonra görüşürüz.”</p>

    <p class="normal">Önlerinde Outrider sert bir şekilde manevra yapıp yükselmeye başladı.</p>

    <p class="normal">“Nereye gidiyorsun,” dedi Lando.</p>

    <p class="normal">“Hey! Bana savaşmak için değil, sadece size yol göstermem için para verdiniz. Ben gidiyorum.”</p>

    <p class="normal">“Dash, seni gözüm görmesin.”</p>

    <p class="normal">“Boş ver,” dedi Leia. “Ona ihtiyacımız yok.”</p>

    <p class="normal">Chewie sensör ekranını işaret edip bir şeyler söyledi.</p>

    <p class="normal">“Olamaz,” dedi Threepio.</p>

    <p class="normal">“Şunu söylemeyi bıraksan iyi olacak,” dedi Leia. “Yine ne var?”</p>

    <p class="normal">Lando lafı droidin ağzından aldı. “Gelenler var. Yarım düzine TIE avcısı peşimizde.”</p>

    <p class="normal">“Hepsi bu mu? Senin gibi deneyimli bir pilot için sorun olmasa gerek. Değil mi?”</p>

    <p class="normal">Lando başını iki yana salladı. “Haklısın ama Chewie ve sen gidip silahlar çalışıyor mu diye bir kontrol etseniz nasıl olur?”</p>

    <p class="normal">Wookiee yukarı çıktı. Leia ise çoktan yerine geçmişti. “Ben alt taretteyim,” dedi.</p>

    <p class="normal">Chewie kükreyerek kendisinin de hazır olduğunu belirtti.</p>

    <p class="normal">Durum asıl şimdi ilginç hale gelmeye başlamıştı.</p>
  </div>

  <div class="calibre1" id="calibre_pb_20"></div>
</body>
</html>
