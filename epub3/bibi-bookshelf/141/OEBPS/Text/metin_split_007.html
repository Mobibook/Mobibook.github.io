<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_6">5</h1>

    <p class="normal">Darth Vader kendi hiperbarik medikal odasında çıplak olarak oturmuştu. Işıklar kapalıydı ve dışarıdayken sürekli olarak giymek zorunda olduğu zırhından kurtulmuştu. Güç kudretliydi; Vader karanlık tarafın daha da güçlü olduğunu düşünüyordu ama yine de yanmış bedenini istediği ölçüde iyileştirmesi mümkün olmamıştı. Hayatta olması bile mucizeydi ama nedense vücudunun kendisini yenilemesi için gereken enerjileri kullanmakta ustalaşamamıştı. Bunun mümkün olduğunu düşünüyordu; yeterince meditasyon ve eğitimle günün birinde kendisini tekrar eski haline getirecekti.</p>

    <p class="normal">En azından fiziksel olarak.</p>

    <p class="normal">Düşünce olarak asla eski haline dönmek istemiyordu. Zayıf, aptal ve idealist. Anakin tıpkı şu anki Luke Skywalker gibiydi. Sadece... potansiyel.</p>

    <p class="normal">Evet, Güç Luke Skywalker’da yoğundu hatta belki de Anakin’de olduğudan bile fazla. Fakat bu gencin karanlık tarafı kucaklaması, asıl gücün nerede olduğunu anlayıp sahip olduğu potansiyeli layıkıyla kullanması gerekiyordu. Eğer yapmazsa İmparator onu ortadan kaldıracaktı.</p>

    <p class="normal">Vader bunu istemiyordu.</p>

    <p class="normal">Dövüştükleri zaman o da genci öldürmek istemişti ama bu sadece sınavdı. Eğer Luke’u kolayca öldürebilecek olsaydı zaten onun yanlarına çekmelerine değer biri olmadığını anlayacaklardı. Fakat tüm gücüyle onu öldürmeye çalışsa da genç kendi başına iyi mücadele etmişti. Vader’ın tüm üstün yetenekleri ve tecrübesine rağmen Luke kolayca düzeltilebilecek kesik bir elle sağ kalmayı başarmıştı.</p>

    <p class="normal">Bu buluşma Vader’ın hissetmesine yol açmıştı, onun için uzun zamandır yapmadığı bir eylemdi. Böyle güçlü bir rakiple karşılaşmanın neden olduğu çekinme ve bu rakibin kendi oğlu olmasının verdiği gurur.</p>

    <p class="normal">Vader etrafını saran karanlığa gülümsedi. Obi-Wan Luke’a Anakin Skywalker’ın, Darth Vader olduğunu söylememişti. Luke’un öğretmenini öldüren adama duyduğu nefret güçlüydü ve karanlık tarafa geçmesinin yolunu açabilirdi. Eğer Vader gence gerçek babasının kendisi olduğunu söyleyerek nefretinin yerini korku ve karmaşanın almasını sağlamasaydı Luke onu yenebilirdi. Bir Jedi öfkeyle savaşamazdı; duygularını kontrol eder ve kendisini Güç’e teslim ederdi. Fakat karanlık taraf güçlü duygularla beslenmeliydi ve öyle olduğunda da karşılığını fazlasıyla verirdi.</p>

    <p class="normal">Luke karanlık tarafın gücünü hissetmişti. Onu bulup bu gücü tekrar hissetmesini sağlamak Vader’a kalmıştı. Karanlık taraf bağımlılık yapardı, herhangi bir uyuşturucudan çok daha güçlüydü. Eğer Luke kabul ederse Vader’dan hatta İmparator’dan bile daha güçlü olabilirdi. Birlikte galaksiye hükmedebilirlerdi.</p>

    <p class="normal">Yeter. Diğer bir sınavın zamanı gelmişti.</p>

    <p class="normal">Vader elini bölmenin hareket algılayıcı kontrolünün üzerine getirdi. Küre şeklindeki bölme açıldı ve hidrolik bir tıslamayla kalkan kapağın altından basınçlı hava dışarı boşaldı. Bölmenin içindeki steril ve özel ilaçlı ortamın dışında odada durdu.</p>

    <p class="normal">Durumunun adaletsizliğine ve bu hale gelmesine neden olan Obi-Wan’a duyduğu nefrete odaklandı. Öfke ve nefretle Güç’ün karanlık tarafı Vader’ı kuşattı.</p>

    <p class="normal">Bir an için yanık dokuları değişmiş, yaralı akciğeri ve ölü bronşları açılmıştı.</p>

    <p class="normal">Bir an için de olsa normal biri gibi nefes almıştı.</p>

    <p class="normal">Bu rahatlama ve zafer kazanma hissinin verdiği neşe, ışığın karanlığı kovduğu gibi karanlık tarafın ondan uzaklaşmasına yol açmıştı. Karanlık taraf büyük bir istekle öfkesini emmiş ama hissettiği mutlulukla zehirlenmişti. Onu terk etti ve böyle olunca artık nefes alamaz hale geldi.</p>

    <p class="normal">Vader elini salladı ve yarı kubbe kapanıp onu tekrar bölmenin içerisine kapattı.</p>

    <p class="normal">Kısa süre de olsa bunu başarmıştı, daha önce birkaç kez başardığı gibi. Mesele bunu sürdürebilmekti. Rahatlama hissini bir şekilde bastırması gerekiyordu ama düzeldiğini fark ettiği zaman bunu yapmak elinden gelmiyordu.</p>

    <p class="normal">Zordu. Anakin Skywalker’ı, kendisinden doğduğu bu lanet herifi, tümüyle yok edememişti. Bunu başarana kadar kendini tümüyle karanlık tarafa adamayı başaramayacaktı. Bu onun en büyük zayıflığı ve kusuruydu. Bunca yıldır ne kadar uğraşırsa uğraşsın karanlığın içerisindeki yok edemediği tek ve parlak bir nokta varlığını sürdürmüştü.</p>

    <p class="normal">Vader iç çekti. Daha çok gayret etmeliydi. Düşmanlarının, özellikle de dostlarının, böyle bir zayıflığı olduğunu fark etmelerine müsaade edemezdi.</p>

    <p class="normal">Luke mücevheri mengeneye kıstırıp derin bir nefes aldı. Mücevherin ilk birkaç yüzünü tamamladı ve kesikler gittikçe daha da zorlaşıyordu. Eğer keskiyi çok güçlü vurursa mücevher parçalanacak ve bunun üzerine en baştan yeni bir tane yapmak zorunda kalacaktı.</p>

    <p class="normal">Chewie oturmuş büyük bir ilgiyle onu izlerken, Leia yatak odasında kestiriyordu. Lando ise onları arada bırakıp lanspeeder’ı alarak şehre dönmüştü. Kısa süre sonra dönecekti...</p>

    <p class="normal">Bir şey duyan Chewie başını çevirdi. Konuştu. Artoo’yla bir tür tercüme oyunu oynayan Threepio döndü. “Chewbacca Efendi Lando’nun döndüğünü söylüyor.”</p>

    <p class="normal">Luke başını salladı ama işine odaklanmıştı. Elindeki keskiye ahşap çekiciyle hafifçe vurdu...</p>

    <p class="normal">Küçük bir parçası sıyrılıp düştü. Tamam! Harika!</p>

    <p class="normal">Lando sırıtarak içeri girdi.</p>

    <p class="normal">“Neden böyle keyiflisin,” diye sordu Luke.</p>

    <p class="normal">“Dash Rendar’dan şifreli bir mesaj geldi. Boba Fett’in gemisi Gall’daymış.”</p>

    <p class="normal">Teoride pahalı ve sınırlı olan HoloNet’i sadece İmparatorluk kullanabilirdi; pratikte biraz elektronik bilgisi olan herkes sisteme girip birkaç çanak kullanarak istediği aramayı yapabilirdi. Yetmezmiş gibi parasını da İmparatorluk’a ödettiriyorlardı.</p>

    <p class="normal">Luke yerinden zıpladı. “Ne zaman yola çıkalım?”</p>

    <p class="normal">“Millenium Falcon yola çıkmaya hazır. Sen X-kanadını ne kadar zamanda hazır edersin?”</p>

    <p class="normal">“Artoo araca biner binmez!”</p>

    <p class="normal">“Araca binmek mi?” diye sordu Leia eşikten. Uykulu gözlerini ovdu.</p>

    <p class="normal">“Anlaşılan yerini bulduk,” dedi Lando.</p>

    <p class="normal">“Yörüngede buluşuruz,” dedi Luke sırıtarak. Bekleyiş sona ermişti.</p>

    <p class="normal">Leia dedi ki, “Rogue’lara şifreli bir mesaj göndereceğim.”</p>

    <p class="normal">Luke başını salladı.</p>

    <p class="normal">Han’ı almaya gidiyorlardı.</p>

    <p class="normal">Jabba misafir salonunda bekledi. Kara Prens içeri girdi ve Hutt’a baktı. Büyük ve iğrenç bir yaratıktı ama onunla işi vardı.</p>

    <p class="normal">“Saygılar, Prens Xizor,” dedi Jabba, Hutt dilinde.</p>

    <p class="normal">“Temel dilde konuş,” dedi Xizor.</p>

    <p class="normal">“Nasıl isterseniz.”</p>

    <p class="normal">“İşler nasıl Jabba? Sektöründe her şey yolunda mı?”</p>

    <p class="normal">“Daha iyi olabilir. Genel olarak gelirimiz artıyor. Tabii ki İmparatorluk’a ödediğimiz rüşvette aynı oranda artmakta. Ama bu kaçınılmaz bir masraf.”</p>

    <p class="normal">“Son zamanlarda İmparatorluk’ta üst mevkilerdeki görevlilerle iş ilişkisi içinde olduğunu anlıyorum.”</p>

    <p class="normal">Jaba bir Hutt’ın yapabileceği kadar hayretle baktı.</p>

    <p class="normal">“Lord Vader’dan bahsediyorum.”</p>

    <p class="normal">“Doğrudan değil, Majesteleri. Kısa süre önce bir borç meselesi için birkaç kelle avcısı ile görüştüm. Onlardan biri de Boba Fett’ti. Kendisiyle sizin de birkaç kez iş yaptığınızı zannediyorum. Borcun kaynağının İmparatorluk’un elinde olduğunu öğrendim. Lord Vader’ın operasyonunun komutasını üstlenmişti. Tesadüf olduğu söylendi bana.”</p>

    <p class="normal">“Sanırım Kaptan Solo’dan bahsediyorsunuz.”</p>

    <p class="normal">Bu bir soru değildi ve Xizor Jabba’ya birden fazla istihbarat kaynağına sahip olduğunu göstermek istemişti. Bu bıçak sırtında bir oyundu ve dengeler iyi kurulmalıydı. Xizor’un bilgiye ihtiyacı vardı ama hangi bilgiye ihtiyacı olduğunun anlaşılmaması için etrafından dolaşması gerekiyordu. Ayrıca Hutt’a kimin patron olduğunu da göstermesi gerekmişti ve üçüncü dereceden şeyleri bile bildiğini göstermek de bunun bir parçasıydı.</p>

    <p class="normal">Jabba’nın bunu anladığını gördü.</p>

    <p class="normal">“Önemsiz bir kaçakçı,” dedi Jabba. “Geçmişte onunla iş yapmıştım ama sonra İttifak’a katıldı ve bana borcu var.”</p>

    <p class="normal">“İçecek ister misin, Jabba?”</p>

    <p class="normal">“Teşekkürler. Atıştıracak bir şeyler var mı?”</p>

    <p class="normal">Xizor’un elini sallamasıyla servis droidinin gelmesi bir oldu, beraberinde Hutt’ların sevdiği yiyecek ve içeceklerden getirmişti.</p>

    <p class="normal">“Teşekkürler, Majesteleri.” Kımıldayan şeylerden birini aldı ve yuttu.</p>

    <p class="normal">Xizor yakınlık hissi uyandırmak istermişçesine öne doğru eğildi. “Son zamanlarda Vader’la ilgili bazı meseleler var,” dedi. “Bu noktada sen çok önemlisin, Jabba. Sith’lerin Kara Lordu’yla ilgili en küçük bir bilgi bile şu anda çok işime yarayabilir. Boba Fett’le yapılan şu anlaşma. Bir sonuca ulaştı mı?”</p>

    <p class="normal">“Henüz değil, Prensim. Kaptan Solo’nun getirilmesini bekliyorum.”</p>

    <p class="normal">Xizor sanki küçük ve önemsiz bir bölümü hatırlamış gibi konuştu, “Hmm. Solo, Death Star’a saldıran Asiler’le birlikte değil miydi?”</p>

    <p class="normal">“Evet, Majesteleri. O ve arkadaşları yok edilmesinde önemli rol oynadılar. Wookiee Chewbacca, Prenses Leia Organa ve Skywalker adında o zamana kadar duyulmamış bir genç. Hepsi bu işin içindelerdi.”</p>

    <p class="normal">“Skywalker mı?”</p>

    <p class="normal">Jabba güldü, sesi koca cüssesinin içinde yankı yapıyordu. “Evet, kendisini Jedi Şövalyesi sanıyor anladığım kadarıyla,” dedi gülmesini bitirdikten sonra. “Yakın zamana kadar Tatooine’deydi.”</p>

    <p class="normal">“Şimdi nerede?”</p>

    <p class="normal">“Kim bilir? Kısa süre önce X-kanadıyla gezegenden ayrıldı.”</p>

    <p class="normal">Xizor geriye yaslandı. “Hmm. Muhtemelen hiçbir şey çıkmayacak ama belki de işime yarayabilir. Eğer söz konusu kişilerden biri Tatooine’e geri dönerse bunu öğrenmekten son derece mutlu olurum.”</p>

    <p class="normal">“Şüphesiz, Prens Xizor.”</p>

    <p class="normal">Xizor başını salladı. Asıl kısım sona ermişti ama sanki onun görüşlerine değer veriyormuş gibi Hutt’la konuşmaya devam etti. On dakika daha konuşmayı sürdürdü. İmparatorluk ordu ve donanmasının konuşlanmasıyla ilgili sorular sorarak Jabba’nın asıl çağrılma nedeninin bunlar olduğunu düşünmesini sağladı. Bu kadarının yeterli olduğunu düşündüğü zaman Xizor gülümsedi.</p>

    <p class="normal">“Eski dostum, bu bilgiler son derece gizlidir,” dedi. “İkimizin arasında kalmalıdır. İş birliğin uygun şekilde... takdir edilecektir.”</p>

    <p class="normal">Hutt da Xizor’un gülümsemesine karşılık verdi. Bazen iki tatlı söz güçlü bir sopadan daha etkili olabilirdi. Jabba aptal değildi ve Kara Prens’le ters düşen kişinin başına neler gelir bilirdi. Fakat Jabba’nın hem önemli bir iş adamı hem de önemli bir konuda bilgi sahibi birisi olduğunu düşünmesinin bir zararı yoktu. Adamları ve düşmanları onu Kara Prens’in gözü kulağı olarak görürlerse bu Jabba’nın itibarına gölge düşürmezdi. Korku iyidir; korku ve açgözlülük daha da iyi.</p>

    <p class="normal">Xizor başını salladı ve ayrıldı.</p>

    <p class="normal">Casusları ona Darth Vader’ın Bespin’de, kaçakçı ve Asiler’e katılmış bir pilot olan, Han Solo’yu Bobba Fett’e teslim ettiğini bildirmişti. Er ya da geç Boba Fett Han Solo’yu getirip parasını almak için Tatooine’e gelecekti. Ama Xizor’un casusları Fett’in gemisi olan Slave 1’in Tatooine’de olmadığını bildirmişti üstelik şu ana kadar nerede olduğunu da tespit edememişlerdi.</p>

    <p class="normal">Galaksi büyüktü ve bu tür araştırmalar da zaman alıyordu.</p>

    <p class="normal">Fakat Skywalker’ın, arkadaşının başına konan ödülü bildiğinden ve dolayısıyla Tatooine’e gelip Fett’in gelmesini bekleyeceğinden emindi. Ayrılışı pek çok anlama gelebilirdi. Belki beklemekten bıkmıştı ki Xizor buna pek ihtimal vermiyordu. Belki Han Solo’yla alakasız başka bir işi vardı. Belki de Asiler vasıtasıyla arkadaşının nerede olduğunu öğrenmişti. İttifak’ın sahip olduğu imkanlar ve Bothan casus ağı dikkate alındığında bu mümkün görünüyordu.</p>

    <p class="normal">Evet. Eğer öyleyse şimdilik bu konuda yapacak bir şey yoktu. Ama ajanlarının Skywalker’ı bulma ihtimalini arttırabilirdi.</p>

    <p class="normal">Odasına gidip Guri’yi çağırdı. O da sessizce geldi.</p>

    <p class="normal">“Skywalker’ın başına konan ödülü almak isteyen kişilerin önce kelle avcısı Boba Fett’in bulunduğu yeri tespit etmesi gerektiği haberini yay. Eninde sonunda Luke Skywalker’ın yapacağı bu ve o zaman uygun bir şekilde bu durumu çözeriz.”</p>

    <p class="normal">Guri konuşmadan başını salladı.</p>

    <p class="normal">Xizor gülümsedi.</p>

    <p class="normal">Leia, Millenium Falcon’un salonunda oturmuş hologame tahtasında oynayan Chewie ve Threepio’yu izliyordu. Lando akşam yemeği için felaket kokan bir şey hazırlıyordu. Luke, Leia’nın yanına oturmuş Artoo’nun elektrofoto reseptörlerinin lenslerini temizliyordu. Luke’un X-kanadı Falcon’un gövdesi üzerine bağlanmıştı – bu yolculuğu avcı uçağıyla da yapmak mümkündü ama o zaman yemeden ve uyumadan uzun bir süre durmaları gerekirdi.</p>

    <p class="normal">Falcon, hiperuzayda otopilotta yoluna devam etti, göründüğünden çok daha iyi çalışıyordu. Leia bu Corellia yük gemisini ilk kez gördüğünde az kalsın gülüyordu. Gemi sanki hurdalıktan alınmış gibiydi. Birkaç kusuru olmakla birlikte orijinal modelinden daha güçlü ve hızlı olacak şekilde yenilenmişti. Bir sabacc oyununda Han’a kaptırana kadar geminin sahibi Lando’ydu.</p>

    <p class="normal">Han –</p>

    <p class="normal">Hayır, şimdi onu düşünmenin sırası değildi.</p>

    <p class="normal">Chewie öfkeli ve kaba bir şeyler homurdandı.</p>

    <p class="normal">“Üzgünüm ama bu doğru bir hamle. Görememen benim hatam değil,” dedi Threepio.</p>

    <p class="normal">Chewie başka bir şeyler söyledi.</p>

    <p class="normal">“Hayır. Hamlemi geri alacak değilim. Beni boş yere tehdit etme. Eğer kolumu sökersen artık seninle oynamam.”</p>

    <p class="normal">Chewie bir şeyler mırıldanıp arkasına yaslandı ve oyun tahtasına baktı.</p>

    <p class="normal">Leia gülümsedi. Wookiee ve protokol droidi tıpkı küçük çocuklar gibiydi.</p>

    <p class="normal">Leia dönüp Artoo’nun üzerinden meteor tozlarını silen Luke’a baktı. Luke da en az onun kadar Han’ı kurtarmak istiyordu. Bu ilginçti çünkü onların kendisi için rekabet içerisinde olduklarını hissetmişti. Luke basit biri olsa bu fırsatı değerlendirir ve rakibin yokluğundan faydalanırdı ama böyle bir şey olmamıştı. İşte Luke buydu. Kazanmak isterdi. Ama doğru yoldan kazanmak.</p>

    <p class="normal">Lando salona girdi, elindeki tepside dumanı tüten birkaç tabak vardı.</p>

    <p class="normal">“Yemek hazır,” dedi Lando gülümseyerek. “Giju güveci.”</p>

    <p class="normal">Hepsi birden ona baktı ve sonra da yapmakta oldukları şeylere geri döndüler.</p>

    <p class="normal">“Bu kadar acele etmenize gerek yok,” dedi Lando. Gülümsemesi kayboldu.</p>

    <p class="normal">Leia’ya göre tabaktaki yemeğin gübre ve bot plastiği karışımından farkı yoktu. Kokusu da bunların karışımının kokusundan farklı değildi herhalde.</p>

    <p class="normal">“Haydi. Bunları hazırlamak için bir saat uğraştım. Yumulun!”</p>

    <p class="normal">Chewie pek de iltifata benzemeyen bir şeyler söyledi.</p>

    <p class="normal">“Hey! Eğer sevmediysen bir dahaki sefere sen pişir.”</p>

    <p class="normal">Luke başını kaldırıp baktı ve yüzünü ekşitti. “Giju güveci mi?” dedi. “Bot plastiği ve gübre karışımına benziyor ve öyle de kokuyor.”</p>

    <p class="normal">Leia kıkırdadı.</p>

    <p class="normal">“Anladık, anladık!” dedi Lando. Tepsiyi oyun tahtasının üzerine koydu. Küçük oyun piyonları bir anda yemeğin içine gömülmüş gibi göründüler. “Keyfiniz bilir. Böylece bana daha fazla yemek kalır.”</p>

    <p class="normal">Lando tabaklardan birinin üzerine eğilip kaşığını daldırdı ve kaşığı ağzına götürdü. “Gördünüz mü?” dedi, ağzı dolu olarak. “Tadı harika -” konuşmayı kesti. Yüzündeki ifade rahatsızlıktan hayrete oradan dehşete ve ardından da iğrenmeye dönüştü.</p>

    <p class="normal">Kendini zorlayarak yutmaya çalıştı. Ardından da derin derin nefes alıp başını iki yana salladı. “O da neydi? Boonta baharatını biraz fazla kaçırdım galiba,” dedi. “Belki yemek için birkaç paket fasulye açsam daha iyi olacak.”</p>

    <p class="normal">Luke ve Leia aynı anda kahkahayı bastılar. Birbirlerine baktılar.</p>

    <p class="normal">Leia buradakinden çok daha kötü yerlerde olabileceğini düşündü.</p>

    <p class="normal">Çok daha kötü yerlerde.</p>
  </div>

  <div class="calibre1" id="calibre_pb_14"></div>
</body>
</html>
