<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_7">6</h1>

    <p class="normal">Millenium Falcon gaz devi Zhar’ın yakınlarında hiperuzaydan çıktıktan sonra Luke, uçuş elbisesini giyerek yolculuğunun kalan kısmını geçireceği X-kanadına geçti. Lando ve Leia hep birlikte olmaları gerektiğini düşünse de Luke eğer bir sorun çıkarsa bir yerine iki silahlı gemilerinin olmasının daha iyi olacağını öne sürmüştü. Onlar da hak verdiler.</p>

    <p class="normal">O ve Artoo, avcıya geçtikten sonra Luke kendini çok daha rahat hissetti. Lando da iyi bir pilottu ama Luke kendi yeteneklerine daha çok güveniyordu. Önemli olan daha iyi uçuyor olması değil de oturup izlemekten nefret ediyor olmasıydı. Üstelik uçuş kıyafeti de hoşuna gidiyordu.</p>

    <p class="normal">Sisteme girdikleri zaman iki gemi de birbirine yakın hareket ediyordu. Rim’in bu uzak köşesinde Boba Fett’in ne işi vardı? Herhangi bir yere giderken uğranılacak bir yer değildi.</p>

    <p class="normal">Telsizinden gelen çağrıyla ekranındaki izleri tespit etmesi bir oldu.</p>

    <p class="normal">“Hey, Luke, galaksinin sonuna hoş geldin.”</p>

    <p class="normal">“Hey Wedge, nasıl gidiyor?”</p>

    <p class="normal">“Fena değil, yuvarlanıp gidiyoruz.”</p>

    <p class="normal">Luke gülümsedi. Wedge Antilles, Death Star’a düzenlenen saldırıdan sağ çıkabilen pilotlardan biriydi. İyi pilottu ve cesareti pilotluğundan da öteydi.</p>

    <p class="normal">Gelmişlerdi. Kendisininkiyle aynı bir düzine gemi.</p>

    <p class="normal">“Seni tekrar görmek ne mutluluk, Luke. Umarım bu kadar yolu boşa tepmemişizdir. Bize iyi bir şeyler hazırladın mı?”</p>

    <p class="normal">“Hazırlamak deyince isterseniz Lando size bir yemek hazırlasın,” dedi Luke.</p>

    <p class="normal">“Ağır ol bakalım,“ dedi Lando telsizden.</p>

    <p class="normal">Luke iskele tarafında uçmakta olduğu Falcon’a bakıp sırıttı.</p>

    <p class="normal">“Şaka, Lando, şaka.”</p>

    <p class="normal">“Hey Calrissian. Çok zaman geçti. Şimdiye kadar çoktan hapse düşmüşsündür diyordum.”</p>

    <p class="normal">“Daha değil, Antilles, daha değil.”</p>

    <p class="normal">“Bizi takip et, Luke,” dedi Wedge, “Kile denen bir ayda geçici bir üs kurduk. Gayet güzel bir yer hazırladık. Yer çekimi, hava, su ne ararsan var.”</p>

    <p class="normal">“Devam et,” dedi Luke. “Peşindeyiz.”</p>

    <p class="normal">“Sen buraya güzel mi diyorsun?” dedi Leia, Rogue Squadron’un prefabrik binalardan oluşan üssünde etrafa bakarken. Tepesinde çatısı olan dört duvardan ibaretti ve depo ve hangar plastik bir duvarla ayrılmıştı o kadar.</p>

    <p class="normal">Soğuktu ve yanık kaya gibi kokuyordu. “Senin kötü diyeceğin yeri hayal bile etmek istemiyorum.”</p>

    <p class="normal">Wedge güldü. “Rogue’ları bilirsin. Tüm ihtiyacımız olan bir uçak ve üzerine inebileceğimiz bir kaya parçası.”</p>

    <p class="normal">“Bunu ikinci bölüme saklamıştın herhalde.”</p>

    <p class="normal">Wedge onları bir masa ve bir holoproj’un bulunduğu köşeye götürdü. Sandalyelerden birinde oturan adam sanki uyuyormuş gibiydi.</p>

    <p class="normal">Han’a benzer bir tarafı yoktu –saçı kızıldı ve derisi soluktu- ama oturuş şekli sanki...</p>

    <p class="normal">Belki uyuyordu ama aniden gözlerini açtı ve onlar oraya vardığında artık uyanmıştı.</p>

    <p class="normal">Uzun ve biraz kamburdu ve yeşil gözlüydü. Gri renkli bir yük gemisi kıyafeti giyiyordu, kılıfındaki tabancası belinden aşağı sarmıştı. Han’ın yaşlarında, diye düşündü Leia ve aynı onun gibi tembel ve küstah bir görüntüsü vardı. Ayağa kalktı ve yerlere eğilerek selam verdi.</p>

    <p class="normal">“Prenses Leia,” dedi. “Bu mütevazı şatomuzda bizleri onurlandırmanız ne saadet, Majesteleri.” Eliyle boş odayı göstererek sırıttı.</p>

    <p class="normal">Leia başını iki yana salladı. Han’ın uzun zamandır görmediği bir kardeşi mi vardı acaba? Ya da bu herifler nasıl ukala olunur dersini birlikte mi almışlardı?</p>

    <p class="normal">Lando dedi ki, “Bu Dash Rendar, hırsız, hilekar, kaçakçı ve ortalama bir pilot.”</p>

    <p class="normal">Dash’in sırıtması daha arttı. “Ne demek ortalama pilot, Calrissian? Tek kanatlı bir hopper’la bile seni ezer geçerim.”</p>

    <p class="normal">“Alçakgönüllü de,” dedi Leia.</p>

    <p class="normal">Dash tekrar eğildi. “Gördüğüm kadarıyla Prenses’imiz güzel olduğu kadar zeki de.”</p>

    <p class="normal">Çattık, diye düşündü Leia. Bu adam mı Boba Fett’i bulmalarına yardım edecekti?</p>

    <p class="normal">“Bu kadar sohbet yeter,” dedi Dash. “İşimize bakalım.”</p>

    <p class="normal">“Yıllardır senden duyduğum işe yarar ilk söz,” dedi Lando.</p>

    <p class="normal">Lando tanıştırmaya başladı. “Prenses Leia ve Chewie’nin kim olduğunu biliyorsun. Bu da Luke Skywalker.”</p>

    <p class="normal">Luke öne çıktı ve birbirlerine başlarını eğerek selam verdiler.</p>

    <p class="normal">“Beni Hoth’ta görmüş olmalısın,” dedi Dash. “Kalkan kaldırıldığında ben de yiyecek taşımakla meşguldüm. Ayrılmak için sıramı beklerken savaş sırasında ben de bir snowspeeder uçurmuştum.”</p>

    <p class="normal">Luke başını salladı. “Doğru. İmparatorluk walker’larından birini halletmiştin. Şimdi hatırladım. İyi işti.”</p>

    <p class="normal">Dash güldü. “İyi iş mi? Savaşın büyük bölümünde uyudum, evlat. İstesem bütün gün kalır ve o walker’ları tepeler ve terlemezdim bile. Ama başka bir yerde önemli bir kargoyu teslim etmem gerekiyordu.”</p>

    <p class="normal">Leia başını iki yana salladı. Bu adamların derdi neydi? Birbirlerinin sırtına vurdukları zaman birbirlerini nasıl olup da yere yıkmadıklarına hayret etmişti. Burnu havalarda bir palavracıyla daha mı uğraşacaktı?</p>

    <p class="normal">Neyse, eğer onları Han’ın bulunduğu yere götürecekse buna katlanabilirdi.</p>

    <p class="normal">Wedge dedi ki, “Biz de boş durmayıp biraz keşif yaptık. Size kayıtları göstereyim.” Holoprojektörün kontrollerine gitti.</p>

    <p class="normal">Wedge onlara Boba Fett’in gemisinin bulunduğu zannedilen ayın görüntülerini ve holografik haritalarını sunarken Luke da izledi. Bu Dash Rendar güvenilir biri miydi? Evet, bayağı ilgi çekici bir tipti ve Hoth savaşında da hizmetleri geçmişti ama Luke bu adama tam olarak güvenemiyordu.</p>

    <p class="normal">Ama Lando ücreti ödendiği müddetçe Dash’e güvenilebileceğini düşünüyordu.</p>

    <p class="normal">Luke gülümsedi. İlk tanıştıklarında Han da sıradan bir kaçakçıdan farklı değildi ve çok iyi bir pilot olduğunu öğrenmesi de fazla zaman almamıştı. Ama Luke bunun Han’ın sadece dış görünüşü olduğunu ve diğerlerinin nasıl biri olduğunu anlamalarını engellemek için taktığı bir maskeden başka bir şey olmadığını çözmüştü. Belki de Dash Rendar’da gözün gördüğünden fazla meziyetler vardı.</p>

    <p class="normal">Wedge dedi ki “...ayın atmosfer koşulları berbat. Büyük siklon fırtınalarının çoğu güney yarım kürede oluyor. Bunların birinin içinden uçmanın sonu hiç de iyi olmaz.”</p>

    <p class="normal">Dash güldü. “Belki senin için öyle Antilles ama ben bu fırtınaları çerez diye yerim.”</p>

    <p class="normal">Belki de bir meziyeti falan yok, diye düşündü Luke. Belki de delinin tekidir.</p>

    <p class="normal">Wedge brifinge devam etti. İmparatorluk yerleşiminde konuşlanmış iki yıldız destroyeri bulunuyordu -bir uçak gemisinin de olduğu söylentisinin doğru olmadığı ortaya çıkmıştı. Luke her destroyerin bir TIE avcı filosu taşıdığını, her filonun ise altı takımdan oluştuğunu biliyordu. Yani her destroyer yetmiş iki TIE avcısı taşıyordu. Rogue Squadron’un on iki uçağına karşı onların yüz kırk dört avcısı.</p>

    <p class="normal">Luke’un gemisini de sayarlarsa on üç. Böylece güç dengesi on ikiye birden az olmuştu. Daha önce katıldıkları savaşlarla kıyaslanırsa pek de fena sayılmazdı.</p>

    <p class="normal">Sırıttı. On ikiye bir oranının gözlerine güzel gözükmesi İmparatorluk’la İttifak’ın arasındaki savaşın dengesizliğine güzel bir örnekti.</p>

    <p class="normal">Luke bir yandan dinlerken diğer yandan da plan yapmaya başladı. Ne kadar basit olursa o kadar iyiydi. Wedge brifingi bitirdi. “Hepsi bu. Sen ne düşünüyorsun, Luke?”</p>

    <p class="normal">“Çocuk oyuncağı,” dedi Luke. “Nasıl yapacağımı buldum bile.”</p>

    <p class="normal">Leia ve Lando hayretle ona baktılar. Tekrar sırıttı.</p>

    <p class="normal">Özel odasında Xizor önünde holografik olarak duran bilgiyi görünce gülümsedi. Bak sen. Onu öldürmeye uygun görülen yanlış yönlendirilmiş genç –Hoff muydu neydi adı?– sadece birkaç yüz metre ötedeki İmparatorluk kontrol noktasından geçiş yaparak güvenli koridora girmişti. Daha da ilginci o sırada orada görev yapmakta olan görevli de esrarengiz şekilde ortadan kaybolmuştu. Adam öldüğü ve görevli de ortadan kaybolduğu için neler döndüğünü tam olarak öğrenemeyecekti.</p>

    <p class="normal">Xizor servetinin yarısına iddiaya girebilirdi ki kaybolan görevliden bir daha haber alınamayacaktı. Birisi görevlinin suikastçıyı içeri almasını sağlamıştı ve Xizor’un tahmin ettiği gibi bunu yapan, işin içinde parmağı olduğunun anlaşılmasını istemiyordu.</p>

    <p class="normal">Konuyu düşündü. Düşmanları saymakla bitmezdi ve çoğu onu ölü görmekten mutluluk duyardı. Tek bir görevliyi rüşvetle kandırıp daha sonra da ortadan kaldırmak kolaydı; Coruscant’taki yüzlerce düşmanı bunu yapabilecek imkanlara da sahipti.</p>

    <p class="normal">Ondan en çok nefret eden kimdi? O kadar çoktu ki cevaplaması gerçekten güçtü.</p>

    <p class="normal">Peki, böyle bir eyleme girişecek kadar cesur olabilecek kişi kimdi? Bu da diğer bir meseleydi. Black Sun neredeyse yenilmezdi ve onun liderinin kellesinin düştüğünü görmek isteyecek sayılamayacak kadar çok kişi olsa da bu kişiler aynı zamanda bunun yanlarına kalmayacağını da bilirlerdi. Böyle bir eylemin ardından hem Black Sun’ın gazabına hem de bizzat İmparator’un hışmına uğramayacak çok az kişi vardı.</p>

    <p class="normal">Böyle düşününce yapabileceklerin sayısı bir anda makul seviyelere iniyordu.</p>

    <p class="normal">Xizor koltuğunda geri yaslanıp parmaklarını kavuşturdu. Bu bazen kendi kendine oynadığı basit bir oyundu, içgüdüsel olarak bildiği bir sonuca aklını ve mantığını kullanarak ulaşmış gibi yapardı. Saldırının sorumlusunu biliyordu. Bu saldırıyı düzenleyenin başarıya ulaşmayı beklemediğini de biliyordu. Bu yoluna konan bir dikenden başka bir şey değildi, onu bir an için rahatsız ederdi hepsi bu.</p>

    <p class="normal">Hem İmparator’un gücenmesinden hem de Black Sun’dan korkmayacak tek bir kişi vardı.</p>

    <p class="normal">Xizor bir düzine suikastçı kiralayıp onlara hedeflerinin kim olduğunu söylemeden hepsini Vader’ın üzerine salmayı düşündü. Vader’ın bu katilleri kaşla göz arasında böcek gibi ezeceğinden şüphesi yoktu. Vader elinin bir hareketiyle öldürebilirdi ama kimi zaman sırf keyif olsun diye işini ışın kılıcıyla da hallederdi.</p>

    <p class="normal">Fakat hayır. Bu, Vader’ın dostuymuş gibi –en azından düşmanı değilmiş gibi– görünmeye çalışan Xizor’un planlarını tehlikeye atardı. Xizor nasıl kendisinin hayatına kastedenlerin kim olduğunu tahmin edebilmişse Vader da rahatlıkla bu suikastçıları kimin gönderdiğini anlayabilirdi.</p>

    <p class="normal">Xizor’un kendisine düzenlenen saldırıya misilleme olarak bunu yaptırdığını düşünmesi de çok zor olmazdı.</p>

    <p class="normal">Hayır. Vader’a saldırma fikri ne kadar cazip gelse de planının selameti uğruna bu düşünceden vazgeçmek zorundaydı.</p>

    <p class="normal">Ama Vader’ın kendisini öldürtmeye teşebbüs edecek kadar kendisinden nefret ettiğini bilmek de hoş bir duyguydu.</p>

    <p class="normal">Leia güldü. “Planın bu mu?”</p>

    <p class="normal">Luke alınmıştı. “Neyi varmış?” Soğuk odada ağzından buharlar çıkıyordu.</p>

    <p class="normal">“Sen ve Rogue Squadron, İmparatorluk yerleşimine saldırıp TIE avcıları ve iki yıldız destroyerini meşgul ederken Dash, Millenium Falcon’la Boba Fett’in gemisinin olduğu yere gidecek öyle mi? İnecek, Han’ı kurtaracak ve çıkıp gideceğiz yani? Planının hiçbir şeyi yok. Nasıl oldu da ben farklı düşündüm. Harikaymış.” Leia başını iki yana salladı.</p>

    <p class="normal">“Tamam, biraz basit -” diye söze girdi Luke.</p>

    <p class="normal">“Fazla basit,” dedi Leia.</p>

    <p class="normal">Dişlerini sıktı. Ona hakaret etmişti. Leia bu bakışı biliyordu.</p>

    <p class="normal">Leia iç çekti, sorun çıkacaktı. Daha iyi bir fikri yoktu. Luke’un planı açıktı ve İmparatorluk lazerleri tarafından kızartılmalarına yol açabileceği gibi zayıf ihtimalle de olsa başarıya ulaşma şansı da vardı. Eğer bu bölgenin komutanı o olsaydı birinin bu kadar aptalca bir şeye kalkışacağını hiç tahmin etmezdi. “Aslında...” diye girdi söze Leia.</p>

    <p class="normal">“Ben de öyle düşünmüştüm,” dedi Luke. Bunu dediğinde sesinin tonunda muzaffer bir eda vardı. “İşini hiçbir zaman sivillere bırakmayacaksın,” dedi Dash, “eğer gizlice sızacaksak sensörlere yakalanmamak için tüm yeteneğimizi kullanarak olabildiğince alçaktan uçmamız gerekecek. Bu şekilde Grand Trench kanyonuna girebiliriz.” Lando’ya baktı. “Altındaki hurdanın dağılmayacağını varsaysak bile bu uçuşu tamamlayabileceğinden emin misin?”</p>

    <p class="normal">Lando dedi ki, “Sen yapabiliyorsan ben de yaparım.”</p>

    <p class="normal">“Bunu daha önce yaptığımda Outrider’daydım.”</p>

    <p class="normal">“Millenium Falcon’u aldıktan sonra ona birkaç yeni parça eklemiştim,” dedi Lando.</p>

    <p class="normal">Chewie bir şeyler söyledi.</p>

    <p class="normal">“Öyle mi?” dedi Dash. “O kadar hızlı ışıkaltı motorlarını nereden buldunuz?”</p>

    <p class="normal">Chewie bir şey daha söyleyip sol elini salladı.</p>

    <p class="normal">Dash sırıttı. “Han’ı bilirim, böyle bir şey yapacak kadar ahmaktır.” Luke ve Wedge’e dönüp başını salladı. “Tamam. Eğer destroyerleri ve TIE avcıları uzak tutabilirseniz Lando’yu Boba Fett’in gemisinin bulunduğu yere götürebilirim.”</p>

    <p class="normal">Chewie bir şey daha söyledi. Leia ne dediğini tahmin etmişti. O da birlikte gitmek istiyordu.</p>

    <p class="normal">“Gelmek zorunda değilsin,” dedi Lando.</p>

    <p class="normal">Chewie tekrar konuştu.</p>

    <p class="normal">“Teşekkürler.”</p>

    <p class="normal">“Ben de varım,” dedi Leia.</p>

    <p class="normal">“İyi bir fikir olduğunu sanmıyo -”</p>

    <p class="normal">Leia sözünü kesti. “İmparatorluk komutanının elindeki tüm TIE’ları on iki tane avcı için göndereceğini zannetmiyorsun değil mi? Muhakkak gezegeni korumak için bir miktar ayıracak. Eğer Falcon’a ateş etmeye başlarlarsa karşılık verecek birine ihtiyacın olacak. Chewie üst tareti kullanırken alt tarete kim bakacak.”</p>

    <p class="normal">Lando ve Luke birbirlerine baktı. Luke omuz silkti. “Haklı. İyi nişancıdır.”</p>

    <p class="normal">“Teşekkürler,” dedi Leia.</p>

    <p class="normal">“Tamamdır, anlaşılan bir karara vardık,” dedi Wedge. “Pilotlar bu görevde senin komutanda uçmaktan memnun olacaklar, Luke.”</p>

    <p class="normal">“Teşekkürler, Wedge.”</p>

    <p class="normal">“Bir şey görmek ister misin?” dedi Dash.</p>

    <p class="normal">Luke ona baktı.</p>

    <p class="normal">“Şu kapının arkasında.”</p>

    <p class="normal">Luke kapıya doğru yürüdü. Leia da merakla onu takip etti.</p>

    <p class="normal">Dash, hangarı andıran daha büyük bir odanın kapısını açtı.</p>

    <p class="normal">“Vay canına!” dedi Luke.</p>

    <p class="normal">Leia da kapıdan içeri baktı.</p>

    <p class="normal">Ucuz plastik zemin üzerinde bir gemi duruyordu. Gövdesi pürüzsüzdü, alt ve üstüne ağır silahlar monte edilmişti ve krom gibi koyu bir ışıkla parıldıyordu. Millenium Falcon büyüklüğündeydi ve kokpit modülü dışındaydı. Bu gemi türünün en iyi örneğiydi ve şahane bir yapımdı; Leia bunun ne kadar özel bir yapım olduğunu anlamasına yetecek kadar çeşitte gemi görmüştü.</p>

    <p class="normal">Omzunda alet çantası asılı bir droid elindeki iskelet bir modelle yanında durmuştu.</p>

    <p class="normal">“Outrider,” dedi Dash. “Ve droidim, bir LEBO2D9, Leebo demeniz yeterlidir eğer canı isterse cevap verir. Komik olduğunu zannediyor.”</p>

    <p class="normal">“Böyle bir gemiyi nereden buldun?” diye sordu Luke.</p>

    <p class="normal">“Biraz üçkağıdın faydaları. Beğendin mi?”</p>

    <p class="normal">Luke başını salladı. Leia, Luke’un bir an önce gemiye çıkıp neye benzediğini yakından görmek için yanıp tutuştuğunu görebiliyordu.</p>

    <p class="normal">Çocuklar pahalı oyuncakları sever, diye düşündü Leia. Geminin sahibi olan paralı askerin attığının yarısı kadar uçuş tecrübesi olmasını diledi. Bu hiç de kolay bir yolculuk olacakmış gibi görünmüyordu.</p>

    <p class="normal">Leia, Outrider’a baktı. Tekrar hayatını riske atacaktı ve her ne kadar gerekli de olsa gittikçe bunun alışkanlık haline gelmeye başladığını fark etti. Bu fedakarlığı Han’ı kurtarmak için yapıyor olması işleri daha da kötüleştiriyordu. Bir şeyi bu kadar çok istemek onu daha hassas hale getiriyor, bu da onu korkutuyordu. İttifak’ın geleceği uğruna hayatını tehlikeye atmayı mazur görebilmişti. Ama bunu sevdiği adam için yapmak..?</p>

    <p class="normal">Bunun olacağını hiç düşünmemişti. İmparatorluk’u yenebilmek için kendisini İttifak’a adamış, özel yaşamını hiç düşünmemişti. Tabii ki arkadaşları olmuştu ve bazıları diğerlerinden daha da yakındı ama o hep bütün yaşamını İmparatorluk ve kötülükle mücadele ederek geçireceğini düşünmüştü. Aşık olmak, çoluk çocuğa karışıp yuva kurmak aklının ucundan bile geçmemişti. Gerçi şartlar dikkate alınırsa bunun yine de olacağı yoktu ama hiç yoksa bu sefer zayıf da olsa bir ihtimal vardı. Tabii ki Han’ı bulup kurtarabilirlerse. Ölmeden buradan kaçıp gidebilirlerse.</p>

    <p class="normal">Eğer Han da onu seviyorsa. Kayda değer hiçbir şey söylememişti. Onun da aynı şeyleri hissettiğini düşünüyordu ama bir şey söylememişti.</p>

    <p class="normal">Her şey tahminden ibaretti.</p>

    <p class="normal">Neyse her şeyin bir zamanı vardı. Hepsinin sırası gelecekti.</p>
  </div>

  <div class="calibre1" id="calibre_pb_16"></div>
</body>
</html>
