<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_23">22</h1>

    <p class="normal">Luke’un götürüldüğü yer, tahminine göre, yakalandığı yerden yüz kilometre kadar uzaktı ve burada bir hücreye hapsedilmişti. Buradaki teknoloji Bothanların evindekiyle kıyas edilemezdi. Sert bir malzemeden yapılmış duvarlar gri ve düzdü. Kapı durasteel kaplamaydı ve göz hizasındaki pencerelerde çapraz ve karşılıklı konmuş küçük parmak kalınlığındaki metal çubuklarla kapatılmıştı. İki metreden uzun olan gardiyan elinde tüfeğiyle yüzü kapı girişine dönük olarak koridorda duruyordu. Odada yere sabitlenmiş ve üzerinde ince bir battaniye olan bir yatak vardı. Tepesindeki soluk ışık odayı belli belirsiz gölgelerle doldurmuştu. Odanın bir köşeşinde ortasında yumruk büyüklüğünde bir delik olan küçük bir çukur vardı. Ne için kullanacağına hiç şüphesi yoktu.</p>

    <p class="normal">Odada bunlar ve kendisi haricinde başka hiçbir şey yoktu.</p>

    <p class="normal">Daha kötüsü de olabilirdi. Ya sıçanlar olsaydı.</p>

    <p class="normal">Luke yatağa oturdu. Telsizini ve ışın kılıcını almışlardı ama henüz onu hırpalamaya ya da işkence etmeye başlamamışlardı. En azından şimdilik.</p>

    <p class="normal">Kimdi bunlar? Ne istiyorlardı?</p>

    <p class="normal">Bu sorulara cevap verir gibi hücrenin kapısından gelen klik sesini duydu ve kapı içeri doğru açıldı. Barabel içeri girdi. Luke onu pek iyi göremiyordu –ama o olduğundan emindi– sanki oraya ait olduğunu göstermek istermiş gibi gölgenin en koyu olduğu yerde durmuştu. Neyse, önemi yoktu. Ne dediğini gayet rahat duyabilirdi.</p>

    <p class="normal">“Sanırım neler döndüğünü bana söylemeyeceksin?”</p>

    <p class="normal">Barabel, Luke’un omuz silkme olarak anladığı bir hareket yaptı. “Söylememem için bir sebep yok. Kaba olmak gereksiz. Bu konuyla ilgili yapabileceğin bir şey yok.”</p>

    <p class="normal">Güzel bir düşünce olmalıydı.</p>

    <p class="normal">“Ben Skathul. Benim yanımda olanlar gibi ben de kelle avcısıyım. Luke Skywalker’ı sağ olarak teslim edip hiç soru sormayan kişilere büyük bir ödül vaat edildi. Biz de durumun zorluğunun farkına varıp grup halinde hareket etmeye karar verdik. Ödülün bir bölümünü almak hiç alamamaktan iyidir. Sen ve Bothanlar bazılarımızı öldürerek bize düşecek olan payı daha da arttırdınız. Ödül aynı ama bölüşecek olanlar azaldı.”</p>

    <p class="normal">Luke cevap vermeden o konuşmasına devam etti: “İlginç olan Luke Skywalker için ikinci bir ödül konması ki bu ödülü koyan kişi de seni ölü istiyor.”</p>

    <p class="normal">“Senin şansına ikinci ödül ilki kadar yüksek değil o nedenle de biz ödülümüzü alana kadar seni hayatta tutmaya karar verdik.”</p>

    <p class="normal">“Üçüncü bir seçenek var,” dedi Luke. “Sizlere beni serbest bırakmanız karşılığında her iki ödülden de daha fazlasını ödemeyi teklif etsem?”</p>

    <p class="normal">Skahtul güldü, sesi odada yankılandı. “Tabii ki, ben ve dostlarım bu tür tekliflere açığız.”</p>

    <p class="normal">Bir şansı vardı. Leia’dan borç alıp daha sonra ödeyebilirdi. “Ne kadar paradan bahsediyoruz?”</p>

    <p class="normal">Skahtul bir rakam söyledi.</p>

    <p class="normal">“Vay be! Bu kadar parayla bir şehrin yarısını satın alırsın.”</p>

    <p class="normal">“Hepimizin emekliye ayrılıp ömür boyu rahat yaşamasına yetecek kadar büyük bir miktar,” dedi kelle avcısı. “Cebinde bu kadar kredi vardı da biz seni ararken gözden mi kaçırdık?”</p>

    <p class="normal">“Keşke.” Leia’nın bu kadar parası olsa bile tüm ömrü boyunca çalışsa da, hatta general bile olsa, bu parayı ödeyemezdi. Kimsenin farkına varmadığı bir platin dağına denk gelirse o başka. Bu da pek muhtemel görünmüyordu.</p>

    <p class="normal">Skahtul güldü. “Espri yeteneğini kaybetmemen ilginç.” Sesi aniden ciddileşti. “Ama unutma. Kaçmaya kalkarsan en sert cevabı alırsın. Jedi Şövalyeleri’nin ne kadar zorlu olduklarını biliriz. Canlın ölünden birkaç bin kredi daha fazla ama hiç alamamaktansa küçük ödülü almak daha iyidir. Bilmem anlatabildim mi?”</p>

    <p class="normal">“Evet, anladım.”</p>

    <p class="normal">“Güzel. Bildiğin gibi kişisel bir mesele değil. Hatta bazılarımız İmparatorluk’a karşı kazandığın başarılara hayranlık ve sana sempati duyuyor ama iş iştir. Sorun çıkarmazsan iyi muamele görürsün. Buradan çıkamazsın ama yiyeceğin verilecek ve rahatsız edilmeyeceksin. Ta ki ödülü koyan kişiden paramızı alana kadar.”</p>

    <p class="normal">“Bana ödülü koyan kişinin kim olduğunu söyleyebilir misin?”</p>

    <p class="normal">“Dert etme yakında göreceksin.”</p>

    <p class="normal">Son sözünü söyleyen Skahtul kapıdan çıktı ve kapıyı ardından kapattı.</p>

    <p class="normal">Luke ardından baktı. Düştüğü hali düşündü. Bir grup kelle avcısı tarafından yakalanmış ve en yüksek fiyatı verene satılacaktı. İyi giden tek şey ise onu ölü isteyen kişinin –acaba kimdi?- diri isteyen kadar cömert olmamasıydı. Söz konusu parayı düşününce ikincinin kim olduğunu bir türlü tahmin edemiyordu.</p>

    <p class="normal">Eğer anlatılanlar doğruysa Darth Vader bu kadar krediyi camdan atar ve dönüp arkalarından bile bakmazdı. Yine duydukları doğruysa Vader’ın tüm serveti metal paraya çevrilip ondan bir dağ yapılsa ömür boyu kazsan dibine erişemezmişsin.</p>

    <p class="normal">Leia’nın tabii ki o kadar parası yoktu. Hatta belki de tüm İttifak’ın servetini toplasalar yine de yetmezdi.</p>

    <p class="normal">Acilen başka bir çıkış yolu düşünmeliydi. Eğer silahsız olarak Vader’la karşı karşıya kalırsa sağ çıkma umudunun fazla olmayacağı aklına geldi.</p>

    <p class="normal">Güzel fikir, Luke. Başka bir şey düşün.</p>

    <p class="normal">Ne?</p>

    <p class="normal">Kadına benzeyen droid gemisini Avaro’nun kumarhanesinden iki yüz kilometre uzakta yağmur ormanlarının ortasında bir açıklığa bırakmıştı. Yolculuk landspeeder’la fazla sürmemişti ve sadece üç yolcu vardı: Guri, Chewie ve Leia.</p>

    <p class="normal">Geminin yanına vardıklarında mor ve gri renkli fırtına bulutları gökyüzünü kaplıyordu. Yaklaşan yıldırımların kısa süreli parlaklıklarını her yeri titreten gök gürültüleri takip ediyordu. Hava nemliydi ve sağanak bir yağış başlamak üzereydi.</p>

    <p class="normal">Leia ve Chewie gemiye baktı. Zarif ve neredeyse feminen bir gemiydi, altında belli belirsiz bir sekiz işareti vardı. Baş ve ortasına lazer topları yerleştirilmişti ve arkada da dörtlü güçlü görünümlü motorları vardı.</p>

    <p class="normal">“Benim gemim, Stinger,” dedi Guri.</p>

    <p class="normal">“Çok güzel.”</p>

    <p class="normal">“Adını efendim koydu,” dedi. “Uygun bir isim.”</p>

    <p class="normal">“Fırtına patlamadan gemiye binsek iyi olacak,” dedi Leia.</p>

    <p class="normal">Üçü gemiye yöneldi, Dash ve Lando arkada bırakılmaktan hoşlanmamıştı ama Leia olabildiğince az kişinin hayatını riske atmak istemişti. Chewie yeterliydi. Eğer her şey Guri ve gizemli Xizor’un dediği gibi giderse sorun olmayacaktı – gezegenin etrafındaki ve gümrükteki güvenliğin de sorunsuz aşıldığı varsayılırsa. Başaramazlarsa zaten hepsini birden riske atmanın anlamı olmayacaktı.</p>

    <p class="normal">Yani zaten karşı karşıya oldukları risklerden başka. Yağmur başladı ve koşarak gemiye bindiler.</p>

    <p class="normal">En azından birkaç gün geçmişti ve Luke zaman kavramını yitirmişti çünkü hücrede soluk bir ışıktan başka ışık yoktu ve pencere de bulunmuyordu.</p>

    <p class="normal">Yaklaşan ayak seslerini duyduğunda yerden birkaç santim yukarıda durma yeteneği için pratik yapıyordu. Pratiğine ara verdi. Bunu yapmayı başarabildiğini bilmelerini istemiyordu. Hücresinde kamera yoktu ve gardiyan da genelde koridorun karşısında duruyordu.</p>

    <p class="normal">Kapının kilidi açıldı ve Skahtul içeri girdi.</p>

    <p class="normal">“Alıcım parayı ödedi mi?”</p>

    <p class="normal">“Pek sayılmaz.”</p>

    <p class="normal">Luke ayağa kalktı ve kendinden daha kısa olan Barabel’e baktı. “Bu da ne demek?”</p>

    <p class="normal">“Şu demek, iş arkadaşlarımla yaptığım bir görüşmenin ardından senin zannettiğimizden çok daha değerli olduğuna karar verdik.”</p>

    <p class="normal">“Daha değerli mi? Yok daha neler.”</p>

    <p class="normal">“Seni isteyen iki grup var. İki grubu birbirine karşı kullanıp fiyatı yükseltmeyi düşünüyoruz.”</p>

    <p class="normal">Luke hayretle gözlerini açtı. “Bir köle gibi beni açık arttırmada mı satacaksınız?”</p>

    <p class="normal">“Onun gibi bir şey.”</p>

    <p class="normal">“Kim bunlar?”</p>

    <p class="normal">Skahtul omuz silker gibi bir şey yaptı. “İşin aslı biz de bilmiyoruz. Onlarla temasımız fazlasıyla dolambaçlı. Tanıdığının tanıdığının tanıdığı gibi bir şey.”</p>

    <p class="normal">Luke söyleyecek bir şey bulamadı.</p>

    <p class="normal">“Tabii ki bu işi son derece dikkatle yapmalıyız. Bu kadar parası olanlar o oranda da güçlü olurlar. Yanlış bir adım ölüm demektir.”</p>

    <p class="normal">“Yani onlardan daha çok para isteyeceksiniz. Ya beni ölü isteyen kişi daha çok para verirse?”</p>

    <p class="normal">“Daha önce de dediğim gibi bu kişisel bir şey değil sadece iş.”</p>

    <p class="normal">Luke Barabel’e baktı. “Kişisel alırsam kusuruma bakma.” Sesi de bir anda kuruyan boğazı gibi kupkuruydu.</p>

    <p class="normal">Odasında Xizor gülümsedi. Guri yanında Prenses’le ona gelmek için yola çıkmıştı. Şahane.</p>

    <p class="normal">Koltuğunda arkasına yaslanıp parmaklarını kavuşturdu. Bazen amacına öyle çabuk ulaşıyordu ki neredeyse hayal kırıklığına uğruyordu. Henüz lider olmadığı eski günlerdeki gibi arada bir biraz zorlukla karşılaşmak hoş olurdu. O zamanlar gayret etmek zorunda kalırdı.</p>

    <p class="normal">Neyse kolay kazanmak kaybetmekten iyiydi.</p>

    <p class="normal">İmparator, odanın kalanından bir metre yüksekte olan, en sevdiği tahtına oturmuştu ve Vader içeri girip bir dizi üzerine çöktü.</p>

    <p class="normal">“Efendim.”</p>

    <p class="normal">“Kalk, Lord Vader.”</p>

    <p class="normal">Vader kalktı. İmparator’un istediği her neyse kolay ve çabuk bir şey olmasını diledi. Luke’un bulunduğu yönünde ajanlarından kendisine bilgi ulaşmıştı. Onu yakalayanlar daha fazla para koparmaya çalışan bir kelle avcısı grubuydu. Vader’ın ajanları kim olduklarını biliyor ama nerede saklandıklarını bilmiyorlardı. Anlaşılan Luke’u isteyen bir müşteri daha vardı. Vader adamlarına ne isterlerse ödemelerini söylemişti; karanlık tarafla kıyaslandığında paranın hiçbir değeri yoktu ve bu genci de o tarafa çekme konusunda kesinlikle kararlıydı. Luke’un yakalandığı yer olarak kendisine bildirilen Kothlis’e gidip onu bizzat almayı isterdi ama bu aralar İmparatorluk Merkezi’nden ayrılmak hiç de yerinde olmazdı. Burada kalıp Xizor’a göz kulak olması gerekirdi. O sinsi planlarıyla İmparator’u da etkilemeye başlamıştı ve yanlarından ayrılmak büyük bir hata olabilirdi.</p>

    <p class="normal">“Kothlis’e gideceksin,“ dedi İmparator. “Genç Skywalker’ı alıp getireceksin.”</p>

    <p class="normal">Bir kez daha Vader yüzünde maske olduğuna memnun olmuştu. Bunu duymayı hiç beklemiyordu. İmparator nasıl öğrenmişti? Vader’ın organizasyonunda bir hain mi vardı? İmparator’un bu bilgiye erişmesine imkan yoktu. Sadece Vader’ın en güvendiği birkaç ajanı bunu biliyordu.</p>

    <p class="normal">Yoksa Luke için para ödeyen diğer alıcı İmparator muydu?</p>

    <p class="normal">Hayır. Bu mantıksızdı. İmparator bu görevi Vader’a vermişti; o nedenle kendisine karşı açık arttırmaya girmesi anlamsızdı.</p>

    <p class="normal">“Ajanlarımı zaten bu iş için göndermiştim,” dedi Vader.</p>

    <p class="normal">“Ajanlara güvenilmez. Skywalker’ın Güç’teki kudreti her geçen gün artıyor. Unutma! Bizi yok edecek gücü içinde taşıyor. Onu yakalayabilecek tek kişi sensin.”</p>

    <p class="normal">“Emredersiniz, Efendim.” O bir şeye karar vermişse onunla tartışmak imkansızdı.</p>

    <p class="normal">Prens Xizor’un bu işte parmağı olduğuna şüphe yoktu. Bu konuyu şimdi gündeme getirmek anlamsızdı, çünkü İmparator açıkça Kara Prens’in kendi meselesi olduğunu belirtmişti. Vader’ın da Xizor’la ilgili kendi planları olduğunu göstermesi akıllıca olmazdı.</p>

    <p class="normal">“Bir neden daha var. Senin de bildiğin gibi Prens Xizor’un Death Star’ın planlarının gizlice Asiler’in eline geçmesini sağlama planı uygulamaya kondu.”</p>

    <p class="normal">“Evet, Efendim. Plan benim itirazıma karşın uygulanmıştı.”</p>

    <p class="normal">“İtirazınız dikkate alındı, Lord Vader. Bildiğiniz gibi planların taşındığı yük gemisi Bothawui’den Kothlis’e kaçırıldı. Sizce de bu tesadüf mü?”</p>

    <p class="normal">Luke’un ve Xizor’un çarpık planının meyvesinin aynı gezegende olması tesadüf olabilir miydi?</p>

    <p class="normal">Çok zor.</p>

    <p class="normal">“Planları geri almaya çalışıyormuş gibi görünmeliyiz,” diye devam etti İmparator, “böylece Asiler planların gerçek olduğuna ve bizim de onları kaybetmekten ne kadar rahatsız olduğumuza ikna olacaklar. Bu nedenle seyahatiniz iki amaca hizmet edecek. Luke’u alır ve aynı zamanda o bölgedeki bazı yerlere zarar verirsiniz ki Asiler hırsızlıktan dolayı fazlasıyla öfkelendiğimizi düşünürler.”</p>

    <p class="normal">Bir umut da olsa denedi: “Amirallerimizden herhangi biri gidip onlara gücümüzü gösterebilir. Burada takip etmem gereken önemli işlerim var.”</p>

    <p class="normal">“Benim emirlerimden de mi önemli, Lord Vader?”</p>

    <p class="normal">Umudun bittiği yerdi. “Asla, Efendim.”</p>

    <p class="normal">“Ben de öyle düşünmüştüm. Skywalker ya bize katılır ya da ölür. Asiler’in sonu yakın. Eğer saldırıyı bizzat sen komuta edersen Asiler bu planlara büyük önem verdiğimizi düşünecek.”</p>

    <p class="normal">“Emredersiniz, Efendim.”</p>

    <p class="normal">Vader odadan ayrıldı ve bir kez daha öfkeden kudurmak üzereydi. Xizor koyu bir bulut gibiydi: kara ve yapış yapış. Bir kez daha İmparator’u kullanarak rakibini devre dışı bırakmayı başarmıştı. Vader’ın Kothlis’e gitmesinin ardından bu adi sürüngen kim bilir İmparator’u kandırmak için daha ne yalanlar uyduracaktı?</p>

    <p class="normal">Vader bunun olabildiğince hızlı bir seyahat olmasını sağlamalıydı.</p>

    <p class="normal">Çağrı gezegenin etrafını kuşatmış olan İmparatorluk destroyerleri ve fırkateynlerinden geldi.</p>

    <p class="normal">“Giriş kodu,” dedi bir ses.</p>

    <p class="normal">Stinger’daki Guri bir rakam söyledi.</p>

    <p class="normal">Biraz zaman geçti. “Geçebilirsiniz. İniş kılavuzunu takip edin ve otopilota alın.”</p>

    <p class="normal">Guri gemiyi çok etkileyici bir şekilde idare ediyordu. Parmakları kontrollerin üzerinde hızla dans etti.</p>

    <p class="normal">Leia ve Chewie birbirlerine baktılar.</p>

    <p class="normal">“Gümrükte kaçak mal var mı diye kontrol edilecek,” dedi Guri, Leia’nın zihnini okurmuş gibi. “Black Sun’ın burada adamları var. Ama senin bizim korumamız altında olduğunu belli etmememiz gerek. Kılık değiştirmenin zamanı geldi.”</p>

    <p class="normal">Chewie bir şeyler söyledi. Pek mutlu görünmüyordu.</p>

    <p class="normal">“Gelmek isteyen sendin,” dedi Leia.</p>

    <p class="normal">Hoşuna gitmemişti ama çıktı ve odaya gitti.</p>

    <p class="normal">Gemi otopilota geçince Guri de kalkıp bir dolaba gitti. Dolaptan kıyafet ve tam kapalı bir başlık çıkardı ve Leia’ya attı. “Al. Giy şunları.”</p>

    <p class="normal">Giysiler kokuyordu. Leia kıyafetleri kokladı.</p>

    <p class="normal">Guri dedi ki, “Boushh’a, Ubese kelle avcısına, aittiler. Boushh ticarette gayet iyiydi. Black Sun adına pek çok iş anlaşması yapmıştı. Kısa süre önce... emekli oldu.”</p>

    <p class="normal">“Ne tesadüf ben de Ubese’den bahsetmiştim,” dedi Leia.</p>

    <p class="normal">“Biliyoruz. Kıyafet tesadüfen seçilmedi.”</p>

    <p class="normal">Leia kıyafetlere baktı. “Boushh’a ne oldu? Emekli mi oldu?”</p>

    <p class="normal">“Beklenmedik şekilde. Önceden fiyatı belirlenmiş bir teslim işinde biraz daha fazla kazanabilmek için Black Sun’a kazık atmaya kalkıştı. Bu hiç de... akıllıca değildi.”</p>

    <p class="normal">Son cümlenin vurgusu Leia’nın tüylerini diken diken etmişti. Elbiseleri giymek için ayağa kalktı. İçinde Boushh’un bu kokulu kıyafetlere bir daha ihtiyaç duymayacağı yönünde bir his vardı.</p>

    <p class="normal">Chewie geri döndüğünde Leia gülmemek için kendini zor tuttu. Kürkü kahverengi ve gri iken şimdi üzerinde siyah bölgeler vardı. Gözlerinin etrafında rakunu andıran bir maske vardı ve kafasındaki tüyler kısa kesilmişti. Guri Leia’ya dönüp dedi ki, “Snoova’ya, ünlü Wookiee kelle avcısına, merhaba de.”</p>

    <p class="normal">Chewie keyifsizdi ve söylediği her şeyden bunu anlamak mümkündü.</p>

    <p class="normal">“Sızlanmayı kes,” dedi Leia. “Üzerindeki silinir. Tüylerin de tekrar uzar. Bir iki haftada normale dönersin.”</p>

    <p class="normal">Leia miğferi takıp içindeki mikrofonu kontrol etti. Konuştuğu zaman sesi elektronik olarak değiştirilmişti. Yetecek kadar Ubesece biliyordu ve başka bir Ubese’e rastlamadığı müddetçe endişelenecek bir şey yoktu. Kendi sesi kulaklarını tırmalamıştı ve sanki bambaşka bir canlıdan geliyordu.</p>

    <p class="normal">Chewie homurdanırken Guri de başını salladı. “Her şey hazır. Birazdan ineriz.”</p>

    <p class="normal">Leia başını sallayıp miğferini çıkardı. Guri’nin ne yaptığını bildiğini umuyordu.</p>
  </div>

  <div class="calibre1" id="calibre_pb_49"></div>
</body>
</html>
