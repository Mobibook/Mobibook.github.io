<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_42">Sonsöz</h1>

    <p class="normal">İmparator’un odasında Darth Vader efendisinin önünde diz çöktü. Endişelenmek için haklı nedenleri vardı.</p>

    <p class="normal">“Emirlerime karşı geldin, Lord Vader.”</p>

    <p class="normal">“Evet, Efendim. Ama umarım sizi hayal kırıklığına uğratmadım.”</p>

    <p class="normal">“Ayağa kalk.”</p>

    <p class="normal">Vader doğruldu.</p>

    <p class="normal">İmparator’un gülümsemesi işlerin yolunda olduğunu gösteriyordu. “Xizor’un sadece kendi çıkarları için çalıştığının ve senin de onun neyin peşinde olduğunu ortaya çıkarmak için gayret ettiğinin farkındaydım.”</p>

    <p class="normal">Vader cevap vermedi.</p>

    <p class="normal">“Öldüğünden emin misin?”</p>

    <p class="normal">“Hayatta kalması mümkün değil. Skyhook’u paramparça oldu.”</p>

    <p class="normal">“Bir şey değişmeyecek. Black Sun faydalı olduğu gibi bir yandan da chirru’ya benzer: Kafasını kessen hemen onun yerine yenisi çıkar.” Keyifle sırıttı.</p>

    <p class="normal">“Belki de sonraki lider de aynı derecede tehlikeli olur,” dedi Vader.</p>

    <p class="normal">“Black Sun’ın liderlerinin gücü karanlık tarafın gücüyle boy ölçüşemez.“</p>

    <p class="normal">“Peki Asi liderlerle ilgili planımız ne olacak?”</p>

    <p class="normal">“Yeni Death Star onları çekecek ve bu sefer sen ve ben orada Asiler’in işini bitirmek için hazır bekliyor olacağız.”</p>

    <p class="normal">Vader tam bir şey söylemek istemişti ki her zaman olduğu gibi İmparator önce davrandı.</p>

    <p class="normal">“Genç Skywalker da orada olacak. Bunu görebiliyorum.”</p>

    <p class="normal">Vader iç çekti.</p>

    <p class="normal">“Her şey öngörüme uygun şekilde ilerliyor, Lord Vader.”</p>

    <p class="normal">Tekrar gülümsedi ve Vader tüylerinin diken diken olduğunu hissetti. Gerçekten de galakside karanlık taraf üzerindeki hakimiyeti İmparator’a denk kimse yoktu. Bu korkuyu hissetmesi Vader için bir zayıflıktı. Tüm çabasına rağmen Anakin Skywalker’dan bir parça hâlâ içindeydi. Onu yok etmezse sonunda o yok olacaktı.</p>

    <p class="normal">Ben’in Tatooine’deki evinde Luke derin bir nefes alıp rahatlamaya çalıştı. Jabba hakkında duyduklarını dikkate aldıkları zaman onun teklifleriyle ilgileneceğini pek zannetmemişlerdi ama mesele bu değildi. Lando, Chewie ve Leia saraya girmenin yolunu bulmuştu ve bu yolla Threepio ve Artoo da içeri girmiş olacaktı. Eğer Hutt müzakereye yanaşırsa büyük bir sıkıntıdan kurtulmuş olacaklardı ama hiçbiri bunu beklemiyordu. Jabba pisliğin tekiydi ve paraya da ihtiyacı yoktu. Ne yazık.</p>

    <p class="normal">Anlaşılan işi yine zor yoldan halledeceklerdi. Yani her zamanki hikaye.</p>

    <p class="normal">“Tamam, Artoo, kayda başla.”</p>

    <p class="normal">Artoo bipledi.</p>

    <p class="normal">“Selamlar, Yüce Kişi. Kendimi takdim etmeme izin verin. Ben Luke Skywalker, Jedi Şövalyesi ve Kaptan Solo’nun arkadaşı. Senin ne kadar kudretli olduğunu biliyorum, Jabba ve Solo’ya olan kızgınlığın da aynı ölçüde büyük olmalı. Solo’nun hayatı için pazarlık yapma amacıyla sizinle görüşmek istiyorum.”</p>

    <p class="normal">Bu kadarı yeterdi ama anlatılanlar doğruysa Jabba bunları duyduğu zaman muhtemelen gülmeye başlayacaktı. Luke durup derin bir nefes aldı ve devam etti:</p>

    <p class="normal">“Sizin bilgeliğiniz ışığında her iki tarafın da çıkarına olan ve istenmeyen gelişmelerin yaşanmasını engelleyecek bir mutabakata varabileceğimizden kuşkum yoktur.”</p>

    <p class="normal">Zayıf ihtimal ama devam etti:</p>

    <p class="normal">“İyi niyetimin bir nişanesi olarak size bu iki droidi sunuyorum.”</p>

    <p class="normal">Luke gülmemek için kendini zor tuttu. Threepio bunu duyduğunda şok olacaktı. Luke önce ona söylemeyi düşündü ama sonra bilmemesinin daha faydalı olacağına karar verdi. Çok boşboğazdı ve ayrıca orada yaşayacağı şaşkınlık olayı daha da gerçekçi kılacaktı.</p>

    <p class="normal">“İkisi de çalışkandır ve size iyi hizmet ederler,” diye cümlesini tamamladı Luke.</p>

    <p class="normal">Bir kaşı yukarıda Artoo’ya baktı ve droid kaydı kesti.</p>

    <p class="normal">Artoo’nun arkasında durmuş olan Leia başını iki yana salladı. “Bu işe yarar mı sanıyorsun?”</p>

    <p class="normal">Luke omuz silkti. “Umarım. Anlamanın tek yolu var.”</p>

    <p class="normal">Leia yanına gelip kolunu tuttu.</p>

    <p class="normal">Luke dedi ki, “Hey, başımıza gelen onca şeyden sonra eski bir korsanı kurtarmak ne kadar zor olabilir ki?”</p>

    <p class="normal">Leia gülümsedi. “Doğru.”</p>

    <p class="normal">O da gülümsedi. Duyguları karmaşıktı. Luke, Leia’nın onunla ya da Han’la ilgili neler hissettiğini bilmiyordu ama kendisinin her ikisiyle ilgili neler hissettiğini gayet iyi biliyordu. Her ne olursa olsun doğru olan şeyi yapacaktı; olması gereken buydu. Doğru olan şey basit olandı, kolay olan değil.</p>

    <p class="normal">Dayan Han.</p>

    <p class="normal">Seni kurtarmaya geliyoruz.</p>
  </div>
</body>
</html>
