<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_22">21</h1>

    <p class="normal">Gittikleri ev Luke’un gördüğü kadarıyla zekice yapılmıştı. Dışarıdan bir sanayi parkının terk edilmiş ofisi ve deposu gibi görünen bina, içeri girince bambaşka bir yere dönüşüyordu. Üç iri ve silahlı muhafızın koruduğu girişten geçildikten sonra modern, birbirine bağlı ünitelerden oluşan, en iyi ve ışıl ışıl bilgisayarlar, elektronik cihazlar ve onları kullanan operatörlerle dolu bir tesis görmüşlerdi.</p>

    <p class="normal">Çoğu Bothan’dı ama farklı ırklardan olanlar da vardı.</p>

    <p class="normal">Bu zekice bir kamuflajdı. Dışarıdan böyle bir yer olduğunu anlamak imkansızdı.</p>

    <p class="normal">“Bu taraftan,” dedi Melan.</p>

    <p class="normal">Luke, onu aydınlık bir koridordan yine girişinde koruma olan bir kapıya kadar takip etti. Melan kimliğini gösterdi ve içeri kabul edildi.</p>

    <p class="normal">İçeride yarım düzine Bothan teknisyen bulunuyordu. Onlardan biri Melan’ın getirdiği bilgisayara takılmış kablolarla uğraşıyordu. Diğerleri konsollara oturmuş, klavye ya da voxax kontrolleri kullanıyorlardı. Holografik görüntülerin biri gelip biri giderken bilgiler de havada uçuşuyordu.</p>

    <p class="normal">“Korkarım görecek pek bir şey yok,” dedi Melan. “Eğer bu konuda uzman değilsen her şey bir yığın harf ve rakamdan ibaretmiş gibi görünüyor o kadar.”</p>

    <p class="normal">Luke başını salladı. “Bunlar ne demek?” Bir ekranı işaret etti.</p>

    <p class="normal">“Nerden bileyim?” dedi Melan. “Ben casusum. Ne anlarım bu işlerden.“</p>

    <p class="normal">Luke gülümsedi.</p>

    <p class="normal">“Hey, hey, hey!” dedi Bothan teknisyenlerden biri. “Şuna bakın beyler! Tarp-Hard-Xenon sektörünü tara.”</p>

    <p class="normal">Luke klavyenin tuş seslerini ve voxas’lardaki komutları duydu.</p>

    <p class="normal">“Vay be!” dedi teknisyenlerden biri.</p>

    <p class="normal">“Olamaz!” dedi bir diğeri. “İnanılır gibi değil!”</p>

    <p class="normal">“Ne?” dedi Luke. “Ne oldu?”</p>

    <p class="normal">Daha kimsenin söylemesine fırsat kalmadan kapı içeri doğru patladı ve birisi içeri girip ateş etmeye başladı.</p>

    <p class="normal">Leia, bir kez daha çalışma masasında başbaşa görüştükleri Guri’ye gülümsedi. Gülümsemenin ana amacı şaşkınlığını gizlemekti.</p>

    <p class="normal">Tarayıcıdan aldığı bilgileri gösteren ekrana göre Guri insan değildi.</p>

    <p class="normal">Ne olduğunu tarayıcı söyleyemiyordu.</p>

    <p class="normal">“İçecek ister misiniz?” diye sordu Leia.</p>

    <p class="normal">“Çay iyi olur.”</p>

    <p class="normal">“Threepio, özel harmanlanmış çaydan iki bardak koyar mısın lütfen.”</p>

    <p class="normal">Leia gözünü droidden çevirip tekrar Guri’ye gülümsedi. Bir yandan Black Sun temsilcisine bakarken her fırsatta da ekranda neler yazdığını görmeye çalışıyordu. Tarayıcıya göre Guri’nin derisi on yaşındaydı.</p>

    <p class="normal">Gerçekten ilginçti.</p>

    <p class="normal">“Umarım işleriniz yolundadır.”</p>

    <p class="normal">“Yolunda.”</p>

    <p class="normal">Threepio’nun yaptığı “özel harmanlanmış” çay etkisini gösterene kadar onu lafa tutmak zor olmayacaktı. Guri’nin çayına konmuş olan uyku ilacı onu birkaç saatliğine uyutacak, bu zaman zarfında da Leia ve diğerleri Guri’yi inceleme fırsatı bulacaktı. Birkaç saat sonra Guri uyandığı zaman –eğer hap işe yararsa tabii- uyuduğunu bile hatırlamayacaktı. Bu süre zarfında belki de onun kim ya da ne olduğunu anlayabilirlerdi. En azından Leia’nın içgüdüleri haklı çıkmıştı: Bu Guri’de bir terslik vardı, hem de büyük bir terslik.</p>

    <p class="normal">Threepio çayı getirdi. Leia droidin hapı doğru bardağa koymuş olmasını umuyordu. O uyurken Lando ve Chewie’nin olayı devralmak zorunda kalması utanç verici olurdu.</p>

    <p class="normal">Threepio sırtını Guri’ye döndüğü sırada Leia ona baktı. Göz aydınlatıcısı sönüp tekrar yanmıştı.</p>

    <p class="normal">Leia çayını alıp tekrar gülümsedi.</p>

    <p class="normal">Bir adam ateş ederek üzerinize geliyorsa orada durup aptalca sorular sormazdınız. Luke belinden ışın kılıcını çekip açtı, sağdan içe doğru bir hamleyle blok yaparak yan tarafına doğru kaydı.</p>

    <p class="normal">Bir lazer ışını kılıca çarpıp kızıl ve turuncu kıvılcımlar saçtı. Havayı ozon kokusu sarmıştı.</p>

    <p class="normal">Teknisyenler silahsızdı ve Luke ikisinin vurulup düştüğünü gördü. Diğerleri de saklanmak için kaçıştılar.</p>

    <p class="normal">Koth Melan küçük bir silah çıkarıp ateşe karşılık verdi ve saldırganların liderini iki kaşının arasından vurdu. Saldırgan geriye doğru düştü. Ardından diğerleri paramparça olan kapıdan geçerek gelmeye devam etti.</p>

    <p class="normal">Luke öne doğru sıçrayıp kılıcını yatay şekilde savurarak sıradaki adamı alaşağı etti.</p>

    <p class="normal">Melan ateş etti. Ateşi Luke’un sol kulağını sıyırarak geçip üçüncü adamı da devirdi.</p>

    <p class="normal">Luke ileriden en az bir düzine daha silahlı adamın geldiğini gördü. Belki de daha fazla. Hepsini tek tek sayacak zamanı olmamıştı.</p>

    <p class="normal">Lazer ışınları Luke’u geçip bilgisayarlara ve teknisyenlere yağmaya devam etti.</p>

    <p class="normal">“Çok kalabalıklar!” diye bağırdı Melan. “Bu taraftan!”</p>

    <p class="normal">Luke kılıcıyla lazerleri yansıtıp saldırganları geçici olarak püskürttü. Yana çekildi ve bunu fırsat bilen Melan sürekli koridora ateş ederek bir süreliğine orayı temizledi.</p>

    <p class="normal">“Haydi!”</p>

    <p class="normal">Luke döndü ve koştu. Burası erkekliğin kaçmayı gerektirdiği yerdi. Kimdi bu adamlar? Siyah giyiyorlardı ama üzerlerinde herhangi bir işaret görememişti. Yeni bir İmparatorluk saldırı birliği mi? Paralı askerler mi?</p>

    <p class="normal">Şimdi bunları boş ver. Kim olduklarını sonra düşünürsün. Parti bitti Luke. Gitme zamanı.</p>

    <p class="normal">Luke, Melan’ın peşinden koştu.</p>

    <p class="normal">Yirmi dakikalık konuşmanın ardından Leia uyku hapının işe yaramayacağını anlamıştı. Beş dakika da etkisini göstermesi gerekirdi ki en güçlü bünyelerde bu rakam en fazla sekize çıkardı.</p>

    <p class="normal">Guri, en ufak bir uyku belirtisi göstermeden diplomatik manevralara devam etti.</p>

    <p class="normal">Belki de Threepio bir hata yapmış ve hapı Guri’nin bardağına koymamıştı.</p>

    <p class="normal">Bilgisayar hâlâ verileri işliyor ve Leia’ya sunuyordu. Karşısında oturan kişi soluk alıyor ve kalbi kan pompalıyordu fakat hem ciğerleri hem de kalbi olması gerektiğinden farklıydı. On yıllık derisinin altındaki kasları tarayıcının tespit etmediği bir dokudan oluşmuştu. Tarayıcı ve bilgisayara göre o bir insan değildi; ayrıca seksen altı bin yabancı türünden birine de mensup değildi; ne de bilinen türde bir droide benziyordu. Ayrıca her insanı etkileyebilecek uyku hapından da etkilenmemişti.</p>

    <p class="normal">Burada neler oluyordu?</p>

    <p class="normal">Bu ciddi bir sorundu, hem de Leia’nın hiç tahmin etmediği bir sorun.</p>

    <p class="normal">Şimdi ne yapacaklardı?</p>

    <p class="normal">Guri şöyle diyerek bu sorunu çözmede ona yardım etti: “Pekala, Leia Organa, sanırım bu iş olması gerekenden uzun sürdü.”</p>

    <p class="normal">“Afedersin?”</p>

    <p class="normal">Guri, Leia’nın gözleri önünde boş bardağı kaldırdı ve seramik bardağı tek eliyle ezdi. Eli hafifçe titremiş ama bardak tuzla buz olmuştu. Guri gülümsedi. “Eğer istersen aynısını kafana da yapabilirim. Muhakkak bir yerlerde bir silah saklamışsındır ama seni uyarıyorum. Senden çok daha hızlıyım ve silah çekmeye kalkarsan senden önce ben alırım o silahı.”</p>

    <p class="normal">Leia cevap verdi. “Sanırım sana inanmam gerek. Ne istiyorsun?”</p>

    <p class="normal">“Buradan birlikte çıkacağız. Koridorda bekleyen Wookiee’yi biz giderken burada kalmaya ikna et, yoksa ölür.”</p>

    <p class="normal">“Nereye gidiyoruz?”</p>

    <p class="normal">“Şimdilik bunu düşünme. Sadece söylediğimi yap ve bu sayede gideceğimiz yere canlı olarak git.”</p>

    <p class="normal">“Sanmam,” dedi Leia. “Her kim ya da her ne olursan ol, lazer ışınından da hızlı olduğunu zannetmem. Lando? Dash?”</p>

    <p class="normal">Yatak odasının kapısı açıldı. Lando ve Dash, Guri’ye doğrulttukları silahlarıyla içeri girdiler.</p>

    <p class="normal">“Belki de yanılıyorsundur,” dedi Guri.</p>

    <p class="normal">Koridorun kapısı da açıldı ve orada durmuş ve bowcaster’ını Guri’nin sırtına yöneltmiş Chewie’yi gördüler.</p>

    <p class="normal">“Belki de,” dedi Leia. “Ama üç lazer ışınından kaçmak için gerçekten de çok hızlı olman gerekir.”</p>

    <p class="normal">Guri haifçe başını çevirip Chewie’ye baktı. Tekrar gözlerini Leia’ya çevirdi. “Avantajlı konumdasın. Ne öneriyorsun?”</p>

    <p class="normal">Güzel bir soruydu. Şimdi ne yapacaklardı?</p>

    <p class="normal">Teknisyenlerden biri ayağa fırlayıp bilgisayarı kaptı ve çekerek bağlı olduğu tüm kabloları söktü. Hasarsız ekranlar bir anda karardı.</p>

    <p class="normal">“Koş!” diye bağırdı Melan teknisyene. “Seni koruruz!”</p>

    <p class="normal">Teknisyen odanın arkasına doğru koştu. Duvar yana doğru açıldı ve gizli bir acil çıkış kapısı ortaya çıktı. Bilgisayarı tutan teknisyen kapıdan dışarı çıktı.</p>

    <p class="normal">Bu arada saldırganlara durmadan ateş eden Melan’ın silahının enerjisi tükenmişti. Silahı fırlatıp attı.</p>

    <p class="normal">“Kaç!” diye bağırdı.</p>

    <p class="normal">Luke tam harekete geçmişti ki Melan’ın vurulduğunu gördü.</p>

    <p class="normal">Bothan yere yıkıldı.</p>

    <p class="normal">Luke bir dizi üzerine çöktü.</p>

    <p class="normal">“Kaç! Kaç!” dedi Melan. “Beni bırak. Git.”</p>

    <p class="normal">Luke kara giysili adamların gelmeye devam ettiğini gördü. Yaralı arkadaşlarını geride bırakamazdı. Gelen adamlarla Melan’ın arasında durdu.</p>

    <p class="normal">“Aptal! Kaç hemen.”</p>

    <p class="normal">Luke, onlara yaklaşan ilk adamın elinden silahını vurup attı. Adamın onları neden vurmadığını anlamamıştı. Ama şimdi bunu düşünmenin sırası değildi.</p>

    <p class="normal">“Luke,” dedi Melan. “Teşekkürler. Ben -”</p>

    <p class="normal">Luke ona baktı. Melan’nın gözleri ve dudakları kapandı, son bir nefesin ardından kımıldamadan kaldı.</p>

    <p class="normal">Ölmüştü.</p>

    <p class="normal">Odaya doluşan adamların sayısı artıyordu. On, on beş kişi vardı ve hepsi silahlarını ona doğrultmuştu ama ateş etmiyorlardı. Neden?</p>

    <p class="normal">“Işın kılıcını kapat,” dedi gür bir ses. “Kazanamazsın.”</p>

    <p class="normal">Luke konuşana baktı. Kişi gölgede duruyordu ve ışığa çıkıncaya kadar kim olduğunu anlayamamıştı.</p>

    <p class="normal">Sürüngen yabancı yaklaşık onun boyundaydı, vücudu kara pullarla ve ağzı da sivri dişlerle kaplıydı. Etobur olduğu belliydi. Türü de herhalde Barabel’di ama emin değildi. Bu türden fazla gördüğü söylenemezdi. Barabeller ana vatanlarını pek terk etmezlerdi.</p>

    <p class="normal">Luke, Güç’ü bile kullansa bir şansı olmadığını gördü. Işın kılıcını kapattı.</p>

    <p class="normal">“Akıllıca,” dedi Barabel. “Halkım Jedi Şövalyeleri’ne büyük saygı duyar ve bunu yaptığım için üzgünüm ama ne yaparsın işimiz bu. Silahını alın.”</p>

    <p class="normal">Birisi geldi ve ışın kılıcını Luke’un elinden aldı.</p>

    <p class="normal">Luke tekrar Barabel’e baktı. “Ne istiyorsun?”</p>

    <p class="normal">“Üzgünüm ama istediğim sensin, Skywalker.”</p>

    <p class="normal">. . .</p>
  </div>

  <div class="calibre1" id="calibre_pb_46"></div>
</body>
</html>
