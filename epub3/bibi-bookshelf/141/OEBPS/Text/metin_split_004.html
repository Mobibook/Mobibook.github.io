<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_3">2</h1>

    <p class="normal">Leia, Mos Eisley’in perişan bir bölgesinde berbat bir barda oturuyordu.</p>

    <p class="normal">Bu iki berbat şeyi bir arada bulabilmek için gerçekten çaba harcamak gerekirdi. Buraya batakhane demek iltifat olurdu. Masa hurda bir alüminyum metalden yapılmıştı –muhtemelen her şeyi basınçlı çözücü püskürten bir hortumla yıkıyorlar ve atık su ortadaki delikten akıp gidiyordu. Eğer kapıyı açarlarsa kuru hava zaten hepsini kısa sürede kuruturdu. Önündeki içinde ne olduğu belirsiz bardaktaki sıvı içildiği için değil de sıcak yüzünden buharlaştığı için eksiliyordu. Havalandırma sistemi herhalde arızalıydı –içerisi sıcaktı, dışarıdaki sıcak buraya gelen serserileri takip ederek içeri giriyordu. Bu yer yazın ortasında aynı bir bantha ahırı gibi kokuyordu ve tek iyi tarafı içerinin aydınlık olmamasıydı, bu sayede içerideki müşterileri görmek zorunda kalmıyordu –bir düzineden fazla farklı tür vardı ve hiçbiri de diğerinden daha iyi görünmüyordu.</p>

    <p class="normal">Lando, bu pislik çukurunu buluşma yeri olarak kasten, sırf ondan daha fazla para alabilmek için, seçmiş olmalıydı. Ama geldiği zaman ona bu keyfi yaşatmayacaktı. Bir süre ondan nefret etmiş ama daha sonra Han’a sırf onları Vader’dan koruyabilmek için ihanet etmek zorunda kaldığını anlamıştı. Lando bunu yaparak büyük riske girmişti ve bu nedenle hepsi artık ona borçluydu.</p>

    <p class="normal">Yine de burası haklı bir neden olmadan gideceği bir bar değildi, hele tek başına gideceği bir yer hiç değildi, her ne kadar korunmaya ihtiyacı olmadığını söylemiş olsa da. Ama ihtiyacı olmasa da şu an yanında bir tane vardı –Chewbacca hemen yanında oturmuş diğer müşterileri süzüyordu. Vader’la son karşılaşmalarının ardından Chewbacca’nın onları bırakma nedeni Lando’yla birlikte Tatooine gidip Han’ın kurtarılması için plan yapmak istemesiydi. Leia’nın gelmesinin ardından Chewbacca onu gölgesi gibi bir an bile bırakmamıştı. Bu biraz rahatsız ediciydi.</p>

    <p class="normal">Lando şöyle açıklamıştı: “Chewie’nin Han’a yaşam borcu var. Bu Wookiee’ler için çok önemlidir. Han ona sana göz kulak olmasını söyledi. Han aksini söyleyene kadar böyle davranmaya devam edecek.”</p>

    <p class="normal">Leia kararlı görünmeye çalışmıştı. Chewie’ye demişti ki, “Bu davranışını takdir ediyorum ama yapmak zorunda değilsin.”</p>

    <p class="normal">İşe yaramayacağını Lando ona söylemişti. Hayatta olduğu müddetçe Chewbacca da onun yanında olacaktı ve aksi mümkün değildi. Wookieece bile bilmiyordu, sadece küfür olduğunu tahmin ettiği bir kaç şeyi ayırt etmeye başlamıştı. Lando gülmüş ve zamanla bu duruma alışacağını söylemişti.</p>

    <p class="normal">Bir süre sonra öyle de olmaya başlamıştı. Chewie çok sayıda dili anlıyor ama konuşamıyordu ama bir şekilde karşısındaki kişinin onu anlamasını sağlıyordu.</p>

    <p class="normal">Leia, Chewie’yi sevse de Han’ı bulup kurtarmak istemesinin bir nedeni de oydu –böylece Wookiee onu rahat bırakacaktı.</p>

    <p class="normal">Tabii itiraf etmek istemese de yakınında iki metrelik bir Wookiee’nin olmasının faydalı olduğu zamanlar da olmuyor değildi. Bunun gibi yerlerde mesela.</p>

    <p class="normal">Son bir saat içerisinde kimi müşterileri istediğinden daha yakından görmek zorunda kalmıştı. Yırtık pırtık ve kirli bir elbise giyip olabildiğince dikkat çekmemeye çalışsa da kimi yabancı ya da insanlar masasına gelip onu rahatsız etmeye çalışmıştı, yanında oturan tam teçhizatlı Wookiee’ye rağmen.</p>

    <p class="normal">Erkekler. Anlaşılan bir kadın gördükleri zaman hangi türden oldukları fazla bir şey fark etmiyordu. Üstelik dişinin de hangi türden olduğu fazla umurlarında değildi.</p>

    <p class="normal">Chewie istenmediklerini onlara açıkça belli etmiş ve hiç kimse de onunla tartışma riskine girmek istememişti. Ama hiç durmadan yenileri geliyordu.</p>

    <p class="normal">Chewie masaya çarpan koca kafalı bir Bith’e kükredi. Normalde efendi ve barışçı bir türün mensubu olan bu yabancı anlaşılan fazlasıyla içmişti, çünkü Leia ile aralarında ortak olabilecek bir şey olduğunu düşünmesi mümkün değildi. Bith, Chewie’nin dişlerine baktı, hıçkırdı ve çekip gitti.</p>

    <p class="normal">Leia dedi ki, “Bak, yardımlarını takdir ediyorum ama ben bu heriflerle başa çıkabilirim.”</p>

    <p class="normal">Chewie başını çevirip ona baktı ve selamladı, Leia bu harekette şüphecilikle dalga geçmenin aynı oranda olduğunu fark etti.</p>

    <p class="normal">Buna sinirlendi. “Hey, bir daha ki sefere birisi gelirse bana bırak. Tehdit etmeden de bu işleri halletmek mümkündür.”</p>

    <p class="normal">Çok sürmedi. Bu seferki serseri, boynuzlu bir insansı olan, bir Devaronluydu ve Leia’yla bir içki içmek istiyordu.</p>

    <p class="normal">“Teşekkürler. Ama başka birini bekliyorum.”</p>

    <p class="normal">Devaronlu dedi ki, “Tamam, öyleyse o gelene kadar birlikte otursak nasıl olur? Belki de gecikir ve uzun bir bekleyiş olabilir.”</p>

    <p class="normal">“Teşekkürler ama yalnız değilim,” Chewie’yi işaret etti.</p>

    <p class="normal">Wookiee hiç oralı olmadığından yabancı bu işareti görmezden geldi ve konuşmaya devam etti.</p>

    <p class="normal">“Ben fazlasıyla hoş biriyimdir gördüğün gibi. Pek çok dişi böyle düşünür. Hem de çok.” Ona doğru eğildi, beyaz dişleri kırmızı dudaklarının arasında daha da parlak görünüyordu. Dilini dışarı salıp yalayarak tekrar içeri çekti; neredeyse ön kolu kadar uzundu.</p>

    <p class="normal">Aman kalsın, diye düşündü Leia. Bu yöntemle buraya kadardı.</p>

    <p class="normal">“Hayır. Toz ol.”</p>

    <p class="normal">“Ne kaçırdığını bilmiyorsun, küçük hanım,” gözlerini açmış daha da haşin bakıyordu.</p>

    <p class="normal">Chewie’ye baktı ve onun neredeyse gülmek üzere olduğunu gördü. Devaronlu ters ters baktı Leia’ya.</p>

    <p class="normal">“Bu eksikle de yaşarım. Defol.”</p>

    <p class="normal">“Sadece bir içki. Üstelik sana Weranialı oyun kartlarımı da gösteririm; gerçekten çok... heyecan vericiler.”</p>

    <p class="normal">Leia’nın karşısına oturmaya yeltenmişti.</p>

    <p class="normal">Leia cebinde sakladığı küçük tabancasını çıkardı ve masanın üzerinde Devaronlunun göreceği bir yere getirdi. Silahı tavana yöneltti ve bayıltıcıdan öldürücüye çevirdi.</p>

    <p class="normal">Bunu o da görmüştü.</p>

    <p class="normal">Hemen dedi ki, “Neyse belki başka zaman. Şimdi hatırladım gemimde bir şeyi açık bırakmıştım. İzninizle.”</p>

    <p class="normal">Hemen uzaklaştı. Anlaşılan görgü kurallarını bir canlıya öğretmenin en hızlı yollarından biri ona silah çekmekti.</p>

    <p class="normal">Chewie gülmeye başladı. Bir şeyler söyledi ve ne dediğini Leia fazlasıyla tahmin edebiliyordu.</p>

    <p class="normal">“Kimse itici bir Wookiee’yi sevmez,” dedi. Ama gülümsedi. Leia söylemese de yanında olmasından memnun olduğunu belli etmişti.</p>

    <p class="normal">Emniyetini kapatıp silahı yerine koydu. Bardağındaki kaşığıyla oynadı. Lando böyle rezil bir yerde buluşmak istemesinin hesabını verecekti. Bir şekilde.</p>

    <p class="normal">Birisi kapıyı açtı ve güneş ışıkları loş barın içine akın etti. Kapıda beliren kişinin silüeti ona bir an için de olsa Han’ı hatırlatmıştı.</p>

    <p class="normal">Han.</p>

    <p class="normal">Yine içinin sızlamaya başladığını hissetti ve sanki duygularını engellemeye çalışır gibi başını iki yana salladı. Han Solo’yu son kez karbonite bloğunun içinde donmuş halde görmüştü. Son olarak söylediği şey ise verdiği cevaptı. “Biliyorum.”</p>

    <p class="normal">Leia iç çekti. O ana kadar onu sevdiğini bile bilmiyordu. Vader’ın onun aşağıdaki dondurucu bölüme indirilmesini emrettiğini gördüğünde ve buradan canlı çıkma ihtimalinin de çok zayıf olduğu anlayınca söylemeden duramamıştı. Her şey o kadar gerçek dışı yaşanmıştı ki o sözleri sanki kendisi değil de başka bir kadın söylemiş gibi hissediyordu.</p>

    <p class="normal">Ama bunu inkar edemezdi. Ne o zaman ne de şimdi. Onu korsan ve serseri olarak sevmişti. Yapabileceği bir şey yoktu.</p>

    <p class="normal">Bu duygu onu düşünebildiği her şeyden daha fazla korkutuyordu. Death Star’da Vader’ın elinde tutsak olduğu zaman ya da İmparatorluk ordu ve donanmasının yarısı peşlerinde olduğu zamandan bile fazla.</p>

    <p class="normal">“Sana bir içki ısmarlayayım mı güzellik,” dedi biri arkasından.</p>

    <p class="normal">Leia döndü. Lando gelmişti. Ona ne kadar kızgın olsa da gördüğüne sevinmişti. “İçeri nasıl girdin?”</p>

    <p class="normal">“Arka kapıdan,” dedi Lando. Gülümsedi. Yakışıklı bir adamdı –uzun boylu, koyu deriliydi ve parlak beyaz dişlerinin üzerinde ince bir bıyığı vardı– ve kendisi de bunu biliyordu.</p>

    <p class="normal">Hemen arkasında R2-D2 ve C-3PO droidleri duruyordu.</p>

    <p class="normal">Artoo’nun kubbesi barı kolaçan etmek için döndü ve Leia’nın gördüğü en korkak droid olan Threepio da yüz ifadesini değiştirme yeteneğine sahip olmadığı halde endişeli görünebilmeyi başardı.</p>

    <p class="normal">Artoo mırıldandı.</p>

    <p class="normal">“Evet, gördüm,” dedi Threepio. Kısa bir sessizlik. “Efendi Lando, biz dışarıda beklesek daha iyi olmaz mı? Burada droidlerden pek hoşlandıklarını zannetmiyorum çünkü bizden başka yok.”</p>

    <p class="normal">Lando gülümsedi. “Rahat olun. Kimse sizi rahatsız etmez. Sahibini tanıyorum. Ayrıca dışarıda tek başınıza durmanızı da istemiyorum. Belki de inanmayacaksınız ama burası hırsızdan geçilmiyor.” Gözlerini fal taşı gibi açtı ve ellerini barı ve limanı içine alacak şekilde salladı. “Rutubet çiftliklerinden birinde kum küremek istemezsin, değil mi?”</p>

    <p class="normal">“Sakın, hayır.”</p>

    <p class="normal">Kendini tutamayan Leia güldü. Etrafındaki tipler birbirinden acayipti. İki komik droid, kumarbaz Lando Calrissian ve Wookiee Chewbacca, Luke.</p>

    <p class="normal">Luke neydi? Jedi olma yolundaydı en azından. Darth Vader’ın kendisini nasıl istediğini düşününce bu durum daha da önem kazanıyordu. Kulağına gelen diğer söylentilere göre Vader, Luke’u ölü ya da diri ele geçirmek istiyordu. Han’a aşıktı ama Luke için de bir şeyler hissetmişti.</p>

    <p class="normal">Sanki kafası yeterince karışık değilmiş gibi. Neden hayat daha basit değil?</p>

    <p class="normal">Ve Han...</p>

    <p class="normal">“Anlaşılan daha önce gördüğümüz Slave’i bulduk,” dedi Lando sessizce.</p>

    <p class="normal">Bu Boba Fett’in gemisiydi. Han’ı Cloud City’den götüren kelle avcısı. “Ne? Nerede?”</p>

    <p class="normal">“Rim sistemindeki gaz devi olan Zar’ın yörüngesindeki Gall isimli ayda. İstihbarat üçüncü ağızdan geldi ama muhbir zinciri oldukça sağlam.”</p>

    <p class="normal">“Bunu daha önce duymuştuk,” dedi Leia.</p>

    <p class="normal">Lando omuz silkti. “Oturur bekleriz ya da gider bakarız. Kelle avcısı Han’ı Jabba’ya aylar önce teslim etmiştir. Bir yerlerde olmalı. O sistemde tanıdıklarım var. Özel kargoları taşıyan eski bir kumarbaz dostum. Adı Dash Rendar. Bizim için o kontrol edebilir.”</p>

    <p class="normal">Leia tekrar güldü. Kaçakçı demek yerine özel kargo taşıyan demek ona gülünç gelmişti.</p>

    <p class="normal">“Ona güvenir misin?”</p>

    <p class="normal">“Benim param olmadığı müddetçe evet.”</p>

    <p class="normal">“Güzel. Ne zaman cevap alırız.”</p>

    <p class="normal">“Birkaç gün.”</p>

    <p class="normal">Leia etrafına baktı. “Burada beklemekten daha kötü olamaz.”</p>

    <p class="normal">Lando tekrar gülümsedi. “Mos Eisley galaksinin koltukaltı olarak bilinir,” dedi. “Gerçi anatomik olarak benzetileceği daha kötü yerler olduğundan da şüphem yok.”</p>

    <p class="normal">Chewie bir şeyler söyledi.</p>

    <p class="normal">Lando başını iki yana salladı. “Neden orada olduğunu biliyorum. Ayda bir tersane var; belki de tamire ihtiyacı vardı. Ciddi bir şeyler oldu herhalde çünkü Jabba malı almadan parayı teslim etmez.”</p>

    <p class="normal">Chewie bir şey daha dedi.</p>

    <p class="normal">“Evet, maalesef öyle.” Lando, Leia’ya baktı. “Gall bir İmparatorluk yerleşim bölgesi. Orada konuşlanmış birkaç destroyer ve çok sayıda TIE avcısı var. Eğer Fett’in gemisi oradaysa bile ona ulaşmak kolay olmayacak.”</p>

    <p class="normal">“Seninle tanıştığımızdan beri ne kolay oldu ki?” dedi Leia. “Sana bir şey daha sorayım. Bu limandaki bu kadar yer içerisinde neden burayı seçtin?”</p>

    <p class="normal">“Çünkü sahibini tanıyorum. Bana kumar borcu var. Ne zaman buraya gelsem buraya gelir ve bedava yer içerim.”</p>

    <p class="normal">“Daha neler. Burada sen bir de bir şeyler yemeyi mi düşünüyorsun?”</p>

    <p class="normal">“Hayır. Daha karnım acıkmadı.”</p>

    <p class="normal">Leia başını iki yana salladı. Bu adamlarla takılmaya başladığından beri hayatının çok daha ilginç hale geldiği tartışılmazdı. Fakat az önce Lando’nun Boba Fett için dediği gibi: Herkes bir yerlerde olmak zorundaydı.</p>

    <p class="normal">Han’ı bulana kadar hiçbir yerde rahat edemeyecekti.</p>

    <p class="normal">Leia dedi ki, “Gidip Luke’a söylesek iyi olacak.”</p>

    <p class="normal">Xizor dört korumasını girişte bırakıp Darth Vader’ın şahsi misafir odasına girdi. Korumaları yarım düzine yakın dövüş tekniğinde eğitim almışlardı, her biri silahlıydı ve keskin nişancıydı; tabii Vader ona bir şey yapmak istese yanında dört ya da kırk adam olması bir şey değiştirmeyecekti. Gizemli Güç sayesinde Vader lazer ışınlarını eliyle ya da ışın kılıcıyla rahatlıkla durdurabilir, elinin bir hareketiyle öldürebilir, akciğerlerini dondurup kalbini durdurabilirdi, ya da onun gibi şeyler. Pek çok kişi bu yeteneklerini acı şekilde öğrenmişti: Darth Vader’a doğrudan meydan okuyabilecek güçte hiç kimse yoktu.</p>

    <p class="normal">Neyse ki Xizor, İmparator’un himayesi altındaydı. Böyle olduğu müddetçe de Vader ona zarar vermeyi göze alamazdı.</p>

    <p class="normal">Oda boştu. Parlak, kara ahşaptan uzun bir masa, aynı ahşaptan birkaç reaktif olmayan sandalye, bir holoplate ve ekran. Oda da baharat kokusunu andıran keskin bir koku vardı. Duvarlarda ne bir resim ne de Vader’ın zenginliğinin göstergesi olan herhangi bir şey vardı. Vader da en az Xizor kadar zengindi ve Kara Prens gibi o da bu zenginlikten kendisine çok az pay ayırmıştı.</p>

    <p class="normal">Xizor masadan bir sandalye çekip oturdu ve olabildiğince rahat görünmeye özen gösterdi. Bacaklarını öne arkaya uzatıp gerindi. Vader’ın kalesinde bir yerlerde teknisyenler yaptığı her hareketi izliyor ve kaydediyor olmalıydı. Xizor, Vader’ın casuslarının onun attığı her adımı takip ettiklerini biliyordu. Dolayısıyla burada yılanın yuvasının kara kalbinde yaptığı en küçük hareketin bile izlenip analiz edileceğinden şüphesi yoktu. Vader isterse muhtemelen Xizor’un soluduğu havanın miktarını bile tespit edebilirdi.</p>

    <p class="normal">Xizor pis pis sırıttı. Artık teknisyenlerin üzerinde düşüneceği bir şey vardı: Olamaz gülüyor –acaba şimdi bu ne anlama geliyor?</p>

    <p class="normal">Tabii ki o da, bu kalenin dışında olduğu zamanlarda, Vader’ın attığı her adımı takip ettiriyordu. Coruscant’ta –artık İmparatorluk Merkezi deniyordu ama Xizor bu yeni ismi pek umursamamıştı- önemli kişilerin tamamının diğer önemli kişileri izletmek için şahsi casus örgütleri vardı. Bu gerekliydi. Fakat Black Sun’ın casus teşkilatının bir benzeri daha yoktu, İmparator’da bile. Belki Bothanlar biraz daha iyi olabilirdi...</p>

    <p class="normal">Odanın diğer ucundaki duvar yavaşça yana doğru açıldı ve Vader pelerini, siyah üniforması ve dışarıdan duyulabilen nefes alış verişiyle orada duruyordu.</p>

    <p class="normal">Xizor ayağa kalkıp askeri bir selam verdi. “Lord Vader.”</p>

    <p class="normal">“Prens Xizor,” dedi Vader cevaben. Eğilmemişti –o sadece İmparator’un karşısında diz çökerdi o kadar – ama Xizor bu küçük saygısızlığı önemsememişti. Her şey kaydediliyordu ve bu kayıtlar bir şekilde İmparator’a ulaşabilirdi – doğrusu ulaşmazsa asıl o zaman şaşırırdı; yaşlı adam ondan bir şeylerin gizli kalmasına pek müsaade etmezdi. Aksine Xizor tam bir kibarlık abidesi gibi davranabilmek için elinden geleni yaptı.</p>

    <p class="normal">“Beni görmek istemişsiniz, Lord Vader. Size nasıl hizmet edebilirim?”</p>

    <p class="normal">Vader odaya girdi ve kapı ardından kapandı. Oturmamıştı ki bu şaşırtıcı değildi. Xizor da ayakta durmaya devam etti.</p>

    <p class="normal">Vader dedi ki, “Efendim benden senin nakliye gemilerini kullanarak Rim’deki üslerimize gerekli ikmali ulaştırmamı istedi.”</p>

    <p class="normal">“Tabii ki,” dedi Xizor. “Neyim varsa sizin emrinizdedir; İmparatorluk’a elimden gelen her şekilde yardım etmekten mutluluk duyarım.”</p>

    <p class="normal">Xizor’un nakliye filosu oldukça büyüktü hatta galaksinin en büyük ticaret filolarından birine sahipti. Black Sun’ın gizli eylemlerinden sağlanan para Xizor Transport Systems’ı (XTS) yürütmekte kullanılır ve bu sayede de Xizor güçlü ve zengin bir adam olmaya devam ederdi.</p>

    <p class="normal">Vader holocam’lerin ona çevrildiğinin farkındaydı. Kayıt edilmesi için yorumda bulundu, “Geçmişte şirketinizin İmparatorluk’un isteklerini yerine getirmede biraz isteksiz olduğu görülmüştü.”</p>

    <p class="normal">“Utanarak haklı olduğunuzu itiraf etmek zorundayım, Lord Vader. Benim için çalışan bazı kişilerin sorumsuzluklarının bir sonucudur bu durum. Fakat bu kişiler artık benim şirketimde çalışmamaktadır.”</p>

    <p class="normal">Vader tüm zekasını kullanarak onu köşeye sıkıştırmaya çalışırken Xizor da tüm yeteneğiyle bu durumdan sıyrılmaya çalışıyordu. Sith’lerin Kara Lordu’yla yaptığı her konuşmada söylenenlerin aslında göründüğünden farklı bir anlamı vardı. Sanki birbirlerini alt ederek babalarının gözüne girmeye çalışan iki kardeş gibiydiler.</p>

    <p class="normal">Xizor’un Vader’ı kardeş gibi düşünmesi söz konusu bile değildi. Onun gözünde ortadan kaldırılması gereken bir engel –ki bunu nasıl yapacağını bilmiyordu– ve can düşmanıydı.</p>

    <p class="normal">On yıl önce Vader’ın bir biyolojik silah projesi vardı. Xizor’un ana vatanı Falleen’de bir laboratuvar kurdurmuştu. Sözde güvenli laboratuvarda bir kaza olmuş ve mutant doku yok eden bir bakteri türü bir şekilde karantinadan kaçmıştı. Gezegende yaşayanları korkunç ve tedavisi olmayan ölümcül bir hastalıktan korumak için laboratuvarın yakınındaki şehir “sterile” edilmişti.</p>

    <p class="normal">Evler, binalar, caddeler ve parklar içindeki insanlarla birlikte yakılarak sterilize edilmişti.</p>

    <p class="normal">İki yüz bin Falleen yörüngeden üzerlerine yağan sterilize lazerleriyle kavrulmuştu. İmparatorluk eğer diğer dünyalara da bulaşsa milyarlarca canlıyı yok edebilecek bir bakteriyi sadece bu kadar kişiyi öldürerek kontrol altına alabildiği için şanslı sayılırdı. Ucuz atlatmışlar ve nispeten önemsiz bir bedel ödemişlerdi –İmparatorluk’un gözünden.</p>

    <p class="normal">Ya da Darth Vader’ın.</p>

    <p class="normal">Ölenler arasında Xizor’un annesi, babası, bir erkek iki kız kardeşi ve üç amcası da bulunuyordu. O sırada kendisi gezegende değildi, Black Sun ‘ın temellerini atmakla meşguldü; yoksa o da kurbanlardan biri olacaktı.</p>

    <p class="normal">Bu trajediden hiç bahsetmemişti. Black Sun’ı kullanarak ailesinin ölüm nedenini İmparatorluk kayıtlarından sildirmeyi başarmıştı. Bunu yapan kişileri de öldürterek hiç şahit bırakmamıştı. Hiç kimse Kara Prens Xizor’un, Darth Vader’a karşı kişisel bir nefret beslemesi için bir nedeni olduğunu bilmiyordu. İmparator’un gözüne girebilmek için mücadele eden iki rakip gibi görülmelerinde sorun yoktu ve hiç kimsenin Xizor’dan şüphelenmek için bir nedeni de olmayacaktı.</p>

    <p class="normal">Xizor sabırlıydı. Ne zaman ve nasıl olacağı sorun değildi sadece Vader’a cezasını misliyle verecekti.</p>

    <p class="normal">Neyse ki intikam planını uygulamaya başlamıştı ve yakında amacına ulaşacaktı. Bir taşla iki kuş vuracaktı: Vader onun önündeki en büyük engeldi ve ailesini öldüren katildi. Böylece ikisini birden ortadan kaldıracaktı.</p>

    <p class="normal">Xizor gülümsemek istese de kendisini tutup Vader’ın ve gizli kameraların görmesini engelledi. Kara Lordu öldürmek mümkündü ama tarif edilemeyecek derecede de tehlikeliydi. Vader’ın gücünü kırabilirse sevgili efendisi tarafından bir kenara atılıp unutulmasını sağlayabilirdi.</p>

    <p class="normal">Evet. İşte bu adaletti.</p>

    <p class="normal">“Üç yüz gemiye ihtiyacımız var,” dedi Vader, Xizor’un düşüncelerini bölerek. “Yarısı tanker, yarısı kuru yük gemisi. Standart İmparatorluk nakliye işlemi. Sizin de bildiğiniz büyük bir inşaat projesi var. Gemileri sağlayabilir misiniz?”</p>

    <p class="normal">“Evet, Lordum. Bana sadece onları nerede ve ne zaman istediğinizi söylemeniz yeterli. Şartlarınızı kabul ediyorum.”</p>

    <p class="normal">Vader bir süre sessizce durdu, sadece nefes alış verişi duyuluyordu.</p>

    <p class="normal">Bunu beklemiyordu, diye düşündü Xizor. Tartışacağını ya da fiyat konusunda pazarlık yapacağını düşünüyordu. Güzel.</p>

    <p class="normal">“Pekala. İkmal filosu amiralinin detayları öğrenmek için sizinle temasa geçmesini sağlayacağım.”</p>

    <p class="normal">“Hizmet etmek benim için şereftir,” dedi Xizor. Tekrar eğilerek Vader’ı selamladı, öncekinden biraz daha aşağı ve biraz daha yavaş.</p>

    <p class="normal">İzleyenler sadece Xizor’un ne kadar kibar ve yardımsever bir kişi olduğunu görebilirdi.</p>

    <p class="normal">Vader tek laf etmeden döndü. Duvar tekrar açıldı ve odadan çıktı.</p>

    <p class="normal">Ve izleyenler yine Vader’ın ne kadar kaba olduğunu da görebilirlerdi.</p>

    <p class="normal">Xizor yine hafifçe güldü.</p>

    <p class="normal">Her şey planladığı gibi gidiyordu.</p>
  </div>

  <div class="calibre1" id="calibre_pb_8"></div>
</body>
</html>
