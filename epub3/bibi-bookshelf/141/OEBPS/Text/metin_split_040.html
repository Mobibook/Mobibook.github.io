<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_34">33</h1>

    <p class="normal">Xizor kalesindeki yemek odasında tek başına oturmuş lezzetli ve çok nadir bulunan –ve çok pahalı-moonglow’un dilimlerini yemekle meşguldü. Yerken birden kaşları çatıldı. Sorun meyvede değildi, o her zamanki gibi enfes ve lezizdi.</p>

    <p class="normal">Fakat bir terslik vardı.</p>

    <p class="normal">Ne olduğunu tam olarak söyleyemese de o bu organizasyonun başına sadece atik, zeki ya da şanslı olduğu için değil, aynı zamanda mantıklı ve öngörüsü yüksek olduğu için gelmişti. Black Sun’ın karmaşık yapısı her zaman sorun olmuştu ama ortada her zamankinden daha karmaşık giden bir şey yoktu. Ne ihanet, ne yapmaması gerekeni yapan bir rakip, ne idealist ve görevine bağlı bir polis memuru vardı ortalıkta. Her şey tıkır tıkır işliyordu.</p>

    <p class="normal">Ama yılların verdiği deneyimle artık göz ardı etmemesi gerektiğini öğrendiği bir rahatsızlık vardı içerisinde. Bu sadece bir duyguydu ve o duygusuz biri değildi, sadece duygularını kontrol altında tutabiliyordu.</p>

    <p class="normal">Düşünceli şekilde yemeğini çiğnemeye devam etti. Herhangi bir değişiklik görünmese de az önce olduğu kadar rahat değildi ve nedenini bilmiyordu.</p>

    <p class="normal">Moonglow sadece bir gezegenin uydusundaki küçük bir ormanda yetişirdi; doğal haliyle galaksinin başka hiçbir yerinde yetişmezdi; aslında başka bir yerde yetiştirmek de mümkün olmamıştı. Pek çok kişi bu ağacı yetiştirmeyi denemiş ama başaramamıştı. Bir insanın yumruğu büyüklüğündeki bu meyvede bilinen en güçlü biyolojik zehir vardı. İşlemden geçmemiş bir diliminin binde biri bile bin kişiyi birkaç dakika da öldürecek güçte zehir ihtiva ederdi. Bilinen bir panzehiri yoktu, ama meyveyi yemeden önce zehirinin nasıl etkisiz hale getirileceği biliniyordu. Böyle bir işlemi de ancak en az iki yıl diplomalı bir Moonglow şefinden ders alarak tekniği öğrenmiş diğer bir şef yapabilirdi. Zehirden arındırma süreci doksan yedi aşamadan oluşuyordu. Bu aşamalardan biri ihmal edilir ya da yanlış yapılırsa etkisi hafif bir mide bulantısıyla başlar, halüsinasyonlar ve komayla yiyen kişi sonunda hayatını kaybederdi. Bu ürünü satmaya yetkisi olan bir restoranda tabağı bin kredi civarındaydı. Xizor ayda üç ya da dört kez bu meyveyi yerdi ve galaksideki en ünlü moonglow şefi de onun emrinde çalışmaktaydı. Yine de bu meyveyi yerken endişelenmeden edemezdi. Çünkü bir hata payı her zaman vardı.</p>

    <p class="normal">Bu da lezzetini bir kat daha arttırıyordu.</p>

    <p class="normal">Moonglow yemek bir ölçüde Xizor’un Darth Vader’la çekişmesene benzerdi. Çünkü yeneceğinden emin olduğun kişilerle mücadele ederken heyecan yaşamazdın. Ama İmparator’un dibinden ayrılmayan Darth Vader gibi bir rakibin varken bir an bile boş bulunmaya gelmezdi. Vader’ın kazanabileceğini düşünmüyordu ama her zaman zayıf da olsa bir ihtimal vardı.</p>

    <p class="normal">Bu da mücadelenin keyfini bir kat daha arttırıyordu.</p>

    <p class="normal">İçindeki bu huzursuzluğun nedeni Vader mıydı?</p>

    <p class="normal">Yoksa başka bir şey miydi?</p>

    <p class="normal">Moonglow’u kenara itti. Artık canı yemek istemiyordu. Guri’ye gezegen ve dışındaki tüm güvenlik sistemlerini kontrol ettirecek ve hazır buraya gelmişken moonglow tabağında kalanı da yemesini isteyecekti. Çünkü şefi tabaktaki yemeği yemediğini görürse gücenirdi. Belki de kızar ve bir dahaki seferinde işlemlerden birini kasıtlı olarak yanlış yapabilirdi. Xizor bunu istemezdi. Sanatçıları kızdırmaya gelmezdi.</p>

    <p class="normal">Maliyeti küçük bir ailenin birkaç aylık mutfak masrafı olan tabaktaki yemeğe baktı. İçindeki bu nahoşlukla ilgili elinden bir şey gelmiyordu. Belki de hiçbir nedeni yoktu. Geçer giderdi.</p>

    <p class="normal">Keşke buna inanabilseydi.</p>

    <p class="normal">Underground otelinin restoranında küçük bir masaya oturmuş siparişlerinin gelmesini bekliyorlardı.</p>

    <p class="normal">Dash söze girdi, “Burası İmparatorluk’un merkezi-”</p>

    <p class="normal">“Öyle mi?” diye kesti sözünü Lando, dalga geçerek. “Burada olmamalıydık. Neden? Çünkü... tehlikeli olabilir.”</p>

    <p class="normal">“Ne anlatmak istiyorsun, Dash?” diye sordu Luke, Lando’nun iğnelemelerini görmezden gelerek.</p>

    <p class="normal">“İmparatorluk yozdur. Sadakatla değil de rüşvet ve yolsuzlukla yürür. Burası kadar paranın sözünün geçtiği bir yer daha yoktur.”</p>

    <p class="normal">“Yani bir muhafıza rüşvet verebileceğimizi mi anlatmaya çalışıyorsun? Black Sun’ın kapıya öyle birini koyacığını sanmıyorum,” dedi Lando.</p>

    <p class="normal">“Muhafıza değil, bir mühendise.”</p>

    <p class="normal">“Açıklasan diyorum şunu,” dedi Luke.</p>

    <p class="normal">Dash devam etti, “Bürokraside her şey dosyalanır ve yedeklenir. İzinsiz, yetkisiz, müfettişsiz ve plansız hiçbir şey inşa edemezsin. Yapmamız gereken tek şey doğru mühendisi bulmak, riske girmeyi seven ve paraya düşkün olanını.”</p>

    <p class="normal">Hâlâ anlamamışlardı.</p>

    <p class="normal">“Tamam,” dedi Dash. “Plan şu. Hepimiz bu gezegenin üstü kadar altında da çok büyük yapılar olduğunu biliyoruz. Bildiğim bir şey varsa o da her ne kadar arıtsan ve yeniden kazandırsan da bazı şeyleri atmak zorundasın. Bu çöplerin onları işleyebilecek çok daha büyük sistemlere taşınması gerekir.”</p>

    <p class="normal">“Ana fikir, yattığın yere pisleme, anladık,” dedi Luke. “Sonra?”</p>

    <p class="normal">“Bu kadar büyük bir bina,” -aralarında İmparator’un kalesinin de bulunduğu dev yapıları gösteren holografik postkartı işaret etti- “çok büyük miktarda atık üretir. Bunları atmanın bir yolu olmalı. Coruscant’ın sokaklarında hiç çöp arabası görmedim, dolayısıyla tüm çöpü yer altından gönderiyor olmalılar. Muhtemelen bulamaç haline getirerek. Öyleyse bunun taşındığı borular olmalı.”</p>

    <p class="normal">Luke anlamıştı. Etrafına bakındı ve dedi ki, “Büyük borular.”</p>

    <p class="normal">Diğerleri de anlamıştı.</p>

    <p class="normal">Chewie bir şeyler söyledi.</p>

    <p class="normal">Lando başını salladı ve dedi ki, “Chewie haklı. Bu bağlantılar eğer insanların geçeceği kadar büyükse kesin girişleri korunuyordur.”</p>

    <p class="normal">Chewie bir şeyler daha söyledi.</p>

    <p class="normal">“Evet,” dedi Dash. “Chewie ayrıca bu tür sistemlerin hepsi birbirine benzediği için yol bulmanın da güç olacağını söylüyor. Yer altında akıl almaz bir labirent olmalı.”</p>

    <p class="normal">“Haklı. Ama kanalizasyon girişlerinde yer üstündeki kapılardaki kadar da muhafız olmaz. Bu yoldan bir saldırı beklediklerini zannetmem. Çok sayıda kişiyle girmeye kalkarsan sensörler gürültüyü tespit eder ama, eğer dikkatli olursak birkaç kişiyi fark edeceklerini zannetmem.”</p>

    <p class="normal">Lando, önce Luke ve Chewie’ye sonra da Dash’e baktı. “Yani kilometrelerce uzunluktaki kanalizasyonda bize yol gösterecek bir rehber bulabileceğini söylüyorsun, öyle mi?” Dash’e sanki onu ilk kez görüyormuş gibi baktı.</p>

    <p class="normal">Dash gülümsedi. “Muhafızlar da bunu düşünüyor işte. Kim bu kadar aptal olabilir?”</p>

    <p class="normal">Lando başını iki yana salladı. “Biz varken aptallık kime düşer?”</p>

    <p class="normal">“Rehber bulmak zor olmaz. Birisini tanıyorum.”</p>

    <p class="normal">“Bunu daha önce de duymuştum,” dedi Luke.</p>

    <p class="normal">Vader derin bir nefes aldı ve verdi ve bir nefes daha aldı. Karanlık tarafın enerjisi içine dolmuştu ve bir kez daha normal bir insan gibi nefes alabiliyordu. Öfkesini odakladı. İstediği zaman böyle rahat nefes alamaması büyük bir haksızlıktı. Haksızlık...!</p>

    <p class="normal">İyileştirici enerjiyi korudu.</p>

    <p class="normal">Öfkesini koruyabildiği müddetçe akciğerleri ve solunum yolları görevini yerine getirebiliyordu. Diğerleri gibi sağlıklı biri olamamasının büyük bir haksızlık olduğunu düşünmeye devam ederek öfkesini besledi.</p>

    <p class="normal">İyileştirici enerji hâlâ duruyordu.</p>

    <p class="normal">Hissettiği rahatlama hissinden kurtulmaya çalıştı. Ondan kurtulup öfkesini sürdürmeye devam edecekti.</p>

    <p class="normal">Yaklaşık iki dakika kadar dayanabilmişti. Bu yeni bir rekordu.</p>

    <p class="normal">Daha da güçlenecekti. Luke’un gücünü de kendi gücüne ekleyecek ve günün birinde bu zırhtan kurtulup normal bir insan gibi dolaşacaktı.</p>

    <p class="normal">Luke...</p>

    <p class="normal">Gülümsemesini durdurmaya çalıştı ama faydası yoktu.</p>

    <p class="normal">Bir kez daha nefes alma bölmesinin korumasına sığındı, enerjiyi daha fazla koruyamamıştı. Ama iki dakika başlı başına bir başarıydı. Gün gelecek on dakika, bir saat ve sonunda istediği kadar rahat nefes alabilecekti.</p>

    <p class="normal">En sonunda.</p>

    <p class="normal">Leia galaksideki en sabırlı kadın sayılmazdı. Ne kadar konforlu olursa olsun bir odada kısılıp kalmak hiç de onun tarzı değildi.</p>

    <p class="normal">Meditasyon yapmayı denedi ama kafası çok karışıktı.</p>

    <p class="normal">Kaçma planları düşündü ama sahip olduğu sınırlı bilgiyle olacak iş değildi.</p>

    <p class="normal">Sonunda egzersiz yapmaya karar verdi. Birkaç temel jimnastik hareketi biliyordu ve tek ihtiyacı olan da bu hareketleri yapabileceği açık bir yerdi. Halının tüyleri çok kabarıktı ve çatı çok yüksek olmasa da yerdeki hareketleri yapmasına bir engel yoktu. Gerindi, döndü, bacaklarını açtı, terleyene kadar kaslarını çalıştırdı.</p>

    <p class="normal">İşi bitip iyice yorulduğunda daha iyi hissetmişti. Duş almaya karar verdi. Işıkları söndürüp elbiselerini çıkardı, duşunu aldı ve yine karanlıkta giyindi. Xizor’un odasını izlediğinden emin olduğu için ona gösteri yapmanın bir gereği yoktu.</p>

    <p class="normal">Biraz daha yorgun ama daha iyi hissediyordu. Leia, yeniden nasıl kaçarım, diye düşünmeye başladı. Ya da Luke’a, planı her neyse, nasıl yardımcı olabilirdi? Onun için endişeliydi ama bir yandan da kendisi için geldiğinden dolayı mutluydu.</p>

    <p class="normal">Birinin kendisini bu kadar düşündüğünü bilmek güzeldi.</p>
  </div>

  <div class="calibre1" id="calibre_pb_75"></div>
</body>
</html>
