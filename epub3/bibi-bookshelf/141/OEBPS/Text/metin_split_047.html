<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_39">38</h1>

    <p class="normal">“Genel alarm vereceğim,” dedi Guri.</p>

    <p class="normal">“Hayır! Rezil oluruz. Black Sun’ın lideri kalesine girilmesine izin vermiş, diye düşünürler. Tüm muhafızlara gözlerini dört açmalarını söyle. İçeri girenlerin çıkmasına asla müsaade etmeyin.”</p>

    <p class="normal">Guri başını salladı ve telsizini çıkardı.</p>

    <p class="normal">Koşarak Leia’nın kaçtığı odanın bulunduğu koridordan geçtiler. Bir gözetleme merkezi vardı ve oradan hologram ve holocam girdilerini görmek mümkündü. Oraya giderek yabancıların bu binaya girdiklerinden beri kaydedilmiş görüntülerini görebilirlerdi.</p>

    <p class="normal">Merkeze vardılar. Guri eski model bir tuş takımına kodu girdi. Xizor’un kişisel logosunun görüntüsü belirdi. Güvenlik kimlik şifresini girdi ve okuyucuyu yazılıdan sözlüye çevirdi. “On beşinci katı göster, çalışan üniforması giymeyen kişileri.”</p>

    <p class="normal">Görüntü milyonlarca noktaya bölündü ve lavaboya akan su gibi kaybolup gitti.</p>

    <p class="normal">Xizor kaşlarını çattı. Elinde tuttuğu tabancanın ucuyla alnını dürtmeye başladı.</p>

    <p class="normal">“Görüntü nerede?” diye sordu Guri bilgisayara.</p>

    <p class="normal">“On beşinci kattaki holocam ve sensörler şu anda güç alamıyor.”</p>

    <p class="normal">“On altıncı katı göster.”</p>

    <p class="normal">Görüntü değişmedi.</p>

    <p class="normal">“On yedinci katı göster.”</p>

    <p class="normal">Aynı.</p>

    <p class="normal">“On sekizinci katı göster.”</p>

    <p class="normal">Görüntü değişti ve boş koridor ve odaların görüntüsü belirdi.</p>

    <p class="normal">“On yedinci kattalar,” dedi Xizor.</p>

    <p class="normal">Guri ona baktı.</p>

    <p class="normal">Silahıyla görüntüye işaret etti. “Onları göremeyelim diye şalterleri uçuruyorlar. Eğer on sekize varmış olsalardı o katı da göremezdik. Haydi.”</p>

    <p class="normal">“Kaç kişi olduklarını bilmiyoruz,” dedi Guri. “En az bir düzine muhafız kaybettik. Oraya gitmeniz sizin için tehlikeli olur.”</p>

    <p class="normal">“Neyin tehlikeli olduğuna ben karar veririm,“ dedi Xizor. “Gelenin Skywalker olduğunu bildiğimize göre bu iş burada sona erecek. Onunla bizzat ilgileneceğim.”</p>

    <p class="normal">Onu kendi mekanında küçük duruma düşüremezlerdi.</p>

    <p class="normal">“Peki... planın... ne?” dedi Leia, nefes nefese.</p>

    <p class="normal">“Buradan çıkıyoruz,” dedi Luke. “Falcon’a gidip gezegeni en kısa sürede terk ediyoruz.” Leia’nın sorusunu tahmin edip o sormadan cevapladı. “Threepio ve Artoo üstesinden gelebilir.”</p>

    <p class="normal">Leia başını iki yana salladı.</p>

    <p class="normal">Chewie bir şeyler söyledi, anlaşılan Wookiee de yeni pilotlarından hiç memnun değildi.</p>

    <p class="normal">“Dinleyin,” dedi Lando, “eğer buradan çıkamazsak Falcon’u kimin uçurduğunun önemi kalmaz. Koşun.”</p>

    <p class="normal">Leia başını salladı. Lando meseleye doğru bir noktadan yaklaşmıştı.</p>

    <p class="normal">“Adam haklı,” dedi Dash.</p>

    <p class="normal">Luke dedi ki, “Kimse bizim yukarı çıkacak kadar aptal olabileceğimizi düşünmez. Bizim en alt kattan kaçacağımız düşünerek orada arayacaklardır.”</p>

    <p class="normal">Lando güldü. “Evet, rakiplerimizin en büyük sorunu bu. Hiçbir zaman bizim ne kadar aptal olabileceğimizi tahmin edemiyorlar. Her seferinde kandırmayı başarıyoruz.”</p>

    <p class="normal">Leia yine başını iki yana salladı. Yerdeki muhafızlardan birinden aldığı bir tabanca vardı elinde ve bu da kendisini daha iyi hissetmesini sağlıyordu. Çok değil ama hiç yoktan iyiydi. Xizor’u yeterince tanımıştı ve eğer kaçamazsa kendisini sağ olarak ele geçirmesine izin vermeyecekti. O çekici yüzünün arkasında tam bir canavar vardı ve tekrar eline düşmeye hiç niyeti yoktu.</p>

    <p class="normal">Xizor ve Guri asansöre bindi. “Yirminci kat,” diye emir verdi Xizor. “Onları orada bekleyeceğiz.”</p>

    <p class="normal">Asansör alçalmaya başlarken Xizor bir an için de olsa içinde kaçmaya çalışan bir kuş çırpınıyormuş gibi hissetti. Her ne kadar öfkeli olsa da bu heyecanı yaşamak bir yandan da hoşuna gitmişti. Elinden insanları kaçırmak çok sık başına gelen bir hadise değildi. Kaleye girenlerin arasında Luke Skywalker’ın da olduğundan emindi. Bu kadar ileri gidecek kadar küstah olması, onu bizzat öldürmeyi daha da keyifli hale getirecekti.</p>

    <p class="normal">Derin bir nefes alıp bir kısmını verdi, kendini kontrol etmeye çalıştı. Genelde duygularını böyle açıkça belli etmezdi ama burada Guri ve onun personeli dışında kimse yoktu. Guri’nin ne düşündüğünü umursamazdı ve bu iş bittikten sonra da tüm muhafızlarını yenileyecekti. Birinin hatası hepsinin hatası demekti ve özellikle yüksek kademedekiler bu hatalarını çok acı ödeyeceklerdi.</p>

    <p class="normal">Asansör yavaşladı. Asansörün tabanı kendisini yukarı doğru ittikçe sanki ağırlığının artmaya başladığını hissetti.</p>

    <p class="normal">“Yirminci kat,” diye duyurdu asansör.</p>

    <p class="normal">Kapı açıldı. Xizor tabancasını kulağının yanında ucu tavana bakacak şekilde hazır tuttu. Her hafta birkaç saat poligonda atış talimi yapardı. Mükemmel bir nişancıydı.</p>

    <p class="normal">Guri silah taşımıyordu; o da mükemmel bir nişancıydı ama nadiren tabancaya ihtiyaç duyardı.</p>

    <p class="normal">Koridora çıktılar.</p>

    <p class="normal">“Yirminci kat,” dedi Dash. “Merdivenler burada bitiyor. Nereden devam ettiğini bulmamız gerek.”</p>

    <p class="normal">“Burası kaç katmış böyle?”</p>

    <p class="normal">“Hatırladığım kadarıyla yerin yukarısında yüz iki kat.”</p>

    <p class="normal">“Yuh,” dedi Lando. “Çatıya kadar yol mu tepeceğiz?”</p>

    <p class="normal">“Hayır. Ellinci katta bir iniş pisti var,” dedi Luke.</p>

    <p class="normal">“Otuz kat daha çıkarsak neremizden nefes alırız bilmem,” dedi Dash.</p>

    <p class="normal">“Şimdi zor nefes alıyorum zaten,” dedi Lando.</p>

    <p class="normal">“Yaşlanıyorsun, Calrissian,”</p>

    <p class="normal">“Evet, keşke bıraksanız da yaşlanacak kadar yaşasam.”</p>

    <p class="normal">“Koridorun karşısında ve altmış metre kadar aşağıda diğer merdivenler olmalı,” dedi Luke. “Gidelim.”</p>

    <p class="normal">Tekrar yola düştüler.</p>

    <p class="normal">. . .</p>
  </div>

  <div class="calibre1" id="calibre_pb_87"></div>
</body>
</html>
