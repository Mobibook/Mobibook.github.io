<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_15">14</h1>

    <p class="normal">“Lord Vader, Asi asteroidine yaklaşıyoruz.”</p>

    <p class="normal">Vader bu sefer de onu bilgilendirme görevi kendisine kalan talihsiz subayı görmek için başını pencereden çevirdi.</p>

    <p class="normal">“Güzel, Amiral Okins benimle köprüde buluşsun.”</p>

    <p class="normal">“Derhal, Lord Vader.”</p>

    <p class="normal">Vader oksijeni arttırmak için zırhındaki kontrolleri kullandı ve köprüye yöneldi. Zavallı gemilere habersizce saldırmak pek de bayıldığı türden bir iş değildi ama en iyi şekilde yapmasını da bilirdi.</p>

    <p class="normal">“Prens Xizor,” dedi İmparator. “Sizi tekrar görmek ne güzel.”</p>

    <p class="normal">Xizor eğilerek selam verdi. “O zevk bana ait, İmparator’um.”</p>

    <p class="normal">“Buyrun. Sizi odama getiren nedir?”</p>

    <p class="normal">“Sadece Vader’ın Baji sektöründeki Asi tersanesine düzenlediği saldırının nasıl gittiğini merak ettiğim için rahatsız etmiştim.”</p>

    <p class="normal">İmparator’un yaralı yüzünden bir ifade çıkarabilmek mümkün değildi ama Xizor yaptığı yorumun büyük bir sürpriz olduğundan emindi.</p>

    <p class="normal">“Casuslarını senden uzaklaştırmanın bir yolunu bulmalıyım,” dedi İmparator. “Özellikle de en iyi bahçıvanımı çaldıktan sonra. Talihsiz adam senin için çalışmaya başlamadan evvel bir asansör kazasında hayatını kaybetmiş.”</p>

    <p class="normal">“Ne talihsizlik,” diye cevapladı Xizor. Eğer kaybeden biri varsa o da İmparator’un kendisiydi. “Ayrıca bu bilgiyi ulaştıran casuslarım değildi.”</p>

    <p class="normal">“Söyle o zaman bundan nasıl haberdar oldun?”</p>

    <p class="normal">“Lord Vader’ın size söylememesine çok şaşırdım ama Asi tersanesinin yerini tespit eden benim casuslarımdı ve ben de derhal bu bilgiyi Lord Vader’a aktardım.”</p>

    <p class="normal">“Şüphesiz,” dedi İmparator pürüzsüz bir sesle. “Filodan kısa süre içerisinde bir rapor ulaşmasını bekliyorum. Belki benimle birlikte bir şeyler içerek beklemek istersiniz?”</p>

    <p class="normal">“Onur duyarım.”</p>

    <p class="normal">Xizor gülümsemesini dikkatle gizledi. Vader, Asi tersanesinin yerini kimden öğrendiğini söylememişti. Şaşırmamıştı. Üstelik öğrenmesini engelleyebilmek için de bir şekilde İmparator’un skyhook’undaki kayıtlara da ulaşmıştı. Xizor da, Vader’ın yerinde olsa aynısını yapardı. Zaten o yüzden buradaydı. İmparator’un bu işin aslında kimin başarısı olduğunu öğrenmesini sağlamak için.</p>

    <p class="normal">Tabii ki bunu bilmediği için kim suçlanacaktı?</p>

    <p class="normal">Vader’ın küçük oyununun boşa çıktığını öğrendiği zamanki halini görmek isterdi.</p>

    <p class="normal">Keyfine diyecek yoktu.</p>

    <p class="normal">“Amiral?”</p>

    <p class="normal">“Kısa süre içerisinde menzile girmiş olacağız, Lord Vader,” dedi Okins.</p>

    <p class="normal">“Güzel. Menzile girer girmez ateş açın. Hata istemem.”</p>

    <p class="normal">Vader gemisinin ana penceresinin önünde durdu ve önlerinde uzanan büyük asteroide baktı. Küçük bir ay büyüklüğündeki asteroit daha küçük kardeşleriyle sürekli çarpıştığı için kraterlerle bezeliydi ve bu bölgede çok yaygın olduğu üzere nikel-demir karışımına benziyordu.</p>

    <p class="normal">Aniden bir çift gemi asteroidin diğer yönünden çıkageldi.</p>

    <p class="normal">“İki Nebulan-B refakat fırkateyni,” dedi subay.</p>

    <p class="normal">Vader gemilere baktı. Gemiler ince ve kırılgandı, öndeki kontrol ve silah podları arkadaki dev motorlara ve TIE hangarlarına uzun ve ince bir tüple bağlıydı. “Bizim gemilerimiz,” dedi öfkeyle.</p>

    <p class="normal">Kimse ona söylememişti.</p>

    <p class="normal">İlk dönemlerde bazı fırkateynler Asilerce ele geçirilmiş ya da komutanları Asiler’in safına geçmişti.</p>

    <p class="normal">“En azından kullanılır durumda TIE avcılarına sahip değiller,” dedi Amiral.</p>

    <p class="normal">Sanki bu cümleyle işaret almış gibi bir anda bir düzine X-kanat fırkateynlerden havalanıp İmparatorluk filosuna doğru gelmeye başladı.</p>

    <p class="normal">“X-kanatları taşıyacak şekilde yenilenmişler,” dedi Vader. Sesi buz gibiydi. “Anlaşılan tersane sandığımız kadar kolay bir hedef olmayacak.”</p>

    <p class="normal">Okins derhal TIE operasyon subayına döndü. “Avcılar havalansın. Bu küçük gemilere büyük toplarla ateş edip ateş gücümüzü boşa harcamak istemem.”</p>

    <p class="normal">“Derhal, Amiralim.”</p>

    <p class="normal">Vader fırkateynlerden daha hızlı üçüncü bir geminin daha asteroidin arkasından çıktığını gördü. Tanımasıyla subayın konuşması bir oldu: “Bir Corellian korveti geliyor.”</p>

    <p class="normal">Maskesinin ardında Vader’ın yüzü güldü. Güzel. Savaş şimdi bir şeye benzemeye başlamıştı. Operasyon subayına döndü. “Derhal benim avcı uçağımı hazırlayın.”</p>

    <p class="normal">Amiral önce TIE operasyon komutanına sonra da Vader’a baktı. “Lordum sizce bu -”</p>

    <p class="normal">“Akıllıca mı?” diye tamamladı cümlesini Vader. “Savaşa katılmayalı uzun zaman oldu, Amiral. Bu kaslarımı esnetmem gerek. Tersaneyi sen hallet. Ben de avcıları temizlerim.”</p>

    <p class="normal">Amiral askeri tarzda başını eğdi.</p>

    <p class="normal">Sanki amiral başka bir şey yapabilirdi.</p>

    <p class="normal">Vader avcısını kullanmayı ne kadar sevdiğini unutmuştu. Uzun zaman olsa da hemen ısınmıştı.</p>

    <p class="normal">Eğlencesi uzun sürmedi. Hiç çaba harcamadan beş Asi gemisini yok etmesi pek zaman almamıştı.</p>

    <p class="normal">Hayal kırıklığına uğramıştı. Hiç birinde Güç hissetmemişti. Kayda değer bir tehdit değildiler. Kimilerinin yetenekli olduğu doğruydu ama yetenek tek başına karanlık tarafı yenmeye yetmezdi.</p>

    <p class="normal">Keşke daha güçlü rakipleri olsaydı.</p>

    <p class="normal">Herhangi bir rakip.</p>

    <p class="normal">Bir X-kanat ona arkadan saldırmayı denedi fakat hemen ondan kurtulup geri döndü ve ateş açıp onu da hurdalar arasına gönderdi.</p>

    <p class="normal">Destroyerler de fırkateynlere ateş açmış ve birini savaş dışı edip diğerini de uzaklaştırmışlardı. İmparatorluk donanmasının ihtişamının karşısında bir fırkateyn neydi ki?</p>

    <p class="normal">Diğer bir X-kanadı daha avcı mezarlığına gönderdi ve filo tersaneyi yerle bir etmeye başlayıp savunmasız gemileri mürettebatıyla yok etmeye başladığında Güç’te bir düzensizlik hissetti. Rengarenk ışık hüzmeleri değdiği her şeyi yok ediyorlardı.</p>

    <p class="normal">Diğer bir X-kanat daha ateşinden kaçınmak için her manevrayı yaptı. Asi pilot iyiydi ama onun da şansı yoktu.</p>

    <p class="normal">Vader nişanını karanlık tarafın eline bırakmıştı. Silahın kilitlendiğini hissetti...</p>

    <p class="normal">Ateş etmedi.</p>

    <p class="normal">Bıkkınlıkla saldırıyı kesip X-kanadın kaçmasına izin verdi. Bunlar ona layık işler değildi. Luke’la Cloud City’nin balkonunda dövüştüğünden beri hiçbir düşman ona ciddi bir rakipmiş gibi gelmiyordu. Belki Xizor kayda değer bir rakip olurdu ama farklı türden bir rakipti bir savaşçı değildi. Xizor sadece sinsi ve düzenbazdı. Sith’lerin Kara Lordu’nun karşısına çıkmaya asla cesaret edemezdi.</p>

    <p class="normal">Vader kaçıp giden X-kanada baktı. Savaş bitmişti. Asi tersanesi yerle bir olmuş, kendi hava ve yakıtıyla yanmaya devam ediyordu. Yüzlerce gemi, binlerce kişi yok edilmişti, İmparatorluk için büyük bir zaferdi.</p>

    <p class="normal">Vader başını iki yana salladı. Büyük zafer. Daha önce olsa bununla gurur duyardı. Ya şimdi? Bu zavallı X-kanatları yok etmek kadar basit bir şeydi.</p>

    <p class="normal">Bir savaşçının kendi seviyesinde rakiplere ihtiyacı vardı. Obi-Wan ölmüştü ve Jedi’lardan geriye, en güçlüleri olan kişi hariç, kimse kalmamıştı. Luke, Darth Vader’a katılmalı ya da ölmeliydi.</p>

    <p class="normal">İşte bu uğruna çalışmaya değer bir şeydi.</p>

    <p class="normal">Bu hayatının düellosu olacaktı. Sıradan bir egzersiz değildi.</p>

    <p class="normal">Avcısıyla gemiye geri döndü.</p>

    <p class="normal">Vader holocam alanına girdi ve iletişimi başlattı. Holonet sinyalleri hiperuzaydan gönderir ve bu sayede ışıktan bile hızlı bir iletişim sağlayabilirdi. İmparator’un birden belirmesiyle ortamın havası bile değişmişti.</p>

    <p class="normal">Vader derhal bir dizinin üzerine çöktü. “Efendim,” dedi.</p>

    <p class="normal">“Ah, Lord Vader, raporunuz nedir?”</p>

    <p class="normal">“Asi tersanesi yok edildi. Karşı koydularsa da uzun sürmedi. Yüzlerce araç ve binlerce kişiyi yok ettik.”</p>

    <p class="normal">“Güzel, güzel.” İmparator elini salladı ve holocam’deki kendi görüntüsü küçülerek daha geniş bir açıyla göstermeye başladı.</p>

    <p class="normal">Bu yeni açıyla birkaç metre yanda duran Xizor görünür hale gelmişti.</p>

    <p class="normal">Vader’ın ani tepkisi mekanik nefesini bile geride bırakmıştı. İmparator’un onun nefesini duyabileceğini biliyordu. Nefesini normal seviyede tutmaya büyük çaba harcadı.</p>

    <p class="normal">“Prens Xizor da bana İmparatorluk’a Asi üssünün yerini bildirmekten duyduğu memnuniyeti anlatıyordu. Sizce de ona fazlasıyla minnet borçlu değil miyiz?”</p>

    <p class="normal">Vader dişlerini sıktı. İmparator’un önünde böyle bir minneti ifade etmektense kendi dilini koparıp yutmayı tercih ederdi ama seçeneği yoktu. İmparator belli aralıklarla kırbacını şaklatıp gerçek efendinin kim olduğunu göstermeyi severdi ve bu da o anlardan biriydi.</p>

    <p class="normal">Vader, Xizor’a baktı. Konuşurken yüzünü göremiyor olmaları büyük şanstı. “İmparatorluk size minnettardır, Prens Xizor.”</p>

    <p class="normal">İmparator gülümsedi.</p>

    <p class="normal">Xizor daha da fazla gülümsemişti. Dedi ki, “Hayır, bahsetmeye bile değmez, Lord Vader. Hizmet etmekten her zaman mutluluk duyarım.”</p>

    <p class="normal">İmparator’un önünde diz çökmüş halde bu herife başını kaldırıp bakmak zorunda kalmaktan daha aşağı bir şey olabilir miydi? Neyse ki ışık yılları uzaktaydı; çünkü şu anki öfkesiyle eğer Xizor yakınında olsa İmparator’un huzurunda bile olsa kendisine hakim olup olamayacağından emin değildi.</p>

    <p class="normal">“Sizi en kısa zamanda görmek istiyorum, Lord Vader.”</p>

    <p class="normal">“Emredersiniz, Efendim. Derhal yola çıkıyoruz.”</p>

    <p class="normal">“Güzel.”</p>

    <p class="normal">Görüntü titredi ve kayboldu.</p>

    <p class="normal">Vader ayağa kalktı. Döndü ve holo odasından çıktı.</p>

    <p class="normal">Dışarı çıkarken bir subay yanına geldi. “Lord Vader, ben -”</p>

    <p class="normal">Tüm diyebildiği buydu. Vader yumruğunu sıkıp karanlık tarafı göreve çağırdı.</p>

    <p class="normal">Subay boğazını tutarak yere düştü.</p>

    <p class="normal">“Rahatsız edilmek istemiyorum,” dedi yerde yatan adama. “Anlaşıldı mı?”</p>

    <p class="normal">Vader yumruğunu açtı.</p>

    <p class="normal">Subay güçlükle nefes aldı. Kendini toparlayınca dedi ki, “Anlaşıldı, Lord Vader.”</p>

    <p class="normal">Sith’lerin Kara Lordu odasına döndü ve düşünmeye başladı.</p>

    <p class="normal">Xizor, Vader’a karşı kazandığı zaferle kendinden geçmişti, keyfine diyecek yoktu.</p>

    <p class="normal">“Beni daha sık ziyaret etmelisiniz,” dedi İmparator. “Konuşmamızdan büyük keyif aldım. Lord Vader’ın da döndüğü zaman sizi görmekten memnun olacağından eminim.”</p>

    <p class="normal">Xizor başını eğdi. Vader’ın memnun olacağı en son şey buydu. “Efendim.”</p>

    <p class="normal">Ayrıldı, kendisini muhteşem hissediyordu. İmparator tabii ki Xizor’un az önce Vader’a yaptığının farkındaydı; üstelik bu sürecin bir parçası olmaktan o da keyif almıştı, iki uşağının birbiriyle dalaşmasını büyük bir zevkle izlemişti. Vahşi kurt kedileri besleyen bir adam gibiydi. Kimin üstün gelip alacağını görebilmek için bütün sürüye tek bir kemik atardı. İmparator, Xizor’un görüp görebileceği en sinsi adamdı ve Xizor’un bundan böyle adımlarını daha dikkatle atması gerekiyordu.</p>

    <p class="normal">Hem de büyük bir dikkatle.</p>
  </div>

  <div class="calibre1" id="calibre_pb_32"></div>
</body>
</html>
