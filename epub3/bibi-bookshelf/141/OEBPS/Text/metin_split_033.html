<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">Xizor’un odasının dışındaki koridorda Leia kendisine bakmakta olan Chewie’ye baktı. “Umarım iyi bir nedenin vardır!”</p>

    <p class="normal">Howzmin boylu boyunca yerde yatıyordu. Ölü mü baygın mı belli değildi. Chewie onu kolundan tuttu ve koridor boyunca koşmaya başladılar.</p>

    <p class="normal">“Bırak beni, kürk yumağı!”</p>

    <p class="normal">Chewie onu dikkate almadı.</p>

    <p class="normal">Biraz ilerideki bir girintiye geldiklerinde Chewie Leia’yı girintinin içine yerleştirip arkasına geçti.</p>

    <p class="normal">“Bu yaptığına pişman ola-”</p>

    <p class="normal">Bir eliyle Leia’nın ağzını kapatıp diğer eliyle de tavanı işaret etti.</p>

    <p class="normal">Leia baktı. Tavana yerleştirilmiş küçük parabolik bir mikrofon gördü.</p>

    <p class="normal">“Birisi bizi mi dinliyor?” diye fısıldadı.</p>

    <p class="normal">Başını salladı.</p>

    <p class="normal">“Aynı zamanda da izleniyor muyuz?”</p>

    <p class="normal">Chewie başını iki yana salladı. Leia onu buraya neden getirdiğini anlamıştı. Burası kör nokta olmalıydı. Xizor ve onun orada ne yaptıklarını biliyordu; bir şekilde hissetmişti. Onu koruyordu, Han’ı koruduğu gibi.</p>

    <p class="normal">Leia’nın arzusu bir anda uçup gitti ve yerini utanç aldı.</p>

    <p class="normal">İşlerin bu noktaya gelmesine nasıl izin vermişti? O Han’ı seviyordu. Xizor’la daha yeni tanışmıştı; böyle bir şey daha önce hiç başına gelmemişti. Yanlış olması bir tarafa doğal da değildi. Hayatı boyunca hiç böyle davranmamıştı, hele de bir yabancıyla.</p>

    <p class="normal">Yoksa bir tür ilaç mı kullanmıştı – çayına katmıştı belki de? Bu çok şeyi açıklardı. Eğer onu baştan çıkarmak istemişse bunu yapmış olabilirdi.</p>

    <p class="normal">Sonu kötü olabilirdi ama böyle düşünmek bir yandan da ona kendini iyi hissetirmişti. Hiç değilse bu davranış şekline bir açıklama getirmiş olacaktı bu yolla. Felaketin kıyısından dönmüştü. Ya Luke-?</p>

    <p class="normal">O anda neler döndüğünü anladı. Luke’un ölüsünü isteyen Vader değildi-</p>

    <p class="normal">“Sanırım alternatif bir plan düşünsek iyi olacak,” dedi. “Chewie senin yapman gereken şu...”</p>

    <p class="normal">Executor sisteme vardığı andan beri Vader bir an önce geri dönebilmek için yanıp tutuşuyordu. Sabır hiçbir zaman onun sahip olduğu erdemlerden biri olmamıştı ve Xizor’a yönelteceği suçlamanın delillerini bir araya getirebilmek için can atıyordu.</p>

    <p class="normal">Dev gemi gezegene doğru yoluna devam ederken Vader yapacağı şeyleri düşündü. İmparator’a bir şey söylemek için daha çok erken olup olmadığına karar vermeye çalıştı. Xizor İmparator’un güvenini kazanmış olduğundan herhangi hazırlıksız bir suçlama, İmparator nedenini bilse bile, kıskançlık belirtisi olarak algılanabilirdi. Ama eğer hiçbir şey söylemezse bu suskunluğu nedeniyle ileride İmparator kendisini suçlayabilirdi. İmparator herkes hakkında her şeyi bilmeyi isterdi – duymak istemediği şeyler hariç.</p>

    <p class="normal">Vader’ın beklediği gibi İmparator ikna olmamıştı.</p>

    <p class="normal">“Beni hayal kırıklığına uğrattınız, Lord Vader. Yargılarınızın kişisel nefretinizle gölgelendiğini hissediyorum.”</p>

    <p class="normal">“Hayır, Efendim. Ben sadece bu suçlunun ihanetlerinden dolayı endişeliyim. Eğer gerçekten Luke Skywalker’ı öldürmeye çalışıyorsa-”</p>

    <p class="normal">İmparator sözünü kesti. “Aslında Lord Vader, böylesine değerli bir müttefike karşı tavır almadan evvel kimi kelle avcılarının sözlerinden çok daha güçlü delillere sahip olmanız gerekir. Bize Asi üssünün yerini o bildirmedi mi? Büyük ticaret filosunu emrimize vermedi mi?”</p>

    <p class="normal">“Bunları unutmuş değilim,” dedi Vader. Sesinin ölçüsünü kaçırmamaya özen gösteriyordu. “Fakat aynı zamanda Luke Skywalker’ı karanlık tarafa çekme sözümü de unutmuş değilim. Skywalker İmparatorluk için Xizor’dan çok daha önemlidir.”</p>

    <p class="normal">“Gerçekten öyle. Tabii onu döndürmeyi başarabilirsen.”</p>

    <p class="normal">“Başaracağım, Efendim. Ama ona ulaşmadan öldürülürse her şey boşa gider.”</p>

    <p class="normal">“Genç Skywalker bunca zamandır hayatta kalmayı başardı. Eğer Güç’te bizim tahmin ettiğimiz kadar kudretliyse sen onu buluncaya kadar da hayatta kalmaya devam edecektir, öyle değil mi? Zaten bunu başaracak kadar güçlü değilse zaten bir işimize yaramayacak demektir.”</p>

    <p class="normal">Vader dişlerini sıktı. Luke’la son karşılaşmasında o da aynı şeyleri düşünmüştü. Eğer kolayca yok edilebilecekse zaten karanlık tarafa çekmeye gerek yoktur. Ama yine de bu iddianın kendisine karşı kullanılması hoşuna gitmemişti.</p>

    <p class="normal">Beklemediği gelişmeler değildi bunlar ama yine de canı sıkılmıştı. İmparator, görüp görebileceği en sinsi ve kaypak adam olan Kara Prens’e çok fazla güveniyordu.</p>

    <p class="normal">“Senin için çok önemli olduğunu gördüğüm için sana Luke Skywalker’ı araman için müsaade ediyorum. Sadece kısa süre için yapmanı istediğim işler var. Bu senin için uygun mu?”</p>

    <p class="normal">Pek değildi ama elinden ne gelirdi ki? “Evet, Efendim.”</p>

    <p class="normal">Oğlunu bulmak istiyordu ama Xizor’a karşı güçlü deliller de bulmak istiyordu. Bunların her biri de başlı başına itina gerektiren görevlerdi. İkisini aynı anda yapmaya çalışmak gerçekten zordu.</p>

    <p class="normal">Fakat o Sith’lerin Kara Lordu’ydu ve karanlık taraf onun yanındaydı. Üstesinden gelecekti.</p>

    <p class="normal">. . .</p>

    <p class="normal">Leia derin bir nefes alıp yarısını verdi ve Xizor’un odasının kapısını açtı.</p>

    <p class="normal">Black Sun’ın lideri onu bıraktığı yerde, kanepede oturuyordu ve elinde bir bardak vardı. Gülümsedi. “Endişelenmeye başlamıştım.”</p>

    <p class="normal">Leia sahteliğinin anlaşılmamasını umut ederek gülümsedi. Karizmasını hâlâ hissediyordu ama artık ona direnecek gücü vardı. Nasıl olduğunu bilmese de içinde önceden fark etmediği bir güç bulabilmişti. Belki de öfkesi bir kalkan gibi onun cazibesinden kendisini korumayı başarmıştı. Belki de ilacın etkisi geçmişti. İşe yaradığı müddetçe ne olduğunun önemi yoktu.</p>

    <p class="normal">Şimdi yapması gereken Chewie kaçana kadar, ya da en azından kaçmaya başlayana kadar, Xizor’u meşgul etmekti.</p>

    <p class="normal">Chewie bu planı sevmese de Leia onu kaçıp yardım getirirse daha fazla yardımcı olabileceği yönünde ikna etmişti.</p>

    <p class="normal">“Gel ve yanıma otur,” dedi Xizor. Bir rica değil, bir emirdi. Chewie’nin onunla ne konuşmak istediğini hiç merak etmemişti.</p>

    <p class="normal">Leia yanına gitmek yerine bara gitti. “Önce kendime bir çay koyayım,” dedi. “Şimdi ne kadar susadığımı fark ettim. Ateş bastı.”</p>

    <p class="normal">Leia dikkatlice baktığında ondaki duygu değişimlerinin farkına varabilmişti. Dediğine derhal itaat etmediği için öfkeliydi. Kaşlarını çattığından alnı kırışmıştı ama diğer taraftan da Leia’nın rahatsızlığından mutlu olmuştu. Belki de heyecanlanmıştı? Dudaklarındaki titreme ardından bir gülümsemeye dönüştü ve böylece yüzünü tekrar Leia’ya döndü.</p>

    <p class="normal">Leia çayını doldurduktan sonra ondan bir yudum aldı ama kanepeye dönmedi.</p>

    <p class="normal">“Buraya gel,” dedi Xizor. Bu açık bir emirdi. Leia çayı bırakıp ona doğru gitmeye başladı.</p>

    <p class="normal">Yine yüzünde bir gülümseme vardı. Xizor hâlâ onun kontrolü altında olduğunu düşünüyordu.</p>

    <p class="normal">“Ateş bastı demiştin. Neden elbiselerini çıkarıp daha rahat etmiyorsun?”</p>

    <p class="normal">Leia yavaşça yürüdü. “Şimdi biraz daha iyiyim,” dedi.</p>

    <p class="normal">“Sen yine de çıkar.” Şimdi ki sözleri buz gibiydi. “Bu benim hoşuma gider. Beni memnun etmek istersin, değil mi?”</p>

    <p class="normal">Hayır. Tek istediğim şey Chewie’ye beş dakika daha kazandırmak.</p>

    <p class="normal">Leia durdu, bir ayağını kaldırıp terliğini çıkardı. Xizor’a gülümseyip terliği kenara attı. Çıplak ayağını yere koyup diğerini kaldırdı. İkinci terliği de çıkardı ve attı.</p>

    <p class="normal">Xizor yeniden gülümsemişti. İçkisinden bir yudum aldı. İçtiği her neyse rengi yeşildi.</p>

    <p class="normal">Leia uzandı ve elbisesinin kopçasını tuttu. Kopçayı o yana bu yana çevirmeye başladı.</p>

    <p class="normal">“Ne yapıyorsun?”</p>

    <p class="normal">“Sıkışmış,” dedi.</p>

    <p class="normal">Xizor öne doğru eğildi. “Yanıma gel. Ben hallederim.”</p>

    <p class="normal">“Bekle. İşte oldu.” Leia kopçayı açtı. Altında bir elbise daha vardı; şeffaf olanı çıkarması pek bir şey değiştirmeyecek ancak ona biraz daha zaman kazandıracaktı.</p>

    <p class="normal">Xizor kanepede arkasına yaslandı.</p>

    <p class="normal">Leia elinden geldiğince ağırdan alarak üzerindeki yeşil elbiseyi çıkardı. Şimdilik Xizor şu ana kadar görmediği hiçbir şey görememişti.</p>

    <p class="normal">“Şimdi de geri kalanlar,” dedi. Bardağını salladı.</p>

    <p class="normal">Leia, Chewie’ye yeterince zaman kazandırabildiğini umuyordu çünkü artık oynadığı küçük oyunun sonuna gelmişti.</p>

    <p class="normal">“Hiç sanmam,” dedi.</p>

    <p class="normal">Xizor elindeki bardağı bırakıp ayağa kalktı.</p>

    <p class="normal">“Ne?”</p>

    <p class="normal">“Bir yabancının önünde kıyafetlerimi çıkarmam yakışık almaz,” dedi.</p>

    <p class="normal">Xizor, ona doğru yürüdü. Omuzlarından tutup onu sarstı. Bu yakınlıktan cazibesinin onu yeniden ele geçirmeye başladığını hissetti. Sanki onun içinden bir tür çekici kimyasal geliyordu. Çok daha etkiliydi ama Leia artık ona direnebilecek güçte olduğunu biliyordu. Bedeni tek bir şey istiyordu ama o medeni bir kadındı ve onu kontrol eden hormonları değil aklıydı.</p>

    <p class="normal">Xizor onu öpmek için eğildi.</p>

    <p class="normal">Leia diziyle Xizor’un bacaklarının arasına sertçe vurdu.</p>

    <p class="normal">İnleyerek ondan uzaklaştı ve geri çekildi.</p>

    <p class="normal">Leia orada durup onu izledi. Keyifle gülümsedi. Hoşuna gitmedi, değil mi?</p>

    <p class="normal">Xizor kendini toparlayıp doğruldu. Yüzü soğuk ve ifadesizdi. Acı veya nefret hissediyorsa bile bunu göstermiyordu. Hissettiği ihtiras uçup gitmiş ya da en azından geri plana çekilmişti.</p>

    <p class="normal">Ayrıca rengi de değişiyor gibiydi, Leia bunu şimdi fark etmişti. Gittikçe daha soluk yeşile büründü.</p>

    <p class="normal">“Demek bana karşı koyuyorsun.”</p>

    <p class="normal">“Çok iyi anlamışsın,” dedi Leia.</p>

    <p class="normal">Başını salladı. “Wookiee’nin dediği bir şey yüzünden.” Bu bir soru değildi.</p>

    <p class="normal">Leia gülümsedi. “Wookieeler kimi zaman çok zeki ve her zaman çok sadıktırlar.”</p>

    <p class="normal">Xizor başını iki yana salladı. “İşte zeki ve güçlü kadınların zayıf tarafı: Zekaları ve güçleri en olmaması gereken zamanda ortaya çıkar.” Eğilerek selam verdi. “Senin gibi değerli bir rakibim olduğuna sevindim.” Selamını tamamladı. “Guri.”</p>

    <p class="normal">Duvardaki bir panel açıldı ve HRD odaya girdi.</p>

    <p class="normal">Leia ona askeri bir baş işareti yaptı.</p>

    <p class="normal">“Anlaşılan sen haklıymışsın,” dedi Xizor, Guri’ye. “Onu odana götür ve kilitle.” Leia’ya da dedi ki, “Sen ve ben görüşmeye daha sonra devam ederiz. Eninde sonunda benim kötü bir partner olmadığımı göreceksin.”</p>

    <p class="normal">“Hiç sanmam,” dedi Leia.</p>

    <p class="normal">Guri, Leia’nın yanına gidip onu kolundan tuttu. Eli yumuşak ama tutuşu çelik gibiydi.</p>

    <p class="normal">Leia’nın tek umudu Chewie’nin yeterince zaman kazanmış olmasıydı.</p>
  </div>

  <div class="calibre1" id="calibre_pb_63"></div>
</body>
</html>
