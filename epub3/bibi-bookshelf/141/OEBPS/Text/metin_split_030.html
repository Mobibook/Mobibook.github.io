<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_28">27</h1>

    <p class="normal">Millenium Falcon asteroit kuşağını yaklaşan dev geminin zıt istikametinde terk etti ve hiperuzaya atlamaya hazırdı.</p>

    <p class="normal">Luke sensörlerine baktı. “TIE avcıları geliyor. Üç düzine kadarlar. Zamanı geldi, Lando.”</p>

    <p class="normal">“İşte,” dedi Lando. “Eğer şansa inanıyorsan umarım şanslıyızdır.”</p>

    <p class="normal">Kontrollere uzanıp iticileri ateşledi.</p>

    <p class="normal">Hiçbir şey olmadı.</p>

    <p class="normal">Lando gemiye tüm yaratıcılığını kullanarak küfürü bastı.</p>

    <p class="normal">“Silah başına geçsek iyi olur,” dedi Luke. Yerinden kalkmaya girişti.</p>

    <p class="normal">“Hayır. Bekle -”</p>

    <p class="normal">“Bekleyecek zamanımız yok; on saniye içerisinde tüm TIE’lar tepemize çullanacak.”</p>

    <p class="normal">Lando diğer bir kontrole dokunup ayarlama yaptı.</p>

    <p class="normal">“Şimdi!”</p>

    <p class="normal">Millenium Falcon sıçradı. Gemi hiperuzaya girerken etrafındaki uzayın görüntüsü de tanıdık şekilde değişti.</p>

    <p class="normal">“He-Hey!“ dedi Lando.</p>

    <p class="normal">Koltuğundan biraz kalkmış olan Luke tekrar koltuğuna yapıştı. Kendini toparlayınca Lando’ya baktı. “İyi yırttık.”</p>

    <p class="normal">Lando omuz silkti. “Eğer sıkıcı bir yaşantın olsun istiyorsan Tatooine’de kalmalıydın.” Gülümsedi, keyfi yerindeydi. “Tamir edebileceğimi biliyordum.”</p>

    <p class="normal">Luke başını iki yana salladı ama o da gülümsedi. Şimdilik de olsa güvendeydiler. Gerçekleşmemiş ama sadece gerçekleşmesine ramak kalmış bir şeyin ne önemi vardı? Tabii ki yoktu.</p>

    <p class="normal">“Evet, eğer Solo’nun özel modifikasyonlarından biri daha ayağımıza dolanmazsa sıradaki durağımız Tatooine. Leia ve Chewie işini bitirir bitirmez Han’ı kurtarma işine girişebiliriz.”</p>

    <p class="normal">“Bana uyar,” dedi Luke. “Hâlâ bitmedi mi işleri?”</p>

    <p class="normal">Lando omuz silkti. “Biraz ağırdan almak zorunda kaldılar.”</p>

    <p class="normal">Luke, Lando’nun kendisine her şeyi anlatmadığını hissetti ama üstelemedi. Yorgundu. Dinlenmesi ve yemek yemesi gerekiyordu; ardından konuşmaya kaldığı yerden devam edebilirdi.</p>

    <p class="normal">Kaptan gergin bir şekilde kendisine yaklaşırken Vader pencereden uzayı seyrediyordu.</p>

    <p class="normal">“L-Lord Vader,” diye girdi söze.</p>

    <p class="normal">Vader iç çekti. “Söylemene gerek yok, kaptan. Pilotların avlarını kaçırdı.”</p>

    <p class="normal">“Gemi asteroit kuşağını terk etti ve yaklaşmalarına fırsat vermeden hiperuzaya atladı. Ellerinden bir şey gelmezdi.”</p>

    <p class="normal">“Pilotların gemiyi teşhis edebildi mi?”</p>

    <p class="normal">“Küçük bir Corellian yük gemisi.”</p>

    <p class="normal">Vader bir şey demedi. Solo’nun gemisi Millenium Falcon şimdi de Luke’un elindeydi. Belki de Prenses’le hain kumarbaz Calrissian da yanındaydı.</p>

    <p class="normal">“Rotayı İmparatorluk Merkezi’ne çevirin, kaptan.”</p>

    <p class="normal">“Fakat bizim aslında -”</p>

    <p class="normal">“Bırakın da onu ben düşüneyim.” Durdu.</p>

    <p class="normal">Kaptan haklıydı. İmparator onu buraya Luke’u yakalamaktan başka nedenlerle de göndermişti. “Pekala. Kothlis’in aylarından birinde Asiler’e ait olması muhtemel bir üs var.”</p>

    <p class="normal">“Böyle bir üsten haberim yok, Lordum -”</p>

    <p class="normal">Vader’ın dönüp kaptana bakmasıyla kaptan derhal sustu.</p>

    <p class="normal">“Dediğim gibi ayda muhtemel bir Asi üssü var. Ayrılmadan evvel adamlarınız bu üssü yok etsin.”</p>

    <p class="normal">“Emredersiniz, Lordum.”</p>

    <p class="normal">Luke bilmediği bir yere gitmişti ve Xizor hâlâ İmparator’un yanı başında zehrini kusmaya devam ediyordu. Oğlunu daha sonra da bulabilirdi; şimdi yapması gereken ilk şey geri dönüp Xizor’la ilgilenmekti. Eski bir Sith atasözünün de dediği gibi, “Kılıç dişli kediyle savaşırken bile asla sırtını yerdeki yılana dönme.” Yılanın ısırığındaki bir damla zehir en az büyük bir yırtıcının azı dişleri kadar öldürücüdür. Üstelik yılan ısırığı daha yavaş ve acılı bir ölüm demektir.</p>

    <p class="normal">“Acele edin, kaptan. Beklemekten hoşlanmam.”</p>

    <p class="normal">“Derhal, Lordum.”</p>

    <p class="normal">Leia şeffaf yeşil elbiseyi giymeden önce altına tek parça bir başka elbise daha giydi. Gerçi bu giysi için tasarımcısı bu tür bir şey tercih etmezdi ama Xizor’a görmesi gerekenden fazlasını sunmanın da bir alemi yoktu.</p>

    <p class="normal">Bu kadar pahalı bir giysi giymek ona kendini bir açıdan da züppe hissettirmişti. Alderaan’daki genç kızlığından beri böyle şeyler yapmamıştı.</p>

    <p class="normal">Mutfağa gidip aynaya baktı. Makyaj çekmecesinde bulduğu malzemeleri fazlaya kaçmadan kullanmış, saçını toparlayıp hiç değilse fare yuvası gibi görünmemesini sağlamıştı. En azından temizdi. Gülümsemeye çalıştı.</p>

    <p class="normal">Chewie gelmek üzere olmalıydı.</p>

    <p class="normal">Kapıya gitti. Otomatik olarak açılmamasına şaşırdı. Kontrol düğmesinden denediği zaman da kapının açılmadığını gördü.</p>

    <p class="normal">Anlaşılan Lord Xizor misafirlerinin kalesinde dilediği gibi dolaşmasını istemiyordu.</p>

    <p class="normal">Ama tam arkasını döndüğünde kapı açıldı. Chewie orada duruyordu, boyalarını temizlemişti. Saçı hâlâ farklı görünse de boyaların gitmesinin ardından Wookiee çok daha tanıdık görünmeye başlamıştı.</p>

    <p class="normal">Howzmin arkasında duruyordu.</p>

    <p class="normal">Chewie’ye Xizor’la baş başa görüşmek istediğini söylemeyi düşündü. “Bize biraz müsaade eder misin?” dedi Leia, Howzmin’e.</p>

    <p class="normal">Uşak askeri bir tarzla başıyla onayladı.</p>

    <p class="normal">Chewie odaya girdi, kapı kapandı.</p>

    <p class="normal">Leia’ya baktı. Sorgularcasına başını bir yana çevirdi.</p>

    <p class="normal">“Neye bakıyorsun öyle? Sadece temiz elbiseler giydim, hepsi bu.”</p>

    <p class="normal">Chewie bir şey demedi.</p>

    <p class="normal">Leia bir anda suçluluk hissetti. Chewie ve Han kardeş gibiydiler. Yanlış hiçbir şey yapmamıştı ama yapmış gibi hissediyordu ve o nedenle de açıklamaya çalıştı:</p>

    <p class="normal">“Bak, Xizor’un yardımına ihtiyacımız var. Güzel görünmekten zarar gelmez. Belki biraz daha uyumlu olur.”</p>

    <p class="normal">Hâlâ susan Chewie bir kaşını kaldırdı.</p>

    <p class="normal">Leia yüzünün kızardığını hissetti. “Burada diplomat olan kim? Ben sana nasıl uçacağını söylüyor muyum? Sen de bana nasıl görüşme yapılacağını anlatma.”</p>

    <p class="normal">Sonunda Wookiee bir şeyler söyledi. Eliyle önce kapıyı sonra da Leia’yı işaret ederek de vurgu yaptı. Ne dediğini anlamasa da Leia ne anlatmaya çalıştığını anlamıştı: Chewie onaylamıyordu. Peki Han kabul eder miydi?</p>

    <p class="normal">Çok zor.</p>

    <p class="normal">“Nasıl giyindiğim seni ilgilendirmez!” dedi. Olması gerekenden biraz daha sert çıkmıştı. Tam özür dileyecekti ki sonra fikrini değiştirdi. O ve Han evli değillerdi; doğru düzgün birlikte zaman bile geçirmemişlerdi. Evet, onu sevmişti ve onun da kendisini sevdiğini düşünüyordu ama bunu asla kendisine söylememişti. Son fırsatında dediği tek şey “Biliyorum,” olmuştu. “Biliyorum,” da ne demekti? Seni seviyorum demek o kadar zor muydu?</p>

    <p class="normal">Yakışıklı bir adama güzel görünmeye çalışmanın yanlış bir tarafı yoktu, özellikle de Luke’un hayatını kurtarmaya yardım edecek birine. Tabii ki asla işi bundan öteye götürmeyecekti! Chewie de başına doğruluk temsilcisi kesilmişti. Utanmasını gerektirecek hiçbir şey yoktu. Hem de hiçbir şey.</p>

    <p class="normal">Peki kızım, madem öyle, neden bu kadar suçluluk hissediyorsun?</p>

    <p class="normal">Xizor, içinde üzerinde oturduğu şilteden başka hiçbir şey olmayan odada tek başına oturmuş, gözlerini kapatmış ve parmaklarını kucağında kavuşturmuştu. Derin ve düzenli şekilde nefes alıyordu, zihni açıktı. Konsantre olarak hormonal yeteneklerini ön plana çıkarmaya başladı.</p>

    <p class="normal">Onu çekici kılan maddeler vücudundaki gözeneklerden havaya karışmaya başladı. Feromonları renksiz ve kokusuzdu ve insansı dişiler harici kimse farkına varmazdı. Bu kadar güçlü feromonların dişiler üzerindeki etkisi neredeyse hipnotizma seviyesinde bile olabilirdi.</p>

    <p class="normal">Derisinin renginin kırmızıya dönmesine şaşmamak gerekirdi. Neyse. Bir kez kendisini çağırdığını hissettiği zaman artık derisinin ne renk olduğuna dikkat bile etmeyecekti.</p>

    <p class="normal">Onların tadını zaten buraya ilk geldiğinde almıştı. Şimdiyse ona çok daha fazlasını, reddedemeyeceği miktarda sunacaktı.</p>

    <p class="normal">Derin bir nefes aldı ve verdi. Neredeyse hazırdı. Şimdilik soğuktu ama kısa süre sonra her şey ısınacaktı.</p>

    <p class="normal">Gülümsedi.</p>

    <p class="normal">Artoo ve Threepio salonda düşük sesli bir muhabbete girmişlerdi. Yemek hazırlamaya mutfağa giden Luke durdu ve droidlere baktı.</p>

    <p class="normal">“Bir şey mi var?”</p>

    <p class="normal">Threepio dedi ki, “Artoo, Prenses Leia hakkında biraz endişeli. Ona başının çaresine bakabileceğini söyledim,” dedi Threepio. “Eminim iyidir.”</p>

    <p class="normal">Luke omuz silkti. Mutfağa gitti. O anda, her nerede ise, Leia’nın büyük bir tehlike içerisinde olduğunu hissetti.</p>

    <p class="normal">Açlığını unuttu. Artık canı bir şey yemek istemiyordu. Belki de hemen gidip Lando’yla konuşsa daha iyi olacaktı.</p>

    <p class="normal">Kokpitte, Lando dedi ki, “Üzgünüm, dostum. Ama sana söylememem gerek.”</p>

    <p class="normal">“Nedenmiş?”</p>

    <p class="normal">“Prenses senin Tatooine’e gitmeni istedi. Ayrıca eğer sen sorarsan başının çaresine bakabileceğini söylememi istedi ve şimdi de başının çaresine bakıyor.”</p>

    <p class="normal">Luke ters ters baktı.</p>

    <p class="normal">“Üstelik, Chewie de yanında. Bildiğin gibi ona bir şey olmasına izin vermez.”</p>

    <p class="normal">“Belki.”</p>

    <p class="normal">“Muhtemelen Tatooine’e bizden önce varmıştır. Ayrıca unutma idare onda, hatırladın mı?”</p>

    <p class="normal">Luke başını salladı ama hoşuna gitmemişti. Bir şeylerin ters gittiğini hissediyordu.</p>

    <p class="normal">Xizor’un odasının kapısı açıldığında Leia’nın neredeyse nefesi kesilmişti. Suç lordu uzun, dalgalanan kızıl renkli bir cübbe giyiyor ve rengi derisinin üzerine yansıyordu. İkisinin de giydiği elbiseyi tasarlayan aynı kişi olmalıydı. Üstelik Xizor altına başka bir elbise giymemişti. Şeffaf giysi iri ve kaslı vücudunu gözler önüne seriyordu ve onunla ve normal bir insanla arasında anatomik bir farklılık varsa bile Leia bunun farkına varamamıştı.</p>

    <p class="normal">Gülümsedi. “İçeri buyrun, Prenses.”</p>

    <p class="normal">Arkasında Chewie bir şeyler söyledi. Xizor dediğini anlamış olmalıydı ki yüzündeki gülümseme bir an için kayboldu ama hemen kendini toparladı. “Belki biz sizinle görüşürken dostunuz da yemek yemek ister?”</p>

    <p class="normal">Chewie’nin ses tonundan bu tekliften haz etmediği anlaşılmıştı.</p>

    <p class="normal">Leia giydiği elbiseyi savunmaktan ona gelmemesi gerektiğini söylemeyi unutmuştu. Fakat şimdi söyledi. “Chewie, dışarıda bekle.”</p>

    <p class="normal">Bundan hiç hoşlanmamıştı.</p>

    <p class="normal">Leia dönüp Wookiee’ye baktı. “Han olsa bana güvenirdi. Sen de güvenmelisin.”</p>

    <p class="normal">Chewie ikna olmamıştı ama bir şey demedi. Geriye bir adım attı ve az daha Howzmin’i eziyordu.</p>

    <p class="normal">“Beni dert etme.”</p>

    <p class="normal">Aralarındaki kapı kapandı.</p>

    <p class="normal">Arkasına döndüğünde Xizor’un kanepenin ardındaki küçük bir bara gittiğini gördü. “Bir şeyler içer misiniz? Luranian brendi? Yeşil şampanya?”</p>

    <p class="normal">“Çay yeterli, Majesteleri,” bu adamın yanındayken içki içecek kadar delirmemişti.</p>

    <p class="normal">“Bana Xizor deyin, lütfen. Ünvanları kaldıralım, baş başayız.”</p>

    <p class="normal">Leia, Xizor’un çay koyuşunu izledi. Sanki parıldıyor gibiydi, sadece izlemek bile başını döndürmüştü. Kanepeye gidip bir ucuna oturdu. Rahatlamaya çalışsa da hiç faydası olmuyordu.</p>

    <p class="normal">Ona çay getirmek için kanepenin arkasından dönerken Xizor’un kalçası Leia’nın başının arkasına sürtündü.</p>

    <p class="normal">Elektrik çarpmış gibi oldu, midesi sanki yüksekten boşluğa düşmüş gibi hissediyordu. Vay be!</p>

    <p class="normal">Xizor çayı kendisine uzattı ve gidip kanepenin diğer ucuna oturdu.</p>

    <p class="normal">Onun yanına oturmadığı için Leia hayal kırıklığına uğramıştı.</p>

    <p class="normal">Birdenbire garip bir endişeye kapıldı. Şimdi ne yapacaktı?</p>

    <p class="normal">Han’ın yüzünü gözünün önüne getirmeye çalıştı. Ama ne kadar çabalasa da bunu başaramadı. Sanki neye benzediğini çoktan unutmuş gibiydi...</p>

    <p class="normal">Kes şunu!</p>

    <p class="normal">Xizor dedi ki, “Demek, İttifak Black Sun’la iş yapmak istiyor?”, içtiği her neyse ondan bir yudum aldı.</p>

    <p class="normal">Leia onun içerken ne kadar büyüleyici göründüğünü düşündü.</p>

    <p class="normal">Düşüncelerini toparlamaya çalıştı. “Ah, evet, biz yani İttifak bu tür bir ittifakı düşünüyoruz.”</p>

    <p class="normal">İttifak, ittifakı mı düşünüyor? Derdin ne senin Leia? Düşünemez mi oldun?</p>

    <p class="normal">Xizor onun bu hatalı konuşmasına önem vermemiş gibi görünüyordu.</p>

    <p class="normal">“Evet, bu tür bir... ilişkinin avantajları olacağı kuşkusuz,” dedi.</p>

    <p class="normal">Leia’yı birden ateş bastı. Keşke altına bir elbise daha giymeseydi. Bir şekilde hatasını toparlamak zorunda hissetti kendini. Bir fısatını bul ve şu alttaki elbiseyi çıkar. Şeffaf elbisenin çıplak bedenine dokunuşunu hissetmek gerçekten harika olurdu.</p>

    <p class="normal">Ya çıplak bedenine değen elbise değil de Xizor’un eli olursa?</p>

    <p class="normal">Başını sallayıp düşüncelerini toparlamaya çalıştı. Bu delilikti! Onu tanımıyordu bile! Ama o çok, çok... bir şeydi işte.</p>

    <p class="normal">“Ben –biz- İttifak, bizler Black Sun’ın hedeflerinin bizimkiyle bir olduğunu düşünmüyoruz, İmparatorluk ortak düşmanımızdır.”</p>

    <p class="normal">“Evet, savaşta hiç ummadığınız kişilerle yatağa girersiniz, değil mi?” Gülümsedi.</p>

    <p class="normal">Yatağa girmek mi?...</p>

    <p class="normal">“Buyrun, çayınızı tazeleyeyim.”</p>

    <p class="normal">“Hayır, gerek yok...”</p>

    <p class="normal">Ama çoktan ayağa kalkmıştı. Eğildi, eliyle onun çayı tutan elini tutup kaldırdı ve fincanı aldı.</p>

    <p class="normal">Dokunuşu çarpıcıydı; tüm vücudu elektriğe tutulmuş gibi hafifçe titredi.</p>

    <p class="normal">Bir kez daha dediklerine dikkat etmemiş gibi görünüyordu.</p>

    <p class="normal">Sanki zaman yavaşlamıştı. Xizor sanki yavaşça hareket ediyor ve sesi uzaktan geliyordu; Leia içindeki ateşin arttığını hissetti. Bir şeyler yolunda değildi. Olması gerekenden çok daha iyi hissediyordu. Sanki burada olmak kainattaki en güzel şeydi. Hemen hemen en güzel şey. En güzeli Xizor şu çayı bıraksa ve geri gelse başlayacaktı...</p>

    <p class="normal">Leia neyin var senin?</p>

    <p class="normal">Başın belada kızım. Büyük belada. Hemen gitsen iyi olur. Çabuk.</p>

    <p class="normal">Ama şu an gitmek Leia’nın yapacağı son şeydi.</p>

    <p class="normal">. . .</p>
  </div>

  <div class="calibre1" id="calibre_pb_59"></div>
</body>
</html>
