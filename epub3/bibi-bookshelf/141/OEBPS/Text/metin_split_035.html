<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_31">30</h1>

    <p class="normal">“Bunun iyi bir fikir olduğunu sanmıyorum, Efendi Luke. Artoo ve benim siz ve Efendi Lando’yla birlikte gelmemiz çok daha doğru olacaktır.”</p>

    <p class="normal">Artoo da onaylamak için mırıldandı.</p>

    <p class="normal">“Bakın, burada gemide güvende olursunuz,” dedi Luke. “Yardıma ihtiyacımız olduğunda sizin burada olmanız gerekiyor. Üstelik dışarısı buradan çok daha tehlikeli.”</p>

    <p class="normal">“Evet, bu durumda bence burada kalsak çok daha yerinde olur.”</p>

    <p class="normal">Artoo bipledi.</p>

    <p class="normal">“Hayır, Efendi Luke’u duydun, bir terslik olabilir diye gemide kalmamız gerektiğini söylüyor.”</p>

    <p class="normal">“Terslik mi? Nasıl bir terslik olabilir ki?” dedi Lando. “Galaksinin her yerinde başımıza ölü ya da diri ödül konmuş olması ve yetmezmiş gibi bizim de kalkıp belanın tam ortasına gelmemizde ne gibi bir terslik olabilir?”</p>

    <p class="normal">Luke başını iki yana salladı. “Yapma. Bir İmparatorluk ajanı ya da kelle avcısının bizi arayacağı en son yer neresidir?”</p>

    <p class="normal">“Öyle. Aslında haklısın. Kimsenin bu kadar aptal olabileceğini düşünmezler. Şansımıza bizim bu kadar aptal olduğumuzu bilmiyorlar.”</p>

    <p class="normal">Luke başını iki yana salladı. Tüm bu gevezelik durumun ciddiyetini biraz olsun azaltmak içindi. Aslında büyük tehlikede oldukları su götürmezdi. Ciddi bir sesle Threepio’ya dedi ki, “Bak. Dürüst olacağım. Geri dönememe ihtimalimiz yüksek. Eğer dönemezsek İttifak’tan yardım istemeyin. Daha fazla kişinin hayatını tehlikeye atmanın bir anlamı yok.”</p>

    <p class="normal">“Anladım,” dedi Threepio.</p>

    <p class="normal">Artoo telaşla bir şeyler söyledi. Kızgın gibi görünüyordu.</p>

    <p class="normal">Luke küçük droide baktı, eğildi ve bir elini üzerine koydu. “Sadece telsizin yanında bekle, tamam mı? İhtiyacımız olursa seni ararız. Başımız derde girerse gelir bizi kurtarırsın. Threepio’nun elleri ve ayakları, senin de astronavigational yeteneklerin var. Eminim el ele verirseniz acil bir durumda Falcon’u rahatlıkla uçurabilirsiniz.”</p>

    <p class="normal">“Fazla iyi niyetlisin,” dedi Lando. “Han bunları duysaydı çoktan erimeye başlamıştı.” Lando hâlâ ortalığı neşelendirmeye çalışıyordu ama Luke kumarbazın da ne kadar endişeli olduğunu sezebiliyordu. Bu hiç de kolay bir görev olmayacaktı.</p>

    <p class="normal">Artoo da Falcon’u uçurma fikrine pek sıcak bakmış görünmüyordu.</p>

    <p class="normal">“Kabalaşma,” dedi Threepio. “Ben hep bir protokol droidi değildim, hatırla. Dönüştürücüleri programlardım ve bir keresinde de bir standart ay boyunca kürek kullandım. Efendi Han, Efendi Lando ve Chewbacca’yı yeterince izledim ve rahatlıkla söyleyebilirim ki bu gemiyi senden çok daha iyi idare edebilirim.”</p>

    <p class="normal">Artoo daha kaba sesler çıkardı.</p>

    <p class="normal">“Demek öyle, en azından ben senin gibi koca bir çöp kutusuna benzemiyorum!”</p>

    <p class="normal">“Haydi, Luke,” dedi Lando. “Oyalanmanın bir alemi yok. Kılık değiştirelim ve yeterince çabuk olursak gün doğmadan yer altına inmiş oluruz. Bu ikisi gece boyunca tartışmaya devam eder.”</p>

    <p class="normal">“Tamam,” Luke doğruldu. “Az sonra görüşürüz.”</p>

    <p class="normal">“Dikkatli olun, Efendi Luke.”</p>

    <p class="normal">Artoo da bir şeyler ekledi.</p>

    <p class="normal">Luke hissettiği kadar kötü görünmediğini ümit ediyordu. “Oluruz.”</p>

    <p class="normal">Lando çoktan kılık değiştirmişti bile. Kafasına bir dilenci çaputu geçirmiş, kıyafetinin üzerine de eski bir cübbe örtmüştü. Luke da benzer şeyler giydi ve yüzünün yarısını da örttü.</p>

    <p class="normal">Büyük binanın dışında Luke ve Lando pek kimsenin olmadığı bir bölgede yollarına devam ettiler. Bu gezegende kimsenin olmadığı yer bulmak zordu ama burası güney kutbuna yakındı ve hava da soğuktu. Yaşayacak ve çalışacak çok daha uygun yerler vardı. Lando’nun kendisine iyilik borcu olan bir “iş ortağı” vardı ve ona para ödeyerek Millenium Falcon’u yarısı otlarla dolu ve yaz güneşi altındaki Tatooine gibi kokan bir depoya bıraktılar.</p>

    <p class="normal">“Sana iyilik borcu olan kaç kişi var?”</p>

    <p class="normal">Lando pis pis güldü. “İnsanların çoğunun kumar oynamaması gerekir ama benim şansıma oynuyorlar.”</p>

    <p class="normal">“Şimdi ne olacak?”</p>

    <p class="normal">“Southern Underground’a gideceğiz. Işın kılıcını elinin altında ama gözden uzakta tut. Burası öyle kafana göre hareket edebileceğimiz bir yer değil.”</p>

    <p class="normal">“Mos Eisley kadar kötü mü?”</p>

    <p class="normal">“Kimi yerleri daha da kötü.”</p>

    <p class="normal">“Harika. Nasıl olduysa gelip yine gezegenin en berbat yerini bulduk.”</p>

    <p class="normal">Lando, dar ve dolambaçlı bir ara sokağa girdi. Luke onun bir elini tabancasının üzerinde tuttuğunu gördü. Hava buz gibiydi, titreyerek yollarına devam ettiler.</p>

    <p class="normal">Lando sokağın sonunda durdu ve etrafına baktı, sonra da başka bir sokağa daldı. “İşte böyle. Ünlü gemi hırsızı Evet Scy’rrep’i duymuş muydun?”</p>

    <p class="normal">“Tabii ki, çocukken holoproj’da Galactic Bandits’i izlerdim. Bir sezon sırf onunla ilgiliydi. On beş yolcu gemisi kaçırıp milyonlarca kredi ve mücevhere el koymuştu. Ama sonunda yakalandı.”</p>

    <p class="normal">“Doğru. Duruşmasında birisi ona neden lüks gemileri kaçırdığını sordu. Scy’rrep de dedi ki, ‘Çünkü para onlarda.”</p>

    <p class="normal">Luke güldü ve başını iki yana salladı.</p>

    <p class="normal">“Berbat bir yere gideceğiz çünkü tanıdığım kişi orada,” dedi Lando.</p>

    <p class="normal">“Önden buyur. Umarım gittiğimiz yer buradan sıcaktır.”</p>

    <p class="normal">Xizor banyoda, siyah taştan oyulmuş, içine rahatça yerleşebileceği büyüklükteki küvetinin içindeydi. Banyoda uzunca bir süre kalmıştı, büyük ölçüde türünün gerektirdiği bir şeydi bu. Falleen’ler suda doğardı ve dolayısıyla suyu her zaman sevmişlerdi. Sudan yükselen buharla birlikte suya katılan yağların kokusu da havaya karıştı. Fanlar masaj yapıcı küçük dalgalar oluştururken suyun içinden kabarcıklar yükseliyordu. Burası tam anlamıyla rahatladığı yerdi. Holoproj, telsiz, ziyaretçi, kısacası onu rahatsız edecek kimse yoktu. Üstelik Guri de. Kimi zaman keyfi yerindeyse müzik dinler ama genelde hiçbir şeyin huzurunu kaçırmasına izin vermezdi.</p>

    <p class="normal">Sıcak taşa yaslandı ve içkisinden bir yudum aldı, içi de etrafını saran su gibi ısınmıştı. Hayat burada her zaman daha güzel gözüküyordu. Neredeyse mükemmeldi.</p>

    <p class="normal">Leia’yı da davet etmiş ama kendisine katılmayı reddetmişti.</p>

    <p class="normal">Neredeyse... mükemmeldi.</p>

    <p class="normal">Guri banyoya girdi ve küvetin yanında durdu.</p>

    <p class="normal">“Burada rahatsız edilmekten nefret ettiğimi bilirsin,” dedi. Daha bu sözleri söylerken bile ne kadar anlamsız olduğunu fark etmişti, çünkü söyleyeceği çok önemli bir şey olmasa Guri onu burada rahatsız etmezdi.</p>

    <p class="normal">Küçük bir telsiz çıkardı. “İmparator,” dedi.</p>

    <p class="normal">Xizor doğruldu ve telsizi aldı. “Efendim,” dedi.</p>

    <p class="normal">“Kısa süre içerisinde gezegenden ayrılıyorum,” dedi İmparator. “Sizin de malumunuz olan bir inşaat projesini teftiş etmek için. Döndüğümüzde sizinle görüşmek istediğim birkaç küçük mesele var.”</p>

    <p class="normal">“Nasıl isterseniz, Efendim.”</p>

    <p class="normal">“Luke Skywalker adındaki Asi hakkında kulağıma rahatsız edici söylentiler geldi. Sizin de kendisiyle ilgilendiğinizi duydum.”</p>

    <p class="normal">“Skywalker? Evet, tanıdık bir isim. Fakat kendisiyle ilgim olduğunu söyleyemem.”</p>

    <p class="normal">“Döndüğümde bu konuyu görüşeceğiz.”</p>

    <p class="normal">Konuşma sona erdi, İmparator bağlantıyı kesmişti. Açılış ya da kapanış selamlaşması için zahmet ettiği pek görülmemişti.</p>

    <p class="normal">Xizor telsizi küvetin kenarına koyup sıcak suyun içine gömüldü. İmparator’un planlarını eninde sonunda anlaması pek de beklemediği bir şey değildi. Xizor temkinli olduğu müddetçe hiçbir şey değişmeyecekti. Söylentiler hiçbir şey ifade etmezdi.</p>

    <p class="normal">Guri eğilip telsizi aldı ve çıktı.</p>

    <p class="normal">Onun gidişini izlerken bir an için aklından ondan elbiselerini çıkarıp kendisine katılmasını istemek geçti. Tümüyle güvenebileceği bir eşe ihtiyaç duyduğu zamanlar birkaç kez kendisinden bunu istemişti ve Guri de bu zamanlarda bir kadından hiçbir eksiği olmadığını kanıtlamıştı.</p>

    <p class="normal">Fakat hayır. Enerjisini Leia için saklıyordu. Leia ona daha iyi gözle bakmayı öğrenecekti. Bekleyebilirdi. Sabır onun önde gelen erdemlerinden biriydi.</p>

    <p class="normal">Derin bir nefes alıp tekrar suya gömüldü. Ciğerleri güçlüydü ve suyun altında uzun süre kalabilirdi, sürüngen özelliklerinden biri daha. Sıcak su onu rahatlatmıştı.</p>

    <p class="normal">Kim ne derse desin yaşamak güzeldi.</p>

    <p class="normal">Underground daha sıcaktı ama en az Falcon’u bıraktıkları depo kadar kötü kokuyordu. En azından Luke’a öyle gelmişti. Yanlarından geçip gittikleri insanlar ve yabancılar artık bu kokuya alışmış gibi görünüyordu. Luke’un canını sıkan şey bir şeyin kokusunu alabilmek için küçük parçacıkların koklama organına erişmesinin gerekli olmasıydı. Bu kokuya sebep olan her neyse onun mikroskobik parçacıklarının burnuna girdiği düşüncesi onu rahatsız etmişti.</p>

    <p class="normal">Yüzeyin hemen altında bir manyetik tren istasyonu vardı. Bekleme platformu kalabalıktı ve zırhlı stormtrooper’lar ve üniformalı subaylar devriye geziyordu.</p>

    <p class="normal">“Sanırım daha uygun kıyafetler bulmamızın zamanı geldi,” dedi Lando. “Bu paçavralar üzerimizdeyken güvenlik kameralarına yakalanırsak iyi olmaz.”</p>

    <p class="normal">“Planın ne peki?”</p>

    <p class="normal">Bir ahtapot kafa onlara sürtünerek aceleyle geçip gitti. Dilencilere dikkat bile etmemişti.</p>

    <p class="normal">“İşte bunu düşünüyorum. En güzeli kimsenin dikkate almayacağı birine benzemeye çalışmak.”</p>

    <p class="normal">“Stormtrooperlar mı?”</p>

    <p class="normal">Lando başını salladı. “Aynen. Belki de elit stormtrooper daha iyi olur. Yüzleri kapalı ve herkes saygı duyduğu için kimse onları rahatsız etmeye kalkmaz.”</p>

    <p class="normal">Luke etrafına bakındı. “Benim boyumda bir tane görüyorum. Orada bilet droidinin yanında.”</p>

    <p class="normal">“Bak benim ebatlarımda bir tane de periyodik dağıtıcının orada var. Belki de vatandaşlık görevimizi yerine getirip büfelerden birinde sorun yaşandığını ihbar edebiliriz.”</p>

    <p class="normal">“Evet, herhangi iyi bir vatandaş gibi,” dedi Luke.</p>

    <p class="normal">O ve Lando birbirlerine bakıp sırıttılar.</p>

    <p class="normal">Leia uyandı, kendini halsiz hissediyordu. Gördüğü kadarıyla saatin kaç olduğunu anlamasının bir yolu yoktu. Biraz kestirmişti; Xizor kendisiyle birlikte banyo yapmasını istemiş –banyo! Daha neler!- ve o da tekrar uykuya dalmıştı.</p>

    <p class="normal">Kalktı ve bilgisayar konsoluna gitti. “Saat kaçtı?”</p>

    <p class="normal">Cihazdan bunu öğrendi.</p>

    <p class="normal">Neredeyse altı standart saattir uyuyordu.</p>

    <p class="normal">Acıkmıştı da.</p>

    <p class="normal">Aklından bunu geçirirken kapı açıldı ve elinde büyük, üstü kapalı bir tepsi taşıyan Guri içeri girdi. Tepsiyi bilgisayar masasının üzerine Leia’nın önüne koydu. “Yiyecek,” dedi. Döndü ve çıktı.</p>

    <p class="normal">Leia tepsinin üstünü açtı. Titizlikle hazırlanmış akşam yemeği karşısında duruyordu. Salata, birkaç farlı soypro böreği, pişmiş sebze, meyve, ekmek ve içecek. Görüntüsü de, kokusu da şahaneydi.</p>

    <p class="normal">Leia ekmekten bir parça alıp tadına baktı. Sıcak, kıtır kıtır ve hafif ekşiydi. Mükemmel. İyi de pişmişti. Eğer Xizor onu öldürmek isteseydi şimdiye kadar çoktan yapmıştı; onu zehirlemek gibi bir niyeti de olamazdı. Uyku gibi yemek de fırsat olduğu zaman geri bırakılmayacak aktivitelerdendi. Hele de yemek böyle güzel olursa.</p>

    <p class="normal">Luke’un boyundaki teğmen büfeye girerken kaşlarını çattı, Luke hemen arkasındaydı. “Neden bahsediyorsun? Ben herhani bir şey -? Ne...?”</p>

    <p class="normal">Luke Güç’ü kullanarak adamı kontrolüne almıştı. İmparatorluk’un hizmetindeki böyle deneyimli bir askerin zihninin daha çok direneceğini düşünmüştü. Ama öyle olsa İmparatorluk için değil de İttifak için çalışıyor olmaz mıydı?</p>

    <p class="normal">Luke adama elbiselerini çıkarmasını, sonra da yatıp uzun bir uyku çekmesini emretti. Üzerindeki paçavraları atıp aceleyle adamın üniformasını giydi. Tabancasını aldı, ışın kılıcını ceketinin altına sakladı ve aynaya gidip kendisine baktı. Fena değil.</p>

    <p class="normal">Arkasından gelen Lando da aynı şekilde giyinmişti. Lando kemerini düzeltti ve üzerini silkeledi.</p>

    <p class="normal">“Kadınlar üniformalı erkeklere bayılır,” dedi. Miğferini kaldırdı ve giydi.</p>

    <p class="normal">“Umalım da zırhın arkasındaki adamı göremesinler,” dedi Luke.</p>

    <p class="normal">İkisi birden kendilerine son bir kez çeki düzen verip dışarı çıktılar.</p>

    <p class="normal">Vader, İmparator’un şahsi mekiğinin rampasında durmuş, daha kısa olan adama bakıyordu.</p>

    <p class="normal">“Üç hafta içerisinde döneceğimi tahmin ediyorum,” dedi İmparator ona. “Yokluğumda işleri idare edebileceğine güvenebilir miyim?”</p>

    <p class="normal">“Evet, Efendim.”</p>

    <p class="normal">“Ben de öyle umuyordum. Skywalker’dan haber var mı?”</p>

    <p class="normal">“Henüz değil ama onu bulacağım.”</p>

    <p class="normal">“Belki de beklediğinden daha çabuk.”</p>

    <p class="normal">Vader, hafif gülümsemesi şekilsiz dişlerini gösteren İmparator’a baktı. Bir şey mi öngörmüştü? İmparator’un karanlık taraftaki hakimiyeti Vader’dan fazlaydı. Acaba Luke hakkında bir bilgi mi ona malum olmuştu?</p>

    <p class="normal">Eğer öyleyse bile söylemeye hazır değildi, döndü ve kırmızı cübbe ve zırhlarını giymiş İmparatorluk Kraliyet Muhafızları’nın eşliğinde rampadan indi.</p>

    <p class="normal">İmparator’un elindeki asanın yere vururken çıkardığı ses gittikçe uzaklaştı.</p>

    <p class="normal">Galakside İmparator’un, Vader’dan daha fazla güvendiği kimse yoktu; en azından Vader buna inanmak istiyordu. Anladığı kadarıyla da bu güvenin uzunluğu, açılmış bir kolun uzunluğundan daha fazla değildi.</p>

    <p class="normal">Neyse. Bir konuda haklıydı: Öyle ya da böyle Luke’u bulacaktı. Bu kadar parlak bir ışık uzun süre saklanamazdı. Doğası gereği genç onu görmesini bilen bir kişi için bulması çok kolay bir hedefti. Bir Jedi’ın Güç’te kudreti artmaya başladıkça bu süreç bir daha kolayca geri alınamazdı. Luke’un durumundaysa Vader zaten durdurulabileceğinden şüpheliydi.</p>

    <p class="normal">Tekrar karşılaşacaklardı, bir hafta, bir ay, bir yıl – fark etmezdi. Bu kaçınılmazdı.</p>

    <p class="normal">Bu arada fırsat varken burnunun dibindeki düşmanından da gözünü ayırmayacaktı. Vader’ın ajanları Black Sun’ın Lordu’yla ilgili her türlü bilgi parçasının peşine çoktan düşmüşlerdi bile. Eninde sonunda bir şeyler bulacaklardı. Gideceği yönü bir kez öğrendikten sonra, yolculuk çok daha kolay bir hal alacaktı. Xizor elbet bir hata yapacak, elbet bir gün tökezleyecekti.</p>

    <p class="normal">İşte o zaman Vader son darbeyi indirmek için yanında olacaktı.</p>
  </div>

  <div class="calibre1" id="calibre_pb_67"></div>
</body>
</html>
