<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">Hiperuzayda Vader sıradaki hamlesini düşündü. Luke’u yakalamak için geç kalmıştı ama İmparatorluk’un sancağını dalgalandırmış ve küçük bir uzaylimanını yok etmişti. Limanın Asiler’le ilgisinin olup olmaması önemli değildi. Önemli olan onlara bilgisayarın kendileri için ne denli önemli olduğunu göstermekti.</p>

    <p class="normal">Görevinin yarısı tamamlanmıştı ama ona göre önemsiz olan yarısı.</p>

    <p class="normal">Xizor’a karşı bir delili yoktu, spekülasyon ve söylentilerden başka. Galaksideki en önemli kişilerden birini dize getirebilmek için bir kelle avcısından öğrendiği üçüncü sınıf bilgilerden çok daha güçlü delillere ihtiyacı vardı. O çoktan ikna olmuştu ama İmparator’un fikrini değiştirmek kolay değildi. Kara Prens’e karşı harekete geçmeden çok daha fazla bilgi toplamak zorundaydı.</p>

    <p class="normal">Xizor eğildi ve Leia’yı öptü. Önce hafifçe, sadece dudaklarını onun dudaklarına değdirmişti.</p>

    <p class="normal">Tatlıydı, harikaydı. Sanki onu içine çekmiş, dokunuşuyla kendinden geçmişti. Bu sefer daha sert öptü.</p>

    <p class="normal">Leia da onu öperken buldu kendini.</p>

    <p class="normal">Bir anda kendini toparladı. “Hayır, bu doğru değil,” dedi. Fakat bir eli hâlâ onun omzundaydı. Omzu sert, güçlü ve sıcacıktı. Hayır, bu çok yanlıştı.</p>

    <p class="normal">“Ben... Luke Skywalker hakkında... konuşmaya geldim.”</p>

    <p class="normal">“Zamanı gelince tabii ki. Şimdi yapacak daha önemli işlerimiz var.”</p>

    <p class="normal">Eğildi ve onu tekrar öptü. Leia, içinde büyüyen bir ateş hissetti.</p>

    <p class="normal">Leia, kollarını Xizor’un bedenine doladı. Onun ateşine kendi ateşiyle karşılık verdi. Bu kötü mü olurdu? Devam etmesine izin vermek? Luke’u kurtarmak için?</p>

    <p class="normal">Xizor dudaklarını onunkilerden ayırdı ve bu sefer de boynundan aşağı doğru öpmeye başladı. Elbisesinin o bölümü aşağı sıyrılmıştı.</p>

    <p class="normal">Bu sadece Luke’u kurtarmak için değildi. Yaptığı şeyin her anından hoşlanıyordu, bunu yapmak istiyor muydu?</p>

    <p class="normal">İstemiyordu. Hayır.</p>

    <p class="normal">Ama bir yandan da istiyordu.</p>

    <p class="normal">Elleri onun bedeninde dolaşıyordu.</p>
  </div>

  <div class="calibre1" id="calibre_pb_60"></div>
</body>
</html>
