<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_26">25</h1>

    <p class="normal">Ellerinde silahları, kımıldayacak her canlıyı kızartmaya hazır yüz stormtrooper binayı kuşattı.</p>

    <p class="normal">Darth Vader karanlıkta durmuş, binanın duvarındaki patlamayla açılmış deliğe bakıyordu. Gece böcekleri vızıldıyor ve hava yanık izolasyon kokuyordu. Luke’un orada olmadığını anlamak için içeri girmesine gerek yoktu; eğer elli kilometre yakınında bir yerlerde olsa onu mutlaka hissederdi.</p>

    <p class="normal">Bu kelle avcıları onu önce yakalamış, sonra da ellerinden kaçırmışlardı.</p>

    <p class="normal">Vader son derece keyifsizdi.</p>

    <p class="normal">Stormtrooper’ların komutanı yanı başında gergin halde emirlerini bekliyordu. Vader’ın emrinin gelmesi uzun sürmedi. “Hayatta kalanlardan en yüksek rütbeliyi getirin bana.”</p>

    <p class="normal">“Derhal, Lordum.” Komutanın bir el işaretiyle bir tim binaya daldı. Çatışma başladı. Zaman akıp geçti.</p>

    <p class="normal">İki asker bir adamı sürükleyerek dışarı çıktı. Vader’ın olduğu yere kadar getirip bıraktılar. Esir sendelese de ayakta durmayı başardı.</p>

    <p class="normal">“Kim olduğumu biliyor musun?”</p>

    <p class="normal">“E-evet, Lord Vader.”</p>

    <p class="normal">“Güzel. Luke Skywalker nerede?”</p>

    <p class="normal">“Ka-kaçtı.”</p>

    <p class="normal">Vader’ın yumruğunu sıkmasıyla adam kendi boğazına yapıştı. “Kaçtığını biliyorum, sersem.”</p>

    <p class="normal">Nefes alamayan adamın gözleri büyüdü. Vader bir iki saniye daha bekleyip yumruğunu açtı.</p>

    <p class="normal">Adam havayı öksürerek ciğerlerine çekti. “Ben-ben uyuyordum, Lordum. Silah sesini duyunca uyandım. Odamdam çıktığımda Skywalker’ı koridorda gördüm. İnanılır gibi değildi. Bir düzine adam ona ateş ettiğimiz halde ışın kılıcını savurarak tüm ateşimizi kesmeyi başardı!”</p>

    <p class="normal">Öfkesine rağmen Vader memnun olmuştu. Gencin yeteneği ve gücü artmıştı. “Devam et.”</p>

    <p class="normal">“Diğerleri de bize katıldı. Eninde sonunda onu yakalayacaktık, ama diğeri duvarı patlatarak geldi. Saldırıya uğradık. Kaç kişi olduklarını bilemem. On beş ya da yirmi. Çok kalabalıktılar. Çatışma sona erdiğinde Luke Skywalker çoktan gitmişti.”</p>

    <p class="normal">Vader başını kaldırıp uzaya baktı. Muhtemelen çoktan gezegenden gitmişti. Mekiğiyle Executor’a geri dönecekti. Belki de onu yakalamak için hâlâ fırsatı vardı.</p>

    <p class="normal">Tekrar kelle avcısına baktı. “Anladığım kadarıyla Luke Skywalker’ı isteyen biri daha var. Kim?”</p>

    <p class="normal">“Ben-ben bilmiyorum, Lord Vader-”</p>

    <p class="normal">Vader elini kaldırıp yine yumruk haline getirmeye başladı.</p>

    <p class="normal">“Durun! Lütfen! Bilmiyorum. Biz aracılarla görüştük.”</p>

    <p class="normal">Kelle avcısına baktı. Hâlâ bir şeyler biliyordu.</p>

    <p class="normal">“Sence kim?” dedi Vader.</p>

    <p class="normal">“Kulağımıza gelen bazı şeyler var ama doğru mu bilmiyorum.”</p>

    <p class="normal">“Söyle.”</p>

    <p class="normal">“Biz Black Sun olduğunu duyduk.”</p>

    <p class="normal">Vader adama baktı. Tabii ki.</p>

    <p class="normal">“Bu diğer müşteri de Skywalker’ı sağ olarak mı istiyordu?”</p>

    <p class="normal">“Hayır, Lordum. Ölü olarak istemişti.”</p>

    <p class="normal">Aniden döndü. Adamı unutmuştu. Tabii ki. En başından beri bundan şüphelenmişti. Şimdi tüm parçalar yerine oturmuştu. Xizor elinden gelen her şekilde Vader’ı devre dışı bırakmaya çalışıyordu. Onu İmparator’un önünde küçük düşürdükten sonra oğlunu da öldürerek onu iyice köşeye sıkıştırmak istiyordu.</p>

    <p class="normal">“Mekiğe dönüyoruz,” dedi komutana.</p>

    <p class="normal">“Ya bunlar?” diye sordu ve binayı ve adamı işaret ederek.</p>

    <p class="normal">“Bırakın. Değersizler.” Vader çoktan dönüp gitmişti bile.</p>

    <p class="normal">Falcon yörüngede kaçmaya hazır bekliyordu. Artoo güven içinde gemiye alınmış, X-kanat da geminin dış gövdesine bağlanmıştı. Luke X-kanadı gemiye gelişigüzel bağlamanın riskli olacağını biliyordu ve toplarının atış hattını kesmeyeceğini umut etmekten başka seçeneği de yoktu.</p>

    <p class="normal">“Artoo, seni bir daha göremeyeceğimi sanmıştım,” dedi Threepio.</p>

    <p class="normal">Artoo, Threepio’ya mırıldandı.</p>

    <p class="normal">“Evet, seninle çok maceraya atıldık. Bu işleri biraz olsun sevdiğimi söyleyemem. Güzel ve sakin bir gezegende tatile çıkamaz mıyız? Sıcak ve yağ havuzu olan bir yer.”</p>

    <p class="normal">Luke gülümsedi. Artoo ve Threepio her zaman neşe kaynağıydı.</p>

    <p class="normal">Lando yörüngeden ayrılıp gezegenler arası uzaya yöneldi.</p>

    <p class="normal">“Hiperuzaya atlamamıza daha ne kadar var, Efendi Lando?”</p>

    <p class="normal">“Birkaç dakika,” diye cevap verdi. “Şansımız da fazlasıyla yaver gidiyor. Peşimizde İmparatorluk gemisi de yok nasıl olduysa.”</p>

    <p class="normal">Luke başını salladı. Lando’nun hiperiticileri çalıştırmasını beklerken sordu, “Dash nasıl? O yük gemisine saldırdıktan sonra pek kendini toparlayamamıştı.”</p>

    <p class="normal">“Pek iyi değil, yıkıldı. Başarısız olabildiğine hâlâ inanamıyor. Eninde sonunda olacaktı ama herhalde buna hiç alışık değil.”</p>

    <p class="normal">“Savaşta böyle şeyler hep olur,” dedi Luke. “Hayal kırıklığına uğrarsın.” Dash konusunda olduğu gibi. Çok kötü.</p>

    <p class="normal">“Öyle, zaten o bilgisayarın içinde de ne vardı ki?”</p>

    <p class="normal">Luke omuz silkti. “Bilmiyorum. Bothanlar tam öğrenecekken kelle avcıları saldırdı.”</p>

    <p class="normal">“Kelle avcıları bilgisayarı aldı mı?”</p>

    <p class="normal">“Sanmam. Orada olduğunu bile bilmiyorlardır. Onlar benim peşimdeydi. Son gördüğümde bilgisayar Bothan teknisyenlerden birindeydi. Herhalde onunla birlikte kaçtı.”</p>

    <p class="normal">“Eğer öyleyse Bothanlar onu İttifak’a teslim ederler,” dedi Lando. “Oldukça güvenilirdirler. Zaten olup olmadıklarını yakında anlarız.”</p>

    <p class="normal">“Öyle.”</p>

    <p class="normal">“Hiperuzaya atlamak için hazır olun.”</p>

    <p class="normal">Lando düğmeye bastı.</p>

    <p class="normal">Hiçbir şey olmadı.</p>

    <p class="normal">Luke dönüp ona baktı.</p>

    <p class="normal">“Olamaz,” dedi Threepio. “Bir sorun var gibi görünüyor.”</p>

    <p class="normal">“Han’ın modifikasyonları yüzünden olmalı,” dedi Lando. “Adamlarım bu şeyi Bespin’de elden geçirmişti. Benim hatam değil.”</p>

    <p class="normal">“Anladık. Ne yapacağız?”</p>

    <p class="normal">“İmparatorluk donanmasına çatmadan evvel bir an önce bir yer bulup saklanalım ve tamir edelim.”</p>

    <p class="normal">“Bu muhteşem bir fikir,” dedi Threepio.</p>

    <p class="normal">Artoo da bipleyerek onayladı.</p>

    <p class="normal">Leia ve Chewie, Guri’nin liderliğinde yeniden Underground’a girdi. Gittikçe daralan dolambaçlı koridorlarda saatlerce yürüdüler. Sonunda büyük ve kilitli bir kapının önüne geldiler ve Guri kapıyı açtı. Kapıyı arkalarından kilitledi ve küçük bir tren istasyonuna benzeyen yere doğru yürüdüler.</p>

    <p class="normal">Orada bir adam bekliyordu. Kısa, güdük ve keldi, sanki yüksek yerçekimli bir gezegende yük taşımak için üretilmişti. Gri bir kıyafet giyiyordu ve belinin sol tarafında bir tabancası vardı. Gülümsedi ve siyah kroma benzeyen dişlerini gözler önüne serdi.</p>

    <p class="normal">Guri dedi ki, “Onu takip edin.”</p>

    <p class="normal">“Nereye gidiyorsun?”</p>

    <p class="normal">“Sizi ilgilendirmez. Sadece söyleneni yaparsanız sonunda Prens Xizor’la görüşürsünüz.”</p>

    <p class="normal">Döndü ve tek laf etmeden çekip gitti. Kel adam gelip Leia’nın tam önünde durdu. “Bu taraftan,” dedi.</p>

    <p class="normal">Kel önde olduğu halde dışarıda park etmiş küçük araca doğru yürüdüler. Üçü araca güçlükle yerleşmişti. Neyse ki aracın üstü açılabiliyordu ve bu sayede Chewie başını eğmeden oturabilmişti. Dükkanların bulunduğu yere giden yolun yarısındaki bir tünele daldılar. Kel adam araçtaki bir düğmeye bastı ve koridoru kapatan ağır metal kapı yukarı doğru açıldı. Tünelin içi temiz ve aydınlıktı, küften kokudan eser yoktu.</p>

    <p class="normal">Uzun süre yol aldılar; muhtemelen on-on iki kilometre gitmişlerdi. Sonunda tünel büyük alana çıktı, alanın ortasında manyetik bir rayın üzerinde duran bir mermi tren vardı.</p>

    <p class="normal">Her nereye gideceklerse çok uzak bir yer olduğu kesindi; manyetik trenler büyük mesafeleri kısa sürede katedebilirdi, saatte üç-dört yüz kilometre, özellikle de böyle bir tünelde. Kısa bir mesafe için böyle bir araca binmeye değmezdi.</p>

    <p class="normal">Chewie ve Leia, kel adamın peşi sıra trene bindiler.</p>

    <p class="normal">Oturup kemerleri bağladıklarında kel adam dedi ki, “Gidelim.”</p>

    <p class="normal">Mermi tren bulunduğu yerden ayrılıp karanlık tünele daldı. Kısa sürede hızını arttırdı. Tünellere her yüz metreye bir sarı servis lambası konulmuştu ve kısa sürede trenin hızı yüzünden bu ışıklar onlara kesintisiz bir çizgi gibi görünmeye başladı.</p>

    <p class="normal">Gittikleri yer gezegenin diğer ucunda bile olsa bu hızla varmaları uzun sürmeyecekti.</p>

    <p class="normal">Leia, Chewie’ye baktı ve keşke yüz ifadesini okuyabilsem, diye düşündü. Sakin görünüyordu. Onun hissettiğinden daha sakin.</p>

    <p class="normal">Umarım doğru şeyi yapıyorumdur, dedi kendi kendine, gerçi bunu düşünmek için artık çok geçti ya neyse.</p>

    <p class="normal">“Sorun ne?” dedi Luke.</p>

    <p class="normal">Aşağıdan gelen Lando’nun cevabı fazlasıyla rahatsız ediciydi. “Sorun Han ve Chewie’nin bütün gemiyi sıfırlayıp, kablolarının yerini değiştirerek mahvetmesi! Kablolardan oluşan bir yığının içerisinde elektronik devreye benzer bir şey arıyorum! Hiçbir şey şemadakine uymuyor.”</p>

    <p class="normal">“Yani, tamir edebilir misin?”</p>

    <p class="normal">“Uğraşıyorum! Şu bağlantı telini bana uzat.”</p>

    <p class="normal">Luke, V işareti yapan iki parmağı andıran teli aldı. Lando’ya onu verebilmek için yüzükoyun yere uzandı. Lando büyük bir “sevgiyle” defalarca Han’ın kulaklarını çınlattı.</p>

    <p class="normal">İçinde bulundukları tehlikeye rağmen Luke gülümsedi.</p>

    <p class="normal">“Artoo’ya söyle de bir gelip baksın. Belki de bu mavi kablonun nereye bağlanacağına dair bir fikri vardır.”</p>

    <p class="normal">Bunu duyan Artoo hemen ilerleyip servis koridoruna daldı. Bir süre ötüp mırıldandı.</p>

    <p class="normal">“Ahhhh!” diye bağırdı Lando.</p>

    <p class="normal">“Buna dokunmasan iyi olacak.”</p>

    <p class="normal">“Şimdi mi söylüyorsun? Ya bu sarı kablo.”</p>

    <p class="normal">Artoo ıslık çaldı.</p>

    <p class="normal">Bu gidişle burada bir süre daha kalırız, diye düşündü Luke.</p>

    <p class="normal">Gezegenin yörüngesinde küçük bir aydan geriye kalanı ya da büyük bir asteroit bulmuşlar ve Falcon’u büyük kayalar arasına kondurup hızlarını da eşitlemişlerdi. Gerekli olmayan her şeyi kapatılmış olan gemi uzaktan bakıldığında kaya parçasından farksızdı. Burada onları tutacak seviyede yerçekimi olmadığından bunu dikkate alarak hareket etmeleri gerekirdi. Süper sınıfı bir yıldız destroyeri bile yüksek hızda bu büyüklükte bir kayayla çarpışmak istemezdi; oluşturacağı kinetik enerji yıkıcı olurdu.</p>

    <p class="normal">En azından Luke ve Lando öyle umuyordu.</p>

    <p class="normal">“Bana şu penseyi ver,” dedi Lando.</p>

    <p class="normal">Luke cevap verdi. “Yardıma gelmemi ister misin? Bu işlerden iyi anlarım.”</p>

    <p class="normal">“Bu gemi bir zamanlar benimdi,” dedi Lando. “Han’ın ona yaptıklarını bir şekilde düzeltmem gerek. Bu adamın kendisinden utanması lazım.”</p>

    <p class="normal">“Onu karbonitten çıkardığımız zaman bunu kendisine iletirim,” dedi Luke.</p>

    <p class="normal">“Ben de. Yüksek sesle ve defalarca.”</p>

    <p class="normal">. . .</p>

    <p class="normal">Mermi tren yavaşladı. Parıldayan sarı ışıkların arası açılmaya başladı. Tren büyük bir alana gelip durdu, hükümet balo salonu kadar büyük bir yerdi. Üzerinde durduğu platformda altı muhafız vardı, her biri gri zırh giymişti ve ellerinde tüfekleri vardı. Kel adam dışarı çıktı ve parlak kara dişleriyle gülümsedi. “Bu taraftan,” dedi.</p>

    <p class="normal">İki muhafız diğerlerinden ayrılıp Leia ve Chewie’nin peşi sıra gelmeye başladı. “Başlığını çıkar,” dedi kel adam. “Ona artık ihtiyacın yok.”</p>

    <p class="normal">Kel adam onları banka kasası kadar kalın bir kapıya götürdü. Elini okuyucunun üzerine koydu ve kapı açıldı. Yüksek, kemerli ve bir düzine adamın yan yana yürüyebileceği kadar geniş bir koridora girdiler. Kapı arkalarından kapandı. Burası çok soğuktu, ağızlarından buhar çıkmasına yol açacak kadar.</p>

    <p class="normal">Az ileride bir kapı daha vardı ve onun önünde de altı muhafız duruyordu. Arkalarındaki kapı kadar olmasa da yine de kalın bir kapıydı ve bundan da geçerek yine muhafızların olduğu başka bir yere geldiler.</p>

    <p class="normal">Burası her kiminse anlaşılan ziyaretçiden pek hoşlanmıyordu.</p>

    <p class="normal">Dört asansörün olduğu bir yere geldiler. Kel adam panele bir şifre girdi ve asansörün kapısı açıldı. İki muhafızı geride bırakarak üçü asansöre girdiler.</p>

    <p class="normal">Asansör çıkarken Leia dedi ki, “Bize güvenmeye mi başladın?” başıyla geride bıraktıkları muhafızları işaret etti.</p>

    <p class="normal">Kel adam gülümsedi. Asansör durdu. İki muhafız da onları orada bekliyordu.</p>

    <p class="normal">Anlaşılan kel adam henüz onlara güvenmeye başlamamıştı.</p>

    <p class="normal">Asansörün vardığı yerden farklı yönlere koridorlar gidiyordu ve kel adam onları bu labirentin içindekilerden birine yöneltti. Leia tüm dönüşleri ve kavşakları aklında tutmaya çalıştı ama yolun yarısına geldiklerinde ışıklar söndü. “Yürümeye devam edin,” dedi kel adam. “Döneceğiniz zamanı size söylerim.”</p>

    <p class="normal">Beş dakika karanlıkta yürüdüler. Kel adam belli aralıklarla onları yönlendirdi. “Sola dön.” “Sağa dön.” “Sola kırk beş derece dönüp beş adım git, sonra sağa dön.”</p>

    <p class="normal">Işıklar tekrar yandığında Leia tümüyle yön duygusunu yitirmişti.</p>

    <p class="normal">Bunların arkasında her kim varsa istemediği kişilerin onu ulaşmasından haz etmediği belliydi.</p>

    <p class="normal">Sonunda kel adam onları bir koridora getirdi. Koridorun sonunda iki yüksek ve işlemeli ahşap kapı vardı ve girişinde iki muhafız duruyordu. Bunlar zırh ya da tüfek taşımıyordu, sadece bellerinde tabancaları vardı. Ellerini nasıl kullanacağını biliyormuş gibi görünen iri adamlardı. Yaklaşırlarken içlerinden biri kapı koluna uzanıp kapıyı açtı.</p>

    <p class="normal">“Burası,” dedi kel adam ve dönüp çekip gitti.</p>

    <p class="normal">Leia, Chewie’ye baktı. Kalbi çarpıyor, midesi bulanıyordu. Derin bir nefes alıp yarısını verdi.</p>

    <p class="normal">Chewie arkasında olduğu halde odaya girdi.</p>

    <p class="normal">Uzun boylu bir adam –aslında egzotik görünümlü bir yabancı– masadan kalkıp onlara gülümsedi. “Ah,” dedi, “Prenses Leia Organa ve Chewbacca. Hoş geldiniz. Ben Xizor.”</p>

    <p class="normal">Bu ses otelde telsizden duyduğu sesle aynıydı.</p>

    <p class="normal">Leia’nın kalbi daha da hızlı çarpmaya başladı. Sanki beyni birden buharlaşmış gibi bir sersemlik hissetmişti. İşte galaksinin en büyük suç örgütünün liderinin karşısındaydı. Olay zaten garipti ama bunu daha da garip yapan adamın çok ama çok çekici olmasıydı.</p>
  </div>

  <div class="calibre1" id="calibre_pb_55"></div>
</body>
</html>
