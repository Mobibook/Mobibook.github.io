<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_35">34</h1>

    <p class="normal">Dash’in tanıdığı adam olan Benedict Vidkun gerekli para ödendiği müddetçe sistemleri taramak, harita çizmek ve onlara diledikleri yere gitmeleri için rehberlik yapmaya hazır birisiydi.</p>

    <p class="normal">Üzerlerinde fazla para yoktu. Lando’nun Bespin’deki Galactik Bank’teki hesabına İmparatorluk tarafından el konulmadan kaçırabildiği ve kıyıda köşede sakladığı biraz nakidi vardı. Leia’nın acil durumlarda kullanmak için İttifak’a ait bir hesabı vardı ve Luke hesabın şifresini biliyordu. Bu hesabı kullanmak için bundan daha uygun bir zaman olamazdı. Vidkun’un fiyatı da yüksek değildi. İstediği para üç aylık maaşı kadardı ki bu da hiç yüksek bir rakam değildi.</p>

    <p class="normal">Benedict kısa, tıknaz, solgun, patlak gözlü, koca burunlu, bıyıklı ve sakallı bir adamdı. Sürekli boğazını temizliyordu. Dediğine göre geceleri çalışır, gündüzleri uyurdu. İmperial Complex’teki işine gidiş gelişleri hariç nadiren gün ışığı görürdü. Kendinden genç olan karısı anlaşılan paraya düşkündü.</p>

    <p class="normal">“Şu hattı görüyor musunuz? Bütün sektörün kanalizasyonu buradan geçer. İçinden bir landspeeder’ın geçeceği kadar geniştir. Bizi ilgilendiren bölüm burada.” Masanın üzerinde havada duran hologramı işaret etti. “Xizor’un kalesinin lağımı buraya bağlı. Sıçan ve benzeri haşaratı uzak tutmak için konmuş bir kapı var ama bakım bölümü şifresini biliyor. O kapıyı geçince binanın borularında sorunsuzca gidebiliriz. En fazla yarım kilometre, hepsi bu.”</p>

    <p class="normal">Projektördeki bir düğmeye dokundu, resim değişti, büyüdü ve boruları daha yakından göstermeye başladı.</p>

    <p class="normal">“Bunlar ne kadar geniş,” diye sordu Lando.</p>

    <p class="normal">“Şemalar ölçekli, kendin de anlayabilirsin. Birkaç kişinin yan yana yürüyebileceği kadar geniş, tabii çok uzun değillerse.” Chewie’ye baktı. “Senin buralarda biraz eğilmen gerekecek.”</p>

    <p class="normal">Chewie adama homurdandı.</p>

    <p class="normal">“Bunlar doğrudan binaya mı gidiyor?”</p>

    <p class="normal">Mühendis boğazını temizledi. “Binaya girdiği yerde diğer bir sıçan kapısı daha var. Aslında bunun şifresi elimizde olmazdı ama kayınbiraderim Daiv, Xizor’un kalesini inşa eden şirkette çalışmıştı ve şifresini size verebilirim. Küçük bir meblağa tabii.” Sarı ve keskin dişlerini göstererek sırıttı.</p>

    <p class="normal">Luke ve Lando birbirlerine baktılar.</p>

    <p class="normal">“Ne kadarlık bir meblağ?” diye sordu Dash.</p>

    <p class="normal">“iki yüz elli kredi.”</p>

    <p class="normal">“Yüz yirmi beş kredi,” dedi Lando, Dash’in konuşmasına fırsat vermeden.</p>

    <p class="normal">“Bu şifreyi bilmek işimizi bayağı kolaylaştırır.”</p>

    <p class="normal">“Lazer ışını daha ucuz,” dedi Lando. “Kilidi uçurabiliriz. Yüz elli.”</p>

    <p class="normal">“Çok gürültü yapar. Bu riske giremezsiniz. Yüz yetmiş beş.”</p>

    <p class="normal">Lando başını salladı. “Tamam. Anlaştık.”</p>

    <p class="normal">Mühendis keyifsizce gülümseyip devam etti. “Şimdi de şu fare kızartıcıyı halletmemiz gerekecek.” Eliyle şemayı işaret etti. “Buraya adım atarsan ne olduğunu bile anlamadan kızarırsın. İlginçtir bu şeyi oraya takan da benim diğer kayınbiraderim Lair ve ondan da bunun şifresini öğrenmiştim.”</p>

    <p class="normal">“Bir meblağa tabii ki,” dedi Luke. Sesi bezgindi.</p>

    <p class="normal">“Diğeriyle aynı fiyata.”</p>

    <p class="normal">Lando tavana bakmaya başladı.</p>

    <p class="normal">“Tamam,” dedi Dash.</p>

    <p class="normal">“Bundan sonra tek dert etmeniz gereken toplanma bölümünden çıkıp orada kaç muhafız varsa onların hakkından gelmek. Orada size faydam olmaz. Xizor kendi adamlarını kulanır ve ben hiçbirisini tanımam.”</p>

    <p class="normal">“Hallederiz,” dedi Dash.</p>

    <p class="normal">Vidkun başını salladı. Ayağa kalktı.</p>

    <p class="normal">“Nereye gittiğini zannediyorsun?” dedi Lando.</p>

    <p class="normal">“Nereye mi? Eve.”</p>

    <p class="normal">“Hiç sanmam,” dedi Dash. “Burada bizimle kalsan daha iyi olur.”</p>

    <p class="normal">“Ama yarın yola çıkacağımızı söylemiştin.”</p>

    <p class="normal">“Fikrimizi değiştirdik,” dedi Dash. “Şimdi gitmek istiyoruz. Üstelik aşağıda bizi bekleyen bir stormtrooper timi ya da Black Sun muhafızları bulmak istemediğimiz için arama yapmana da izin veremeyiz.”</p>

    <p class="normal">“Hey, sizi ele vermem.”</p>

    <p class="normal">“Black Sun ve İmparatorluk’tan daha fazla para alabileceğini bilsen her şey değişir,” dedi Lando. “Tabii sen önden gideceğin için çatışma çıkarsa ilk kim vurulur tahmin et?”</p>

    <p class="normal">Vidkun gergindi. Boğazını temizledi, yutkundu, “Sadece karımı arayıp haber versem nasıl olur? Eğer haber vermezsem delirir.”</p>

    <p class="normal">“Geri döndüğünde ona bir hediye alırsın olur biter,” dedi Dash. “Cebinde paran olacak. Sorun olmaz.”</p>

    <p class="normal">Mühendis yüzünü ovuşturdu ve tekrar gülümsemeye başladı. “Evet, öyle olsun. Fazla seçeneğim yok zaten.”</p>

    <p class="normal">“Çok doğru,” dedi Dash.</p>

    <p class="normal">Gezegen o kadar parlak ve gelip giden gemilerin sayısı o kadar fazlaydı ki Xizor’un balkonu asla karanlığa gömülmezdi. Binaların soğumaya başlaması ve gecenin suni kanyonlardan altlarındaki sokaklara doğru çökmesiyle parlaklıkta belli bir azalma olduğu da inkar edilemezdi. Yüzeyden bu kadar yüksekte olsa bile Xizor’un balkonu el kalınlığında saydamçelikten bir küreyle kuşatılmıştı. Geceyi görebiliyor ama hissedemiyordu. Bu da güvenliği için ödemesi gereken küçük bir bedeldi.</p>

    <p class="normal">İstediği zaman kılık değiştirip halkın arasına karışabilirdi, dolayısıyla özgürlük eksikliği fazla canını sıkmıyordu.</p>

    <p class="normal">Guri arkadan yaklaştı, ayak sesleri belli belirsizdi.</p>

    <p class="normal">“Tüm güvenlik sistemlerimiz raporunu sundu,” dedi.</p>

    <p class="normal">“Ve...?”</p>
  </div>

  <div class="calibre1" id="calibre_pb_77"></div>
</body>
</html>
