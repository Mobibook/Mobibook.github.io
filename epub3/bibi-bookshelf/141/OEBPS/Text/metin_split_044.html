<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_37">36</h1>

    <p class="normal">Girdikleri lağım yeşilimsi siyah, yapış yapış, kaygan ve Luke’un o tarihe kadar rastladığı her şeyden daha kötü kokan bir yerdi. Tüm yüzeyi kaplayan ne olduğu belirsiz sıvımsı şey kimi zaman bileklerine kadar yükseliyordu.</p>

    <p class="normal">Luke çizme giydiği için hiç bu kadar mutlu olmamıştı.</p>

    <p class="normal">İçinde yürüdükleri tünel Vidkun’un söylediği kadar genişti. Tünel, üstüne yerleştirilmiş aydınlatıcılar sayesinde etrafı görmelerine yetecek kadar aydınlıktı.</p>

    <p class="normal">Önlerinde bir şey kıkırdadı, ardından da suya taş atılıyormuş gibi gelen bazı sesler duydular.</p>

    <p class="normal">Önde giden Chewie bir şeyler söyledi. Keyifsiz görünüyordu, aniden durdu.</p>

    <p class="normal">Lando onun hemen arkasında ve Luke’la Vidkun’un önündeydi, dedi ki, “Ben de duydum. Bot giymek istemediysen bu benim suçum değil. Devam et, onlar senden senin onlardan korktuğundan daha çok korkuyor.”</p>

    <p class="normal">En arkadan gelen Dash dedi ki, “Dikkatli olsan iyi olur, Chewbacca. Kanalizasyon yılanlarının Wookiee parmağına bayıldıklarını duydum.”</p>

    <p class="normal">Chewie’nin cevabı kısa ve sertti ve ne olduğunu anlamak zor değildi.</p>

    <p class="normal">Lando dedi ki, “Tamam, Han’a olan hayat borcunu unut. Sırf sen dişi olmayan küçük solucanlardan korkuyorsun diye de Leia o adamın elinde kalsın.”</p>

    <p class="normal">Chewie homurdanarak yürümeye devam etti.</p>

    <p class="normal">“Wookiee’nin nesi var?” dedi Vidkun.</p>

    <p class="normal">“Yüzen ve kaçan şeyleri sevmez,” dedi Luke. “Hem de hiç sevmez.”</p>

    <p class="normal">Vidkun omuz silkti. “Birkaç yüz metre daha,” dedi. İçinde yürüdüğü pislikten pek de etkileniyormuş gibi görünmüyordu.</p>

    <p class="normal">“Hey!” dedi Dash. “Dikkat et!”</p>

    <p class="normal">Luke döndü ve ışın kılıcını çekip açtı –</p>

    <p class="normal">Pisliğin içerisinden süzülen bir şeye uzun ince bir boyunla bağlanmış kan çanağı gibi olmuş bir gözün kendisine doğru süzülerek geldiğini gördü. Dash’in dediğini de duymuştu. Bir dianoga!</p>

    <p class="normal">“Ateş etmeyin!” diye emir verdi Luke. Sonra da çömeldi ve ışın kılıcını savurdu.</p>

    <p class="normal">Dianoga kaçınmaya çalıştı ama çok yavaştı. Parlak ışık boynunu kesip geçti ve göz pisliğin içine düştü. Yaralanan yaratık deli gibi çırpınmaya başladı.</p>

    <p class="normal">Luke ona doğru yaklaştı ve kılıcını bedenine sapladı. Tek hamlede dianoga’nın bedenini ortadan ikiye ayırdı.</p>

    <p class="normal">İkiye ayrılan beden biraz daha çırpındı ve sonunda durdu.</p>

    <p class="normal">Dash tabancasını parmağında çevirdi ve kınına soktu. “Güzel hamle, evlat.”</p>

    <p class="normal">“Bu şeylerden daha önce de görmüştüm,” dedi Luke. “Bir çöp öğütücünün içinde rastlamıştım. Az daha kurtulamıyordum.”</p>

    <p class="normal">Chewie de kükreyerek onayladı.</p>

    <p class="normal">“Bu tür yerlerde çok mu zaman geçirdin?” dedi Dash.</p>

    <p class="normal">“İsteyerek değil tabii ki.”</p>

    <p class="normal">Beşi yollarına devam ettiler.</p>

    <p class="normal">“işte orada,” dedi Vidkun.</p>

    <p class="normal">Durdular. Duvarda iki tane geniş ve yuvarlak delik vardı ve parmak genişliğinde metal parmaklıklarla kapatılmışlardı. Delikler aşağıya doğru meyilliydi. Küçük borulardan pislikler ağır ağır akarak ana borunun içinde yollarına devam edip pislik seline katılıyordu.</p>

    <p class="normal">Lando dedi ki, “Evet, Vidkun, görelim bakalım şifreler işe yarayacak mı?”</p>

    <p class="normal">Mühendis ilerledi ve kilit mekanizmasına plastik kartla bir şeyler yaptı. Kapılar açıldı. Sırıtarak diğerlerine baktı. “Gördünüz mü? Tıpkı dediğim gibi. Şimdi de sağdakine gideceğiz.”</p>

    <p class="normal">Chewie yeni tünele girdi. Onun için biraz alçaktı ama diğerleri rahatça yürüyebiliyordu.</p>

    <p class="normal">Ayağı kayan Chewie az daha yere düşüyordu. Dengesini sağlayabilmek için duvara tutunmak zorunda kalmıştı ve elini çektiğinde ne olduğunu bilmediği kapkara bir şeyle kaplı olduğunu gördü. Hemen elini sallamaya başladı.</p>

    <p class="normal">Chewie’nin suratı beş karıştı.</p>

    <p class="normal">“Dikkatli olun,” dedi Vidkun. “Buralar biraz kaygandır.”</p>

    <p class="normal">Chewie döndü ve Vidkun’a baktı. Mühendisin şansına Wookiee gözlerinden lazer gönderemiyordu yoksa şimdiye çoktan pişmiş et parçasına dönmüştü.</p>

    <p class="normal">Lando keyifle güldü. “Aynen, dikkatli ol, koca sakar -”</p>

    <p class="normal">Daha cümlesini tamamlayamadan Lando kaydı ve pisliğin içine oturdu. Düşmesiyle ayağa fırlaması bir oldu ama çok geçti.</p>

    <p class="normal">Chewie öyle bir gülmeye başlamıştı ki neredeyse tekrar düşecekti.</p>

    <p class="normal">Luke gülmemek için kendini zor tuttu. Lando’ya müstehaktı ama sıranın ona da gelmesini istemediğinden sustu. Kaderin kendine has bir mizah anlayışı vardı.</p>

    <p class="normal">“Eski elbiseler giymeliydin,” dedi Dash.</p>

    <p class="normal">“Hey, Rendar, benim eski elbisem yok.”</p>

    <p class="normal">“Artık var. Bunların bir daha halk arasında giyilecek kadar temizlenebileceğini zannetmem. Milletin içinde de böyle kokarsan seni hemen stormtrooper’lara teslim ederler.”</p>

    <p class="normal">“Kapa çeneni,” dedi Lando.</p>

    <p class="normal">Yollarına devam ettiler ve tırmanmaya başlayan yolda daha da dikkatli olmaya başladılar.</p>

    <p class="normal">“Elektrik alanına geldik,” dedi Vidkun. “Deaktivatörü çalıştırayım.”</p>

    <p class="normal">Mühendis kemerinden çıkardığı bir çantayı karıştırırken diğerleri de bekledi.</p>

    <p class="normal">Tam önlerinde aniden bir parlama oldu, anlık morumsu bir ışık belirdi ve kayboldu.</p>

    <p class="normal">“Şimdi hallederim,” dedi Vidkun.</p>

    <p class="normal">“Tamam, önden sen git,” dedi Lando.</p>

    <p class="normal">Mühendis ona baktı ama önden devam etti. Vidkun’un kızarmadığını gören diğerleri de onu takip ettiler.</p>

    <p class="normal">Zamanla bu kokuya alışmam gerekirdi, diye düşündü Luke. Ama kötü koku her geçen saniye daha da kötüleşip hayal bile edemeyeceği seviyelere geliyordu.</p>

    <p class="normal">Buradan çıktıktan sonra çok sıcak ve çok uzun bir banyo yapması gerekecekti.</p>

    <p class="normal">Yürürlerken duvarlara yerleştirilmiş olan aydınlatıcıların soluk ışıkları ayaklarının dibindeki pislikten yansıyordu. En küçük bir ses bile yankı yaparak büyüyor ve kalın duvarlarda aşağı yukarı yol alıyordu.</p>

    <p class="normal">“Yaklaştık,” dedi mühendis.</p>

    <p class="normal">“Güzel,” dedi Lando, Luke ve Dash hep bir ağızdan. Chewie de bir şeyler dedi ve Luke’un ne olduğunu anlamak için tercümana ihtiyacı yoktu. Bu kokuyla uğraşmaktansa Xizor’un adamlarıyla savaşmak daha kolaydı.</p>

    <p class="normal">“İşte,” diye fısıldadı Vidkun. “Binaya giriş orada. Sizi en alt kattaki arıtıcıya götürür. Arıtıcı da muhafız olmaz ama diğer bölümlerde muhtemelen vardır. İşte bu da sıçan kapısının anahtarı.” Lando’ya plastik bir kart uzattı. “Görüşürüz.”</p>

    <p class="normal">Gitmek için döndü.</p>

    <p class="normal">Dash yolunu kesti. “Nereye gidiyorsun bakalım?”</p>

    <p class="normal">“Hey, benim işim bitti. Sizi binaya getirdim, planları da size verdim, anlaşmamız da buydu zaten.”</p>

    <p class="normal">“Dediğin gibi,“ dedi Dash. “anlaşmamız öyleydi. Ama planımızda küçük bir değişiklik oldu.”</p>

    <p class="normal">Vidkun paniğe kapılmıştı.</p>

    <p class="normal">“Sakin ol, sana bir zarar vermeyeceğiz. Bizi güven içinde bekleyebileceğin bir yere kadar bizimle gelmeni istiyoruz.”</p>

    <p class="normal">Vidkun’un hiç hoşuna gitmemişti. “Kusura bakmayın ama öldürülürseniz ne olacak? Bekleyişim uzun sürmez mi?”</p>

    <p class="normal">“Bu riske girmek zorundasın,” dedi Lando. “Sana güvenmiyoruz. Üstelik içerisi buradan çok daha iyidir.”</p>

    <p class="normal">“Pislik beni rahatsız etmez,” dedi Vidkun. “Bütün gün içerisindeyim zaten.”</p>

    <p class="normal">“Israr etmek zorundayız,” dedi Lando. Elini silahının üzerine koydu.</p>

    <p class="normal">Vidkun omuz silkti. “Neyse. Siz öyle diyorsanız...”</p>

    <p class="normal">Ve kimse ne olduğunu anlamadan kıyafetinin altından küçük bir tabanca çıkarıp deli gibi ateş etmeye başladı.</p>

    <p class="normal">Luke bunu tahmin edememişti. Adam hiç bunu yapacak bir tipe benzemiyordu ve Luke kılıcını çekmeye fırsat bulamamıştı.</p>

    <p class="normal">İlk atış ıska geçmiş ama ikincisi Dash’e isabet etmişti. Luke, Dash’in bağırdığını duydu. “Çekil Luke!”</p>

    <p class="normal">Mühendis üçüncü atışını yapmaya fırsat bulamadan Dash onu iki kaşının ortasından vurmayı başardı.</p>

    <p class="normal">Vidkun’un pisliğin içine düşen bedeninin sıçrattıkları duvarları kapladı. Pisliğin içinde biraz sürüklendi ve durdu.</p>

    <p class="normal">Alnındaki delikten hâlâ duman çıkıyordu.</p>

    <p class="normal">“Dash?”</p>

    <p class="normal">“İyiyim. Sadece sıyırdı.”</p>

    <p class="normal">Döndü ve kalçasındaki yanığı gösterdi. Lazer sıyırıp geçmiş ve geçtiği yerde sadece bir iz bırakmıştı. Kan bile yoktu.</p>

    <p class="normal">“Dikkat et, bu pislik üzerine bulaşmasın,” dedi Lando lağımı göstererek. “Sonu iyi olmaz.”</p>

    <p class="normal">“Tabancayı nereden bulmuş,” dedi Luke kılıcını yerine koyarken.</p>

    <p class="normal">“Anlaşılan başından beri üzerindeydi,” dedi Lando. “Anlamadığım neden böyle bir şeye kalkıştı? Ona zarar vermeyecektik ki?”</p>

    <p class="normal">“Herkesi kendi gibi zannettiği içindir,” dedi Dash.</p>

    <p class="normal">Luke beraberinde getirdiği ilk yardım çantasını açtı ve Dash’in yarası için bandaj çıkardı. Dash bandajı kalçasına koyup bantladı ve bandajdaki ağrı kesicinin acısını hafifletmesiyle rahatladı. Vidkun’a baktı. “Eninde sonunda seni vuracakmışız demek ki,” dedi. “Ama kendi isteğimizle değil.”</p>

    <p class="normal">“Muhafızlar ateş edildiğini duymuş olmasa bari,” dedi Lando.</p>

    <p class="normal">“Öyle,”dedi Luke, etrafa baktı ve derin bir nefes aldı.</p>

    <p class="normal">“Hazır mısınız?”</p>

    <p class="normal">Hazırdılar.</p>
  </div>

  <div class="calibre1" id="calibre_pb_82"></div>
</body>
</html>
