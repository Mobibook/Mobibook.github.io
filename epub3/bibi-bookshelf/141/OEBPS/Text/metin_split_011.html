<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_10">9</h1>

    <p class="normal">“Luke..?” dedi Wedge telsizden.</p>

    <p class="normal">“Wedge, Rogue Squadron, ben Rogue Lider. Saldırıyı kesip derhal ışık hızına çıkın – tekrar ediyorum saldırıyı kesip derhal hiperuzaya atlayın.”</p>

    <p class="normal">Hiperuzaya atlamak kolay değildi. Yeterince uzaklaşamamışlardı ve birkaç saniye içerisinde normal uzaya tekrar geri döneceklerdi. Fakat İmparatorluk avcılarının uzaklaştıklarını düşünmeleri işlerine yarayacaktı; belki de hiç kimsenin aklına onları tam önlerindeki gaz devinin ayının arkasında aramak gelmezdi. Öyle umuyorlardı.</p>

    <p class="normal">Rogue Squadron dar bir açıyla çatışmadan uzaklaştı.</p>

    <p class="normal">Takiple değil de savunmayla görevlendirildikleri belli olan TIE avcıları onları takip etmedi. Çoğu.</p>

    <p class="normal">Rogue’lar çatışmadan uzaklaşırken Luke tam olarak anlayamadığı bir şey hissetti. Sanki göz ardı edemeyeceği bir tehlike, bir tür ikaz –</p>

    <p class="normal">Luke!</p>

    <p class="normal">Obi-Wan!</p>

    <p class="normal">Bacakları arasındaki levyeyi hiç düşünmeden yana kırdı.</p>

    <p class="normal">Lazer ışınları etrafından geçip gitti.</p>

    <p class="normal">Eğer yerini değiştirmese vurulmuş olacaktı.</p>

    <p class="normal">Ama arkasında TIE falan yoktu. Sadece Wes’in kullandığı Rogue Altı vardı görebildiği kadarıyla ve onu takip edecek şekilde rotasını değiştirdi. Ne?</p>

    <p class="normal">“Wes! Ne yapıyorsun?”</p>

    <p class="normal">Wes feryat figan açıklamaya başladı, “Luke! Artoo birimime bir şey oldu! Geminin kontrolünü ele aldı. Levyem devre dışı.”</p>

    <p class="normal">Evet, diye düşündü Luke. Bir şeyler yapmazsam ben de devre dışı olacağım!</p>

    <p class="normal">Yetmezmiş gibi takip etmeye karar veren TIE avcılarından birisi de hızla yaklaşıp menzile girmişti. TIE tüm gücüyle ateş açtı ve Luke güç bela kurtulabildi.</p>

    <p class="normal">Luke levyeyi karnına kadar çekti ve motorlara yüklendi. Hızlanan X-kanat onu koltuğuna yapıştırdı. Yüzü sanki bir dev elini üzerine bastırmış gibi dümdüz olmuştu.</p>

    <p class="normal">“Herkes uzaklaşsın!” Luke bunu açmakta zorlandığı dudakları arasından söylemişti. Neler oluyordu? Az daha kendi adamlarından biri onu kızartacaktı. Şu an için bunu düşünecek zamanı yoktu ama düşünmeden de edemiyordu.</p>

    <p class="normal">Ölebilirdi. Eğer Güç olmasaydı ölmüş olabilirdi. Yaşadığı şey her neyse daha önce de –</p>

    <p class="normal">Arkasında Wes’in X-kanadı da Luke’un manevrasını tekrar edip arayı açmamaya çalıştı.</p>

    <p class="normal">Bu arada TIE avcısı da hâlâ ateş ediyordu.</p>

    <p class="normal">Şansa bak!</p>

    <p class="normal">Durum kötü, hatta çok kötüydü. Ne yapacaktı? Kendi adamına ateş edemezdi! Eğer bir şeyler yapmazsa kontrolden çıkmış olan X-kanat eninde sonunda onu vuracaktı.</p>

    <p class="normal">Ama her şeyden önce TIE avcısını aradan çıkarmalıydı.</p>

    <p class="normal">Luke Wes’i atlatmak için döndü ve aynı anda TIE’a kilitlendi.</p>

    <p class="normal">İkisini de becerememişti. TIE avcısı sıyrılırken Wes de ateş etmeye devam etti. Luke uçuş takımından içeri terlerin damladığını fark etti. Böyle bir şeyi hiç beklemiyordu; aklının ucundan geçmemişti.</p>

    <p class="normal">Eğer Wes aracı terk edebilirse sorun çözülmüş olacaktı. Fakat o da diğerleri gibi sadece, uzayda hayatta kalmasına imkan vermeyecek, hafif bir uçuş takımı giydiği için uçaktan atlayamazdı.</p>

    <p class="normal">Takip eden X-kanattan gelen bir sıra daha lazer onu sıyırıp geçti.</p>

    <p class="normal">Neyse ki yine ıskalamıştı.</p>

    <p class="normal">TIE avcısı geri döndü. Muhtemelen o da neler döndüğünü anlamamıştı ama bu durumdan faydalanacağı kesindi.</p>

    <p class="normal">Luke korktuğunu, elinin ayağının buz kestiğini hissetti. Ne yapacaktı? Bir çare bulmalıydı. Hem de çok kısa bir sürede bulmalıydı bu çareyi.</p>

    <p class="normal">Aklına bir fikir geldi. Riskliydi ama fazla seçeneği yoktu.</p>

    <p class="normal">İşte başlıyordu –</p>

    <p class="normal">Tırmanmanın en hızlı safhasında Luke birden motorları durdurdu ve levyeyi ileri doğru sonuna kadar itti. İlk hızla araç yoluna devam ediyordu ama azalan hızı nedeniyle arızalı R2’nun idare ettiği Rogue Altı onu geçip gitmişti.</p>

    <p class="normal">TIE avcısı döndü ve Wes’in aksine Luke’un peşine takıldı.</p>

    <p class="normal">Luke tekrar motorları kökledi ve levyeyi iskele tarafına doğru sonuna kadar itti ve spiral çizerek sola doğru döndü. Uçağına sonuna kadar yüklenmişti.</p>

    <p class="normal">TIE avcısı Wes’in ateşine denk geldi ve parçalandı.</p>

    <p class="normal">En azından bir gelişme vardı.</p>

    <p class="normal">Luke daha iyi hissediyordu ama henüz bitmemişti.</p>

    <p class="normal">X-kanadıyla aşağı yukarı geziyor, Wes de her hareketini kopya edip ateş etmeye devam ediyordu.</p>

    <p class="normal">Luke X-kanadından bundan fazlasını hiç istememişti.</p>

    <p class="normal">Artoo çığlık attı ve Luke onu kapattı. Şimdi Güç’e güvenmesi gerekiyordu; normal yeteneklerle bu işin altından kalkamayacaktı.</p>

    <p class="normal">Elinden geldiğince kaçtı.</p>

    <p class="normal">Diğer bir ateş daha boşlukta kayboldu.</p>

    <p class="normal">Luke yavaşladı ve dalışa geçti.</p>

    <p class="normal">Wes’in gemisi ona çarptı ve arka kalkanı son ateşi de yansıttı.</p>

    <p class="normal">Onu sarsmak zorundaydı!</p>

    <p class="normal">Haydi, Haydi –</p>

    <p class="normal">Güç’ün kudretini bilirdi ama onu nasıl kontrol edebileceğinden emin değildi. Hata yaparsa iyi bir adam ölebilirdi.</p>

    <p class="normal">Ve farklı bir hatada ikisi de ölebilirdi.</p>

    <p class="normal">Kendisine odaklandı. Önce iskele sonra da sancak tarafına döndü, motorlara tam güç verdi, bir takla attı ve bu sefer de Wes’in arkasına geçti, neredeyse G-kuvveti yüzünden bayılıyordu.</p>

    <p class="normal">Yardım et, Obi-Wan.</p>

    <p class="normal">Luke ateş etti...</p>

    <p class="normal">Açtığı ateş X-kanadı tam da motorundan vurarak devre dışı etmeyi başardı.</p>

    <p class="normal">Rogue Altı’nın motoru alev almıştı.</p>

    <p class="normal">Luke, Wes’in uçağındaki R2 biriminin sorunu gidermek için uğraştığını görecek kadar yakındı ama tabii ki bu onun giderebileceği bir sorun değildi.</p>

    <p class="normal">Rogue Altı artık iyi uçamazdı ama hâlâ ateş edebilirdi.</p>

    <p class="normal">Onu takip ederek ateşe devam etti ve yaralı bir hayvan gibi hâlâ tehlikeliydi.</p>

    <p class="normal">Luke kendisini tekrar Güç’e teslim ederek X-kanadın vücudunun bir parçası gibi olmasını sağladı. Küçük gemi büyük bir çeviklikle her yöne hareket ederek tüm atışlardan kaçınmayı başardı.</p>

    <p class="normal">Luke nefesinin kesildiğini hissetti.</p>

    <p class="normal">Sakin ol...</p>

    <p class="normal">Luke bir geçiş daha yaptı.</p>

    <p class="normal">Wes’in R2’su ona ateş etti. Luke ateşin sıcaklığını hissettiğini hayal etti.</p>

    <p class="normal">Belki de hayal değildi.</p>

    <p class="normal">Daha neler...</p>

    <p class="normal">“Başka TIE’lar da yolda, Luke,” dedi birisi.</p>

    <p class="normal">“Bir onlar eksikti!” Bir kez daha kendini Güç’e teslim ederek onun yerine nişan almasına izin verdi. Uçağın burnundaki hedefleme sensörlerine nişan aldı. Nişanının doğruluğunu hissetti –</p>

    <p class="normal">Tekrar ateş etti...</p>

    <p class="normal">Vurmuştu.</p>

    <p class="normal">Şimdi Wes’in silahları da işlemez haldeydi ve delirmiş droid lazerleri ya da torpidoları ateşleyemezdi.</p>

    <p class="normal">Luke iç çekti. Rahatlamıştı.</p>

    <p class="normal">Bu arıza da nerden çıkmıştı böyle?</p>

    <p class="normal">“Wedge, Wes’e manyetik olarak kilitlenip buradan en kısa zamanda gitmenin bir yolunu bulalım.”</p>

    <p class="normal">“Anlaşıldı, Luke.”</p>

    <p class="normal">Düşmanının sana ateş etmesi kötüdür; dostunun ateş etmesi ise daha kötü.</p>

    <p class="normal">“Üzgünüm, Luke, neler oldu bilmiyorum,” dedi Wes.</p>

    <p class="normal">“Dert etme. Daha sonra anlarız neler döndüğünü. Şimdi İmparatorluk peşimize düşmeye karar vermeden çekip gidelim buradan.”</p>

    <p class="normal">“Anlaşıldı, Luke.”</p>

    <p class="normal">Yaşadığı olayların heyecanı geçince Luke’un hissettiği korku geri gelmişti.</p>

    <p class="normal">Ölmüş olabilirdi.</p>

    <p class="normal">Eğer Güç onu uyarmasaydı çoktan kızarmıştı ya da tuzla buz olmuştu ve onu kimin vurduğunu bile bilemeyecekti.</p>

    <p class="normal">“TIE avcıları geri geliyor, Luke.”</p>

    <p class="normal">“Haydi, gidelim!”</p>

    <p class="normal">Şu ana kadar sonunun böyle olabileceğini hiç düşünmemişti. Luke hep bir şekilde lazerlerin ıska geçeceğini, füzelerin yanından geçip gideceğini ve sonsuza kadar yaşayacağını düşünmüştü. Gerçekten başına gelene kadar ona hiç gerçek gibi gelmemişti.</p>

    <p class="normal">Ama artık gerçek olduğunu anlamıştı.</p>

    <p class="normal">Leia ateş açtı ve Falcon’un dört namlulu alt tareti tüm enerjisini TIE avcılarına kusmaya başladı.</p>

    <p class="normal">İmparatorluk avcısı doğruca ışınlara doğru uçmuştu. İnfilak etti.</p>

    <p class="normal">Leia’nın bununla vurdukları üç olmuştu. Chewie de birkaç tane indirmişti ama daha çok vardı.</p>

    <p class="normal">Hem de çok.</p>

    <p class="normal">“İnemeyiz,” dedi Lando telsizden. “Eğer piste inersek bizi havaya uçururlar.”</p>

    <p class="normal">“Ne yapacağız?” dedi Leia.</p>

    <p class="normal">“Bilmiyorum; böyle ortalıkta dolanmaya devam edemeyiz.”</p>

    <p class="normal">“O da ne?”</p>

    <p class="normal">“Boba Fett’in gemisi havalanıyor.”</p>

    <p class="normal">“Takip et!”</p>

    <p class="normal">“Nasıl? Onunla aramızda İmparatorluk avcılarından bir duvar var.”</p>

    <p class="normal">“Etraflarından dolaş!”</p>

    <p class="normal">Leia, Han’ı kaybetmek üzereydi.</p>

    <p class="normal">“Denerim.”</p>

    <p class="normal">Falcon yalpaladı ve yürekleri ağza getirecek şekilde alçalmaya başladı. Çünkü bir yer çekimi kuyusundaydılar ve kalkanlar için güce ihtiyaçları olduğundan suni yer çekimini kapatmışlardı. Leia kendisini ağırlıksız gibi hissetti; sadece emniyet kemerleri onları bağlı tutuyordu. Hız azaldıkça Leia yeniden ağırlaştığını hissetmeye başlamıştı ki Lando bu sefer de dönerek yükselmeye başladı.</p>

    <p class="normal">Diğer bir TIE avcısı görüşlerine girdi. Leia ateş açtıysa da avcı çok çevikti, ıskaladı.</p>

    <p class="normal">İsabet alan Falcon’un titrediğini hissetti.</p>

    <p class="normal">“Umarım Han’ın monte ettiği kaçak kalkan jeneratörü dayanır,” dedi Lando.</p>

    <p class="normal">Leia cevap vermedi; gelmekte olan iki TIE avcısına ateş etmekle meşguldü.</p>

    <p class="normal">Silahından çıkan ışınların vurduğu avcılardan birinin kontrol paneli delik deşik olmuş ve dönerek uzaklaşmaya başlamıştı.</p>

    <p class="normal">Diğerini ise ıskaladı.</p>

    <p class="normal">Chewie bir şeylere bağırdı ve Leia ne dediğini tahmin etmek yerine doğrudan anlayabilmeyi diledi.</p>

    <p class="normal">“Bunu söyleyen kişi olmak istemezdim ama,” dedi Lando, “içimde çok kötü bir his var.”</p>

    <p class="normal">Rogue Squadron’un gizli ay üssünde Luke ve Wedge hemen avcılarından inip Wes’in avcısının bulunduğu yere koştular. Wes orada durmuş hurda halindeki gemisine bakıyordu.</p>

    <p class="normal">“İyi misin,” dedi Wedge.</p>

    <p class="normal">“İyiyim. Benim Artoo’nun kahvaltıda ne yediğini çok merak ettim. Ne oldu ona böyle?”</p>

    <p class="normal">Luke hissettiğinden daha iyi görünüyor olmayı diliyordu. Halen daha dizlerinin titrediğini hissediyordu. Derin bir nefes alıp sesini sakinleştirmeye çalıştı. “Bir bakalım derdi neymiş anlayabilir miyiz?” Mürettebat liderine işaret etti. “Bu Artoo birimine bir kuplör takın.”</p>

    <p class="normal">Mürettebat şefine bununla ilgili emir verirken Luke arkasından bir ıslık sesi duydu.</p>

    <p class="normal">Luke döndü. “Bilmiyorum Artoo. Daha önce böyle bir şey duymuş muydun?”</p>

    <p class="normal">Artoo bir şeyler mırıldandı.</p>

    <p class="normal">Luke bunu olumsuz olarak anlamıştı.</p>

    <p class="normal">Arızalı R2 birimi yere indirildi. Mürettebat şefi gelip hareket etmesini engellemek için droide bir tür kelepçe taktı.</p>

    <p class="normal">Artoo yaklaştı, bir arabirim çıkarıp diğer droide taktı. Birisi arızalı R2’ya bir çeviri ekranı takmıştı.</p>

    <p class="normal">Artoo deli gibi ıslık çalmaya başladı.</p>

    <p class="normal">“O da ne?” dedi Luke, çeviri ekranına bakarak.</p>

    <p class="normal">“Ne olmuş?” dedi Wedge.</p>

    <p class="normal">“Bak. Burada yazanlara göre droid arıza yapmamış. Aksine beni vurması için programlanmış.”</p>

    <p class="normal">Wedge, Artoo’yu andırır şekilde ıslık çaldı. “Bunu kim yapar? Neden? Nasıl?”</p>

    <p class="normal">Şef telsizini belinden çıkarıp bir şeyler söyledi ve dinledi. Luke telsizin diğer ucundaki kişinin kim olduğunu bilmiyordu.</p>

    <p class="normal">“Rendar geliyor,” dedi şef.</p>

    <p class="normal">“Ya Leia ve Lando?”</p>

    <p class="normal">Şef omuz silkti. “Bir şey söylemedi.”</p>

    <p class="normal">“Droidden gözünüzü ayırmayın. Kimsenin el sürmesine izin vermeyin,” dedi Luke şefe. Wedge’e de, “Haydi gidelim,” dedi.</p>

    <p class="normal">Luke Rendar’ın gemisinin ineceği ikinci hangara koştu.</p>

    <p class="normal">“Geçemeyiz,” dedi Lando. “Hemen gitmezsek canımıza okuyacaklar! En iyisi -”</p>

    <p class="normal">Sesi kesildi.</p>

    <p class="normal">“Lando? Lando?”</p>

    <p class="normal">Cevap yoktu.</p>

    <p class="normal">“Chewie?”</p>

    <p class="normal">Oradan da cevap yoktu.</p>

    <p class="normal">Falcon hâlâ uçuyordu ama iletişim sona ermişti.</p>

    <p class="normal">Leia bağırdı, “Threepio, neredesin?”</p>

    <p class="normal">“Burdayım,” dedi Threepio gergin bir sesle, Leia’nın bulunduğu taretin üzerinden.</p>

    <p class="normal">“Git ve iletişime ne olduğuna bak. Bak bakalım Lando iyi mi?”</p>

    <p class="normal">“Hemen, Prenses Leia.”</p>

    <p class="normal">Diğer bir TIE geçip gitti. Leia ateş etti ve ıskaladı. Lanet şeyler çok hızlıydı.</p>

    <p class="normal">Falcon önce sola sonra sağa iki sert dönüş yaptı. Neyse ki birisi hâlâ onu uçuruyordu.</p>

    <p class="normal">Threepio taretin üzerine eğildi. “Prenses Leia, Efendi Lando iletişim sisteminin hasar gördüğünü söyledi; artık iç ve dış haberleşme kapalı. Efendi Lando derhal uzaklaşmazsak yok edileceğimizi söylüyor!” Threepio’nun sesinde histerik bir tonlama vardı.</p>

    <p class="normal">“Yapamayız!” dedi Leia.</p>

    <p class="normal">Ama çoktan yapmışlardı bile. Falcon yönünü tersaneden çevirdi ve yan dönerek inşa halindeki iki kulenin arasına daldı. Kulelerden birinin metal destekleri Leia’nın taretinin o kadar yakınından geçmişti ki üzerindeki seri numaraları okuyabilirdi.</p>

    <p class="normal">“Hayır!” diye bağırdı Leia.</p>

    <p class="normal">Onları takip eden TIE avcılarından birisi onlar kadar başarılı değildi. Kuleye çarpıp paramparça oldu.</p>

    <p class="normal">Falcon döndü ve yere paralel uçmaya başladı ama sadece birkaç saniye böyle giden Lando tekrar yükseldi.</p>

    <p class="normal">Leia baktığında takipçilerini geride bıraktıklarını gördü. Taretten çıktı ve kokpite koştu. Threepio da peşindeydi ama ona yetişmesi mümkün değildi.</p>

    <p class="normal">Leia kokpite girdiğinde Lando kan ter içerisinde uğraşıyordu.</p>

    <p class="normal">“Ne yapıyorsun?”</p>

    <p class="normal">“Canımızı kurtarıyorum,” dedi Lando. “Bildiğim her numarayı yaptım hatta birkaç tane de kendim uydurdum ama yine de şu avcıları geçemedim. Sayıları çok fazla. Bizi düşürmeleri an meselesi.”</p>

    <p class="normal">“Ya Boba Fett?”</p>

    <p class="normal">“Görüşümüzden çıktı.”</p>

    <p class="normal">“Muhtemelen hiperuzaya atlayacaktır. Luke ve Rogue Squadron...” sorunun gerçekte ne olduğunu anlayınca cümlesi yarıda kaldı.</p>

    <p class="normal">“Evet,” dedi Lando. “Telsizimiz çalışmadığından Luke’a, Boba Fett’i takip etmesini söyleyemiyoruz.”</p>

    <p class="normal">“Belki etraflarından dolaşabiliriz.”</p>

    <p class="normal">Lando başını iki yana salladı. “Çoktan gitmiş olur.”</p>

    <p class="normal">Chewie de gelip bir soru sordu.</p>

    <p class="normal">“Hayır,” dedi Lando. “Üzgünüm, dostum.”</p>

    <p class="normal">Chewie öfkelenmişti.</p>

    <p class="normal">“Evet, ben de,” dedi Lando. “Ama paramparça olursak bunun Han’a bir faydası olmaz.”</p>

    <p class="normal">Leia üzerine büyük bir ağırlığın çöktüğünü hissetti. Sanki kurşundan bir yorgan gibi üzerini örtmüştü; oturduğu yerde başını eğdi.</p>

    <p class="normal">Han, çok üzgünüm...</p>

    <p class="normal">“Dinle,” dedi Lando. “Yangına körükle gitmek istemem ama Han’ın o gemide olduğundan bile emin değiliz. Boba Fett onu başka bir yere koymuş da olabilir.”</p>

    <p class="normal">Leia konuşmadı. Buna hali yoktu.</p>

    <p class="normal">Chewie bir şeyler söyledi.</p>

    <p class="normal">“Chewbacca haklı,” dedi Threepio. “Eninde sonunda Efendi Solo Jabba’ya götürülecek. Tatooine’e dönüp bekleyebiliriz. Sanırım bu gayet iyi bir fikir.”</p>

    <p class="normal">Bir an için kimse konuşmadı.</p>

    <p class="normal">Threepio devam etti, “Neyse ki en azından bizler hayattayız.”</p>

    <p class="normal">Luke, neredeyse Dash’e yumruğu geçiriyordu; kendisini zor tutmuştu.</p>

    <p class="normal">“Sakin ol, Luke,” dedi bunu fark eden Wedge.</p>

    <p class="normal">Dash, eğer endişeliyse bunu çok güzel gizlemişti. Rahat ve umursamaz bir şekilde orada durdu.</p>

    <p class="normal">“Onları orada öylece bıraktın yani?”</p>

    <p class="normal">“Hey, evlat. Bana sadece Slave 1’in olduğu yeri göstermem için para verildi. İşimi yaptım. Eğer başka şeyler yapmamı da isteseydiniz onun için de para ödemeniz gerekirdi.”</p>

    <p class="normal">“Eğer onlara bir şey olursa -”</p>

    <p class="normal">“Ne evlat? Beni vuracak mısın? Onları oraya ben götürmedim. Ben rehber olarak kiralandım ve rehberlik ettim. Hepsi bu.” Döndü ve sakin sakin yürüyerek gitti.</p>

    <p class="normal">Wedge, elini Luke’un omzuna koydu. “Böyle davranma, Luke. Onlara faydası olmaz.”</p>

    <p class="normal">“Belki olmaz ama hiç değilse içimin rahatlamasını sağlar.”</p>

    <p class="normal">Luke, kendisini saran öfkeyle birlikte içerisinde bir soğukluk, bir tür sinsilik de hissetti. Ne olduğunu çok iyi biliyordu.</p>

    <p class="normal">Obi-Wan onu uyarmıştı. Öfkesine teslim olmamalıydı. Eğer olursa karanlık taraf onu yutmak için hazır bekliyor olacaktı. Soluk ve kirli enerjisiyle onu kucaklamak için beklediğini hissedebiliyordu. Ona izin verirse sahip olmadığı kimi özelliklere sahip olabileceğini biliyordu, ona sıradan ölümlülerin kaldıramayacağı güçler bahşedebilirdi. Bir el hareketiyle Dash Rendar’a diz çöktürebilirdi.</p>

    <p class="normal">Hayır. Aklından bile geçirme. Karanlık tarafa teslim olmak, sonunda onlara karşı savaştığı Darth Vader ya da İmparator gibi olmak demekti.</p>

    <p class="normal">Derin bir nefes aldı ve nefesini verdiğinde öfkesinin büyük bölümünün uçup gittiğini fark etti. Dash de kendince haklıydı: Kimseden onu bu iş için seçmelerini istememişti.</p>

    <p class="normal">Sensör görevlilerinden biri koşarak bulundukları yere geldi. “Yaklaşan bir gemi var,” dedi. “İletişim kuramıyoruz ama gemi bir Corellian yük gemisi.”</p>

    <p class="normal">Millenium Falcon! Yaşıyorlar!</p>

    <p class="normal">“Yaklaşık on beş dakika uzaklıktalar,” dedi görevli.</p>

    <p class="normal">Luke üzerinden büyük bir yükün kalktığını hissetti. Leia. O iyiydi. Ona ne olup olmadığını henüz bilmiyor olsa da geminin tek parça halinde geri döndüğünü bilmek bile onu rahatlatmaya yetmişti.</p>

    <p class="normal">“Bu bize birkaç dakika sağlar,” dedi Wedge. “Gidip bakalım bizim gözü dönmüş R2 droidimizden bir şeyler öğrenebilecek miyiz?”</p>

    <p class="normal">“İyi fikir,” dedi Luke.</p>

    <p class="normal">Fakat arızalı droidin bulunduğu yere vardıkları zaman buldukları tek şey dumanı tüten bir hurda olmuştu.</p>

    <p class="normal">Birisi droidi paramparça etmişti.</p>

    <p class="normal">Luke etrafına bakıp droide göz kulak olmaktan sorumlu şefi aradı ve kadını görmesi çok sürmedi.</p>

    <p class="normal">Kadın ona bir silah doğrultmuştu.</p>
  </div>

  <div class="calibre1" id="calibre_pb_22"></div>
</body>
</html>
