<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_40">39</h1>

    <p class="normal">Asansöre bindiler ve daha bir dakika geçmeden ellinci kata vardılar. Asansördeyken Luke termal patlayıcıyı kapattı ve Lando’ya geri verdi. Xizor’un muhafızlarının hâlâ onların peşinde olması pek muhtemel görünmüyordu. Biraz aklı olan herkes şu anda en yakın çıkışa doğru koşardı, zaten alarm o kadar yüksek sesle çalıyordu ki doğru düzgün düşünebilmek bile zordu. Muhtemelen kaçan muhafızlardan biri alarma basmayı da ihmal etmemişti.</p>

    <p class="normal">Kaçmak için fazlasıyla zamanları kalmış olmalıydı.</p>

    <p class="normal">Tabii Threepio ve Artoo olmaları gereken yere varmışsa.</p>

    <p class="normal">Eğer hâlâ gelmemişlerse buna fazlasıyla pişman olacaklardı.</p>

    <p class="normal">Kapı açıldı ve dışarı çıktıklarında panik içerisindeki yirmi ya da otuz kadar kişi onları geçip asansörü doldurdu. Dışarıda kalanlar ise ağlıyor, küfrediyor, çığlık atıyor ve diğer asansörlere doğru koşturup “çağır” düğmesine vuruyorlardı.</p>

    <p class="normal">“İstifa zamanı geldi,” dedi Dash.</p>

    <p class="normal">“Dört dakikaları var,“ dedi Lando, “acele etseler iyi olacak.”</p>

    <p class="normal">“Bu kadar sert olma,” dedi Luke.</p>

    <p class="normal">“Black Sun için çalışmaya başladıklarında bunu da düşünmüş olmaları gerekirdi,” dedi Lando. “Sahtekarlığın riski genelde yüksek olur.”</p>

    <p class="normal">“İniş pisti bu tarafta olmalı,” dedi Dash. “Acele edin.”</p>

    <p class="normal">Koridorda fazla kişi kalmamıştı. Diğer bir asansör geldi ve zaten üst katlar da dolmuş olduğundan herkesi alamadı, kapılar kapandığında beş kişi geride kalmıştı.</p>

    <p class="normal">Onlar da Dash’in doğru yol olarak hatırladığı tarafa doğru koştular.</p>

    <p class="normal">Koridorda elli metre ileride Luke bir şey duydu. Güç’le ne olduğunu anlamaya çalıştıysa da bulamadı. Diğerlerine işaret etti. “Siz gidin. Ben birazdan gelirim.”</p>

    <p class="normal">Onlar da söylenileni yaptılar.</p>

    <p class="normal">Işın kılıcını çekti ve açtı.</p>

    <p class="normal">“Kolla kendini, Jedi Şövalyesi,” dedi bir kadın. “Efsane adam.”</p>

    <p class="normal">Döndü. Guri denen kadın oradaydı. Bir droid. Lando onu yolda gelirken tüm detaylarıyla tarif etmişti.</p>

    <p class="normal">“Efendime çok büyük zarar verdin,” dedi Guri. “Bu yüzden ölmelisin.”</p>

    <p class="normal">Luke kılıcının ucunu ona yöneltti. Herhangi bir silah taşıyormuş gibi görünmüyordu ama Lando ne kadar hızlı ve güçlü olduğunu anlatmıştı.</p>

    <p class="normal">“Senin kılıcın var ben ise silahsızım,” dedi. Ellerini açıp avuç içlerini ona doğru çevirdi.</p>

    <p class="normal">Üç dakikaları vardı. Yapılacak en akıllıca iş Guri’nin işini bitirip yola devam etmekti. Belki de kılıçla onu yoldan uzaklaştırıp Falcon’a varmayı da başarabilirdi.</p>

    <p class="normal">Kısacası hemen bir şeyler yapmaya başlamalıydı.</p>

    <p class="normal">Kılıcını kapattı ve onu sağlam şekilde tekrar kemerine astı. “Ne istiyorsun?”</p>

    <p class="normal">“Bir sınav,” dedi Guri. “Efendim kendisini bulabileceği en ölümcül rakibin önüne attı. Çıplak elle dövüşte benim rakibim yoktur. Eğer anlatılanlar doğruysa belki bir Jedi Şövalyesi bana denk olabilir.”</p>

    <p class="normal">“Bu bina üç dakika içerisinde yıkılacak,” dedi Luke. “Ama sen oyun oynamak istiyorsun. Öyle mi?”</p>

    <p class="normal">“Fazla sürmez. Ölmekten korkmuyorsun, değil mi, Skywalker?”</p>

    <p class="normal">Tabii ki korkuyordu.</p>

    <p class="normal">Ama bir an için gerçekten korkmadığının farkına vardı.</p>

    <p class="normal">Güç onunlaydı. Ne olacaksa olacaktı.</p>

    <p class="normal">Guri ona doğru sıçradı.</p>

    <p class="normal">İnanılmayacak kadar çevikti. Kendi başına asla bundan kaçınamazdı ama yanında Güç vardı.</p>

    <p class="normal">Luke sağa çekildi ve geçerken de Guri’ye bir tekme savurdu. Kalçasına vurup onu sarsmış ama yere düşürmemişti.</p>

    <p class="normal">“Çok iyi,” dedi Guri.</p>

    <p class="normal">Öyle düşünmesi memnun ediciydi. Olağanüstü derecede hızlıydı ve ancak Güç sayesinde onunla başa çıkabilirdi.</p>

    <p class="normal">Guri etrafında dönerek açığını kolladı.</p>

    <p class="normal">“Luke-!”</p>

    <p class="normal">Leia’nın çığlığı dikkatini dağıttı. Bir an için sesin geldiği yöne başını çevirmek gibi bir hata yaptı.</p>

    <p class="normal">Bu Guri için yeterliydi. Hemen fısatı değerlendirip bir yumruk savurdu.</p>

    <p class="normal">Luke kaçınmaya çalışsa da yumruğu karnına yedi.</p>

    <p class="normal">“Oooff!”</p>

    <p class="normal">Ardından da dirsek attı ama Luke bunu savuşturmayı başardı, yuvarlandı, döndü, elleri yukarıda ve Guri de peşindeydi.</p>

    <p class="normal">Güç’le olan temasını kaybetmişti. Artık kendi başınaydı.</p>

    <p class="normal">Guri kulağının kenarına bir darbe indirip onu yere yıktı, neye uğradığını şaşırmıştı.</p>

    <p class="normal">Eğer hemen bir şeyler yapmazsa Guri onu öldürecekti!</p>

    <p class="normal">Güç. Bırak senin için o savaşsın, Luke.</p>

    <p class="normal">Luke, sanki çok uzaklardan geliyor gibi hissettiği Ben’in sesini duydu. Evet. Guri elini kaldırırken o da nefes aldı, eli bu sefer yumruk değil bıçak şeklindeydi ve gözlerinde de bir zafer ışıltısı vardı.</p>

    <p class="normal">Nefesini verdiğinde hissettiği korkuyu da onunla birlikte vücudundan attı.</p>

    <p class="normal">Güç’e tam olarak güvenmeliydi.</p>

    <p class="normal">Guri yavaşladı, sanki bir anda zaman daha yavaş akmaya başlamıştı. Elinin kendisini biçmek için ona doğru indiğini gördü ama hamle son derece yavaş geliyordu. Kaçınmak için yana yuvarlandı ve Guri daha elini indiremeden o ayağa kalkmıştı bile...</p>

    <p class="normal">Başarmıştı. Sanki kendisi normal hızda hareket ediyordu ama yine de hareketlerinin rüzgarının ıslık çalmasından bir şeylerin farklı olduğu belliydi.</p>

    <p class="normal">Ayağa kalktı, savunma durumuna geçti, elini uzatıp aşağı doğru inen hamleyi yapan eli tutup yana çevirdi. Sol ayağını yere yatay şekilde savurup Guri’nin sağ ayak bileğine vurdu. Guri’nin ayağı yerden kesildi, hâlâ ağır çekimde hareket ediyordu, sırt üstü yere çakıldı.</p>

    <p class="normal">Zaman hızlanmıştı.</p>

    <p class="normal">Leia’nın çığlığı hâlâ koridorda yankılanıyordu.</p>

    <p class="normal">Guri yere yapıştı. Luke kimsenin böyle kötü düştüğünü görmemişti; yere düşmesiyle bulunduğu yeri bile titretmişti.</p>

    <p class="normal">Guri neye uğradığını şaşırdı.</p>

    <p class="normal">Luke ışın kılıcını çekip açtı. Bu droidi sağlam olarak bırakmak akıllıca olmazdı, çok tehlikeliydi. Kılıcını kaldırdı.</p>

    <p class="normal">Sersemlemiş şekilde sırt üstü yatan Guri gülümsedi. “Adil olarak kazandın,” dedi. “Durma.”</p>

    <p class="normal">O olsa seni yok ederdi.</p>

    <p class="normal">Zaman yeniden yavaşladı, ateş üzerinde eriyen plastik gibi yayılmıştı...</p>

    <p class="normal">Luke kılıcını indirdi ve kapattı. “Bizimle gel. Seni yeniden programlarız.”</p>

    <p class="normal">Guri doğruldu. “Hayır. Beynimdeki engeli aşmayı başarsanız bile, yani bir şekilde hafızamı yeniden yükleseniz de, bu benim için ölümcül olur – ve efendim için. Çok şey biliyorum. Beni şimdi öldürsen iyi edersin.”</p>

    <p class="normal">“Bu senin hatan değil,” dedi. “Kendini sen programlamadın.”</p>

    <p class="normal">“Ben neysem oyum, Jedi. Benim için bir kurtuluş olduğunu düşünme.”</p>

    <p class="normal">“Luke! Haydi!”</p>

    <p class="normal">Luke başını iki yana salladı. “Yeterince kişi öldü,” dedi. “Bugün buna birini daha eklemeyeceğim.” Başıyla ona işaret etti, döndü ve gitti.</p>

    <p class="normal">Leia, Luke’un kılıcını kapatıp Guri’ye bir şeyler söylediğini ve sonra da kendisine doğru koştuğunu gördü.</p>

    <p class="normal">Tam zamanını bilmiyordu ama patlamanın yaklaştığının farkındaydı.</p>

    <p class="normal">Beşi birden iniş pistine vardı.</p>

    <p class="normal">Millenium Falcon’dan eser yoktu.</p>

    <p class="normal">Xizor’un şahsi gemisi Virago en üst kattaydı. Her zaman yolculuğa hazır halde tutulurdu ve hiçbir şeye ihtiyacı yoktu. Xizor gemisine bindi. Sürekli çalan alarmlara rağmen geminin yanında olması gereken muhafızların hâlâ yerlerini koruduğunu görmek onu şaşırtmıştı, gerçi fazlasıyla gergin görünüyorlardı.</p>

    <p class="normal">“Bina havaya uçacak,” dedi, havadan bahseder gibi sakin şekilde. “Airspeeder’lardan birini alıp gidin. İki dakikanız var.”</p>

    <p class="normal">İki muhafız eğilerek selam verdi, koşarak uzaklaştı. Belki de birinin yanlışı hepsinin yanlışı değildi. Bu iki muhafız görev yerini terk etmemişti ve belki de terfi ettirilmeleri gerekirdi. Bu günlerde böyle sadık adamlar bulmak çok zordu.</p>

    <p class="normal">Hemen Virago’ya binip kapısını kapattı. Tüm sistemlerin çalışır hale gelmesi bir dakika sürerdi. Otuz saniye içinde beş kilometre uzakta olurdu – Virago gezegendeki en hızlı gemiydi.</p>

    <p class="normal">Pilot koltuğuna yerleşti, elini bilgisayar sensörlerine uzattı, ekranların aydınlandığını gördü. Kendi skyhook’una gidecekti. Uzay istasyonunun içinde ve çevresinde konuşlanmış kendi donanması vardı. Birkaç korvet, fırkateyn ve yüzlerce avcı uçağı. Kalesini yok eden kişilerin muhtemelen yakınlarda onları kurtarmak için bekleyen bir gemisi vardı.</p>

    <p class="normal">O yörüngeye vardığında donanması da onu orada bekliyor olacaktı.</p>

    <p class="normal">“Tüm sistemler hazır,” dedi Virago’nun bilgisayarı.</p>

    <p class="normal">Güzel. Kontrollere uzandı. Bir dakikadan fazla zamanı vardı.</p>

    <p class="normal">Bir an durdu ve pencereden kalesine baktı. Gerçekten de yazık olacaktı. Burada güzel yıllar geçirmişti ve bunu özleyecekti. Ama çok daha büyüğünü ve ihtişamlısını inşa ettirebilirdi.</p>

    <p class="normal">İmparator’un kalesini devralana dek.</p>

    <p class="normal">Kalkış kontrollerine dokundu. Virago pistten sarsılmadan havalandı ve gökyüzüne yükseldi.</p>

    <p class="normal">Birkaç yüz metre ilerideydi ki yaralı bir Corellian yük gemisinin üzerine doğru geldiğini gördü. Gemi kontrolden çıkmış gibiydi; kendi etrafında dönerek kontrolsüzce yaklaşıyordu.</p>

    <p class="normal">Xizor küfürü basıp acil durum iticilerini çalıştırdı ve döndü. Virago iskele tarafına döndü ve sanki dev bir tekme yemiş gibi fırladı.</p>

    <p class="normal">Gelen gemiye çarpmaktan son anda kurtuldu.</p>

    <p class="normal">Bu gemiyi kullanan salak da kimdi?</p>

    <p class="normal">Önemi yoktu artık. Güvendeydi. Acaba Guri’ye ne oldu, diye düşündü. Onu da kaybetmişti.</p>

    <p class="normal">Neyse. Yaşam kimi zaman acımasız olurdu. Önemli olan hayatta kalmaktı ve Kara Prens bunu bir kez daha başarmıştı. Hayatta kal ve sonra düşmanlarını buna pişman et.</p>

    <p class="normal">Geldiğini ilk gören Dash oldu. “Vay anasını! Bu da ne?” diye bağırdı işaret ederek.</p>

    <p class="normal">Luke başını kaldırdı ve Millenium Falcon’un geldiğini gördü.</p>

    <p class="normal">Dönerek ve son sürat geliyordu.</p>

    <p class="normal">Gemi nihayet durmayı bıraktı ama hâlâ hızı çok yüksekti.</p>

    <p class="normal">“Eğilin,“ diye bağırdı Lando.</p>

    <p class="normal">Beşi birden kendini yere attı.</p>

    <p class="normal">Geminin gelmesiyle gitmesi bir oldu. Pistin bir metre kadar üzerinden geçip sancak tarafına dönmüştü. Geminin rüzgarı onları savurdu.</p>

    <p class="normal">Luke’un gözleri önünde Falcon’un iskele kenarı bir doppler çanağına çarpıp dağıttı.</p>

    <p class="normal">“Threepio, ölümün elimden olacak,” diye homurdandı Lando.</p>

    <p class="normal">Ayağa kalkarlarken geminin daire çizdiğini gördüler. Luke telsizini çıkardı. “Threepio. Motorları kapat. Kontroller çok hassas.”</p>

    <p class="normal">Gemi sapandan fırlamış gibi bir anda yüz metre kadar yükseldi.</p>

    <p class="normal">Artoo öyle bir bağırıyordu ki neredeyse devrelerini yakacaktı.</p>

    <p class="normal">Falcon titredi, sağa sola savruldu ve düştü. Tam çatıya çarpacak iken birden anlaşılmaz şekilde tekrar yukarı fırlayıp kazadan kurtuldu.</p>

    <p class="normal">Nihayet geminin hızı düşmüştü. Hafif bir rüzgarda sallana sallana yere düşen bir yaprağı andırıyordu artık. Sonunda elli metre kadar üzerlerinde havada durdu.</p>

    <p class="normal">Luke etrafına baktı. İster elli ister bin metre olsun mesafe çok uzaktı. Bir dakikadan az zamanları kalmıştı.</p>

    <p class="normal">“İndir şunu aşağı, aptal droid!“ diye bağırdı Lando.</p>

    <p class="normal">“Kontrolün Leebo’da olmaması çok kötü,” dedi Dash. “Çok iyi bir pilottur.”</p>

    <p class="normal">“Dileyeceksen bari bizim kontrollerde olmamızı dile,” dedi Leia.</p>

    <p class="normal">Çıkışın hemen yanında katlanmış iki kanadı andıran şeyler duruyorlardı. Luke bir anda ne olduklarını anladı: iki tane paraplanör. Bunları kullanarak daha alçak bir binanın üzerine ya da kilometrelerce uzakta bir yerde yola inebilirlerdi. Eğer gemi birkaç saniye içinde aşağı inmezse bunlardan birini Leia’ya takıp onu binadan aşağı itecekti. Biri Wookiee olan diğer dördü içinse geriye bir paraplanör kalacaktı. Taşıma ihtimali zayıftı ama denemeye değerdi –Hoth’ta savaşırken Güç’ü kullanarak düşüşünü yavaşlatmayı öğrenmişti ve Üstat Yoda’nın eğitimiyle de bu yeteneğini daha da geliştirmişti.</p>

    <p class="normal">“Geliyor!” dedi Dash.</p>

    <p class="normal">Falcon onlara doğru alçalmaya başladı. Geri çekildiler. Gemi iniş pistinin iki metre üzerine kadar inip durdu ve aniden taş gibi düştü. İniş takımları zorlansa da idare ettiler. Karnındaki rampa açıldı.</p>

    <p class="normal">“Çabuk, çabuk!” diye bağırdı Luke.</p>

    <p class="normal">Chewie, Leia’yı kaptığı gibi koşmaya başladı. Dash ve Lando onların arkasındaydı ve Luke da en arkadan geliyordu.</p>

    <p class="normal">Luke’un içeri girmesiyle rampa da kapanmaya başladı.</p>

    <p class="normal">Luke diğerleriyle birlikte kokpite girdi.</p>

    <p class="normal">En fazla otuz saniyeleri kalmıştı...</p>

    <p class="normal">Kokpite ilk giren Dash olmuştu.</p>

    <p class="normal">“Çekil!” diye bağırdı Dash, Threepio’ya.</p>

    <p class="normal">“Tamam! Çekildim!”</p>

    <p class="normal">Dash, Threepio’yu kenara itip koltuğa yerleşti. Elleri hemen kontroller üzerinde gezinmeye başladı.</p>

    <p class="normal">Threepio yardımcı pilot koltuğuna düşerken Artoo da deli gibi bağırıyordu.</p>

    <p class="normal">“Bu kadar kaba olmanıza gerek yok, Efendi Dash!”</p>

    <p class="normal">Altlarında derinlerden gelen bir uğultu duyuldu. Falcon titredi.</p>

    <p class="normal">“Hadi, Dash,” diye bağırdı Lando.</p>

    <p class="normal">Luke ekranlara baktı ve böyle kritik bir anda bile bir şey fark etti.</p>

    <p class="normal">Paraplanörlerden biri gitmişti.</p>

    <p class="normal">Gemi sarsıldı, titredi ve kaymaya başladı... yükseldi...</p>

    <p class="normal">“Haydi! Haydi!”</p>

    <p class="normal">Millenium Falcon dönüp uzaklaştı. Falcon’un ayrılmasıyla birlikte de titreyen binayla birlikte iniş pisti de alçalmaya başladı, sanki kumdan bir kalenin temeline tekme atılmıştı. Dumanlar yükseldi; sanki yaş odundan kocaman bir çivi çıkarılıyormuş gibi bir ses kulakları tırmaladı. Alevler göğe yükseldi. Devasa elektronik parçalar farklı renklerde kıvılcımlar saçarak parçalandı. Her şey patlıyor ve şarapnelleri her yana saçılıyordu. Gemi bu etkiyle titredi...</p>

    <p class="normal">Dash motorlara yüklendi ve gemi ileri atıldı-</p>

    <p class="normal">Altlarında Black Sun’ın lideri Xizor’un kalesinin enkazı alevler içerisindeydi.</p>

    <p class="normal">Bu sefer Lando bile alaycı bir şeyler söylemedi.</p>

    <p class="normal">Kalabalık kokpite gelen Leia da diğerlerine katıldı.</p>

    <p class="normal">“Hemen gidelim buradan,” dedi Luke. “Gösteri zamanı değil. Kaçabildiğin kadar hızlı kaç.”</p>

    <p class="normal">“Tamamdır,” dedi Dash.</p>

    <p class="normal">Threepio düştüğü yerden kalktı. “Gayet iyi uçtuğumu sanıyordum,” dedi.</p>

    <p class="normal">Hepsi birden dönüp droide baktı.</p>

    <p class="normal">“Fakat yakın zaman içerisinde tekrar yapmak zorunda kalmayı istemem,” diye de ekledi.</p>

    <p class="normal">Luke başını iki yana sallayıp gülümsedi.</p>

    <p class="normal">Hepsinin sinirleri boşalmıştı ve birkaç saniye içerisinde Threepio ve Artoo dışındakilerin hepsi gülmeye başladı.</p>

    <p class="normal">“Bu kadar komik olan ne?” diye sordu Threepio.</p>

    <p class="normal">Daha da güldüler. Başarmışlardı ve artık güvendelerdi.</p>

    <p class="normal">Hemen hemen. Neyse yine de işin zor kısmı bitmişti.</p>
  </div>

  <div class="calibre1" id="calibre_pb_91"></div>
</body>
</html>
