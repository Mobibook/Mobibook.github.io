<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_14">13</h1>

    <p class="normal">Artoo, Luke’a doğru çatırdayan bir elektrik dalgası gönderdi. Tatooine’in çölünün sabah havası iki metre uzunluğundaki bu elektrik arkıyla cızırdadı.</p>

    <p class="normal">Kendisini Güç’e teslim etmiş olan Luke ise çoktan ışın kılıcıyla kendisine doğru gelen elektriği durdurmuştu. Enerji zararsızca kılıcın üzerinde sönüp gitti.</p>

    <p class="normal">“Çok basit,” dedi.</p>

    <p class="normal">Artoo mırıldadı.</p>

    <p class="normal">“Biliyorum, Darth Vader olmaman senin suçun değil.”</p>

    <p class="normal">Artoo’nun elektropodundaki kapasitörün şarj olması birkaç saniye sürmüştü ve kısa sürede tekrar elektrik göndermeye hazır hale geldi. Güç’ü kullanarak bu mavi ışığı yansıtmak kolaydı; Güç olmasa iyi bir çarpılırdı çünkü elektrikten kaçmasının başka bir yolu yoktu.</p>

    <p class="normal">Tamamen tehlikesiz de değildi. Elektrik yükü saçlarını dimdik yapıyor ve az da olsa gıdıklıyordu ama iki yüz bin volt olsa bile amperi yeterince yüksek olmadığı için su gölünün içinde olmadığı müddetçe ciddi bir zarar verdirmezdi.</p>

    <p class="normal">Bu çölde bir su gölü bulmak ise apayrı bir konuydu.</p>

    <p class="normal">Luke uzaktan bir dron sesi duydu. Ses başta belli belirsizdi ama gittikçe yükselmişti. Döndü ve çöle doğru baktı –</p>

    <p class="normal">Bzzzhhtttt!</p>

    <p class="normal">Luke bir metre zıpladı ve sırtını ovuşturdu. “Hey!”</p>

    <p class="normal">Artoo bir ses çıkardı ki Luke herhalde bu onun gülmesidir diye düşündü.</p>

    <p class="normal">“Hiç de komik değil.”</p>

    <p class="normal">Artoo ıslık çalıp öterek bir şeyler söyledi.</p>

    <p class="normal">“Tamam, sana bitti demedim ama dönüp diğer tarafa baktığımı gördün, değil mi?”</p>

    <p class="normal">Artoo muhtemelen aşağılayıcı bir şeyler söyledi.</p>

    <p class="normal">“Konuş bakalım, yağlanmaya ihtiyacın olduğu zaman sana bu sözlerini hatırlatırım.”</p>

    <p class="normal">Artoo rampada aşağı yukarı giderek söylendi.</p>

    <p class="normal">Üstat Yoda olsa şimdi başını sallıyor olurdu. Luke’un Güç üzerindeki kontrolü buraya kadardı. Konsantrasyondaki en ufak bir eksik ve puf! Her şey gidiyordu.</p>

    <p class="normal">Luke, küçük droidle olan tartışmasını sona erdirdi. Ses gittikçe artıyor ve gelen her neyse kaldırdığı tozu görebiliyordu. Motorlar.</p>

    <p class="normal">Birileri ona doğru geliyordu ve anlaşılan bayağı da kalabalıktılar.</p>

    <p class="normal">“Saklansak iyi olacak,” dedi Luke. “İçeri geç, Artoo.”</p>

    <p class="normal">Artoo eve saklanırken Luke da bir kum tümseğinin arkasına geçip çömeldi. Gördüğü her şeyden kaçıp saklanacak da değildi ya. Durup neler olduğunu görmesi gerekiyordu.</p>

    <p class="normal">Motorların gürültüsü iyice yakınlaştığında Luke nihayet sesin kaynağını gördü: swoop’lar.</p>

    <p class="normal">Swoop’lar uzun, meyilli ve kaldırıcılarla çalışan araçlardı ve önlerinde sabana benzer bir alet bulunurdu. İki kişilik araçlardı, hızlıydılar, manevra kabiliyletleri yüksek olduğu kadar kontrolleri de zordu. Koltukları ve kontrolleri olan büyük motorlardan başka bir şey değillerdi ve büyük kaldırıcılarla turboiticilerin karışımı sonucunda ortaya hızlı, kaba ve gürültücü bir araç çıkmıştı. Tam teçhizatlı bir swoop’la kıyaslandığında bir speederbike çocuk oyuncağı gibi kalırdı. Çoğu kişi için bu araçlar sadece suçluların kullandığı kanunsuzluğun sembolü şeylerdi. Nova Demons ve Dark Star Hellions gibileri herkesçe tanınırdı. Swoop’larıyla dans etmek hariç her şeyi yapabilirlerdi. Baharat ve silah kaçırır, yeraltı dünyasının her türlü işlerini halleder ve genelde her nereye giderlerse çok can yakarlardı.</p>

    <p class="normal">Tabii ki swoop kullanan herkes serseri değildi.</p>

    <p class="normal">Gençken kendisi de ödünç aldığı bir swoop’la kanyonlarda ve gece yol devriyelerinin seyrek olduğu zamanlarda da Mos Eisley’nin caddelerinde dolaşmıştı.</p>

    <p class="normal">Mesele swoop kullanan bu tiplerin burada ne işi olduğuydu? İki yüz kilometre içindeki tek kişiydi. Acaba kaybolmuşlar mıydı?</p>

    <p class="normal">Buna pek ihtimal vermiyordu.</p>

    <p class="normal">Hayır, göründüğü kadarıyla birileri onu görmeye geliyordu.</p>

    <p class="normal">Ona iyi günler dilemek için geldiklerini de hiç zannetmiyordu. Neyse zaten ışın kılıcını doğru düzgün test edememişti. Gördüğü kadarıyla da test kendi ayağıyla geliyordu.</p>

    <p class="normal">Luke yaklaşıp Ben’in evinin etrafında dönmeye başlayan swoop’ların üzerindeki armalara baktı. Bir düzineydiler ve tamamı koruyucu gözlükler ve başlıklar giymişti ama giydikleri uçuş takımları farklıydı. Bazıları mavi neocel’ler, bazıları da turuncu ve kahverengi giyinmişti; birinin üzerindeki kıyafetin kolları yeşil ve kabarıktı; diğeri spor ve bantha derisinden kıyafetler giymişti. Kalanı da sıradan işçi tulumları giyiyordu.</p>

    <p class="normal">Hepsinin ceketinde aynı arma işlenmişti – Luke ne olduğunu bilmese de hiç de yabancı gelmemişti.</p>

    <p class="normal">Hepsinin silahı vardı.</p>

    <p class="normal">Zannettiği kadar iyi gizlenememişti anlaşılan. İçlerinden biri onu görüp silahını çekti ve ateş etmeye başladı. Onu geçip giden lazerler isabet ettikleri yerdeki kumu cama çevirdiler.</p>

    <p class="normal">Ateş ıska geçse de buraya onu yakalamaya gelmediklerini göstermişti.</p>

    <p class="normal">İçlerinden birinin şöyle bağırdığını duydu. “Şu yerden bitmeyi Bespin’e uçuralım, millet.”</p>

    <p class="normal">Luke aceleyle saklanacak daha iyi bir yer aradı. Ateşin büyük kısmını engelleyebilecek birkaç büyük kaya parçası vardı. Koştu, tabancası evdeydi ve yanında sadece ışın kılıcı vardı ve bire karşı on iki kişiydi. Daha iyi günleri de olmuştu. Onlardan koşarak kaçamazdı. Saklanacak fazla bir yer de yoktu.</p>

    <p class="normal">Onu neden öldürmek istiyorlardı? Onları kim göndermişti?</p>

    <p class="normal">Bunları öğrenmek istiyordu ama hayatta kalmak da istiyordu.</p>

    <p class="normal">Motorlar gürledi. Kaldırıcıların titreşimi yeri salladı. Ses o kadar güçlüydü ki başına ağrılar girmişti. Sürekli bir şeyler dediklerini görebiliyor ama ne dediklerini duyamıyordu.</p>

    <p class="normal">Tamam, Luke. Bir şeyler düşün.</p>

    <p class="normal">Swoop binicileri bağırarak ona ateş etmeye devam ettiler. Atışların çoğu yakınından bile geçmiyordu ve kalanlarını da rahatlıkla kendi yetenekleriyle savuşturmayı başarmıştı. Kendisini Güç’e teslim etmeyi denese de başaramadı. On iki adam tepesine çullanmışken konsantre olabilmek zordu.</p>

    <p class="normal">Adamlardan ikisi ateş ederek ona doğru geldiler. Atışları bir metre yakınına bile düşmemişti. Neyse ki swoop’lar çok toz kaldırmış ve bu toz dumanı etraflarını yarı saydam bir perde gibi kuşatmıştı.</p>

    <p class="normal">Luke zıpladı ve elinde parıldayan yeşil kılıcını savurdu.</p>

    <p class="normal">Arkasından bir çarpışma sesi geldi. Luke dönüp baktığında iki swoop’un birbirine çarptığını gördü. Birisi dönüp kayalara bindirdi, binicisi son anda atlamıştı. Diğeri yere çakılıp kaldı, hasarlıydı ama muhtemelen hâlâ işe yarardı. Ateş edemez ve uçamazlardı. Bu da onun için yeterliydi.</p>

    <p class="normal">Solundan gelen bir kükremeyi duyan Luke döndü.</p>

    <p class="normal">Araçlardan biri yaklaşıyordu; sürücünün elinde dev bir baltayı andıran bir şey vardı!</p>

    <p class="normal">Daha yakından gelen başka bir motor sesi daha duydu. Luke gardını alıp ikinci gelen araca kılıcını savururmuş gibi yapıp sürücüye bir tekme geçirdi.</p>

    <p class="normal">Luke’un tekmesiyle sürücü swoop’tan uçtu. Aracın türbinleri durmuş ama kaldırıcıları çalışmaya devam etmişti. Luke hızı kesilen araca atlayıp direksiyonunu tuttu ve gaz verdi.</p>

    <p class="normal">Şimdi şansı biraz daha artmıştı. Ama şansına bu kadar güvenmek yerine idareyi eline alsa hiç fena olmayacaktı.</p>

    <p class="normal">Biraz gaz verip döndü ve tıpkı gençken yaptığı gibi ortalığı toza dumana boğdu. Aracı baltalı şöförün aracına çevirdi ve gazı kökledi.</p>

    <p class="normal">Neredeyse yüksek hızdan dolayı yerinden uçuyordu, güçlükle tutundu.</p>

    <p class="normal">Bunun ne kadar eğlenceli olduğunu neredeyse unutmuştu.</p>

    <p class="normal">Baltalı sürücünün silahı Luke’un ışın kılıcıyla çarpışınca dağıldı. Luke gaz verdi, döndü ve uzaklaştı. Luke’a en yakın olan diğer sürücü kabarık yeşil kıyafet giymiş olandı. Tam gaz giden bir swoop’la ona yetişmesi hiç de zor olmadı.</p>

    <p class="normal">Yeşilli onun geldiğini görüp de çeteden biri olmadığını anlayana kadar iş işten geçmişti. Dönmeye çalışsa da o daha bir şey yapamadan Luke sağ motor kontrol kablosunu kesti. Sağ motor durup diğeri çalışmaya devam edince araç kendi etrafında dönmeye başladı. Luke güvenle geçip giderken deli gibi dönen araç diğerlerinden birinin önüne çıktı. İki aracın birbirine girmesini izleyen metal ve plastik yağmurunun ardından ikisi de yere yapıştı.</p>

    <p class="normal">Fena değildi. Üçü gitmiş dokuzu kalmıştı. Umduğundan iyi gidiyordu.</p>

    <p class="normal">Lider, Luke’u görüp diğerlerine eliyle işaret etti. Dağılmış olan araçlar bir araya geldiler. Luke swoop’uyla geniş bir daire çizip hızını arttırdı. Şu bebeği birkaç yüz metre daha götürüp kumları bir aşabilse onunla yarış hızına bile yükselebilirdi. Birkaç dakikada Beggar Kanyonu’na varabilirdi. Kendi T-16’sıyla oranın her karışını gezmişti; orada onu takip etmeleri mümkün değildi. Her birinin aracını tek tek imha edip bütün çeteyi ele geçirebilirdi!</p>

    <p class="normal">Aracın direksiyonuna asılı fazladan bir gözlük gördü. Işın kılıcını beline asıp gözlükleri aldı ve taktı. Bunlar şarttı çünkü art yakıcıları ateşlediğinde bir swoop’un hızı saatte 600 km’ye kadar çıkabilirdi. Aracın sahibinin aracının bakımını düzenli yapmış olmasını diledi.</p>

    <p class="normal">Beggar Kanyonu, ben geliyorum.</p>

    <p class="normal">Beggar Kanyonu aslında birbirine bağlı birkaç kanyondan ibaretti. Çok önceleri Tatooine’de su boldu ve büyük bölümü de nehir olarak akardı. Beggar Kanyonu en az üç faklı nehirin ürünüydü. Milyonlarca yıl boyunca, nehir, rüzgar, yağmur ve güneş el ele vermiş bu derin çetrefilli kayalık vadiyi meydana getirmişti.</p>

    <p class="normal">Luke bu kanyonlarda en son uçtuğundan beri bayağı zaman geçmişti. Ama son ziyaretinden beri bir değişiklik olmamıştı. O ve kendisi gibi birkaç yarışçı burada zararsız lazer ışınlarıyla savaş oyunları oynarlardı. Ayrıca boyu üç metreyi bulan ama hareket halindeyken basit silahlarla vurması çok güç olan womp sıçanlarını avlamak için de buraya gelirdi.</p>

    <p class="normal">Kanyona girdiğinde swoop sürüsü de hâlâ peşinden geliyordu. Ona yüz metre kadar yaklaşabilmiş olan biri hariç diğerleri gerideydi. Diğerleri önde giden bu mavi giysili sürücünün sadece birkaç yüz metre gerisindeydiler.</p>

    <p class="normal">Luke sırıttı. Bakalım benim bahçemde oynamak nasıl olacak?</p>

    <p class="normal">Main Avenue olarak adlandırılan yol sağa keskin bir dönüş yapmadan önce iki kilometre kadar dümdüz uzanıyordu. Ölü Adamların Virajı demişlerdi oraya haklı olarak. Viraja yaklaşınca Luke hızını azalttı. Eğer hızı fazla olsa kayalıklara yapışıp dümdüz olacağını biliyordu.</p>

    <p class="normal">Sağa sert bir dönüş için motor gücünü ayarladı. Swoop hafif sola kayarak titredi; ardından iticilerin güç kazanmasıyla yeniden düz gitmeye başladı.</p>

    <p class="normal">Çocuk oyuncağı.</p>

    <p class="normal">Kanyonu bilmeyen peşindeki sürücü yavaşlamamıştı.</p>

    <p class="normal">Luke’un arkasından gelen gümbürtü sürücünün virajı alamayıp kayalıklara bindirdiğinin işaretiydi. Yakıt hücreleri patlamış ve parlak sarı ve turuncu bir alev gökyüzüne yükselmişti.</p>

    <p class="normal">Bunu düşünecek zamanı yoktu, diğer bir viraja yaklaşıyordu. Uzun bir zikzak sola, sağa sonra yine sola, ardından da yolun tam ortasında gitmesi gerekiyordu çünkü yol ileride daralacaktı. Arkasından gelenleri göremiyordu ama yakalamak istiyorlarsa oralarda bir yerlerde oldukları kesindi. Onu görmek için yükselebilirlerdi ama bunu yapmak için çok yükselmeleri gerekirdi ki bu sefer de onu ellerinden kaçırırlardı. Üstelik bu kadar yükseldiklerinde bir çıkıntının altına saklanarak gözden kaybolması fırsatını da ona tanırlardı.</p>

    <p class="normal">Dördü gitmiş sekizi kalmıştı.</p>

    <p class="normal">Birkaç saniye sonra Luke aynadan ardında beliren gri üniformalı sürücüyü gördü.</p>

    <p class="normal">Bu kadar hızlı gelebildiğinde göre ya çok iyiydi ya da çok aptal.</p>

    <p class="normal">Grili yaklaştı. Aralarında altmış yetmiş metre kalmıştı.</p>

    <p class="normal">İğne deliğinden ipliği geçirmenin vakti gelmişti. Orada tam önlerindeydi. İğne deliği, önlerinde üzerinden kaya parçalarının sarktığı dar bir geçişti.</p>

    <p class="normal">Luke turbojetleri kökledi. Geçitten geçti. O kadar yakındı ki bir kaya parçası ceketinin ucunu yırtmıştı.</p>

    <p class="normal">Luke’un peşindeki grili de aynı ümitle geçide daldı ama başaramadı.</p>

    <p class="normal">Bumm...</p>

    <p class="normal">Diğerleri hâlâ peşindeydi ve durumu hâlâ eşitleyememişti. Uzun bir öğleden sonra olacaktı. Ya da kısa...</p>

    <p class="normal">Keskin bir dönüş yaparken Luke bir bağırış duydu. “Birisi yardıma gelmiş! Bu işin sonu iyi değil! Toz olalım.”</p>

    <p class="normal">Ne? Yardım mı?</p>

    <p class="normal">Luke omzu üzerinden geriye baktı.</p>

    <p class="normal">Motorları durmuş bir swoop serbest şekilde düşüyordu. Aracın üzerindeki adam siyah giymişti, başında bir uçuş başlığı ve polarize gözlüğü vardı. Sağ elinde de bir silah tutuyordu. Swoop kullananlara ateş ediyordu.</p>

    <p class="normal">Eğer swoop’daki bu adam kısa sürede aracını çalıştırmazsa ondan geriye muhtemelen bir krater kalacaktı. Düşmekte olan swoop bir anda motorlarını çalıştırdı, hâlâ düşüyordu ama daha yavaş.</p>

    <p class="normal">Kaldırıcılarını zamanında çalıştıramayacak gibi görünüyordu.</p>

    <p class="normal">Durmadan ateş ediyor, ıska geçse de swoop’ların dağılmasına neden oluyordu. Kimdi bu?</p>

    <p class="normal">Yere çakılmasına çok az kalmıştı ki araç havada durdu, kıpırdamadan.</p>

    <p class="normal">İşte uçmak buna denir.</p>

    <p class="normal">Diğer swoop’lar uzaklaştı. Yabancı bir süre sonra durmuş olanları izleyen Luke’un yanına geldi.</p>

    <p class="normal">Adam yüz koruyucusu ve başlığını çıkardı.</p>

    <p class="normal">Dash Rendar!</p>

    <p class="normal">“Burada ne işin var?“ dedi Luke.</p>

    <p class="normal">Dash omuz silkti. “Swoop zibidilerinden seni koruyordum gibi geldi bana.”</p>

    <p class="normal">“Ne sorduğumu biliyorsun. Neden buradasın?” Luke yerde yatan saldırganlara baktı. “Hımm?”</p>

    <p class="normal">“Mesele şu. Leia –hani şu güzel olan– geri dönene kadar sana göz kulak olmamı istedi gibi bir şey.”</p>

    <p class="normal">“Ne?”</p>

    <p class="normal">“Rahat ol. Abartma.”</p>

    <p class="normal">“Dinle birader. Benim bakıcıya ihtiyacım yok.”</p>

    <p class="normal">“Tabii ya bu it kopuğu kendi başına da hallederdin herhalde?”</p>

    <p class="normal">“Fena da gitmiyordum hani.”</p>

    <p class="normal">“Haklısın iyi gidiyordun ama sonunda kaybedecektin.”</p>

    <p class="normal">Luke elinden geldiğince kızgınlığını gizlemeye çalıştı. Bu kendini beğenmiş herifi sevmemişti ama haklıydı. Buradan tek başına sağ çıkması gerçekten de çok güçtü. Hoşuna gitse de gitmese de Dash hayatını kurtarmıştı.</p>

    <p class="normal">“Teşekkürler,” diye mırıldandı.</p>

    <p class="normal">“Afedersin. Ne dediğini duyamadım.”</p>

    <p class="normal">“Tamam, sen de gelme üzerime, Dash.”</p>

    <p class="normal">Yaşlı adam güldü.</p>

    <p class="normal">Leia geri döndüğü zaman ona bir çift lafı olacaktı. Ne kadar ondan hoşlansa, her ne kadar onun gördüğü en sert ve güzel kadın olduğunu düşünse de o kim oluyordu da bu herifi kendisine göz kulak olması için gönderebiliyordu. Bir de bunu yapması için Dash’e para da ödemiş olmalıydı – çünkü Dash hayrına iş yapacak tipte bir adam değildi.</p>

    <p class="normal">Dash bir şey dedi ve Luke bir anda düşüncelerinden sıyrıldı. “Ne?”</p>

    <p class="normal">“Dedim ki dövmelerini gördün mü? Bu çete Jabba için çalışıyor.”</p>

    <p class="normal">Luke baktı. Bu Jabba’nın adamlarının işaretiydi.</p>

    <p class="normal">Dash devam etti, “Mos Eisley’deydim, etrafta dolanırken kulağıma geldi. Seni öldürme emri almışlar.”</p>

    <p class="normal">Evet, o da bunu tecrübe ederek anlamıştı ve tekrar Dash’in söylediklerini dinlemeye başladı.</p>

    <p class="normal">“...anlaşılan Vader artık senin bir numaralı hayranın değil.”</p>

    <p class="normal">“Zaten hiç olmamıştı. Bunların arkasındaki oysa tabii.”</p>

    <p class="normal">O muydu? Luke başını iki yana salladı. Hâlâ bir anlam veremiyordu.</p>
  </div>

  <div class="calibre1" id="calibre_pb_30"></div>
</body>
</html>
