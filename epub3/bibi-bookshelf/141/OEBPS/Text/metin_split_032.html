<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_29">28</h1>

    <p class="normal">Xizor dudaklarını Leia’nın çıplak omuzlarına kondurdu ve onun zevkten titrediğini gördü. Artık elindeydi. Ruhunu olmasa da bedenini ona teslim etmesi an meselesiydi. Bu kadar kolay olması onu biraz hayal kırıklığına uğratmıştı ama neyse. Hiç yoktan iyiydi.</p>

    <p class="normal">Elbisesinin kopçasına uzandı...</p>

    <p class="normal">Bir anda kapı çalınmaya başladı.</p>

    <p class="normal">Ne-? Bu ne cüret?</p>

    <p class="normal">Leia sıçradı ve hemen ondan uzaklaştı, toparlanıp elbisesini düzeltti. Nefes nefeseydi ve yüzü kıpkırmızı olmuştu.</p>

    <p class="normal">Birisi dışarıda tüm gücüyle bağırıyordu. Kapıyı daha şiddetli çalmaya başladı.</p>

    <p class="normal">Bu baş belası Wookiee! Ne halt ediyordu burada? Howzmin buraya gelmesine nasıl izin vermişti?</p>

    <p class="normal">Telaşlanan Leia dedi ki, “Ne istediğine baksam iyi olacak.”</p>

    <p class="normal">“Sen kal. Ben ondan kurtulurum.” Xizor yerinden kalktı.</p>

    <p class="normal">“Hayır. Ben hallederim.”</p>

    <p class="normal">Xizor gülümsedi. Kendisini istediğini biliyordu. “Nasıl istersen.”</p>

    <p class="normal">Ayağa kalkışını izledi. Kapıya doğru giderken hafifçe sendelemişti. Bu sadece geçici bir durumdu. Leia Wookiee’yi defedecek ve ona dönecekti. Bir kez bu kadını etkisi altına aldı mı artık ebediyen onun etkisinden kurtulamayacaktı.</p>

    <p class="normal">Leia kapının düğmesine dokundu –Xizor kilitlemişti- ve kapı yana doğru açıldı.</p>

    <p class="normal">Wookiee ona veryansın etti. Xizor onun lisanını çok iyi bilmiyordu ama bu kürklü devin dediklerini anlaması çok zor olmamıştı. Derhal Leia’nın kendisiyle gelmesini istiyordu.</p>

    <p class="normal">“Ben tam da bir... konuşmanın ortasındaydım,” dedi Leia. “Bekleyemez mi?”</p>

    <p class="normal">Xizor gülümsedi.</p>

    <p class="normal">Wookiee bir şeyler daha anlattı. Belki de göründüğünden daha zekiydi; tam olarak ne olduğunu bilmese de bir şeyler döndüğünün farkındaydı. Kapıda duran herhangi bir insan olsa neler olduğunu sadece Leia’ya bakarak kolayca anlayabilirdi.</p>

    <p class="normal">Leia döndü ve Xizor’a baktı. “Sinirli görünüyor,” dedi. “Gidip ne istediğine baksam iyi olacak.”</p>

    <p class="normal">Artık kontrolü altına girmişti ve bu andan itibaren Xizor, Leia’yla istediği her şeyi yapabilirdi. Aklına ona kapıyı kapattırıp yanına giderek elbisesini çıkarma fikri geldi. Ama hayır. Gücünü bu kadar abartmasa iyi olurdu. “Nasıl istersen. Ben buradayım.” Kasıtlı bir şekilde bir süre durdu. “Bir süre daha.” Eğer acele etmezse onu kaybedebileceği endişesini yaşamasını istemişti. Biraz zalimce görülse de otoritesinin bir göstergesiydi. Döndüğünde burada olmayabilirim, bu riske girer misin?</p>

    <p class="normal">“Ben-ben-” sustu. Sanki etkisinden kurtulmak istermiş gibi başını salladı.</p>

    <p class="normal">Benim biyolojik sihrimden bu kadar kolay sıyrılamazsın, küçük hanım.</p>

    <p class="normal">Gidişini izledi.</p>

    <p class="normal">Geri gelecekti.</p>

    <p class="normal">. . .</p>
  </div>

  <div class="calibre1" id="calibre_pb_62"></div>
</body>
</html>
