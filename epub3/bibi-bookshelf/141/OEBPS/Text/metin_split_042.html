<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">“Sıra dışı bir şey yok. Her zamankinden daha tehlikeli bir durum görünmüyor.”</p>

    <p class="normal">Başını salladı. Bir an durdu ve dedi ki, “Onu buraya davet ettim.” Manzarayı işaret etti. “Reddetti.”</p>

    <p class="normal">Bir an durdu, Guri genelde konuşmaya başlamadan önce bu kadar beklemezdi. Dedi ki, “Feromonlarınız onun iradesini kırmaya yetmedi; bu daha önce olmamıştı.”</p>

    <p class="normal">“Bunu ben de fark ettim. Teşekkürler.”</p>

    <p class="normal">“Bu başarısızlık onu daha da çekici yaptı.”</p>

    <p class="normal">“Senin görüşün nedir?” dedi Xizor.</p>

    <p class="normal">“Kişi elde edemediği şeyi daha çok ister. Size direndikçe çekiciliği daha da artacaktır. Ne kadar karşı koyarsa onu o kadar çok isteyeceksiniz. Bu artık bir irade yarışına dönüştü.”</p>

    <p class="normal">Xizor gülümsedi. “Kesinlikle. Ama bu yarışı sonunda ben kazanacağım.”</p>

    <p class="normal">Guri bir şey söylemedi.</p>

    <p class="normal">“Şüphen mi var?”</p>

    <p class="normal">“Daha önce hiç başarısız olmamıştınız.”</p>

    <p class="normal">Tam bir cevap değildi ama yeterliydi. “Ve sen benim asla uyumayan muhafızım, bunu uygun bulmuyorsun.”</p>

    <p class="normal">“Bir kişi ne kadar zeki ve sadıksa tehdit edildiğinde de o kadar tehlikeli olur.”</p>

    <p class="normal">Xizor hiç durmayan araç trafiğine baktı. Araçların ışıkları neredeyse aralıksız bir ışık seline dönüşüyordu.</p>

    <p class="normal">Dedi ki, “Tüm varlıklar şunu bilmelidir. Yaşamın büyük bölümü dengini bulma arayışından ibarettir. Sana benzeyenler vardır ama hiçbiri senin gibi değildir. Sen de yapılmış olan diğer HRD’lerden daha üstünsün.”</p>

    <p class="normal">“Evet,” dedi.</p>

    <p class="normal">“Peki senin seviyende hareket edebilen, hisseden ve düşünebilen biriyle karşılaşmak istemez misin? Sana denk birisiyle?”</p>

    <p class="normal">“Pek değil. Bunun amacı nedir ki? Benden daha üstün ya da benden daha zayıf. Bu benim işlevlerimi değiştirmez ki.”</p>

    <p class="normal">Gökyüzündeki ışık gösterisinden gözlerini çevirip ona baktı. “Yine de seni sana daha layık işlere göndermemi istiyorsun.”</p>

    <p class="normal">“Tabii ki.”</p>

    <p class="normal">“Aynı şey. Seni yenebilecek biriyle mücadele etmek tehlikelidir. Hele uykunda seni öldürebilecek birini eş olarak seçmek çok daha tehlikelidir; yine de ihtimaller... çok çeşitli.”</p>

    <p class="normal">“Milyarlarca kadın var, çok daha güzelleri, sadıkları ve beceriklileri bulabilirim,” diye devam etti. “Belki üç özelliği de taşıyanı. Ama bu benim elde etmek istediğim ve elde edeceğim kadındır.”</p>

    <p class="normal">Guri bir kez başını salladı. “Bu yüzden moonglow yiyorsunuz.”</p>

    <p class="normal">Xizor ona baktı. Guri bir ölçüde de olsa anlamıştı. Başını salladı. “Onu elde edip de ondan sıkıldıktan sonra onu ortadan kaldırmana izin vereceğim.”</p>

    <p class="normal">“Onu elde etmenizden sonra.“</p>

    <p class="normal">Xizor gülümsedi. Demese de “eğer yapabilirseniz,” imasını anlamıştı.</p>

    <p class="normal">Guri gittikten sonra gökyüzünü izlemeye devam etti. Pek çok insan ömür boyu birlikte yaşayabileceği bir eş bulma düşüncesiyle heyecana kapılırdı. Ama o pek çok insan gibi değildi. O da Guri gibi eşsizdi. Leia’nın tadına bakmak için ne kadar gerekirse bekleyecek ardından da hevesini alıp onunla işini bitirecekti. Aradığı eş modeline yakın olsa da yeterince uygun değildi.</p>

    <p class="normal">Galaksi de böyle birisini bulabileceğine artık inanmıyordu. Kısacası o herkesten üstündü.</p>

    <p class="normal">Bunu yaşayarak öğrenmişti.</p>

    <p class="normal">“Threepio?”</p>

    <p class="normal">“Evet, Efendi Luke?”</p>

    <p class="normal">“Gemide her şey yolunda mı?”</p>

    <p class="normal">Kısa bir sessizlik oldu. Luke telsizi elinde evirip çevirdi.</p>

    <p class="normal">Threepio’nun sesi telsizden tiz geliyordu. “Gemide evet. Fakat Artoo gizli operasyon kanalındaki bazı konuşmaları dinledi. Anlaşılan bölgede arama timleri varmış. Bir Corellian yük gemisini arıyorlar.”</p>

    <p class="normal">Luke telsize baktı. “Hmmm. Tamam. Gözünüzü açık tutun. Birini görürseniz beni arayın.”</p>

    <p class="normal">“Söylediğiniz gibi Efendim, derhal,” dedi Threepio.</p>

    <p class="normal">Luke dudaklarını ısırdı. Kanalizasyona girmek üzerelerdi. Daha fazla probleme ihtiyacı yoktu.</p>

    <p class="normal">Vader kalesinin balkonunda akşamın serin esintisinden etkilenmeden duruyordu. Güç’ü kulanarak Luke’a erişmeye çalışmış ama başaramamıştı. Tabii ki Luke’tu? Başka kim olabilirdi ki? Ve hepsinden önemlisi Luke’un İmparatorluk Merkezi’nde ne işi vardı?</p>

    <p class="normal">Vader’a meydan okumaya mı gelmişti? Asilerce İmparator’a saldırmak için mi gönderilmişti? İmparatorluk savaş gemileri bir Asi filosunu rahatlıkla durdurabilirdi ama onlar ancak büyük hedefleri engelleyebilirdi. Küçük bir gemideki kararlı bir pilot kolayca bu savunma ağında bir açık bulabilirdi.</p>

    <p class="normal">Sorun ne, oğlum? Neden buraya geldin? Sesime kulak ver, nerede olduğunu bildir ve derhal yanına geleyim.</p>

    <p class="normal">Luke çağrısını duymuşsa bile cevap vermemişti.</p>

    <p class="normal">“Lord Vader,” diye bir ses geldi arkadan. Döndü. Xizor’la ilgili bilgiyi kendisine sağlayan küçük adam orada duruyordu. Vader bu adam gelir gelmez kendisiyle görüşmesine izin verilmesi için emir vermişti.</p>

    <p class="normal">“Benim için bir şey mi var?”</p>

    <p class="normal">“Evet, Lordum. İmha edilmiş olması gereken Falleen’lerle ilgili gezegen dosyalarını ele geçirdik.”</p>

    <p class="normal">“Bu beni neden ilgilendirsin?”</p>

    <p class="normal">“Dosyalar Prens Xizor’un ailesiyle ilgili bilgileri de ihtiva ediyor. Babası oradaki küçük bir ulusun kralıymış.”</p>

    <p class="normal">Vader kaşlarını çattı. “Babasının kraliyet mensubu olduğunu biliyorum. Fakat bildiğim kadarıyla Prens Xizor küçük yaşta yetim kalmıştı.”</p>

    <p class="normal">“Gerçek biraz farklı, Lordum. Falleeenler üzerinde yapılan ve kötü biten on yıl önceki deneyi hatırlarsınız.”</p>

    <p class="normal">“Hatırlıyorum.”</p>

    <p class="normal">“Sterilize sürecinde bazı İmparatorluk vatandaşları hayatını kaybetmişti.”</p>

    <p class="normal">“Üzücü bir kaza.”</p>

    <p class="normal">Küçük adam kemerindeki bir düğmeye dokundu. Onunla Vader’ın arasında bir hologram belirdi. Sekiz Falleen’in aile resmine benziyordu. Vader onlara baktı. Birbirlerine belirgin ölçüde benziyorlardı -ama. Bunlardan biri Xizor’du. Aynısıydı, sadece daha gençti. Söylemesi güçtü; Falleenler çok yavaş yaşlanırdı, uzun ömürlü bir türdüler.</p>

    <p class="normal">“Prens Xizor’un ailesi,” dedi küçük adam. “Tamamı laboratuvardan kaçan mutant bakterinin yok edilmesi sırasında öldürüldüler.”</p>

    <p class="normal">Vader’ın zihninde birden bir ışık yandı. Bu çok şeyi açıklıyordu. Xizor, Vader’ı sadece İmparator’un desteğini kazanmada bir rakip olarak değil, yapmak istediği şeyin önünde de bir engel olarak görüyordu.</p>

    <p class="normal">Bu kişiseldi.</p>

    <p class="normal">“Bu olayın kayıtları nasıl ortadan kaldırılmış?”</p>

    <p class="normal">Küçük adam başını iki yana salladı. “Bilmiyoruz. Bir nedenle Xizor’un ailesiyle ilgili tüm bilgiler ortadan kaybolmuş, şehrin ortadan kaldırılmasından kısa süre sonra.”</p>

    <p class="normal">Bu projenin başında Darth Vader vardı. Xizor onu ailesinin ölümünün sorumlusu olarak görüyor olmalıydı. Şimdi de Luke’u –Vader’ın oğlunu- öldürmek istiyordu. Sadece İmparator’un karşısında küçük düşmesi için değil, aynı zamanda da intikamını almak için.</p>

    <p class="normal">Mantıklıydı. Xizor, Black Sun’ı kullanarak bu kayıtları kolaylıkla ortadan kaldırabilirdi. O bir Falleen’di ve sabırlıydı. İntikam güzel bir şarap gibidir, diyen de bir Falleen değil miydi? Mükemmel hale gelmesi için zaman geçmesi gerekirdi. Onlar soğukkanlı sürüngenlerdi; istedikleri şeye ulaşmak için uzun süre bekleyebilirlerdi.</p>

    <p class="normal">O da bekliyordu.</p>

    <p class="normal">“Bir kez daha bana çok iyi hizmet ettin,” dedi Vader.</p>

    <p class="normal">“Bu proje sona erdiğinde minnettarlığımın bir ifadesi olarak artık para sorunu yaşamayacaksın.”</p>

    <p class="normal">Küçük adam eğilerek selam verdi. “Lordum.”</p>

    <p class="normal">Vader eliyle çıkmasını işaret etti. Düşünmesi gereken şeyler vardı.</p>

    <p class="normal">Yapması gereken şeyler de.</p>
  </div>

  <div class="calibre1" id="calibre_pb_78"></div>
</body>
</html>
