<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">“Dur bakalım,” dedi Lando.</p>

    <p class="normal">“Ne? Niye?”</p>

    <p class="normal">Lando duvara monte edilmiş bir kutuyu işaret etti. “Bu bir güvenlik şalteri.”</p>

    <p class="normal">“Yani?”</p>

    <p class="normal">“Bu tarafa geçin.”</p>

    <p class="normal">Herkes dediğini yaptı. Lando kilidini ateş ederek açtı. “Gizli kameralara ve sensörlere bağlı kablolar buradan geçer.” Silahıyla birkaç parmak kalınlığındaki yarı saydam kabloyu işaret etti.</p>

    <p class="normal">“Bunu nereden biliyorsun?”</p>

    <p class="normal">“Bana güvenin. Anlarım bu şeylerden biraz.” Sözünü tamamlamasıyla kabloları uçurması bir oldu. Ortalık duman ve kıvılcıma boğuldu ve turuncu bir alev bir an parlayıp kayboldu. Koridor yanık plastik kokusuyla kaplandı.</p>

    <p class="normal">“Artık bizi göremezler. En azından bu katta. Eğer bunların hepsini bulup yok edersek onları kör ederiz.”</p>

    <p class="normal">Chewie bir şeyler söyledi, Luke döndü. Yeni muhafızlar geliyorlardı, kör değillerdi ama öyleymiş gibi ateş ediyorlardı. Şanslarına.</p>

    <p class="normal">“Bu taraftan!” diye bağırdı Luke.</p>

    <p class="normal">Dördü bir yandan ateş edip bir yandan da kaçtılar. Her yerden lazer yağıyordu.</p>

    <p class="normal">Bir köşeyi daha döndüler ve başka bir koridorda zikzak yaparak yolun sonundaki kapıya doğru koştular. Birisinin kapının diğer tarafından vurduğunu duydular, ardından da kapı açılmaya başladı. Dash ve Lando silahlarını hazırladılar.</p>

    <p class="normal">“Hayır!” diye bağırdı Luke. “Ateş etmeyin!”</p>

    <p class="normal">Kapı açıldı.</p>

    <p class="normal">“Leia!”</p>

    <p class="normal">Luke’la karşılıklı sırıttılar ve kucaklaştılar.</p>

    <p class="normal">“Çok uzun sürdü,” dedi Leia. Sonra burnunu tutarak diğerlerine baktı. “Siz neyin içinde yüzdünüz böyle? Sanki Lando yemek yapmış gibi kokuyorsunuz. Görünüşünüz de pek farklı değil.”</p>

    <p class="normal">“Gemi arıza yaptı,” dedi Luke. “Biz de kanalizasyondan gelmek zorunda kaldık.”</p>

    <p class="normal">İkisi birden Lando’ya baktılar.</p>

    <p class="normal">“Gemiye olanlar benim suçum değil,” dedi Lando. “Han’ın marifetleri.”</p>

    <p class="normal">“Boş ver. Haydi gidelim.”</p>

    <p class="normal">Şimdi de beşi birden kaçmaya başlamıştı.</p>

    <p class="normal">“Efendi Luke?”</p>

    <p class="normal">“Yine ne var, Threepio?”</p>

    <p class="normal">“Anlaşılan bir robot polisin dikkatini çektik. Bizi takip etmeye başladı.”</p>

    <p class="normal">“Atlatın.”</p>

    <p class="normal">“Nasıl, Efendi Luke?”</p>

    <p class="normal">“Han gibi uç.”</p>

    <p class="normal">Yanında koşan Leia’nın bir anda gözleri açıldı. “Droidlerin gemiyi uçurmasına izin mi verdin? Aklını mı kaçırdın sen?”</p>

    <p class="normal">“Şimdilik iyi gidiyorlar. Bir iki küçük aksilik o kadar. Beklediğimden iyiler.”</p>

    <p class="normal">“Hayır, kes sesini, Artoo!” dedi Threepio. “Efendi Luke’un dediğini duydun. Şöyle bir tur atıp ahhhh!”</p>

    <p class="normal">Artoo çılgınlar gibi biplemeye başladı.</p>

    <p class="normal">“Efendi Luke! Yardım edin! Yardım edin!”</p>

    <p class="normal">“Threepio, ne yapıyorsun?”</p>

    <p class="normal">Artoo’nun bağırışları yeni bir rekor kırmak üzereydi.</p>

    <p class="normal">“Dönmeye çalışıyorum. Kes sesini. Ahh!”</p>

    <p class="normal">“Anlaşılan baş aşağı gidiyorlar,” dedi Lando.</p>

    <p class="normal">“iyi gidiyorlar demiştin, hatırlarsan,” dedi Leia. “Hâlâ bu işi onlara bırakmanı aklım almıyor.”</p>

    <p class="normal">“Threepio, Artoo’nun dediklerini yap! Artoo ona dönmeyi nasıl durduracağını göster!”</p>

    <p class="normal">Telsizden çığlıklar ve söylenmeler yükselmeye devam etti.</p>

    <p class="normal">“Bu daha iyi. Anlaşılan bizi takip edeni atlatmışız, Efendi Luke. Baş aşağı uçarken altından geçtiğimiz kaldırıma çarptı herhalde.”</p>

    <p class="normal">“Hâlâ bu işi onlara bırakmanı-”</p>

    <p class="normal">Luke, Leia’ya baktı. “Şunu demeyi keser misin?” Tekrar telsize baktı. “Pekala, siz ikiniz. Hemen size söylediğim koordinatlara gidin ve daha dikkatli olun.”</p>

    <p class="normal">“Gayet iyi gidiyoruz, Efendi Luke. Merak etmeyin.”</p>

    <p class="normal">Luke tavana baktı ve iç çekti.</p>
  </div>

  <div class="calibre1" id="calibre_pb_85"></div>
</body>
</html>
