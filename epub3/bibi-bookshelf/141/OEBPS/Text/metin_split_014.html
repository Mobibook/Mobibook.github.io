<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_13">12</h1>

    <p class="normal">Luke derin bir nefes aldı. Ben’in evinin dışında durdu, gecenin ilk yıldızı henüz görülmüş ve ay hâlâ yükselişini tamamlamamıştı. Hava sıcaktı ama her zaman olduğu gibi yakıcı değildi. Nihayet tamamladığı ışın kılıcı sağ elindeydi. Her şeyi eski kitaptaki talimatlara uygun olarak yapmıştı, sorun çıkmaması gerekiyordu.</p>

    <p class="normal">İşe yaramalıydı. Ama yine de test etmek için dışarı çıkmıştı. Eğer havaya uçarsa Ben’in evini de beraberinde götürmesinin bir anlamı yoktu.</p>

    <p class="normal">Artoo yanında durmuş izliyordu. Luke kendisini riske atmadan bu işi droidine de yaptırabilirdi ama bir Jedi nasıl böyle bir şey yapardı?</p>

    <p class="normal">“İçeri geri dön,” dedi Artoo’ya.</p>

    <p class="normal">Artoo keyifsizce söylenileni yaptı.</p>

    <p class="normal">“Haydi git. Terslik olursa Leia’ya neler olduğunu anlatırsın.”</p>

    <p class="normal">Evet, ona de ki galaksinin en büyük salağı olan Luke bir devreyi yanlış bağladığı için kendi kendini kızarttı.</p>

    <p class="normal">Artoo protesto ederek içeri girdi.</p>

    <p class="normal">Luke nefesini verdi. Artoo’nun gözden kaybolmasını bekledi ve derin bir nefes daha alıp tuttu ve kılıcın düğmesine bastı –</p>

    <p class="normal">Işın kılıcı parladı; kılıcın ucu açılmıştı, bir metreye yakındı ve sahip olduğu güçle vınlamaya başlamıştı. Yaydığı yeşil ışık gece vakti çok daha parlak görünüyordu.</p>

    <p class="normal">Luke sırıttı ve nefesini verdi.</p>

    <p class="normal">Vay be!</p>

    <p class="normal">Duruma bakılırsa pek de patlayacakmış gibi durmuyordu.</p>

    <p class="normal">Denemek için kılıcıyla numaralar yapmaya başladı. Dengesi iyiydi hatta belki de ilkinden bile iyiydi. Önce hazır konumuna geçti, ardından ileri doğru hamle yaptı ve sonra birkaç kez yana doğru savurup sağa ve sola hamleler yaptı.</p>

    <p class="normal">Evet!</p>

    <p class="normal">Çorak zemin üzerinde birkaç metre ileride duran bir kaya yığını vardı. Yanına gitti ve kırk beş derece açıyla kılıcını sapladı. Vınlayan kılıç kayayı delerek geçti ve arkasında pürüzsüz bir kesik bıraktı.</p>

    <p class="normal">Başını salladı ve rahat duruşa geçti. Sol elini kılıca yakın tuttu. Isı hissetmiyordu ki bu iyiydi. Süperiletkenlerin çalıştığını gösterirdi.</p>

    <p class="normal">Arkasından Artoo geldi ve bir şeyler söyledi.</p>

    <p class="normal">Luke ışın kılıcını kapattı. Droidi gördü ve başını iki yana salladı. Onun kendi aklı varsa Artoo’nun da vardı.</p>

    <p class="normal">“Harika çalışıyor,“ dedi Luke. “Başaracağımı biliyordum.”</p>

    <p class="normal">Artoo’nun ıslığı dalga geçer tonda mıydı?</p>

    <p class="normal">Luke güldü. Ne önemi vardı. Silahı yapmış ve çalışmıştı. Bu da bir şeydi. Belki de sonunda bir Jedi Üstadı olmayı öğrenebilecekti.</p>

    <p class="normal">Başını kaldırıp yıldızlara baktı. Leia ve diğerlerinin iyi olmasını diledi.</p>

    <p class="normal">Leia, Chewie ve Lando Avaro’nun ofisinde yontulmuş sarımsı kemikten yapılmış çalışma masasının karşısında oturmuşlardı.</p>

    <p class="normal">Avaro’nun derisi soluk yeşildi. Leia’nın gördüğü Rodialıların çoğundan daha şişmandı ve temel dili aksanlı olarak konuşuyordu.</p>

    <p class="normal">“Bence bir sorun yok,” dedi. “Greedo Han’ı tek başına haklamaya çalışmamalıydı. Yeğenim de olsa aptaldı. Solo donduruldu. Kenobi öldü. Sizin paranız da herkesin parası kadar geçerli.”</p>

    <p class="normal">Güzel. Aile bağları buraya kadardı. Bu işleri kolaylaştıracaktı, bir de Avaro daha anlaşılır bir şekilde konuşabilseydi. Dediğini tam olarak anlayamasa da şimdilik bu kadarı da onlar için yeterliydi.</p>

    <p class="normal">“Yani bizi ilgili kişilerle görüştüreceksin, öyle mi?”</p>

    <p class="normal">Avaro başını salladı. “Evet ama birkaç gün alır. Yerel kişilerden bir şey çıkmaz. Gezegen dışından temsilciler bulmamız gerekecek.”</p>

    <p class="normal">“Peki.”</p>

    <p class="normal">“Bu arada sizler de kumarhanemizin keyfini çıkarın. Sizin için oda hazırlatacağım.”</p>

    <p class="normal">Leia başını salladı. “Teşekkürler.”</p>

    <p class="normal">Avaro’nun ofisinden çıkıp otele doğru giderlerken, Mos Eisley kötüyse burası daha beter, diye düşündü Leia. Kumar makineleri, oyun masaları, çarkı felek ve benzerleri, oyuncular ve onlarla meşgul olan krupiyeler vardı. Zemin leş gibiydi ve havası da duman ve müşterilerin kullandığı çeşit çeşit kimyasal maddelerin kokularıyla doluydu. İri ve silahlı görevliler belli aralıklar dizilmiş, Leia’ya göre, ateş edecek birilerini arıyorlardı. Köhne ve perişan bir yerdi.</p>

    <p class="normal">Lando inceleyen gözlerle etrafına baktı.</p>

    <p class="normal">“Hoşuna giden bir şey mi gördün?” dedi Leia.</p>

    <p class="normal">“Kart oyunlarının bazıları hilesizmiş gibi görünüyor. Böyle bir tesiste çok sayıda kumarhane vardır ve hepsi de rekabet içerisindedir. Bina yüzdesi iyi kâr bırakır ve belli aralıklarla büyük miktarda kazanan çıkmazsa müşteriler başka yerlere gider. Kredi diski makinelerinden ve çarklardan uzak durmakta fayda var. Hileli olmaları muhtemel.”</p>

    <p class="normal">“Zahmet etme. Ben kumar oynamam.”</p>

    <p class="normal">Lando sırıttı.</p>

    <p class="normal">“Komik bir şey mi var?”</p>

    <p class="normal">“Prenses, sen gördüğüm en büyük kumarbazsın. Ama paranı değil de hayatını riske atıyorsun.”</p>

    <p class="normal">Bu duyunca Leia da gülmeden edemedi. Haklıydı.</p>

    <p class="normal">Threepio girişte bekliyordu ve bundan mutlu olduğu da söylenemezdi. Onların döndüğünü görünce rahatlamıştı. “Umarım görüşmeniz iyi geçmiştir.”</p>

    <p class="normal">“Evet, öyle oldu,” diye cevapladı Lando. “Aslında bir dahaki sefere tercüme yapman için seni de götürsek fena olmayacak. Avaro’nun temel dille biraz sorunu var.”</p>

    <p class="normal">“Hizmet etmekten memnuniyet duyarım,” dedi Threepio. “Burada yalnız durmaktansa sizinle olmayı tercih ederim. Bazı müşteriler biraz nezaketsiz.”</p>

    <p class="normal">Leia tekrar güldü. Nezaketsiz lafı çok hafif kalırdı.</p>

    <p class="normal">“Otele kaydımızı yaptıralım,” dedi Lando. “Ardından da aşağı iner ve bu işletmenin ne kadar dürüst olup olmadığını kontrol ederiz.”</p>

    <p class="normal">İmparator’la buluşmasının üzerinden yaklaşık bir standart hafta geçmiş olan Darth Vader, Süper sınıfı yıldız destroyerinin kaptan köprüsünde durmuş hiperuzaydan çıkmaya hazırdı. Baji sektörüne girmişlerdi ve kısa süre sonra da Lybeya sisteminde olacaklardı. Emrinde iki Victory sınıfı ve bir Imperial sınıfı yıldız destroyeri daha bulunuyordu ve tek bir tersaneyi yok etmek için gerekli ateş gücünün çok daha fazlasına sahiptiler.</p>

    <p class="normal">Ne kadar fazla o kadar iyi, demişti İmparator.</p>

    <p class="normal">Vader bu görevden hiç haz etmemişti, savaşın gerekli operasyonlarından biri olsa da onunla alakasızdı. Düşman gerekli teçhizatı olmadan savaşamazdı ve onları bu teçhizattan mahrum etmek uzun vadede onlarla savaşmaktan daha fazla zarar verecekti, Vader’ın kişisel tercihleri de bu gerçeği değiştirmeyecekti.</p>

    <p class="normal">“Işıkaltı hıza geçiyoruz, Lord Vader.”</p>

    <p class="normal">Döndü ve orada duran düşük rütbeli subayı gördü. Subayların ona mesaj vermek gerektiği zaman aralarında kura çektiklerini ve kaybedenin mesajı kendisine ilettiğini duymuştu. Ondan korkmaları iyiydi. Korkudan daha güçlü bir silah yoktu.</p>

    <p class="normal">Vader, bir süre sesini çıkarmayarak subayı daha da endişelendirdi. “Pekala,” dedi sonunda. “Rotayı tersanenin koordinatlarını kullanarak Vergesso asteroitlerine çevirin. Ben odamda olacağım. Oraya vardığımızda bana haber verin.”</p>

    <p class="normal">“Emredersiniz, Lord Vader.”</p>

    <p class="normal">Korku içerisindeki subay hızla ayrıldıktan sonra Vader bir süre orada durup subayın peşi sıra baktı. Yarım akıllı bir subayın bile üstesinden gelebileceği bu görevle uğraşmak yerine Luke Skywalker’ın peşine düşmüş olmayı isterdi. Bu işin peşinde olan pek çok ajanı olduğu doğruydu ama bunu bizzat kendisi yapabilmeyi çok istiyordu.</p>

    <p class="normal">Yavaşça nefesini verdi. Maalesef seçim şansı yoktu. İmparator bir emir verdiği zaman ona fikirlerini sormazdı.</p>

    <p class="normal">Vader’ın yapabileceği tek şey bu işi bir an önce bitirip aceleyle geri dönmekti.</p>

    <p class="normal">Odasına yöneldi.</p>

    <p class="normal">Lando diğer beş kumarbazla birlikte masaya oturdu ve Leia’nın bilmediği bir oyuna katıldı. Krupiye droid her oyuncuya yedişer tane ince elektronik dikdörtgen dağıtıyor, dördünü atmalarına ve yerine başkasını çekmelerine izin veriyordu.</p>

    <p class="normal">Oyun bu kartları renkleri ve rakamlarına göre dizmeyle ilgili gibi görünüyordu ve sonunda toplamı diğer oyunculardan yüksek olan ya da bir özelliğe sahip olan kazanıyordu. Leia bu kısmı henüz tam anlayamamıştı. Anlaşılan başta her oyuncuya aynı sayıda puan veriliyor ve en yüksek puanla bitiren de kazanmış oluyordu.</p>

    <p class="normal">Lando bu oyunda gayet iyiymiş gibi görünüyordu. Önündeki elektronik sayıcının gösterdiği rakam diğerlerininkinden fazlaydı.</p>

    <p class="normal">“Bahis on beş,” dedi droid. “Toplam minimum ve renk açık.”</p>

    <p class="normal">“Kabul,” dedi krupiyenin yanındaki kel adam. “Yeşile.”</p>

    <p class="normal">“Kabul, Maviye,” dedi onun yanındaki dişi Rodialı.</p>

    <p class="normal">“İki katı,” dedi Lando. “Kırmızıya.”</p>

    <p class="normal">Diğer oyuncular homurdandı.</p>

    <p class="normal">Lando gülümsedi.</p>

    <p class="normal">Threepio ve Chewie yanlarında durmuş izliyordu. Threepio alçak bir sesle dedi ki, “Nasıl sürekli kazandığını anlamıyorum. Düzgün oynamıyor ki. Sekiz yüz yatırdığı bahis de kazanma şansı bire altı. Böyle bir ihtimalde kazanmak oldukça güçtür.”</p>

    <p class="normal">“Blöf yapıyor,” dedi Leia.</p>

    <p class="normal">Threepio dönüp ona baktı. “Bu pek akıllıca değil.”</p>

    <p class="normal">Üç oyuncu kartlarını masaya attı.</p>

    <p class="normal">“Tabii öyle,” dedi Leia. “Kazanıyor ve bunu kullanarak onları korkutuyor. Onlar da riske girmek yerine çekiliyorlar.”</p>

    <p class="normal">“Ama ya oyunculardan birinin daha iyi bir eli varsa ve çekilmezse?”</p>

    <p class="normal">“İzle,” diye fısıldadı.</p>

    <p class="normal">Şu anda sadece Lando, kel adam ve Rodialı dişi oyunda kalmıştı.</p>

    <p class="normal">“Gördüm,” dedi kel adam.</p>

    <p class="normal">“On artırıyorum,” dedi Rodialı.</p>

    <p class="normal">“İki katı,” dedi Lando. “Kırmızıya. Maksimum miktar.”</p>

    <p class="normal">“Muhtemelen başaramayacak,” diye fısıldadı Threepio.</p>

    <p class="normal">Chewie ona homurdandı.</p>

    <p class="normal">“Ne kadar kabasın. Ben sadece gerçekleri -”</p>

    <p class="normal">“Sessiz olun,” dedi Leia. Diğerlerinin Lando’nun blöfüne nasıl tepki vereceğini görmek istiyordu.</p>

    <p class="normal">Kel adam başını iki yana salladı ve kağıtlarını attı. “Beni aşar.”</p>

    <p class="normal">Rodialı, Leia’nın göremeyeceği şekilde tuttuğu kartlarına bir kez daha göz attıktan sonra Lando’ya baktı.</p>

    <p class="normal">Lando ona gülümsedi. Sıcak ve alaycı bir yüz ifadesi vardı. Kendine güvenen hatta kibirli bir tavır takınmıştı.</p>

    <p class="normal">Bu işte gerçekten iyiydi.</p>

    <p class="normal">Rodialı, Leia’nın anlayamadığı bir şeyler mırıldandı, muhtemelen farklı bir dilde küfür ediyordu. Kartlarını kollektöre koydu.</p>

    <p class="normal">“Sıra üç numaralı oyuncuda,” dedi droid.</p>

    <p class="normal">Lando da kartlarını kollektöre attı ve dönüp Leia’ya sırıttı.</p>

    <p class="normal">“Buna inanamıyorum,” dedi Threepio.</p>

    <p class="normal">Leia dedi ki, “Bazen güçlü görünmek en az güçlü olmak kadar etkilidir. Bulano yılanını düşün. Ne dişi ne pençesi ne de zehiri vardır ama kendisini normal boyutlarının beş katına kadar şişirerek çok daha vahşi ve güçlü görünebilir. Eğer rakibini yenebileceğine inanıyorsan bunu yapabilecek güçte olup olmaman o kadar önemli değil.”</p>

    <p class="normal">“Sanırım haklısınız,” dedi Threepio. Ama sesi pek de ikna olmuş gibi çıkmamıştı.</p>

    <p class="normal">Leia, Lando’nun iyi vakit geçirdiğini umuyordu çünkü kendisi geçirmiyordu.</p>

    <p class="normal">Üç gündür buradaydılar ve şans oyunlarını sevmediği için bu çöplükte ilgisini çekebilecek başka bir şey de yoktu. Rodiaca elektrosözlüğü kurcalayıp birkaç kelime ve deyim öğrenmişti. Birkaç kez dışarı çıkmıştı, Chewie gölgesi gibi peşinden ayrılmıyordu, ama yapacak eğlenceli bir şeyler yoktu. Mos Eisley’de yılın bu zamanı olduğu gibi burası da sıcaktı. O berbat yerden farklı olarak burada hem de tesisten çok da uzakta olmayan bir okyanus bulunuyordu, dolayısıyla da nem oranı yüksekti. Sıcaklığa bir de nemin eklenmesi pek de olumlu bir gelişme değildi.</p>

    <p class="normal">Deniz kenarına gider ve belki sahilde oturur ya da bir şeyler yapabilirim diye düşündü. Avaro sahilde pek çok turist olduğunu söylemişti. Arkadaşları ya da akrabaları kumarhanelerde vakit harcarken onlar da yüzüyor ya da sörf yapıyorlardı. Sahilde oturup serin havada güzel içecekler yudumlamak hoş olabilirdi ama kürküne doluşan kumlar yüzünden sürekli homurdanan bir Wookiee’yle ne kadar eğlenceli olacağı da şüpheliydi.</p>

    <p class="normal">Üstelik eğer bir gelişme olursa uzakta olmak istemiyordu.</p>

    <p class="normal">Kumarhanenin bir tarafı holoboard oyunlarına ayrılmıştı ki bunlar Chewie’nin ilgisini çekmiş görünüyordu.</p>

    <p class="normal">Leia başını iki yana salladı. “Haydi,” dedi Chewie’ye. “Oynamak istiyorsan oyna. Ben izlerim Threepio da tepende dikilip kötü tavsiyelerde bulunur.”</p>

    <p class="normal">Wookiee kaşlarını kaldırdı.</p>

    <p class="normal">Üçü birden Lando’yu bırakıp board oyunlarına yöneldiler. Önlerindekilerin hemen çekilip onlara yol açması garipti. Leia bunun nedeninin Avaro’yla olan yakınlıkları mı yoksa Chewie’nin önde gitmesini mi olduğunu bilmiyordu. İçeride ateş etmek yasak denmişti onlara ama hemen herkesin üzerinde silah vardı ve Chewbacca’nın bowcaster’ı özellikle dikkat çekiyordu.</p>

    <p class="normal">Leia, İmparatorluk’la ilgili bir şey görmemesine hayret etmişti. Ne stromtrooper ne görevli, hiçbir şey. Belki de Black Sun’ın kontrolünde olmasıyla ilgili bir meseleydi.</p>

    <p class="normal">İç çekti. Bir şekilde İttifak’ın hizmetine girdiğinde hiç de kendisinin berbat bir kumarhanede suç organizasyonunun üyeleriyle iş birliği yapmak zorunda kalacağını düşünmemişti. Bunu ona birkaç ay önce söyleseler ciddiye almaz ve sadece gülerdi.</p>

    <p class="normal">Kendi geleceğini tahmin etmeye çalışmanın sonu hep böyle oluyordu.</p>

    <p class="normal">Hayat insanı hiç tahmin etmeyeceği yerlere sürüklerdi.</p>
  </div>

  <div class="calibre1" id="calibre_pb_28"></div>
</body>
</html>
