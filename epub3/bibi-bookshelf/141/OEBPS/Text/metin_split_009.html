<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_8">7</h1>

    <p class="normal">Darth Vader ışın kılıcını elinde sıkıca tutarak katil droidin sol tarafına geçişini izledi. Droid yeni bir modeldi, kendi kişisel niteliklerine sahip birbirinin aynısı on iki droidden biriydi. Vader gibi o da ışın kılıcı kullanıyordu. İnce ve uzundu, İmparatorluk’un her köşesinde bulunabilecek çok amaçlı Asps’lere benziyordu ama onlardan çok daha ileri bir modeldi. Sıradan bir adamdan çok daha hızlı ve güçlüydü ve yüz kılıç ustası tarafından bir düzine farklı dövüş tekniğini kullanacak şekilde programlanmıştı. Sıradan birine karşı bu droid ölümcül ve yenilmezdi.</p>

    <p class="normal">Droid hızla ileri atılıp Vader’ın kafasına hamle yaptı. Vader hamleyi kesince droid tekrar saldırdı ve vınlayan kılıcını döndürüp Vader’ın yan tarafına doğru savurdu. Hızlıydı ama hamle yine kesilmişti –</p>

    <p class="normal">Droidin üçüncü saldırısı aksi yönden yarım daire çizen kılıcıyla geldi. Hamleyi savuşturan Vader karşı bir hamleyle kılıcını droidin kafasına savurdu –</p>

    <p class="normal">Droid hamleyi kestiyse de bir metre kadar geriledi, kılıcını başının üzerinde tutmuştu ve ucu aşağı doğruydu. Luke’la dövüşleri sırasında Luke’un omuz zırhını kesip omzunda açtığı yara eskisinden daha iyiydi. Tüm bu mücadele sırasında yarasının acıdığını hissetmemişti.</p>

    <p class="normal">Yaklaştı, bileklerini çevirerek droidin boynuna yönelik sahte bir hamle yaptı, aynı yönde sahte hamlesini tekrarladı, ardından da orta bölümüne yönelik üçüncü bir sahte hamle.</p>

    <p class="normal">Droid geri sendeleyip son hamleyi de kesti –</p>

    <p class="normal">Vader sol tarafa kaydı ve kılıcını sol omuzu üzerinde kaldırdı ve kırk beş derece açıyla metal boynun ortasına savurdu.</p>

    <p class="normal">Droidin bloğu çeyrek saniye geç kalmıştı. Güçlüydü ama Vader’ın hamlesinin gücüne karşı koyacak kadar değil. Kılıçlar buluştu, uğuldayıp kıvılcımlar çaktılar. Vader’ın kılıcı droidinkini yana doğru eğdi. Droid tekrar kılıcını kaldırmaya çalıştı.</p>

    <p class="normal">Çok geçti. Işın kılıcı droidin boynuyla omuz eklemi arasına girdi, delip diğer taraftan çıktı. Droidin bedeninden kıvılcımlar ve dumanlar püskürdü. Elinin kontrolü kesildiği için ışın kılıcını düşürdü. Dizleri üzerine çöktü.</p>

    <p class="normal">Vader kılıcını sağ omuzu üzerine kaldırdı ve yatay bir şekilde yana doğru savurdu –</p>

    <p class="normal">Işın kılıcı droidin boynunu kesip kafasını uçurdu. Yerde düşen baş yuvarlanırken devre dışı kalan droid de yere yığıldı.</p>

    <p class="normal">Vader yerde yatan droide baktı. Kısa süre içinde on iki yeni droid daha sipariş vermesi gerekecekti – bu yok ettiği sekizinciydi; dört tane kalmıştı. Sıradaki serinin daha da güçlü olması gerekiyordu. Bu iş gittikçe kolaylaşmaya başlamıştı.</p>

    <p class="normal">Omuzu kesinlikle daha iyiydi.</p>

    <p class="normal">Kılıcını kapatıp droidden uzaklaştı.</p>

    <p class="normal">Hizmetçilerinden biri kapıda durmuş, gergin ve etkilenmiş şekilde bakıyordu.</p>

    <p class="normal">“Ortalığı temizleyin,” dedi Vader.</p>

    <p class="normal">Arkasına bakmadan çekip gitti.</p>

    <p class="normal">X-kanadının içerisinde Luke derin bir nefes aldı. “Hazır mısın, Artoo?”</p>

    <p class="normal">Artoo’dan olumlu cevap geldi.</p>

    <p class="normal">“Ben Rogue Lider,” dedi Luke. “Kanatlarınızı saldırı konumuna getirin, hızınızı altıya çıkarın ve rapor verin.”</p>

    <p class="normal">“Rogue Bir hazır,” dedi Wedge telsizden.</p>

    <p class="normal">“Rogue İki hazır ve bekliyor.”</p>

    <p class="normal">“Rogue Üç, hazırım.”</p>

    <p class="normal">Filonun geri kalanı da rapor vermeyi tamamladı. Olabilecekleri kadar hazırdılar. Destroyer tam karşılarında duruyordu ve uzun menzilli sensörleri şu ana kadar yaklaşan X-kanatları görmüş ve komutanı da çoktan avcılara havalanmalarını emretmiş olmalıydı. Son model TIE avcıları modifiye edilmemiş X-kanatlardan daha hızlıydı. TIE önleme uçakları ise yine daha hızlı olmakla birlikte son hızlarına ulaşmaları biraz zaman alırdı. Rogue Squadron, TIE’lar henüz devreye girmeden destroyere ulaşma şansına sahipti. Fakat taşıdıkları lazerler ve proton torpidolarıyla destroyere kayda değer bir zarar verdirmeleri de mümkün değildi; destroyerin zırhı ve kalkanı fazlasıyla güçlüydü. Ancak bir tam isabet az da olsa hasara yol açabilir ve bu da İmparatorluk birimlerinin dikkatini onların üzerine çekerdi – Asiler’in avcılarına ne tür silahlar yüklemiş olabileceklerini bilmedikleri için bu dikkate almaları gereken bir tehditti.</p>

    <p class="normal">TIE’ların hızı yüksekti ama manevra kabiliyetleri öyle değildi, üstelik X-kanatların kalkanları da daha güçlüydü – TIE’larda, Vader’ın kullandığı gibi birkaç özel model hariç, kalkan bulunmuyordu.</p>

    <p class="normal">“Geliyorlar,” dedi Rogue altı. Bu eski bir pilot olan Wes Janson’dı.</p>

    <p class="normal">Çok sayıda TIE avcısı destroyerin hangar kapaklarından havalanmaya başladı.</p>

    <p class="normal">“Gördüm, Wes,“ dedi Luke. “Herkes hazır olsun!”</p>

    <p class="normal">Onları yeterince oyalamamız lazım, diye düşündü Luke. Belki de bunu bir eğitim zannederler; zaten burada fazla yapacak bir şeyleri yok. Belki de iyice tembelleşmişlerdir. Umut edebilecekleri bundan fazla da değildi zaten.</p>

    <p class="normal">“Ön kalkanların gücünü iki kat artırın,“ diye emir verdi Luke. “Saldırı hızı, dilediğiniz hedefi seçin.”</p>

    <p class="normal">“Yeeehhaaawwww,” diye bağırdı pilotlardan biri telsizden.</p>

    <p class="normal">Luke güldü. Kim olduğunu, Rogue Beş, Dix, anlaması zor olmadığı gibi neler hissettiğini anlaması da zor olmamıştı. Evrende savaşa uçmak gibi hissettirebilecek hiçbir şey yoktu.</p>

    <p class="normal">“Kendinizi kollayın,” dedi Luke.</p>

    <p class="normal">Ardından lazerleriyle destroyerin gövdesine ateş açarak uçup gitti. Konuşacak zaman yoktu.</p>

    <p class="normal">Savaş başlamıştı.</p>

    <p class="normal">Millenium Falcon’da Leia kokpitte Chewie ve Lando’nun arkasında oturmuştu. Threepio da yanında oturmuş, kapı girişini de bir ölçüde kapatmıştı.</p>

    <p class="normal">“Dikkatli olun, Efendi Lando. Yere çok yakın uçuyoruz.”</p>

    <p class="normal">“Bak sen,” dedi Lando. “Fark etmemiştim.”</p>

    <p class="normal">“Dalga geçmeniz gerekmezdi.”</p>

    <p class="normal">Birkaç yüz metre önlerinde Dash, Outrider’la gidiyordu ve geçişinin oluşturduğu rüzgar altındaki ağaçları sallayacak güçteydi. Yaprakların hava akımıyla nasıl titrediğini görmek zor değildi. Krom-gümüş rengi gemi en uzun ağaçların yaklaşık beş metre üzerinde uçuyordu.</p>

    <p class="normal">“Biraz daha alçalırsak bu ağaçlardan birine gireceğiz,” dedi Leia.</p>

    <p class="normal">“Hiç sorma,” dedi Lando. “Alçaktan uçacağız dediğinde bu kadar alçağı kastettiğini zannetmemiştim. Chewie, irtifamız kaç?”</p>

    <p class="normal">Chewie kontrol paneline bakıp gargara yapmakla sızlanmak arası bir şey söyledi.</p>

    <p class="normal">“Olamaz!” dedi Threepio.</p>

    <p class="normal">“O kadar mı kötü?” diye sordu Leia.</p>

    <p class="normal">“Aynen öyle,” dedi Lando.</p>

    <p class="normal">Dash’in sesi telsizden yükseldi. “Calrissian ne var ne yok, korktun mu?”</p>

    <p class="normal">Lando, Chewie’ye baktı. “Biz mi, yok canım. Alçaktan uçacağız demiştin diye hatırlıyorum ama neredeyse atmosfer dışına çıkacağız.” İletişimi kesti.</p>

    <p class="normal">Lando, Chewie’ye bakıp sırıttı. “Aldı ağzının payını değil mi?”</p>

    <p class="normal">Dash cevabını kelimelerle vermedi; onun yerine Outrider’la dört metre daha alçaldı. Eğer gemiden ellerini uzatmaları mümkün olsaydı altlarındaki ağaçların tepelerine değebilirlerdi.</p>

    <p class="normal">Delirmiş, diye düşündü Leia.</p>

    <p class="normal">“Delirmiş,” dedi.</p>

    <p class="normal">“Evet, ama hakkını vermek lazım. İyi uçuyor,” dedi Lando. “Motorlara biraz daha güç ver, Chewie.”</p>

    <p class="normal">“Efendi Lando! Ne yapıyorsunuz?”</p>

    <p class="normal">“Bizi korkuttuğunu düşünmesine izin veremem, değil mi?”</p>

    <p class="normal">“Tabii ki verirsiniz!” dedi Threepio. “Çünkü korkutuyor.”</p>

    <p class="normal">“Sen ondan da delisin,” diye araya girdi Leia.</p>

    <p class="normal">Millenium Falcon da dört metre irtifa kaybetti.</p>

    <p class="normal">Chewie bir şeyler söyledi.</p>

    <p class="normal">Threepio bağırdı, “Olamaz!”</p>

    <p class="normal">“Ne oldu?” diye sordu Leia.</p>

    <p class="normal">Threepio kollarını salladı. “Bir santimetre daha alçalırsak çarpacakmışız.”</p>

    <p class="normal">Leia başını iki yana salladı. “Bu adamın derdi ne? Neyi ispatlamaya çalışıyor?”</p>

    <p class="normal">Lando uçuşa odaklanmıştı –ki bu iyi bir şeydi– dolayısıyla konuşurken ona bakmadı. “Rendarların hikayesini duymadın mı?”</p>

    <p class="normal">“Duymalı mıydım?”</p>

    <p class="normal">Chewie bir şeyler homurdandı.</p>

    <p class="normal">“Gördüm, gördüm,” dedi Lando. Gemi yolu üzerindeki diğerlerinden biraz daha yüksek bir ağaca çarpmamak için bir metre kadar yükseldi.</p>

    <p class="normal">Engeli aşmalarının ardından Lando devam etti, “Dash de İmparatorluk Akademisi’ndeydi, Han’ın bir yıl gerisindeydi. Saygın ve zengin bir aileden geliyordu. Dash’in ağabeyi aile taşıma şirketlerinde çalışan bir yük gemisi pilotuydu. Bir kaza oldu. Kontrol sistemi arıza yaptı, pilotun hatası değildi ve gemi Coruscant uzay limanındaki bir binaya çarptı. Mürettebat öldü ve gemide hurda oldu.”</p>

    <p class="normal">Leia başını salladı. “Çok kötü ama konuyla ilgisi ne?”</p>

    <p class="normal">Chewie konuşmaya başladı ama Lando sözünü yarıda kesti.</p>

    <p class="normal">“Gördüm. İstersen sen uçur.”</p>

    <p class="normal">Chewie homurdandı. Leia’nın söylediklerini anlaması için Wookieece bilmesine gerek yoktu.</p>

    <p class="normal">“O zaman bırak da işimi yapayım.”</p>

    <p class="normal">Falcon, Outrider’ın peşi sıra yine küçük bir zıplama gerçekleştirdi ve eski rotasına döndü.</p>

    <p class="normal">“Konuyla ilgisi şu: Yük gemisinin çarptığı bina İmparator’un şahsi müzesiydi. Pek çok özel eşyasını orada saklardı. Çıkan yangında çoğu kül olup gitti.”</p>

    <p class="normal">“Bu İmparator’un hiç hoşuna gitmedi. Rendar’ın ailesinin mülklerine el koydurdu ve onları Coruscant’tan sürdü. Buna Dash de dahildi. Onu Carida’daki akademiden de gezegenden de kovdular.”</p>

    <p class="normal">Leia dişlerini sıktı. İttifak’ın, İmparatorluk’la mücadele etmesinin nedenlerinden biri de bu tür şeylerdi. Hiç kimsenin bu boyutlarda bir güce sahip olmaması gerekirdi, eğer kontrol edilmezse fazlasıyla yıkıcı oluyordu. Leia çok ama çok daha kötülerini de görmüştü. Death Star, sadece gücünü test etmek için, onun ana vatanını yok ederek milyonlarca kişiyi öldürmüştü. İmparatorluk için bu ölenlerin sineklerden daha fazla anlamı yoktu.</p>

    <p class="normal">“İmparatorluk’la arasının nahoş olmamasına şaşmamak gerek,” dedi Leia. “Neden Asiler için çalışmıyor?”</p>

    <p class="normal">Lando omuz silkti. “Ne kimseye borçlu kalmayı ne de kimseden bir şey istemeyi sever. En çok para ödeyen için çalışır. Uçma konusunda son derece yeteneklidir ve tabancayla bir sineği kanatlarından vurabilir. İşler ters gittiğinde onunla aynı tarafta olmak isteyeceğin türde bir adamdır – parasını ödediğin müddetçe tabii ki.”</p>

    <p class="normal">Leia başını salladı. İmparatorluk pek çok iyi insanın hayatını mahvetmişti. Dash Rendar da bunlardan biriymiş gibi görünüyordu.</p>

    <p class="normal">Dört TIE avcısı uluyarak dalışa geçti.</p>

    <p class="normal">Luke, Wedge’e bağırdı. “Rogue Bir, dikkat et! İskele tarafında, üç-sıfır-beşte!”</p>

    <p class="normal">Güç’ü kullan Luke.</p>

    <p class="normal">Luke sırıttı. Death Star’a yaptığı saldırı sırasında bunu ilk kez duyduğu zaman ne olduğunu anlamamıştı. Ama artık ne olduğunu biliyordu.</p>

    <p class="normal">“Hedef sensörleri kapalı, arka kalkanlar kapalı, silahlara daha çok güç aktar.”</p>

    <p class="normal">Artoo duyduklarına memnun olmamıştı.</p>

    <p class="normal">“Üzgünüm, dostum, ama böyle daha iyi.”</p>

    <p class="normal">Luke Güç’e erişti. Her zaman her yerde olduğu gibi şimdi de onunla birlikteydi. Uzayın derinliklerinde ya da Dagobah bataklıklarında olması bir şeyi değiştirmezdi. İçine dolmasına izin verdi.</p>

    <p class="normal">TIE avcıları sanki daha yavaş hareket etmeye başlamıştı. Luke’un elleri kontroller üzerinde gezmeye devam etti; levyeyi çok daha seri ve doğru şekilde kullanmaya başladı. Sancak tarafına yatıp lazerlerini ateşledi.</p>

    <p class="normal">Lazer ışınları fırlayıp dört TIE avcısından ikisini yok etti. Luke hızla uzaklaşırken patlamaların ardından etraf enkazla kaplandı. Enkazdan uçuşan metal ve plastikler yağmur gibi X-kanadın saydamçelik kanopisine yağmıştı.</p>

    <p class="normal">“Güzel atış, Rogue Lider,” dedi Rogue Beş.</p>

    <p class="normal">“Teşekkürler, Dix.”</p>

    <p class="normal">“Gelenler var, altı yönünde bir-yedi-beşte,” dedi Rogue Dört.</p>

    <p class="normal">“Arkanı kolla, Luke!” dedi birisi. “Kuyruğuna takıldılar.”</p>

    <p class="normal">Fakat Luke, zaten TIE’ın gelişini hissetmiş ve keskin bir geri dönüş için hazırlanmıştı. Bir takla atıp TIE’ın arkasına geçti.</p>

    <p class="normal">Luke ateş düğmesine tekrar bastı ve bu TIE’dan geriye sadece enkazı kaldı.</p>

    <p class="normal">“Rogue İki, iki-iki-dörtten iki tanesi doğruca sana doğru geliyor.”</p>

    <p class="normal">“Gördüm, Wes. Bu kıyağını unutmam.”</p>

    <p class="normal">“Sonra ödeşiriz.”</p>

    <p class="normal">X-kanatlar ve TIE avcıları uzayın karanlığında birbirlerine ateş yağdırarak bir aşağı bir yukarı uçuştular.</p>

    <p class="normal">“Vuruldum,” dedi Rogue İki. “Artoo birimimi yok edip kanopimde de bir delik açtı. Bana bir yama lazım... tamamdır, hallettim.”</p>

    <p class="normal">“Hemen ayrılıp üsse geri dön, Rogue İki,” dedi Luke.</p>

    <p class="normal">“Hey, hâlâ ateş edebilirim ayrıca kullanım kılavuzu da duruyor.”</p>

    <p class="normal">“Olumsuz, Will, böyle uçamazsın. Geri dön.”</p>

    <p class="normal">Artoo çabucak mırıldandı.</p>

    <p class="normal">“Bana uymaz,” dedi Luke. “Benim durumum farklı.”</p>

    <p class="normal">“Anlaşıldı, Rogue Lider. Rogue İki üsse dönüyor. İyi şanslar, beyler. Sizin için çayı hazır ederim.”</p>

    <p class="normal">İki TIE daha Luke’a saldırdı ve Luke içgüdüsel olarak levyeyi çekip doksan derece açıyla saldırganlardan uzaklaştı, ardından da ters takla atarak saldırganlara döndü ve ateşe başladı.</p>

    <p class="normal">TIE’lardan biri infilak ederken diğerinin de motoru alev alınca savaş dışı kaldı.</p>

    <p class="normal">“Diğer bir dalga geliyor,” dedi Wedge. “On iki yönünde üç-sıfır-üçteler ve hızla yaklaşıyorlar.”</p>

    <p class="normal">Güç dengesi her geçen saniye aleyhlerine değişiyordu ve Rogue Squadron bir uçağını kaybetmişti. Gidişat iyi değildi.</p>

    <p class="normal">Tüm bunlara rağmen Luke’un keyfine diyecek yoktu. Tam bir Jedi olmayabilirdi ama uçabiliyordu.</p>

    <p class="normal">Lando, Leia ve Chewie’nin iyi durumda olmalarını diledi.</p>

    <p class="normal">X-kanadıyla sert bir dönüş yaparken hızlanma bedenini koltuğa yapıştırdı.</p>

    <p class="normal">Savaş devam ediyordu.</p>
  </div>

  <div class="calibre1" id="calibre_pb_18"></div>
</body>
</html>
