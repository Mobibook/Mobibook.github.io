<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_16">15</h1>

    <p class="normal">Xizor koltuğunda geriye yaslandı ve masasının üzerinde duran küçük holoproj’a baktı. “Görüntüyü büyüt,” dedi. “Tam ölçek.”</p>

    <p class="normal">Bilgisayar emri uyguladı ve simulacrum altı kat büyüdü.</p>

    <p class="normal">Masasının üzerinde şu an çarpıcı güzelliğe sahip ve gizli holocam’lerce görüntüsünün kaydedildiğinden habersiz bir kadın duruyordu.</p>

    <p class="normal">“Görüntüyü zemin holoplate’ine aktar.”</p>

    <p class="normal">Bilgisayar yine söylenileni yaptı.</p>

    <p class="normal">Xizor başını salladı. “Demek Prenses Leia bu. Çok İlginç.”</p>

    <p class="normal">Kim olduğunu tabii ki biliyordu ama onun görüntüsünü hiç bu kadar yakından görmemişti. Onu hep savaşta pişmiş güçlü bir kadın olarak hayal etmişti, kendini davasına adamış erkeksi ve çirkin. Hatalı bir varsayım olduğu açıktı.</p>

    <p class="normal">“Rodia’daki korumamız altındaki kumarhanelerden birinin sahibiyle temasa geçmiş,” dedi Guri arkasından. “Black Sun’ın üst kademelerinden biriyle temasa geçmek istiyormuş.”</p>

    <p class="normal">Kara Prens parmaklarını kavuşturdu ve görüntüyü süzdü. “İttifak’ın liderlerinden biri neden şimdi bizim organizasyonumuzla ilgilenmeye başladı ki? Bizi her fırsatta reddedip, temiz isyankar ellerini adi suçlularla kirletmek istemezlerdi. Farklı mı düşünmeye başladılar? Hiç zannetmem.”</p>

    <p class="normal">Ona bir şey sorulmadığı için Guri cevap vermedi.</p>

    <p class="normal">Xizor devam etti. “Önemli olmalı. Bakalım ne istiyormuş? Git ve öğren.”</p>

    <p class="normal">Guri yine bir şey söylemese de Xizor ondaki huzursuzluğu fark etti. “Sorun mu var?”</p>

    <p class="normal">“Bu benim seviyemde bir iş gibi görünmüyor.” Xizor güldü. Kusurlarından biri de hep son sınırına kadar zorlanmak istemesiydi. “Belki değil ama yine de diğer nedenlerle çok önemli bir görev. Eğer bizim ve İmparatorluk’un istihbaratı haklıysa Prenses Organa’nın çevresinde çok az kişi var. Bunlardan biri de Luke Skywalker. Nerede olduğunu büyük ihtimalle biliyordur. Ne istediğini öğren ve bana bildir. Belki de o Skywalker’a giden en kısa yoldur. O ya da bu şekilde... işime yarayabilir. Daha önce konuştuğumuz ve senin hallettiğin işin ardından inanıyorum ki bu çok daha zor bir görev olacaktır.”</p>

    <p class="normal">“Nasıl isterseniz.”</p>

    <p class="normal">Xizor parmağını alnına değdirip keyifli bir selam verdi.</p>

    <p class="normal">Guri gitti.</p>

    <p class="normal">Tekrar gözlerini Leia Organa’nın görüntüsüne çevirdi. “Bilgisayar, görüntüyü çevir, hız normal.”</p>

    <p class="normal">Hologram görünmez ekseninin etrafında döndü.</p>

    <p class="normal">Arkadan da aynı şekilde güzel görünüyordu.</p>

    <p class="normal">Xizor derin bir nefes çekti ve verdi. Karşısında ilgi çekici, becerikli, eğitimli ve tehlikeli bir kadın vardı. Dosyalara göre güzel olduğu kadar silah kullanmada da becerikliydi.</p>

    <p class="normal">Kara Prens içinin titrediğini hissetti. Deri rengi değişerek soluk yeşilden soluk turuncuya döndü. Gülümsedi. Son metresinden de ayrılmıştı. Dişi bir arkadaş fikri çok da itici görünmüyordu. Özellikle de sadece görünüşten çok daha fazlasını sunabilecek bir kadın. Acaba şu an ne yapıyor diye düşündü. Güzel bir yemek yiyor ya da pahalı eğlencelerde para harcıyordur, dedi kendi kendine. Kadınlar böyle şeyleri severdi.</p>

    <p class="normal">Leia, Chewie’nin, kötü makyajlı ve başında ucuz bir mücevher olan bir Twi’lek’le hologame oynamasını izledi.</p>

    <p class="normal">Chewie bir hamle yaptı ve arkasına yaslandı.</p>

    <p class="normal">“Çok güzel, Chewbacca,” dedi Threepio. “Şahane hamle.”</p>

    <p class="normal">Twi’lek, Threepio’ya baktı ve pis pis sırıttı.</p>

    <p class="normal">Leia protokol droidine eğilip bir şeyler fısıldadı, “Burada neler dönüyor? Bu Twi’lek’in, Chewie’den çok daha iyi olan diğer oyunculara karşı oynadığı dört oyunu üst üste kazandığını gördüm.”</p>

    <p class="normal">Threepio ona baktı. “Aslında,” dedi, “Oyundan önce Twi’lek’e bir Wookiee oyun kaybederse neler olacağını anlattım.”</p>

    <p class="normal">Leia boş boş ona baktı.</p>

    <p class="normal">“Efendi Solo’nun kolları koparmakla ilgili söylediklerini hatırladınız mı?”</p>

    <p class="normal">Leia başını iki yana salladı. Han böyle söyleyerek Threepio’yla dalga geçmişti. Chewie savaşta vahşi olmasına karşın normalde çok soğukkanlıydı. Bu kol koparma meselesine Leia hiç inanmamıştı ama Twi’lek inanmış gibi görünüyordu.</p>

    <p class="normal">Eğer Black Sun bir süre daha kendini göstermezse Leia buraya daha ne kadar katlanabileceğini bilmiyordu.</p>

    <p class="normal">Guri diğer üçünün karşısında masada oturmuştu. İkisi erkekti; biri Quarren’di. Guri’nin arkasında bir çift Gamorrealı koruma ayakta bekliyordu. Guri silahsızdı.</p>

    <p class="normal">“Kaynaklarınız yanılmış,” dedi adamlardan biri. Ororo Transportation’ın başı olan Tuyay’di bu. Vücut geliştirme düşkünüydü, pahalı giysisinin altından kaslı vücudu belli oluyordu. Muhtemelen kendi ağırlığının dört katını kaldırır ve terlemezdi bile. Keyifsiz görünüyordu. Hatta öfkeden köpürmek üzere olduğu bile söylenebilirdi.</p>

    <p class="normal">“Öyle mi?” dedi Guri. Koltuğuna yayılmış gayet rahat görünüyordu.</p>

    <p class="normal">“Bay Tuyay haklı. Ororo, Black Sun’la mücadele içerisinde değildir.” Bunu söyleyen güvenliğin başı ahtapot kafalı Dellis Yuls’du.</p>

    <p class="normal">Zayıf, kısa ve gergin olan diğer adam da başını sallayarak onayladı. “Hayır, tabii ki. Asla Prens Xizor’un alanına bulaşmayız.” Konuşan maliyeden sorumlu olan Z. Limmer’dı.</p>

    <p class="normal">“Pekala,” dedi Guri. “Prens Xizor’a tüm bunların bir yanlış anlamadan ibaret olduğunu aktaracağım ki bu da bizim ajanlarımızın gerizekalı olduğu anlamına gelmektedir.”</p>

    <p class="normal">“Tabii ki öyle demek istemedik,” dedi Quarren.</p>

    <p class="normal">Tuyay yanında oturan diğer ikisine baktı ve homurdandı. “Defol git! Senin patronuna yalakalık yapmaktan bıktım. Evet, söyle ona sizin ajanlarınız gerizekalı! Söyle ona kendisi de gerizekalının önde gideni! Ororo; Kara Prens’in korkusuyla titreyecek değil ya. Bizler burada, Rim’deyiz. Xizor’un bizlerden aldığı haraçlarla rahat yatağında uyuduğu İmparatorluk Merkezi’nden çok uzaktayız. Bizim işimiz burada. Her şeyi hakkımızla kazanıyoruz. Söyle ona, hoşuna gitmiyorsa buraya gelsin de bizzat kendisi çözsün kolaysa.”</p>

    <p class="normal">Yüzünün rengi solan Limmer yutkundu. “Bence Bay Tuyay’in söylemek istediği şey -”</p>

    <p class="normal">“Kes sesini, Limmer, seni küçük sıçan. Yağcılığı bırak.” Tuyay, Guri’ye baktı. “Evine dön, küçük kız. Hâlâ yapabiliyorken çek git ve bir daha gelme. Eğer gelirsen sana hiç hoşuna gitmeyecek şeyler yaparım.” Pis pis sırıttı.</p>

    <p class="normal">Guri gülümsedi ve ayağa kalktı, hâlâ sanki uykudan yeni kalkmış gibi görünüyordu.</p>

    <p class="normal">Ama hareket ettiğinde inanılmaz derecede hızlıydı. Masanın üzerine zıplayıp öne bir takla atarak Tuyay’in arkasına geçti ve dönüp onu oturduğu sandalyeyle birlikte kaldırdı. Sonra da onu silahlarını çekmeye fırsat bulamayan iki Gamorrealı korumaya fırlattı. Çarpışmanın etkisiyle domuza benzeyen bu yabancılar yere yapıştı.</p>

    <p class="normal">Dellis Yuls gömleğinden küçük bir tabanca çıkardı ama doğrultmaya fırsat bulamadan Guri bileğini tuttu, kırdı ve silahı elinden aldı. Sırıtarak silahı fırlatıp attı.</p>

    <p class="normal">Limmer ayağa kalkmaya çalışırken Guri parmak uçlarını boğazına sapladı, ardından Yuls’un boynunu çevirerek kırdı ve yeniden masanın üzerine zıpladı.</p>

    <p class="normal">Tuyay ayağa kalktı ve döndü. Guri onu boynundan tutarken o da Guri’yi aynı şekilde tuttu. Bir süre kımıldamadan o şekilde durdular.</p>

    <p class="normal">Tuyay çöktü, Guri’nin gücü karşısında korkuya kapılmıştı. Beynine giden kan kesildiği için bilincini kaybetti.</p>

    <p class="normal">Guri onu bıraktı, eğilip baygın Gamorrealıların birinin belinden silahını aldı ve o silahla iki korumayı da vurdu. İkisini de başından vurmuştu.</p>

    <p class="normal">Masanın üzerine Limmer ve Yuls’un yanına sıçrayıp onları da başından vurdu.</p>

    <p class="normal">Sonra da morarmış boğazından nefes almak için çırpınan Tuyay’in yanına döndü. Yanına gelip çömeldi ve o başını kaldırıp ona bakana kadar bekledi.</p>

    <p class="normal">“Söylediklerini Prens Xizor’a ileteceğim.” Gülümsedi ve umursamaz bir tavırla silahı Tuyay’in sol gözüne çevirip tetiği çekti.</p>

    <p class="normal">Ardından ayağa kalktı ve tüm olanları kaydeden gizli güvenlik kamerasının bulunduğu yere gidip onu duvardan söküp çıkardı.</p>

    <p class="normal">Her şey karardı.</p>

    <p class="normal">“Görüntüyü durdur,” dedi Xizor.</p>

    <p class="normal">İç çekti ve başını iki yana salladı. Kayıt Xizor’a zaten bildiği şeyi gösterecekti. Guri elindeki en ölümcül silahtı. Vader’la karşılaşsa ne yapar acaba, diye düşündü. Ondan daha yetenekli olsa da Jedi’ları avlayıp öldüren Vader’ın onun da hakkından geleceğinden şüphesi yoktu.</p>

    <p class="normal">Şimdilik izlemesi gayet zevkliydi.</p>

    <p class="normal">Dokuz milyonluk masrafıyla kaybetmesini görmek oldukça pahalı bir eğlence olurdu.</p>

    <p class="normal">“Tekrar çalıştır,” dedi.</p>

    <p class="normal">Bir profesyoneli çalışırken görmek hoşuna gitmişti.</p>
  </div>

  <div class="calibre1" id="calibre_pb_34"></div>
</body>
</html>
