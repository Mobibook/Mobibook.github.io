<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_30">29</h1>

    <p class="normal">Guri’nin Leia’yı götürmesinin ardından Xizor kadehindeki yeşil şampanyadan bir yudum daha aldı. Belki de kasıklarındaki acıya bu iyi gelirdi.</p>

    <p class="normal">Bir süre sonra güvenlik şefini çağırdı.</p>

    <p class="normal">“Wookiee kaçtı mı?”</p>

    <p class="normal">“Evet, Majesteleri.”</p>

    <p class="normal">“Kaçışının çok kolay görünmesine izin vermediniz, değil mi?”</p>

    <p class="normal">“Adamlarımızdan beşini vurdu, Prensim. Koridordan kaçarken biz de onu ateş yağmuruna tuttuk. Kolay olduğunu düşünmemiştir.”</p>

    <p class="normal">“Güzel.”</p>

    <p class="normal">Xizor görüşmeyi kesip gülümsedi. Wookiee’nin kaçmaya teşebbüs ettiğini ona daha ilk anda bildirmişlerdi. Leia daha geri dönmeden Xizor hemen alternatif planını devreye sokmuştu. En başından beri Wookiee’nin gitmesini istiyordu zaten, sadece bu kadar çabuk olacağını tahmin etmemişti. Fark etmezdi. Wookiee, Skywalker’la temasa geçecek o da Prenses’i kurtarmaya gelecekti. Xizor’un ajanları muhtemelen Skywalker’ı daha kalesine yaklaşmasına fırsat bile vermeden yakalayacaklardı.</p>

    <p class="normal">Bu kadar kolay. Sıcak kanlıların nasıl hareket edeceklerini tahmin etmek çok kolaydı.</p>

    <p class="normal">Gezegen dışından gelen bir mesaj özel iletişim kanalına ulaştı. Şu anda pek kimseyle konuşacak havada değildi ama bu kanalı çok az sayıda kişi bilirdi ve eğer onlardan biri arıyorsa cevap vermesi de yerinde olacaktı.</p>

    <p class="normal">İletişimde sadece ses var görüntü yoktu. Bu normaldi çünkü her ajan bulunduğu ortam itibarıyla görüntülü iletişime geçme imkanına sahip olamıyordu. Kendisi de görüntülü iletişimden pek haz etmezdi. Kişisel bir tercih. Çünkü bir şekilde birileri bu mesajları tespit edebilirdi ve böyle olduğunda görüntü olmaması da yerinde olurdu.</p>

    <p class="normal">Bilgisayarı arayan kişinin sesini onayladı, aksi taktirde kendisiyle görüşmezdi.</p>

    <p class="normal">“Evet?”</p>

    <p class="normal">“Prensim. Skywalker hakkında haberlerim var.”</p>

    <p class="normal">“Nedir...?”</p>

    <p class="normal">“Bir grup kelle avcısı tarafından yakalanmış. Tam olarak konumlarını bilmesem de Kothlis gezegeninde olduklarını tespit ettim. Bu bilgiyi en kısa sürede doğrulayacağım ancak bir sorun var.”</p>

    <p class="normal">“Peki. Nedir sorun...?”</p>

    <p class="normal">“Tutsak için bir alıcı daha olduğu söylendi. Bizden daha fazla para ödeyen ve İmparatorluk’un üst kademelerinden birisi.”</p>

    <p class="normal">Hmm. Vader kısa süre önce o bölgeye gitmişti. Neden olarak bilgisayar hırsızlığı gösterilmişti ama şöyle düşün: Bu galakside Skywalker’ı, Xizor’un kendisi kadar isteyen başka kim var? Vader tabii ki. Vader kısa süre önce buraya dönmüş ve İmparator’la görüşmüştü, Skywalker’ın yanında olduğuna dair de en ufak bir işaret yoktu. Bilgi ya kendisine çok geç ulaşmış ve bu bilgiden faydalanamamıştı ya da bilgi ona hiç ulaşmamıştı.</p>

    <p class="normal">Neyse, Prenses’i kullanarak kuracağı tuzağa belki de gerek kalmayabilirdi.</p>

    <p class="normal">“Söyle onlara, karşı taraf ne veriyorsa iki katını veriyoruz.”</p>

    <p class="normal">“Majesteleri, İmparatorluk’a karşı arttırmaya girersek zor durumda kalabiliriz.”</p>

    <p class="normal">“Biliyorum. Bu parayı zaten ödemeyeceğimiz için sorun değil. Bu kıymetli gencimizin yerini öğrenir öğrenmez özel bir tim gönderip onu bedavaya alacağız. Nefes almasına gerek yok, bize cesedi yeter.”</p>

    <p class="normal">“Derhal, Majesteleri,” bekledi. “İzninizle, Efendim. Bu konuyla ilgili olan ajanlarımızdan biri şu an görüşmek istiyor; belki de yerini öğrenmişlerdir...”</p>

    <p class="normal">Xizor ajanın gelen çağrıya bakmasına müsaade etti. Oturdu ve bekledi. Acımasızlığının gücünü arttırabilmek için meditasyon yaptı. Birisinin ona geri dönüş yapması için harcadığı süre miktarı. Aylar belki de daha fazla. Tabii ki bu süre şimdi eskiden olduğundan çok daha kısaydı.</p>

    <p class="normal">Ajanı tekrar bağlantı kurduğunda sesi titriyordu ve sürekli yutkunduğu için doğru dürüst konuşamıyordu.</p>

    <p class="normal">“P-Prensim, bir sorun çıkmış.” Adamın sözlerinden yaşadığı korkuyu anlamak güç değildi.</p>

    <p class="normal">“Sorun mu?” dedi Xizor.</p>

    <p class="normal">“Anlaşılan Skywalker gözaltından kaçmış ve Darth Vader da bizzat bu olaya dahilmiş; olaydan sonraki birkaç saat içerisinde firarın gerçekleştiği yerde görülmüş.”</p>

    <p class="normal">Bu kötü haberi getiren kişi olduğu için ajan her an yaşamını yitirmekten korkuyordu. Prens’e çok daha önemsiz kötü haberler getiren nice kişi canından olmuştu ve ajan, patronunun bu işi bizzat yaptığını da biliyordu. Tabii ki hain Green’in başına gelenleri de muhakkak duymuştu.</p>

    <p class="normal">Xizor kahkahayı bastı.</p>

    <p class="normal">“P-Prensim?”</p>

    <p class="normal">Nihayet güzel bir haber duymuştu. Vader, Skywalker’ı elinden kaçırmıştı. Genç serbestti ve Leia elinde olduğu sürece eninde sonunda Skywalker gelecek ve kapısını çalacaktı. Wookiee bu işi onun yerine halledecekti.</p>

    <p class="normal">“Skywalker’ın kaçması sizin meseleniz değil,” dedi Kara Prens. “Durum kontrolüm altında.”</p>

    <p class="normal">Belki bir gün –tüm galaksinin kontrolünü ele geçirdiğinde- bu hikayeyi herkesle paylaşırdı.</p>

    <p class="normal">İnsanlar kendisinin ne sinsi olduğunu görecek ve ondan korkacaklardı.</p>

    <p class="normal">Korkmalılardı da.</p>

    <p class="normal">Leia kapıyı açmayı denedi ama tabii ki kilitliydi. Etrafına baktı, acaba odada kendinden önce kalan kişi yatağın altında bir tabanca unutmuş olabilir miydi? Kapıyı açmasına yarayacak bir alet olmadığı gibi diğer bir gizli kapı da yoktu. Yerini bilmese de odada gizli holocam olduğundan da şüphesi yoktu. Eğer elbisesini değiştirmesi gerekirse bunu karanlıkta yapacak ve kameranın gece görüşünün de olmamasını umacaktı. Zaten kendini ağırdan satmak için artık çok geç kalmıştı ya neyse.</p>

    <p class="normal">İç çekti. Umarım Chewie kaçmıştır, diye düşündü. Kendine faydası olmasa da hiç değilse onun kaçmasına faydası olmuştu ve o da gidecek ve Luke ve Lando’yu durumdan haberdar edecekti. Böylece onlar da Luke’u mümkün olduğunca Black Sun’dan uzak tutacaklardı. Luke gelip onu kurtarmak isteyebilirdi ama Lando gerçekçi bir adamdı; Luke’la konuşup onu gitmemesi için ikna edebilirdi. Han’ı kurtarabilmeleri için öncelikle özgür olmaları gerekirdi. Asıl önemli olan da buydu.</p>

    <p class="normal">Affet beni, Han, yapmak üzere olduğum şey için. Kesinlikle ilaçtı, eminim ve bu kadar zayıf olduğum için çok pişmanım.</p>

    <p class="normal">Onu tekrar gördüğünde –tabii eğer görebilirse- belki ona bu durumu anlatırdı. Belki de anlatmazdı. Ortalığı karıştırmanın alemi yoktu.</p>

    <p class="normal">Han’ı yeniden görme düşüncesi geçici de olsa kendisini daha iyi hissetmesini sağladı, ama onu tekrar görebilme ihtimalinin pek yüksek olmadığını da biliyordu.</p>

    <p class="normal">Yatağa oturdu ve seçeneklerini gözden geçirdi. Şu an için pek bir seçeneğe sahip olduğu da söylenemezdi.</p>

    <p class="normal">Arkasına yaslanıp rahatladı. İttifak’taki askeri personelle birlikte çalışırken öğrendiği bir şey de şuydu: Şüpheye düştüğünde biraz kestir. Bir daha fırsatın olup olmayacağını asla bilemezsin.</p>

    <p class="normal">Bütün bu olanların ardından uyuyabileceğinden de emin değildi. Sadece uzandı ve rahatlamaya çalıştı.</p>

    <p class="normal">Hiç tahmin etmese de uzanır uzanmaz derin bir uykuya dalmıştı.</p>

    <p class="normal">Lando durmak istemiyordu ama Luke ısrar etti.</p>

    <p class="normal">“Bak, ben Güç’e güvenirim ve o bana Leia’nın tehlikede olduğunu söylüyor. Sadece bir ara ve kontrol et, o kadar.”</p>

    <p class="normal">“Tatooine’e varana kadar bekleyemez mi?”</p>

    <p class="normal">“Hayır.”</p>

    <p class="normal">Lando iç çekti. “Tamam. Ama bunu unutma. Bana borçlusun.”</p>

    <p class="normal">Falcon’u hiperuzaydan çıkardı.</p>

    <p class="normal">“Nasıl arayacağız,” diye sordu Luke.</p>

    <p class="normal">Lando gülümsedi. “Küçük bir sürprizim var. Falcon’u donatan tek kişi Han değil.”</p>

    <p class="normal">“Bu da ne demek?”</p>

    <p class="normal">Lando gemiyi otopilota teslim edip Luke’u kargo bölümüne götürdü. Duvara monte edilmiş bir cihazı işaret etti.</p>

    <p class="normal">“Telsize benziyor.”</p>

    <p class="normal">“Çok zekisin. Haydi durma, ara.”</p>

    <p class="normal">Luke, Lando’nun kendisine verdiği kodu cihaza girerken Lando da iletişimin kesilmesini önlemek için ayar yapmakla meşguldü.</p>

    <p class="normal">Dash cevap vermese de bilgisayara kaydedilmiş bir mesaj vardı.</p>

    <p class="normal">Luke, Lando’ya döndü. “Mesajı dinlemek için kodumuz var mı?”</p>

    <p class="normal">“Evet,” dedi Lando ve kodu ona verdi.</p>

    <p class="normal">Beliren görüntü bir anda onları şaşırtmıştı. Berbat saç traşı olan bir Wookiee. Luke ilk başta onu tanıyamamıştı. Konuşmaya başlayıncaya kadar. Daha çok bağırmaya benziyordu.</p>

    <p class="normal">Chewie!</p>

    <p class="normal">“Ne?” dedi Lando.</p>

    <p class="normal">“Neymiş?”</p>

    <p class="normal">“Olamaz!”</p>

    <p class="normal">“Lando!”</p>

    <p class="normal">Lando tercüme etti. “Leia Coruscant’ta Black Sun’ın eline düşmüş. Chewie’yi öldürmeye çalışmışlar ama o kaçmış –gitmesini Prenses istemiş, onun fikri değilmiş-”</p>

    <p class="normal">İletişim birdenbire kesildi.</p>

    <p class="normal">“Ne oldu?”</p>

    <p class="normal">“Bilmiyorum. Kod bir anda silindi. Birisi hatta kaçak girdiğimizin farkına varmış olmalı.” Cihaza taktığı kaçak parçayı çıkardı ve yere vurdu.</p>

    <p class="normal">“Gidelim,” dedi Luke.</p>

    <p class="normal">“Tatooine’e değil mi?”</p>

    <p class="normal">“Hayır.”</p>

    <p class="normal">“Nedense böyle diyeceğin içime doğmuştu. Coruscant’a gidemeyiz. Çok tehlikeli.”</p>

    <p class="normal">“İstesen de burada duramazsın.”</p>

    <p class="normal">“Luke...”</p>

    <p class="normal">“Leia’nın yardımıma ihtiyacı var. Ben gidiyorum.”</p>

    <p class="normal">Lando bir süre tavana baktı, sonra da başını iki yana salladı. “Neden bu olaylar hep benim başıma geliyor?”</p>

    <p class="normal">Zaman ve mekan değişti ve Millenium Falcon hiperuzaydan gerçek uzaya geçti.</p>

    <p class="normal">Luke kontrol paneline baktı. “Hâlâ çok yolumuz var,” dedi. “Oraya varmak günler sürer.”</p>

    <p class="normal">“Öyle, tabii ki bunun da bir nedeni var,” dedi Lando. “İki kasaba bir şehirden ibaret uyduruk bir gezegenden söz etmiyoruz. Coruscant tüm gezegeni kaplayan devasa bir şehirdir. Atmosferi skyhook’larla uydularla, her türden ticari ve özel trafikle doludur. İmparatorluk donanmasının büyük bölümünün orada olmasından bahsetmiyorum bile. Her köşesi titizlikle kontrol edilir, dolayısıyla elimizi kolumuzu sallayarak girebileceğimiz bir yer değildir. Falcon’un resminin tüm galaksiye çoktan dağıtıldığından eminim ve İmparatorluk’taki her güvenlik tarayıcısı bizi aramaya başlamıştır. Sadece bir güvenlik kodunun bizi bunlardan kurtaracağını sanmam. İmparatorluk hapishanesine tıkılırsak Leia’ya bir faydamız olmaz.”</p>

    <p class="normal">“Anladım.”</p>

    <p class="normal">“O zaman ağırdan alıp daha akıllıca bir çözüm bulana kadar bekleyeceğiz. Daha iyi bir fikrin var mı?”</p>

    <p class="normal">Luke şöyle bir düşündü. “Aslında evet.”</p>

    <p class="normal">Lando hayretle baktı. “Öyle mi? Söyle duyalım bakalım.”</p>

    <p class="normal">Luke ona anlattı.</p>

    <p class="normal">“Bundan haberim yoktu,” dedi Lando.</p>

    <p class="normal">“Hey, Han bunu bir yıldız destroyeri üzerinde yaptı ve droid tarafından kullanılan robotik bir gemi de değildi.” Luke bir an durdu. “Eğer istersen ben halledebilirim.”</p>

    <p class="normal">Lando bir kaşını kaldırdı. “Dinle, o numarayı Han benden öğrendi.”</p>

    <p class="normal">Luke gülümsedi.</p>

    <p class="normal">Teoride işe yaramalıydı. Coruscant’a giden ticaret yolları üzerindeydiler. Bu noktadan sayısız yük gemisi belli rotaları kullanarak gelip giderdi. Bu rotayı kullanabilmek için birkaç yüz tondan daha ağır bir yük taşımak gerekliydi. Kanunlara göre bu gemilerin güvertesinde sadece droidlerin bulunması yasak olsa da bu kanunlar her zaman ciddiye alınmazdı, özellikle de birisi İmparatorluk’a mal taşırken. Droidlerin kontrolündeki bu yük gemileri bir kez bu rotaya girdiler mi artık etraflarında neler olup bittiğine dikkat etmezlerdi. Trafik kontrol sistemi her şeyi onlar için hallettiğinden bu gemilerden birinin üzerine saklanmak parmak şıklatmak kadar kolay olmalıydı. Daha sonra tek yapmaları gereken gezegen Doppler’ının kontrol ağından geçene kadar beklemekti. Falcon’un karıştırıcıları bunun üstesinden gelecek seviyede olmalıydı – on yaşındaki zeki bir çocuk bile eski bir mikrodalga ve bir çift ayarı bozulmuş itici sistemiyle basit bir karıştırıcı yapabilirdi.</p>

    <p class="normal">Mesele büyük geminin hız ve rotasını aynen taklit edebilmekti, dolayısıyla teorik olarak sürekli aynı noktada olmuş olacaktı. İyi bir pilot bunu halledebilirdi ama en ufak bir hatada gezegen savunma bataryaları tarafından toza çevrilirlerdi. Yeterli yetenek ve soğukkanlılıkla yapılması zor değildi. Teoride işe yaraması gerekirdi.</p>

    <p class="normal">Evet, gezegenin çevresinde İmparatorluk gemileri devriye geziyordu ama onlar saldırganları engellemekle görevlendirilmişti. Sonsuz uzayda her şeyi göremezlerdi ve tek bir gemi koca bir gezegene karşı ne yapabilirdi ki? Hele düşmanları olan Asiler sivil hedefleri yok etmekten kaçındıkları için saldırmayı reddediyorlarsa?</p>

    <p class="normal">“Hazır mı?” dedi Lando.</p>

    <p class="normal">“Hazır,” dedi Luke.</p>

    <p class="normal">“Biz de hazırız,” dedi Threepio. “Eğer umurunuzdaysa.”</p>

    <p class="normal">Artoo bipledi.</p>

    <p class="normal">Lando sırıttı. “Sıkı tutunun, gidiyoruz.”</p>

    <p class="normal">Gemi peşi sıra birkaç silindir şekilli konteyneri çeken modifiye edilmiş bir römorköre doğru uçtu ve araya girdi. Bu konteynerlerin her biri Falcon kadar büyüktü ve her biri yörüngeden çıkmasını sağlayan roketler taşıyordu. Gemi çok büyük olmasa da çektiği yük sekiz dokuz yüz m-ton olmalıydı. Gemi ISO –Bağımsız Gemi Sahipleri- olarak bilinen bir sinyal gönderdi. Adı Tuk Prevoz’du, İmparatorluk Merkezi’ne kayıtlıydı ve Xizor Transportation System’a bağlı olarak çalışıyordu.</p>

    <p class="normal">Lando Falcon’la 180 derece bir dönüş yaparak önce gemiyi geçip sonra dönüp hemen altına geldi.</p>

    <p class="normal">“Burası tarayıcıların görüş alanı dışında olmalı,” dedi.</p>

    <p class="normal">Luke başını salladı. Büyük gemilerde mürettebatın görüşünü engelleyen çok sayıda kör nokta olurdu, özellikle böyle büyük yükler çekenlerde. Konteynerlerden birinin yanında durdukları zaman ne geminin mürettebatı ne de İmparatorluk yetkilileri onları görebilirdi.</p>

    <p class="normal">Luke dışarı baktı, Lando gayet iyi uçuyordu. Bir iki derece hata yapsa mürettebat tarafından görülebilirlerdi ama sorun olmamıştı.</p>

    <p class="normal">Konteynerler gittikçe büyüyordu. Anlaması zordu, ya gittikçe yaklaşıyorlar ya da gemi üzerlerine doğru geliyordu. Gerçi sensörlerin görüşü dışında kaldıkları müddetçe sorun değildi.</p>

    <p class="normal">Lando ellerini bir cerrah gibi itinayla kullanıyordu. Falcon yavaşladı, yavaşladı ve durdu.</p>

    <p class="normal">En yakın konteynerin yüzeyine uzaklıkları üç metreydi.</p>

    <p class="normal">“Bravo,” dedi Luke. Lando biraz güçlük yaşasa da gerçekten de iyi bir pilottu.</p>

    <p class="normal">“Evet ama bu işin kolay kısmı. Atmosfere girene kadar burada kalmak zorundayız, gerekli olmayan tüm sistemleri kapıyorum. Birilerinin ışıklarımızı ya da aktif sensörlerimizi tespit etmesini istemeyiz.”</p>

    <p class="normal">“İndiğimiz zaman ne yapacağımızı düşündün mü?”</p>

    <p class="normal">Lando homurdandı. “Önce sağ salim inmeye bakalım. Aşağıda birkaç tanıdığım var, dert etme.”</p>

    <p class="normal">Luke başını salladı. Lando’nun haklı olmasını diledi.</p>

    <p class="normal">Şu an takip ettikleri rotadan çıkıp gezegen bataryaları tarafından kızartılmalarının da bir faydası olmazdı zaten. Beklemekten başka yapacak şey yoktu.</p>

    <p class="normal">Güç’ü kullanarak Leia’yı bulmayı denedi. Yeteneklerini sonuna kadar zorladı...</p>

    <p class="normal">Sonuçsuz. Eğer oradaysa bile fark edemeyeceği kadar uzaktaydı.</p>

    <p class="normal">Neyse, gittikçe yaklaşıyorlardı. Eğer hayatta kalırsa tekrar deneyecekti.</p>

    <p class="normal">Eğer hayatta kalırlarsa.</p>

    <p class="normal">Odasında çıplak olarak oturmuş, iyileşmek için meditasyon yapan Vader kaşlarını çattı. Güç’te bir düzensizlik vardı. Kendini karanlık tarafa teslim etti...</p>

    <p class="normal">Her neyse onunla temasa geçemiyordu.</p>

    <p class="normal">Hissettiği şey de bir anda geçip gitmişti.</p>

    <p class="normal">Karanlık taraf hâlâ onu şaşırtmaya devam ediyordu. Ateş gibi ısıtabilir ya da yakabilirdi ve içine düşmemek için çok dikkat edilmeliydi. Aşırı kullanılırsa neler olabildiğini bizzat İmparator’un üzerinde görmüştü; fiziksel olarak bedenini yiyip bitirmişti. Fakat aynısı Vader’a olmayacaktı, çünkü o karanlık tarafta ustalaşmaya niyetliydi ve bu yolda da başarıyla devam ediyordu. Artık sadece zaman meselesiydi. Luke’u kendi saflarına kattığı zaman süreç daha da hız kazanacaktı. İki güçlü mıknatıs karanlık enerjiyi çok daha fazla çekeceklerdi. İkisi birlikte Güç’ü birinin yapabileceğinden çok daha etkili şekilde kullanabileceklerdi.</p>

    <p class="normal">Genç çok güçlüydü. Kim bilebilirdi ki? Luke Skywalker -oğlu- belki de galaksinin en güçlü adamı olacaktı.</p>

    <p class="normal">Her ne kadar zarar görmüş yüzü nedeniyle acı çekmesine yol açsa da gülümsedi. Acıya dayanabilirdi.</p>

    <p class="normal">O Sith’lerin Kara Lordu’ydu ve her şeye direnebilirdi.</p>
  </div>

  <div class="calibre1" id="calibre_pb_65"></div>
</body>
</html>
