<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_27">26</h1>

    <p class="normal">“Nasıl gidiyor?” dedi Luke.</p>

    <p class="normal">“Hiç sorma,” dedi Lando.</p>

    <p class="normal">“Gidip bakayım, mutfakta atıştıracak bir şeyler var mı? Sen de ister misin?”</p>

    <p class="normal">“Ne demezsin, akü asidiyle böcek zehiri hiç fena olmaz.”</p>

    <p class="normal">Luke başını iki yana salladı, ayağa kalktı ve mutfağa gitti.</p>

    <p class="normal">Sanki soğuk bir ele değmiş gibi bir anda durdu.</p>

    <p class="normal">“Efendi Luke? İyi misiniz?”</p>

    <p class="normal">Luke Threepio’yu dikkate almadı. Güç’te bir düzensizlik vardı, mükemmelliğin içinde kara bir leke. Bir şekilde tanıdık geliyordu...</p>

    <p class="normal">Ne?</p>

    <p class="normal">Luke döndü ve Lando’nun yanına koştu.</p>

    <p class="normal">“Tamiri hemen bitirsen iyi olur, Lando.”</p>

    <p class="normal">“Ne oldu ki?”</p>

    <p class="normal">“Anlaşılan ziyaretçilerimiz geliyor.”</p>

    <p class="normal">Lando kenardan kafasını uzattı.</p>

    <p class="normal">“Ne? Burada bizi birinin bulması imkansız.”</p>

    <p class="normal">“Sen öyle zannet.”</p>

    <p class="normal">“Eyvah, sakın aklından geçeni söyleme.”</p>

    <p class="normal">“Neymiş?”</p>

    <p class="normal">“Sakın içimde kötü bir his var deme.”</p>

    <p class="normal">Luke ona baktı.</p>

    <p class="normal">Lando tekrar çalışmaya döndü. “Tamam, elimden geleni yapıyorum.”</p>

    <p class="normal">Luke sensörleri kontrol etmek için kokpite döndü. Eğer zannettiği kişi geliyorsa bir kaya yığınının içinde saklanmanın onlara pek yararı olmayacaktı. Bazı şeylerden kaçabilirdin ama saklanamazdın.</p>

    <p class="normal">Xizor’un keyfine diyecek yoktu. Kürklü korumasıyla birlikte hemen karşısında oturmuş olan genç kadın beklediğinden çok daha hoştu. Şu ana kadar hep önemsiz meselelerden konuşmuşlardı. Xizor İttifak’ın yüksek rütbeli bir temsilcisini ağırlıyormuş gibi davranmıştı; Leia da bu suçludan iğrenmiyormuş gibi davranmıştı. Aslında onun ne hissettiği Xizor’un umrunda değildi, önemli olan burada avucunun içinde olmasıydı.</p>

    <p class="normal">Şimdi asıl mesele ona kur yaparken hangi yolu seçecek olmasıydı.</p>

    <p class="normal">Zaten feromonlarının bir bölümünü çoktan havaya salmıştı. Derisinin renginin değişmesini engellemek için kendini ne kadar zorlasa da belli bir seviyeden sonra o da çaresiz kalıyordu. Wookiee fark etmese de Leia bu kimyasallardan etkilenmişti. Xizor ona çekici geliyordu; kadınlarla olan tecrübesi sayesinde Xizor da bunun farkındaydı. Zaten yakışıklıydı ve buna feromonlar da eklenince insansı dişilerin ona karşı koyabilmek için gerçekten güçlü bir iradeye sahip olmaları gerekiyordu.</p>

    <p class="normal">Genç bir adam olarak Leia’nın hissettiklerini anlayabiliyordu. Falleen kadınların da kendi tarzları vardı ve onlardan biri size ilgi duyduğunda anlaması gayet kolay olurdu. Tıpkı bir çiçeğin polenlerini yayması gibi Falleen feromonları da yakınlarındaki kişiler üzerinde etkisini göstermekte gecikmezdi.</p>

    <p class="normal">Eğer Leia bir şeyler hissediyorsa bile bunu göstermemek için elinden geleni yapıyordu. Hakkını vermeliydi; hissettiği şeyler istediği şeyler değildi. Fakat yanaklarındaki kızarma, nefes alış verişindeki artış ve güçlü arzusu onun binlerce defa şahit olduğu bir şeydi. Xizor hem bu işaretleri okumayı hem de onları en iyi şekilde lehine kullanmayı çok iyi bilen biriydi.</p>

    <p class="normal">“Yolculuğunuz sizi yormuş olmalı,” dedi Xizor. “Daha ciddi konuları konuşmaya başlamadan evvel yorgunluğunuzu atın ve giysilerinizi değiştirin.”</p>

    <p class="normal">“Aslında yanımda kıyafet getirmedim.”</p>

    <p class="normal">Xizor yüzünde bir gülümsemeyle eliyle işaret etti. “Bu tür şeyler kolayca halledilir. Howzmin size odalarınızı göstersin. Kimi zaman misafirlerimi burada ağırlarım ve gerçek bir ev sahibinin konuklarının tüm ihtiyaçlarını karşılaması gerekir. Odanızdaki kıyafetlerin arasından kendi zevkinize uygun bir şeyler bulabileceğinizden eminim. İlgilenmem gereken birkaç önemli işim var. Sizler keyfinize bakın birkaç saat sonra tekrar görüşeceğiz.”</p>

    <p class="normal">Leia önce korumasına sonra ona baktı.</p>

    <p class="normal">Xizor en seksi gülümsemelerinden birini gönderdi.</p>

    <p class="normal">Leia ne yapacağını bilememişti. “Evet. Doğru. Biraz yorgunuz.”</p>

    <p class="normal">Xizor masanın altında bacağını hareket ettirdi ve harekete duyarlı bir sensör Howzmin’e yerleştirilmiş implantı tetikledi. Kapı açıldı ve kel uşak içeri girdi.</p>

    <p class="normal">“Prenses Leia ve Chewbacca’ya odalarını göster.”</p>

    <p class="normal">“Derhal, Prens Xizor.”</p>

    <p class="normal">Onlar odadan çıktıktan sonra Xizor kazanmış olduğu zaferin keyfiyle koltuğuna yayıldı. Tekrar buluşmadan önce meditasyon ve egzersiz yaparak hormonal özünü en üst seviyeye çıkaracaktı. Heyecanlanmış bir Falleen’in tüm feromonunu salgılamasına karşı koyabilecek dişi çok azdı. Kadının ne kadar sadık olduğunun ya da daha önce kimlerle birlikte olduğunun bir önemi yoktu. Falleen feromonları en güçlü baharattan bile daha güçlüydü. Leia’nın zihni ona karşı koyabilir ama bedeni direnemezdi. Bunun panzehiri yoktu.</p>

    <p class="normal">Xizor gülümsedi. Yegane panzehiri Leia’ya sunmayı çok isterdi. Gerçekten de bu çok hoşuna giderdi...</p>

    <p class="normal">Leia şaşırmıştı. Howzmin onu ve Chewbacca’yı odalarına doğru götürürken sakinleşebilmek için birkaç derin nefes aldı. Neler oluyordu böyle? Hiç hesapta yokken hissettiği duygusal çekim de nereden çıkmıştı? Tamam, Xizor yakışıklı ve egzotik bir adamdı ama daha önce hiçbir yakışıklı onu böylesine etkilememişti. Hissettikleri ve yapmak istedikleri hiç de onun tarzı olmayan şeylerdi. Ayrıca o Han’a aşıktı. Bu çekici bir adam –Fallen– görür görmez kenara atabileceği bir şey değildi. Bu hiç doğru değildi.</p>

    <p class="normal">Ama hissettiklerini de inkar edemezdi. Yabancı bir şekilde ilgisini çekmişti. Sinir sistemine inmiş bir darbe gibiydi; onun nefesini kesmişti.</p>

    <p class="normal">Neyse, fark etmez. İç çekti. Normale dönecek ve asıl amacını unutmayacaktı. Buraya Luke’a yardım etmek için gelmişti. Bunu hallettikten sonra da Han’ı kurtarmaya gideceklerdi. Bu gizemli Xizor’a karşı ne hissetmiş olursa olsun, bunları unutacak ve bir daha da hatırlamayacaktı.</p>

    <p class="normal">Bir yanı zihninin bir köşesinde oturmuş izliyor, dinliyor, gerçek hariç her şeyi inkar ediyordu: Gerçekten mi? Onun için hissettiklerinle ilgili bir şey yapmayabilirsin ama tüm bunları unutmak o kadar kolay olacak mı?</p>

    <p class="normal">Kes sesini, dedi kendi kendine. Bir bu eksikti.</p>

    <p class="normal">Belki kolay olmayacak ama olacak.</p>

    <p class="normal">“Burası sizin odanız,” dedi Howzmin. “Wookiee diğer odada kalacak.”</p>

    <p class="normal">Leia kendini düşüncelerinden sıyırıp Howzmin’i başıyla onayladı.</p>

    <p class="normal">Chewie soruya benzeyen bir şeyler söyledi.</p>

    <p class="normal">Leia dedi ki, “Her şey yolunda. Eğer Xizor bize zarar vermek isteseydi bunu çoktan yapardı. Git şu üzerindeki boyayı yıka, artık ihtiyacın yok. İşin bittiğinde geri gel.”</p>

    <p class="normal">Chewie başını salladı ve Howzmin’in ardından diğer odaya yöneldi.</p>

    <p class="normal">Leia yaklaştığı zaman açılan kapıdan geçerek içeri girdi.</p>

    <p class="normal">Gördükleri karşısında şaşırıp kalmıştı.</p>

    <p class="normal">Yerdeki halının tüyleri o kadar kabarıktı ki neredeyse bileğine kadar içine gömülüyordu. Halı siyah renkliydi ve bunu temiz tutmak gerçekten zor iştir, diye düşündü. Kanepe halının aksine beyaz deriyle kaplıydı, siyah çarşaflı yuvarlak bir yatak ve yatağın üzerinde altı sütunun tuttuğu yarı şeffaf ve beyaz bir karyola başlığı. Üzerinde bilgisayar olan ve yatağın yanında duran beyaz bir masa ve masanın altındaki boşlukta duran siyah bir sandalye.</p>

    <p class="normal">Sade, kibar ve muhtemelen galaksideki herhangi bir Grand Moff otel odası kadar da pahalı.</p>

    <p class="normal">Leia botlarını çıkarıp halının üzerinde yalın ayak yürüdü. Ya kendiliğinden sıcaktı ya da bir şekilde ısıtılıyordu ve bu harika bir duyguydu.</p>

    <p class="normal">Kapalı kapının diğer tarafında küçük bir mutfak vardı ve o da diğer eşyalar gibi siyah ve beyaz renklerdeydi.</p>

    <p class="normal">Ana odanın dibinde bir dolap gördü ve kapağını açtı.</p>

    <p class="normal">Dolap giysilerle doluydu ve odadan farklı olarak burada her türden ve renkten giysileri bulmak mümkündü. Leia üzerinde neredeyse şeffaf yeşil bir maddeden yapılmış bir giysinin olduğu askıyı kaldırdı ve hemen hiç ağırlığı olmadığını fark etti. Dokundu. Kıyafete para harcayan birisi değildi ama kaliteyi nerede görse tanırdı, üzerinde bunu gösterecek bir etikete de ihtiyacı olmadan. Bu kıyafet Loveti güvesinin liflerinden yapılmış Melanani maddesindendi ve bu kıyafetin fiyatı muhtemelen bir landspeeder’ın fiyatına denkti.</p>

    <p class="normal">Diğer kıyafetlere de bir göz attı ve birinci kalite ürünler olduklarını gördü. Gerçekten de Xizor misafirleriyle ilgileniyordu. Sadece bu dolaptaki kıyafetlerle pek çok gezegende evler alınabileceği gibi üstüne o evleri donatacak kadar da para kalırdı.</p>

    <p class="normal">Leia tam dolabı kapatıyordu ki durdu. Tekrar kapağı açıp ilk gördüğü elbisenin etiketindeki ölçülere baktı.</p>

    <p class="normal">Onun ölçüleriyle aynıydı.</p>

    <p class="normal">Diğer tüm elbiseleri kontrol etti.</p>

    <p class="normal">Hepsi onun ölçülerindeydi.</p>

    <p class="normal">Hayretle dolaba baktı. Bu tesadüf olabilir miydi? Black Sun’ın liderinin onun ölçülerinde elbiselerle dolu bir elbise dolabı vardı.</p>

    <p class="normal">Tesadüf olamazdı. Belki de Howzmin sensörleri kullanarak onun ölçülerini almış ve tarihteki en hızlı alışverişi yaparak dolabı hazırlamıştı. Xizor’un sokağa atacak parası çoktu anlaşılan. Belki de farklı ziyaretçiler için hazırlanmış böyle bir düzine oda vardı? Zayıf ihtimal de olsa olabilirdi.</p>

    <p class="normal">Xizor onun geleceğini biliyordu; belki de sadece kibar bir ev sahibi olmaya çalışmıştı.</p>

    <p class="normal">Başını iki yana salladı. Yorgundu. Belki bir banyo ve ardından da biraz dinlenmeyle kendisine gelebilirdi. Ya bu pahalı elbiseler? Aklına mantıklı bir açıklama gelmiyordu. Eğer Xizor böyle şeyleri çekici buluyorsa bunlardan birini giyip kendi amacı için kullanmasının ne zararı olabilirdi ki? Böylece onu şaşırtması daha kolay olur ve istediği şeyi yapmasına ikna etmek için gerektiğinden daha az uğraşması yeterli olabilirdi.</p>

    <p class="normal">İçinden bir ses şöyle dedi: Haydi kızım, kimi kandırıyorsun? Ona güzel gözükmek istiyorsun, bütün derdin bu.</p>

    <p class="normal">Evet, tamam, ne olmuş? Evli değildi. Ufak bir flörtleşmeyi engelleyen bir kanun da yoktu ya! Yeraltı örgütünün başıyla işi ileriye götürecek değildi zaten. Biraz güzel görünse fena mı olurdu? İttifak’a hizmet etmeye başladığından beri kendisiyle ilgilenmeye zaman bulamamıştı ve şimdi ayağına gelen bu fırsatı kullanmasının kime ne zararı olurdu?</p>

    <p class="normal">Dikkatli ol, kızım. Tehlikeli sulardasın. Deniz yılanlarına dikkat et.</p>

    <p class="normal">Kes sesini. Ne yaptığımı biliyorum ve başımın çaresine bakabilirim.</p>

    <p class="normal">Küvetin yanına gidip içini sıcak suyla doldurmaya başladı.</p>

    <p class="normal">“Herhalde hallettim,” dedi Lando ve servis koridorundan çıktı.</p>

    <p class="normal">“Acaba?”</p>

    <p class="normal">“İticiyi çalıştırana kadar bilemeyiz.”</p>

    <p class="normal">“Efendi Lando, Efendi Lando!”</p>

    <p class="normal">Threepio sarı ışıklar saçarak ve ellerini sallayarak aceleyle geldi.</p>

    <p class="normal">“Ne var?”</p>

    <p class="normal">“Sensörler bir geminin yaklaştığını gösteriyor! Çok ama çok büyük bir gemi!“</p>

    <p class="normal">Lando, Luke’a baktı. “Kimdir gelen sence?”</p>

    <p class="normal">“Umarım iticiler tamir olmuştur,” dedi Luke. “Yoksa gelenin kim olduğunu zaten göreceğiz.”</p>

    <p class="normal">İkisi koşarak droidin yanından geçip kokpite girdiler.</p>

    <p class="normal">Ayaktayken Luke, Güç üzerinden soğuk bir dokunuşun kendisine değdiğini hissetti. Gelenin kim olduğunu biliyordu. Asıl mesele Darth Vader da onun varlığını hissetmiş miydi?</p>

    <p class="normal">“Lord Vader?”</p>

    <p class="normal">Vader pencereden önlerindeki kayalık alana baktı. Kaptana dönmek için zahmet etmedi.</p>

    <p class="normal">“Nedir?”</p>

    <p class="normal">“Asteroit kuşağına yaklaşıyoruz.”</p>

    <p class="normal">Vader dönüp kaptana baktı. “Tam önümüzdeki asteroit kuşağından mı bahsediyorsun?” diyerek pencereyi işaret etti.</p>

    <p class="normal">Şaşıran kaptan konuşmaya devam etti. “Evet, Lordum. Sensörlerimiz bölgede bir geminin varlığını tespit edemedi.”</p>

    <p class="normal">“Bu kuşakta bir şeyler var,” dedi Vader. “Tam yerini bilemiyorum ama Güç’te bu kayalarla ilgili bir şey var ve onu bulacağım.”</p>

    <p class="normal">“Kesinlikle, Lord Vader. Avcılarımızı göndermeyi önerebilir miyim? Asteroit kuşağına girmek gemilerimizin kalkanlarına büyük zarar verebilir.”</p>

    <p class="normal">“Pekala. Söyle onlara sıra dışı bir şey arasınlar. Eğer bir şey bulurlarsa saldırmak yerine derhal ana gemiye bildirsinler.”</p>

    <p class="normal">“Emredersiniz, Lordum. Derhal onları gönderiyorum.”</p>

    <p class="normal">Vader tekrar pencereye döndü. Bu Luke muydu? Henüz emin değildi. Karanlık tarafın sınırı olmayabilirdi ama onun vardı ve bu mesafeden tek söyleyebileceği Güç’te bu asteroit kuşağıyla ilgili çok farklı bir şey olduğuydu. Luke’tan başka bir şey olabileceğini zannetmiyordu ama yine de emin değildi. Çok dikkatli devam etmesi gerekirdi. Eğer Xizor’un üçkağıtları İmparatorluk Merkezi’nde yeterince etkili olursa Luke’u sağ ele geçirmesi daha bir önem kazanacaktı. Aradaki mesafe kısaldıkça bu gizemin çözüleceğinden emindi. Oğlunu bir kez daha kaybedemezdi. Eninde sonunda onu bulup karanlık tarafa geçmesini sağlayacaktı. Bundan emindi. O Darth Vader’dı; Jedi’ların tümünü kendi elleriyle ortadan kaldırmıştı. Ama içlerinden en güçlüsü bizzat kendi oğluydu.</p>

    <p class="normal">Leia makine kullanarak banyodan sonra saçlarını kuruladı, taradı ve kendine baktığında eskisinden çok daha güzel göründüğünü itiraf etmeden geçemedi. Epeydir sıcak bir banyoya hasret kalmıştı. Gittiği yerlerde ya da seyahat ettiği gemilerde daracık bir banyoda kullanabileceği arıtılmış bir su bulabilirse kendini şanslı sayıyordu. Otomatik zamanlayıcı kapanmadan önce alelacele kendini biraz ıslatıyor ve bununla yetinmek zorunda kalıyordu. Siyah mermerden bir küvette derisini kızartacak kadar sıcak bir suyun içinde yatmak gibisi yoktu. Bu medeniyetin sunduğu en güzel imkanlardan biriydi.</p>

    <p class="normal">Dolaba gitti ve açtı. Duvara monte edilmiş küçük bir çekmece dikkatini çekti ve açtığında içinde iç çamaşırları olduğunu gördü. Xizor her şeyi düşünmüştü.</p>

    <p class="normal">Pekala. Şimdi ne giymeliydi?</p>

    <p class="normal">Xizor, eğer açık olsa holoproj’un olacağı yerdeki boşluğa baktı. Kalenin içinde tabii ki belli yerlerde, aslında hemen her odada, gizli holocam’ler vardı.</p>

    <p class="normal">Leia’nın kaldığı oda da bunlara dahildi. Kamerayı açarak Leia’nın odasında kendisine sunduklarını kabul edip etmediğini görsem mi, diye düşündü.</p>

    <p class="normal">Fakat, hayır. Bu sürprizi berbat etmeyecekti. Kısa süre sonra zaten onu daha yakından görecekti.</p>

    <p class="normal">Çok daha yakından.</p>
  </div>

  <div class="calibre1" id="calibre_pb_57"></div>
</body>
</html>
