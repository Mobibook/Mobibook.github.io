<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>agac</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-right: 5.0pt; margin-top: 5.0pt; margin-left: 5.0pt; margin-bottom: 5.0pt; }
</style>
</head>

<body class="calibre">
  <h1 class="h1baslik" id="calibre_toc_5">Halk Diyor ki…</h1>

  <p class="normal">Biz burada kendi kendimize gelin güvey oluyoruz. Halk ne der, ne düşünür, bizim tutumumuz karşısında ne duyar, ne söyler aldırdığımız, sesine kulak, isteklerine cevap verdiğimiz yok. İsteklerinde çok ileri gider de bir ucu bize dokunmaya başlarsa görün o zaman kıyameti… Bir susturmasını, onu türlü yollardan bir oyalamasını biliriz ki, fendimize fent yetmez. Bu, yüzyıllardan beri böyle sürüp gitmiştir. Halk bütün bunları bilmez, yutar mı? Yutmaz. Yutmadığını da söyler. Hem de öyle bir söyler ki… adamı yerin dibine geçirir. Tarihimiz halkın çırpınışları, direnmeleriyle doludur. Ve Halk Şiiri, bizim düzensizliğimizi, ona yaptığı kötülükleri, devrin getirdiğini, bozuklukları söyler. Halk şiiri daima devirle atbaşı gitmiştir.</p>

  <p class="normal">Osmanlının son devirlerinde Kayserinin Everek kazasında bir Everekli Seyrani çıkar ki, o devri, o devrin hükümetini batırır çıkarır. O devrin bozukluğu onun şiirlerinde elle tutulacak gibidir.</p>

  <p class="indentmetinitalik">Balık baştan kokar bunu bilmemek</p>

  <p class="indentmetinitalik">Seyrani gafilin ahmaklığından</p>

  <p class="normal">Sonra zenginlerin her bir dediklerini yaptırdıklarını, ters işleri bile kolaylıkla gördüklerini bir söyler ki… Parmağın ağzında kalır.</p>

  <p class="indentmetinitalik">İstemez bir hakim şahidi baydan</p>

  <p class="indentmetinitalik">Kurda koyun, ata eğer har dese</p>

  <p class="indentmetinitalik">Vahşi balık tuttum ben kuru çaydan</p>

  <p class="indentmetinitalik">Yerden göğe doğru yağar kar dese</p>

  <p class="indentmetinitalik">&nbsp;</p>

  <p class="indentmetinitalik">Sanma zengin dengin yolda kodurur</p>

  <p class="indentmetinitalik">Malı ile günah kirin yudurur</p>

  <p class="indentmetinitalik">Müftü müderris beli dedirir</p>

  <p class="indentmetinitalik">Söğütte kavakta biter nar dese</p>

  <p class="normal">Gene Osmanlının son devirlerinin, 1918’de ölen Sivasın Şarkışla kazasından bir Serdarisi var. Her sözü zehir zıkkım:</p>

  <p class="indentmetinitalik">Sefil ireçberin yüzü soğuktur</p>

  <p class="indentmetinitalik">Yıl perhizi tutmuş içi kovuktur</p>

  <p class="indentmetinitalik">İneği davarı iki tavuktur</p>

  <p class="indentmetinitalik">Bundan gayri yoktur malımız bizim</p>

  <p class="indentmetinitalik">&nbsp;</p>

  <p class="indentmetinitalik">Benim bu gidişe aklım ermiyor</p>

  <p class="indentmetinitalik">Fıkara halini kimse sormuyor</p>

  <p class="indentmetinitalik">Padişah sikkesi selam vermiyor</p>

  <p class="indentmetinitalik">Kefensiz kalacak ölümüz bizim</p>

  <p class="normal">Yukarda, Halk Şiiri ister istemez, devrin istekleriyle, getirdikleriyle atbaşı gidiyor demiştik. Devrimizde halkın başlıca derdi topraksızlık, yoksulluk. Devrimizin halk şairlerinden hemen hepsi bunu söylüyorlar. Güzellik, yiğitlik üstüne sürüp gelen şiir geleneğini kırıp, yok etmişler.</p>

  <p class="normal">Örneğin, Çukurovada yetişen şairlerin hepsi topraksızlığı, yoksulluğu, bir de orada halkın başına bela olan, sıtmadan çocuklarını kırıp geçiren çeltik belasını söylüyorlar. On beşten fazla şair tanıdım Çukurovada, dertleri günleri topraksızlık, çeltik, sivrisinek belasıydı.</p>

  <p class="normal">Kozanlı Hakkı Tamdoğan bu Çukurovalı şairlerin başındaydı. Dadaloğlu koçaklama geleneğinden geliyordu ama:</p>

  <p class="indentmetinitalik">Ey aşı ekmeği bol Çukurova</p>

  <p class="indentmetinitalik">Üç beş kişiye mi verdiler seni</p>

  <p class="indentmetinitalik">Kimi çeltik eker bozulur hava</p>

  <p class="indentmetinitalik">Cilis batırdılar kırdılar seni</p>

  <p class="indentmetinitalik">&nbsp;</p>

  <p class="indentmetinitalik">Sivrisinek aşılıyor sıtmayı</p>

  <p class="indentmetinitalik">Ayırdetmez baylar ile dutmayı</p>

  <p class="indentmetinitalik">Çor çocuk ne bilsin kinin yutmayı</p>

  <p class="indentmetinitalik">Bir kara cehennem ettiler seni</p>

  <p class="normal">diye de gürlüyordu. Onun şiirlerine gürleme denir. Yiğit, gözünü daldan budaktan sakınmaz birisiydi.</p>

  <p class="normal">Bir de onun arkadaşı Hacı Sözdoğuran vardı. O da bağrı yanık, bağrı köz köz olmuş bir şairdi. Büyük, namuslu bir macerası vardır. Anlatmaya değer. O da der ki:</p>

  <p class="indentmetinitalik">Kimi çeltik eker çıkarır nifak</p>

  <p class="indentmetinitalik">Ağzını açarsan yapışır şaplak</p>

  <p class="indentmetinitalik">Böyle midir el birlikte ittifak</p>

  <p class="indentmetinitalik">Efendimiz adlı köle ölüyor</p>

  <p class="indentmetinitalik">Evler yıkılıyor kasa doluyor</p>

  <p class="normal">Gelelim, son yılların en büyük dertlerinden biri olan şehirlere akın derdine. Daha önce bu konuda demiştim ki, bu bir sosyal, ekonomik sonuçtur. Bunun önüne eğreti tedbirlerle geçemezsin. Bütün dünyada olagelmiştir. Hiçbir eğreti tedbir para etmemiştir. İnsanlar bulundukları yerde kendi kaderlerini yapamazlar. Onlara bulundukları yerde yaşanacak bir hayat sağlayamazsan kaçarlar kaçarlar gelirler. Aç kalacaklarını bile bile, çaresiz, bir umudun ardına düşer gelirler. Demiştik ki, köydeki yağmurdan kaçar, şehirdeki doluya tutulurlar. İtiraz sesleri yükseldi.</p>

  <p class="normal">Bakın bunun üstüne şair Talibi Coşkun ne diyor:</p>

  <p class="indentmetinitalik">Acarı sattım da eskiyi yamadım</p>

  <p class="indentmetinitalik">Ben sırrımı kimselere demedim</p>

  <p class="indentmetinitalik">Eller gibi kazancını yemedim</p>

  <p class="indentmetinitalik">Zehirdir ekmeğin aşın İstanbul</p>

  <p class="indentmetinitalik">&nbsp;</p>

  <p class="indentmetinitalik">Aynım açılıp da yüzüm gülmedi</p>

  <p class="indentmetinitalik">Kalbimde gönlümde sevgi kalmadı</p>

  <p class="indentmetinitalik">On günde on paran nasip olmadı</p>

  <p class="indentmetinitalik">Yaptığın işleri düşün İstanbul</p>

  <p class="normal">İstanbula gelip de dolusuna tutulan, giyitlerini satıp geri Anadolunun kıracına, bire bir vermez kurağına, tek öküzün ardına düşen, yıllar yılı da hiçbir yerden bir sesi çıkmayan bu özlü şaire selam ederim.</p>

  <p class="sagitalik">25.10.1959</p>
</body>
</html>
