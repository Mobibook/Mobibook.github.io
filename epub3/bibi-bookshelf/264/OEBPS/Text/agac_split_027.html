<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>agac</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-right: 5.0pt; margin-top: 5.0pt; margin-left: 5.0pt; margin-bottom: 5.0pt; }
</style>
</head>

<body class="calibre">
  <h1 class="h1baslik" id="calibre_toc_22">Hitlercilik Oyunu</h1>

  <p class="normal">Bir haftadır okuyucularımla konuşuyorum. Onlar konuşuyor, ben dinliyorum, ben konuşuyorum onlar dinliyorlar. Konuşuyoruz işte. İçinde genci yaşlısı, öfkelisi, soğukkanlısı, umutlusu umutsuzu var. Korkağı, cesuru var.</p>

  <p class="normal">O: “Göz göre göre şu demokrasi güme gidiyor. Yok mudur kurtaracak bahtı kara maderini?”</p>

  <p class="normal">Ben: “Yok. İşler öyle bir sarpa sardı ki… Bu hükümetten başka herhangi bir hükümet olsa iktidarda, demokrasi dedikleri kurtulurdu. Böyle kör topal bir süre daha giderdi.”</p>

  <p class="normal">O: “Hiç mi umut yok?”</p>

  <p class="normal">Ben: “Yok gibi.”</p>

  <p class="normal">O: “Şu demokrasi de Türk milletine çok şeye malolmuştur. Yirminci yüzyılın aydınlığından, Ortaçağın karanlığına doludizgin gitmemize. Yeryüzünün belki de en ilginç halkı okutma deneyi, başarılı Köy Enstitüleri, demokrasi sayesinde kapatıldı.”</p>

  <p class="normal">Ben: “Evet, hiçbir oyun bir millete bu kadar pahalıya malolmamıştır. Bağımsızlığımızı demokraside yitirdik.”</p>

  <p class="normal">O: “Kompradorluk demokraside doğdu.”</p>

  <p class="normal">Ben: “Her bir komprador bir koloniyel.”</p>

  <p class="normal">O: “İnsanlarımız, kültürümüz yozlaştı.”</p>

  <p class="normal">Ben: “Anadoluda Allahsız Kitapsız, dinsiz imansız, her şeyi ahlakı, ırzı namusu, insanlığı yalnız parayla ölçen, her şeyi parayla ayarlayan insafsız, eli kanlı bir tefeci sınıfı doğdu. Bugün Türkiye bunların etkisinde. Bunlar Türkiyeyi yok etmezlerse tarih boyunca bir daha Türk milletinin sırtı yere gelmez. Bu da demokrasi sayesinde.”</p>

  <p class="normal">O: “Evet, demokrasi Türklere çoğa mal oldu. Şeriat isteriz avazeleri Türkiye semalarını titretmeye başladı. Tam bundan yüz, yüz elli yıl önceleri gibi.”</p>

  <p class="normal">Ben: “Şunların basınına bakın. Şu seviyeye bakın. Bunlar Türk milleti gibi bir milleti idareye kalkışanların basını.”</p>

  <p class="normal">O: “Dünya basını bu kadar aşağılık, bu kadar düşünce yoksunu, bu kadar sabahtan akşama kadar küfreden bir basını görmemiştir. Demokrasimizin dünyaya sunduğu bir dünya rekoru.”</p>

  <p class="normal">Ben: “Bazan umutsuzluğa düşüyorum. Herhangi bir milletten, yozlaşmamış, birçok iyi hasletlerini yitirmemiş bir milletten, bir milletin arasından böyleleri nasıl çıkarlar?”</p>

  <p class="normal">O: “Bir oyun olan demokrasimizin en büyük kusuru, oyun olaraktan başlamasıdır. Bu oyun olarak başlayan demokrasi, oyun olaraktan da sürdü gitti. Kimse demokrasiye inanmıyor. Birkaç iyi niyetli kişi hariç. Hele iktidara gelenler hiç inanmıyorlar.”</p>

  <p class="normal">Ben: “Demokrasiyi bir kandırmaca, yutturmaca sayıyorlar. Halkın sağduyusuna, zekasına, dehasına inanmıyorlar. Kimse de inanmıyor. Halkı ahmak biliyorlar. Çocuk gibi davranıyorlar ona.”</p>

  <p class="normal">O: “Halk bunu yutuyor mu?”</p>

  <p class="normal">Ben: “Yutar mı?”</p>

  <p class="normal">O: “En büyük silahları aldatmaca, kandırmaca…”</p>

  <p class="normal">Ben: “Hıristiyanların emrindeki yeşil sarıklı, din tüccarı kafiri saf, dini bütün, vatansever Müslümanlarla karıştırıyorlar. Karmakarış ediyorlar. Dini halkın ekmeğinin karşısına dikiyorlar. Kompradorun bayrağı oluyor din. Hıristiyan zenginlerinin kölesi kompradorun kalkanı yapıyorlar dini. Dini, tüyü bitmedik yetimlerin, hastanın sayrının, yoksulun, çalışanın daha fazla sömürülmesi için alet olarak kullanıyorlar.”</p>

  <p class="normal">O: “Halkın ekmeğinin karşısına dikilen din yıpranır. Halkın ekmeği din kadar kutsaldır.”</p>

  <p class="normal">Ben: “Bir gün Müslümanlar bunu öğrendiklerinde seyreyle sen gümbürtüyü. Sıçan deliği bin altına çıkar. Kompradorlar Türk milletinden çaldıkları paralarla kendilerine bir küçücük sıçan deliği bile alamazlar. Ve halk sonuna kadar böyle kalmayacak. Halkın dehası Türk milletinin imdadına tez günde yetişecek. Din düşmanı, halk düşmanı, komprador uşağı yeşil sarık belasını bulacak. Müslüman dini de saflığına kavuşacak, halkın, insanların yanında olacak. Hakkın, güzelliğin yanında olacak, ilk doğuş günlerindeki gibi…”</p>

  <p class="normal">O: “Şimdilik onu Konyada kullanıyorlar. Halkın ekmeğine, Türk milletinin bağımsızlığına karşı… İzmirde onunla Hitlercilik oynuyorlar, boylarına da bakmadan.”</p>

  <p class="normal">Ben: “O kadar küçükler ki, o kadar pire gibiler ki, işte bu yüzden akıbetleri Hitler’in akıbeti gibi bile olmayacak.”</p>

  <p class="normal">O: “Yazık ki, bu demokrasi oyunu bize çoğa maloldu. Yok mudur kurtaracak bahtı kara maderini?”</p>

  <p class="normal">Ben: “Var mı dersiniz?”</p>

  <p class="sagitalik">20.8.1968</p>
</body>
</html>
