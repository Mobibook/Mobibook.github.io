<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h1>I</h1>

  <p>Kazazedeler balonun kendilerini Lincoln Adası’na bırakmasının üzerinden geçen iki buçuk yıl boyunca türdeşleriyle irtibat kuramamışlardı. Gazeteci bir kez adanın konumunu belirten pusulayı bir kuşa emanet ederek uygar dünya ile ilişki kurmayı denemişti, ancak bu ciddi olarak şekilde bel bağlanabilecek bir olasılık değildi. Yalnızca Ayrton bilinen koşullar altında küçük koloninin üyeleri arasına katılmıştı. Oysa 17 Ekim günü adanın açığında, her zaman ıssız olan bu denizde ansızın başka insanlar belirmişti!</p>

  <p>Orada bir gemi olduğuna hiç şüphe yoktu! Ama yoluna devam mı edecek, yoksa mola mi verecekti? Ada sakinleri, bu sorunun yanıtını birkaç saat içinde öğreneceklerdi.</p>

  <p>Gédéon Spilett, Pencroff ve Nab’ı hemen Granite-house’un salonuna çağıran Cyrus</p>

  <p>Smith ve Harben, onları olan bitenlerden haberdar ettiler. Dürbünü eline alarak ufku hızla tarayan Pencroff, fotoğrafın üzerindeki belli belirsiz lekeye tekabül eden noktayı fark edince durdu.</p>

  <p>“Bu gerçekten de bir gemi!” dedi büyük bir memnuniyet ifade etmeyen bir ses tonuyla.</p>

  <p>“Bize doğru mu geliyor?” diye sordu Gédéon Spilett.</p>

  <p>“Şu an için bunu söyleyebilmek mümkün değil,” diye yanıtladı Denizci, çünkü ufkun üzerinde yalnızca yelken takımı seçilebiliyor, gövdesini görebilmek olanaksız!</p>

  <p>“Ne yapacağız?” dedi genç çocuk.</p>

  <p>“Bekleyeceğiz,” diye karşılık verdi Cyrus Smith.</p>

  <p>Ada sakinleri oldukça uzun bir süre, Lincoln Adası’na geldiklerinden beri başlarına gelen bu en önemli olayın içlerinde uyandırdığı heyecan, kaygı ve umut duygularıyla derin düşüncelere dalarak hiç konuşmadılar.</p>

  <p>Kuşkusuz ada sakinleri, ıssız bir adacığa terkedilmiş ve zavallı yaşamlarını çorak bir doğada sürdürmeye çalışarak hiç durmadan insanların yaşandığı topraklara ulaşmanın hasretini çeken kazazedelerden değildi. Özellikle refah içinde geçen yaşamlarından oldukça mutlu görünen Pencroff ve Nab’ın adalarından ayrılırken bir hayli üzülecekleri söylenebilirdi. Zaten bu yeni yaşama, zekalarının gelişmesine olanak veren bu ortama alışmışlardı! Ama yine de kendilerine dünyadan haber getiren bu gemi, belki de anavatanlarının bir parçası olarak onlarla buluşmaya geliyordu! Güvertesinde kendilerine benzeyen insanlar vardı, gemiyi gördüklerinde yüreklerinin nasıl heyecanla atmaya başladığını anlayabiliriz!</p>

  <p>Zaman zaman dürbününü eline alan Pencroff, pencereye yaklaşarak kıyının yirmi mil doğusunda bulunan gemiyi dikkatle inceliyordu. Ada sakinleri henüz varlıklarını belli edecek bir işaret gönderme olanağını bulamamışlardı. Çekecekleri bayrak fark edilmeyecek, yakacakları ateş seçilemeyecek, patlamalar duyulmayacaktı.</p>

  <p>Yine de Franklin Dağı’nın yükseltilerinin, geminin gözcülerinin dikkatinden kaçmayacağı muhakkaktı. Peki bu gemi adaya neden yanaşacaktı ki? Gemiyi Pasifik’in bu bölümüne, Polinezya takımadalarına, Yeni Zelanda’ya ya da Amerika kıyılarına gitmekte olan posta gemilerinin güzergahı üzerinde bulunmayan</p>

  <p>Tabor adacığı dışında hiçbir kara parçasına rastlanmayan bölümüne getiren basit bir tesadüf değil miydi?</p>

  <p>Herkesin aklından geçen bu sorulara, Harbert’tan ani bir yanıt geldi.</p>

  <p>“Bu <i>Duncan</i> olamaz mı?”</p>

  <p>Anımsanacağı gibi <i>Duncan,</i> Ayrton’ı adacığa bırakan ve bir gün onu almak için geri geleceğine söz veren Lord Glenarvan’ın yatıydı. İki ada birine giderken diğerini de fark edecek kadar birbirine yakındı. İki kara parçası birbirlerinden boylam düzleminde yüz elli mil, enlem düzleminde ise yetmiş beş millik bir mesafeyle ayrılıyorlardı.</p>

  <p>“Ayrton’ı durumdan haberdar edip derhal buraya çağırmamız gerek,” dedi Gédéon Spilett. “Bu geminin <i>Duncan</i> olup olmadığını yalnızca o söyleyebilir.”</p>

  <p>Herkesin aklından geçen de buydu, ağılla Granite-house arasında irtibatı sağlayan aletin başına giden Gazeteci, şu telgrafı gönderdi:</p>

  <p>“Acilen gelin.”</p>

  <p>Birkaç saniye sonra zil çaldı:</p>

  <p>“Geliyorum,” diye yanıtlıyordu Ayrton.</p>

  <p>Ardından ada sakinleri gemiyi gözlemeye devam ettiler.</p>

  <p>“Eğer bu gemi <i>Duncan</i> ise, bir süre gemide yolculuk eden Ayrton onu kolayca tanıyacaktır,” dedi Harbert.</p>

  <p>“Eğer oysa, çok heyecanlanacaktır,” diye ekledi Pencroff</p>

  <p>“Evet,” diye karşılık verdi Cyrus Smith, “artık Ayrton’ın <i>Duncan</i>’ın güvertesinde yer almaya layıktır ve Tanrı’dan bunun Lord Glenarvan’ın yatı olmasını diliyorum, çünkü onun dışındaki her gemi beni şüphelendiriyor. Gemilerin nadiren geçtiği bu sularda, Malezyalı korsanların adamızı ziyaret etmesinden kaygı duyuyorum.”</p>

  <p>“Adamızı savunuruz!” diye haykırdı Harbert.</p>

  <p>“Kesinlikle evlat,” diye yanıtladı Mühendis, gülümseyerek, “ama savunmamıza gerek kalmaması daha iyi.”</p>

  <p>“Basit bir gözlem,” dedi Gédéon Spilett. “En son yayınlanan haritalarda bile yer almadığına göre, Lincoln Adası denizciler tarafından bilinmiyor. Bu durum, kendini ansızın bu keşfedilmemiş kara parçasının karşısında bulan bir geminin, uzaklaşacağına onu ziyaret etmesi için yeterli bir gerekçe olamaz mı, Cyrus?”</p>

  <p>“Hiç şüphesiz,” diye karşılık verdi Pencroff “Ben de aynı şeyi düşünüyorum,” diye ekledi Mühendis. “Hatta henüz haritalarda yer almayan yeni bir kara parçasını keşfetmek bir kaptanın görevleri arasındadır, Lincoln Adası da bu kategoride yer alıyor...”</p>

  <p>“Bu durumda,” dedi Pencroff, “geminin adamızın birkaç yüz metre açığına demirlediğini farz edelim, ne yapacağız?”</p>

  <p>Aniden ortaya atılan bu soru, bir süre için yanıtsız kaldı. Ancak Cyrus Smith biraz düşündükten sonra, her zamanki sakin ses tonuyla karşılık verdi.</p>

  <p>“Yapmamız gerekeni yapacağız, dostlarım, yani gemiyle irtibat kuracağız ve Birlik Eyaletleri adına mülkiyetini üzerimize aldıktan sonra adamızı terk ederek gemiye bineceğiz. Ardından kesin olarak buraya yerleşmek isteyenlerle geri gelip Amerika Cumhuriyeti’ne, Pasifik Okyanusu’nun bu bölümünde yararlı bir yerleşim merkezi hediye etmiş olacağız!” “Yaşasın!” diye haykırdı Pencroff, “ve ülkemize büyük bir hediye vermiş olacağız! Adanın sömürgeleşme süreci neredeyse tamamlanmış bulunuyor, tüm bölümler isimlendirildi, yolları, telgraf hattı, şantiyesi, fabrikası var, yapılması gereken tek şey ismini haritalara eklemek olacak!”</p>

  <p>“Ya biz yokken adamızı ele geçirirlerse?” diye görüşlerini belirtti Gédéon Spilett</p>

  <p>“Kahretsin!” diye haykırdı Denizci, “adayı savunmak için tek başıma burada kalacağım ve inanın bana, onu bir alığın cebindeki saat gibi çalmalarına izin vermeyeceğim!”</p>

  <p>Bir saat boyunca geminin Lincoln Adası’na doğru ilerleyip ilerlemediğini söyleyebilmek mümkün olmadı. Bununla birlikte biraz yaklaşmıştı, ancak hangi yöne doğru ilerliyordu? Pencroff henüz bunu anlayamamıştı. Yine de bu geminin kuzeydoğudan esen rüzgarı sancaktan alarak yoluna devam ettiği söylenebilirdi. Zaten esintiler adaya yönelmesi için elverişliydi ve derinlik henüz haritalara kaydedilmemiş olsa bile, bu dingin denizde fazla zorlanmadan kıyıya yaklaşabilirdi.</p>

  <p>Saat dörde doğru -çağrılmasının üzerinden bir saat geçtikten sonra- Granite-house’a ulaşan Ayrton salona girerek şunları söyledi: “Emirlerinizi bekliyorum, beyler.”</p>

  <p>Cyrus Smith her zaman yaptığı gibi ona elini uzattı, ardından pencerenin kenarına götürdü.</p>

  <p>“Ayrton,” dedi, “önemli bir nedenden dolayı gelmenizi rica ettik. Adanın açıklarında bir gemi var.”</p>

  <p>İlk önce yüzü hafifçe sararan Ayrton’ın bir an için gözleri karardı. Sonra pencereden dışarı uzanarak ufku gözlemledi, ancak hiçbir şey göremedi.</p>

  <p>“Şu dürbünü alın,” dedi Gédéon Spilett, “ve iyi bakın Ayrton, çünkü bu gemi sizi ülkenize götürmek için geri gelen <i>Duncan</i> olabilir.”</p>

  <p>“<i>Duncan</i>!” diye mırıldandı Ayrton. “Bu kadar çabuk!”</p>

  <p>Bu son sözcüklerin dudaklarından bilinçsizce döküldüğü Ayrton kafasını ellerinin arasına almıştı.</p>

  <p>On iki yıl boyunca ıssız bir adada yaşamak, ona yeterli bir ceza gibi görünmüyor muydu? Pişmanlık duyan suçlu hem kendisinin, hem de başkalarının gözünde kendini bağışlanmış hissetmiyor muydu?</p>

  <p>“Hayır,” dedi, “hayır! Bu <i>Duncan</i> olamaz.”</p>

  <p>“Bakın Ayrton,” dedi Mühendis, “çünkü ne yapacağımızı önceden bilmemiz gerekiyor.”</p>

  <p>Dürbünü eline alan Ayrton, birkaç dakika boyunca hiç kımıldamadan, tek bir söz bile etmeden ufku gözlemledi. Sonra,</p>

  <p>“Evet, bu bir gemi,” dedi, “ancak <i>Duncan</i> olduğunu sanmıyorum.”</p>

  <p>“Ama neden?” diye sordu Gédéon Spilett.</p>

  <p>, “Çünkü <i>Duncan</i> buharlı bir gemi ve_ geminin ne üzerinde, ne de yanında duman gördüm.”</p>

  <p>“Belki yalnızca yelkenleriyle yol alıyordur?” dedi Pencroff. “Rüzgar izlediği rota için oldukça elverişli, tüm kara parçalarından bu kadar uzaktayken kömürünü idareli kullanması gerekebilir.”</p>

  <p>“Haklı olabilirsiniz, Bay Pencroff, bu gemi kazanlarını söndürmüş olabilir. Bırakalım kıyıya yanaşsın, o zaman ne yapacağımıza karar veririz.”</p>

  <p>Ayrton bunları söyledikten sonra büyük salonun bir köşesine çekilerek sessizce beklemeye başladı. Ada sakinleri yabancı gemiden bahsediyorlardı, Ayrton sohbete hiç katılmadı.</p>

  <p>O sırada her birinin zihni işlerinin başına dönmelerini engelleyecek kadar meşguldü. Oldukça gergin görünen Gédéon Spilett ve Pencroff yerlerinde duramıyorlar, bir gidip bir gelerek salonu arşınlıyorlardı. Harbert ise daha çok merakın ağır bastığı bir bekleyiş içindeydi. Yalnızca Nab her zamanki sükunetini muhafaza ediyordu. Onun ülkesi efendisinin olduğu yer değil miydi? Mühendis’e gelince, düşüncelere dalmıştı ve yüreğinin derinliklerinde bu geminin gelmesini istemiyor, hatta tam tersine bundan kaygı duyuyordu.</p>

  <p>Ne var ki, gemi adaya biraz daha yaklaşmıştı. Dürbün sayesinde geminin genellikle Pasifik korsanlarının kullandıkları Malezya praolarından biri değil, bir uzun yol gemisi olduğu ayırt edilebiliyordu. Bu durumda Mühendis’in kaygılarının boşa çıktığına ve adanın açıklarında beliren bu geminin onun için bir tehlike oluşturmayacağına inanılabilirdi. Pencroff, dikkatli bir incelemeden sonra geminin iki direkle donanmış olduğunu ve gabyası ile babafingo- yelkenlerini aşağıya indirmiş olarak kıyıya paralel ilerlediğini bildirdi. Ayrton da bunu doğruladı.</p>

  <p>Ancak güneybatıya doğru bu şekilde yol almaya devam ederse, kısa bir süre sonra Griffe Burnu’nun ardından gözden kaybolacak ve onu gözlemlemek için Port Ballon yakınlarındaki Washington Körfezi’nin yükseltilerine gitmek gerekecekti. Bu oldukça can sıkıcı bir durumdu, çünkü saat akşamın beşiydi ve karanlığın bastırması gözlemlerini zorlaştıracaktı.</p>

  <p>“Hava karardığında ne yapacağız?” diye sordu Gédéon Spilett. “Adadaki varlığımızı belirtecek bir ateş yakacak mıyız?”</p>

  <p>İşte asıl sorulması gereken soru buydu ve Mühendisin bazı önsezilerine rağmen sorunun yanıtı olumluydu. Gece, gemi bir daha geri gelmemek üzere uzaklaşabilirdi ve gözden kaybolursa bir başka gemi Lincoln Adası’nın açıklarına gelir miydi? Geleceğin ada sakinlerine neler hazırladığını öngörmek mümkün müydü?</p>

  <p>“Evet,” dedi Gazeteci, “ne olursa olsun bu gemiye adada insanların yaşadığını belirten bir işaret göndermeliyiz. Bize sunulan bu şansı göz ardı etmek, gelecekte büyük pişmanlıklara yol açabilir!”</p>

  <p>Bunun üzerine Nab ve Pencroff’un Port Ballon’a gitmelerine ve hava karardığında gemi mürettebatının dikkatini çekecek güçlü bir ateş yakmalarına karar verildi.</p>

  <p>Ancak Nab ve Denizci Granite-house’dan ayrılmaya hazırlanırlarken rotasını değiştiren gemi, doğrudan Union Körfezi’ne yöneldi. Hızla yaklaştığına bakılırsa, bu brikin oldukça iyi yol aldığı söylenebilirdi.</p>

  <p>Nab ve Pencroff yola çıkmaktan vazgeçtiler ve dürbün geminin <i>Duncan</i> olup olmadığına karar vermesi için yeniden Ayrton’a uzatıldı. İskoç yatı da aynı şekilde iki direkliydi. Bu durumda öğrenilmesi gereken, şu an kıyının on mil kadar açığında bulunan bu geminin iki direğinin arasından bir bacanın yükselip yükselmediğiydi.</p>

  <p>Ufuk hâlâ aydınlık olduğundan bunu saptamak hiç de zor değildi ve kısa süre sonra Ayrton dürbünü indirerek şunları söyledi:</p>

  <p>“Bu <i>Duncan</i> değil! O olamaz!...”</p>

  <p>Gemiyi yeniden dürbünün görüş alanı içine alan Pencroff, bunun mükemmel inşa edilmiş, direkleri sağlam bir şekilde dikilmiş, üç, dört yüz ton ağırlığında bir brik olduğunu saptadı. Ama hangi ulusa ait olduğunu söylemek kolay değildi.</p>

  <p>“Arkasında bir bayrak dalgalanıyor, ama henüz renklerini ayırt edemiyorum.”</p>

  <p>“Yarım saat içinde öğreniriz,” diye karşılık verdi Gazeteci. Zaten kaptanın niyetinin kıyıya yanaşmak olduğu anlaşılıyor, bu durumda, bugün olmasa da yarın kim olduklarını anlarız.”</p>

  <p>“Olsun!” dedi Pencroff. “Kiminle karşı karşıya geleceğimizi önceden bilmek daha iyi olur, bu garip bayrağın renklerini öğrenmek canımı hiç de sıkmaz!”</p>

  <p>Konuşurken, Denizci gözünü dürbününden ayırmıyordu.</p>

  <p>Hava kararıyordu ve karanlığın bastırmaya başlamasıyla birlikte açıktan esen rüzgar da hafifliyordu. Geminin dalgalanması giderek azalan bayrağının yaka iplerinin arasına sarkması inceleme işlemi zorlaşıyordu.</p>

  <p>“Bu Amerikan bayrağı değil,” diyordu ara sıra- Pencroff, “kırmızısı kolayca seçilebilecek İngiliz bayrağı da değil, renkleri Fransız ve Alman bayraklarınınkine benzemiyor, Rus bayrağının beyazını ya da İspanyol bayrağının sarısını seçemiyorum... Sanki tek bir renkten oluşuyor... Bakalım... Bu denizlerde... çoğunlukla hangi gemiler yol alıyor?... Şili bayrağı mı? Ama o üç renklidir... yoksa Brezilya mı? O yeşildir - Japon olsa, sarı ve siyah olması gerekir... oysa bununki...”</p>

  <p>O sırada rüzgarın bayrağı germesiyle Denizcinin bıraktığı dürbünü eline alıp gözüne dayayan Ayrton, boğuk bir sesle,</p>

  <p>“Siyah bayrak!” diye haykırdı.</p>

  <p>Gerçekten de brikin arkasında koyu renkli bir kumaş beliriyordu ve bu durumda gemiyi şüpheli gemi kategorisine koymak gerekiyordu!</p>

  <p>Mühendis önsezilerinde haklı mıydı? Bu bir korsan gemisi miydi? Malezya praolarıyla rekabet ederek Pasifik’in güneyindeki bu denizleri haraca mı bağlıyorlardı? Lincoln Adası kıyılarında ne arıyorlardı? Bu bilinmeyen kara parçasını yağmaladıkları ganimetleri depolamak için elverişli mi buluyorlardı? Yoksa kış ayları boyunca burayı bir sığınak liman olarak mı kullanmak istiyorlardı? Ada sakinlerinin onurlu yurdu, Pasifik korsanlarının başkenti haline dönüşerek alçakların barınağı haline mi gelecekti?</p>

  <p>Bu sorular ada sakinlerinin zihnini kurcalıyordu. Zaten çekilmiş olan bayrağın ne anlam ifade ettiğine dair hiçbir şüphe duyulamazdı. Korsanların bayrağıydı! İp kaçkınları alçakça projelerinde başarılı olsalar, bugün <i>Duncan</i> da aynı bayrağı taşıyor olacaktı!</p>

  <p>Gelişmeleri değerlendirmek için hiç zaman kaybetmediler.</p>

  <p>“Dostlarım,” dedi Cyrus Smith, “belki de geminin amacı yalnızca kıyıyı incelemektir? Belki mürettebatı karaya çıkmayacaktır? Bu da bir olasılık. Ne olursa olsun, burada ki varlığımızı ele veren her şeyi saklayacağız. Grande-Vue Yaylası’na kurduğumuz değirmen kolayca fark edilebilir. Ayrton ve Nab, siz oraya giderek kanatlarım sökün. Granite-house’un pencerelerini de kalın dallarla örtelim. Kesinlikle ateş yakılmasın. Bu adada insan olduğunu belli eden her şeyi ortadan kaldıralım!”</p>

  <p>“Ya teknemiz?” dedi Harbert.</p>

  <p>“Oh!” diye karşılık verdi Pencroff, “Port Ballon’da emniyette sayılır, bu alçakların onu orada bulamayacaklarına bahse girerim!” Mühendis’in talimatları hemen yerine getirildi. Yaylaya çıkan Nab ve Ayrton değirmeni gizlemek için gerekli tüm önlemleri aldılar. Onlar bu işle uğraşırken, arkadaşları Jakamar Ormanları’na giderek bol miktarda dal ve sarmaşık getirmişlerdi. Bunlar, Granit surun pencerelerini örterek belli bir mesafeden doğal bir yeşil örtü gibi görünmesini sağlayacaklardı. Cephanelikler ve silahlar da beklenmedik bir saldırıda acilen kullanılmak üzere hazırlanmıştı.</p>

  <p>Hazırlıklar tamamlandığında,</p>

  <p>“Dostlarım,” dedi sesinden heyecanlı olduğu anlaşılan Cyrus Smith, “bu sefiller Lincoln Adası’nı ele geçirmeye çalışırlarsa, adamızı savunacağız, değil mi?”</p>

  <p>“Evet, Cyrus,” diye yanıtladı Gazeteci, “ve gerekirse, onu savunmak için canımızı veririz!”</p>

  <p>Her biri Mühendis’in kendilerine uzattığı eli içtenlikle sıktılar.</p>

  <p>Ada sakinlerine yalnızca köşesine büzülüp kalmış olan Ayrton eşlik etmiyordu. Belki de bu eski kanun kaçağı, kendini henüz bağışlanmış saymıyordu!</p>

  <p>Ayrton’ın yüreğinden geçenleri anlayan Cyrus Smith, ona doğru ilerledi:</p>

  <p>“Ya siz, Ayrton,” diye sordu, “siz ne yapacaksınız?”</p>

  <p>“Görevimi,” diye karşılık verdi Ayrton.</p>

  <p>Sonra pencereye doğru giderek yaprakların arasından dışarıyı inceledi.</p>

  <p>O sırada saat yedi buçuktu. Yaklaşık yirmi dakika önce, güneş Granite-house’un arkasından kaybolmuştu. Bu nedenle doğu ufku yavaş yavaş kararmaya başlıyordu. Brik hâlâ Union Körfezi’ne doğru ilerliyordu. O sırada kıyıdan sekiz mil kadar uzakta, Grande-Vue Yaylası’nın tam karşısındaydı, çünkü Griffe Burnu seviyesindeyken çark ettikten sonra yükselen denizin akıntısından yararlanarak kuzeye yönelmişti. Hatta Griffe Burnu’ndan Mandibule Burnu’na dek uzanan doğrusal hattı, kıç sancak tarafının batısında bıraktığına göre, şu an itibarıyla geniş körfeze girmiş olduğu söylenebilirdi.</p>

  <p>Brik körfezin derinliklerine doğru ilerleyecek miydi? Sorulması gereken ilk soru buydu. Körfeze girse bile, demirleyecek miydi? İkinci soru da buydu. Kıyıyı gözden geçirdikten sonra, mürettebatını karaya çıkarmadan yeniden yoluna devam edecek miydi? Bir saat içinde bu soruların yanıtları öğrenilecekti. Ada sakinlerinin yapmaları gereken tek şey beklemekti.</p>

  <p>Cyrus Smith, geminin siyah bayrak çekmiş olduğunu öğrenince derin bir endişe duymuştu. Bu, arkadaşlarıyla birlikte o zamana dek bunca emekle hazırladıkları esere karşı doğrudan bir tehdit değil miydi? Kıyıya yaklaşırken renklerini belli ettiklerine göre, korsanlar bu adaya daha önce de gelmişler miydi? Yoksa şu ana dek izahı mümkün olmayan bazı olaylar, bu korsanların daha önce karaya çıkmış olmalarıyla açıklanabilir miydi? Adanın henüz keşfedilmemiş bölgelerinde, onlarla irtibat kurmak için hazır bekleyen suç ortakları olabilir miydi?</p>

  <p>Cyrus Smith, kendi kendine sorduğu bu sorulara ne yanıt vereceğini bilemiyordu, yine de bu brikin gelişiyle koloninin ciddi bir tehlike karşısında kaldığını hissediyordu.</p>

  <p>Arkadaşlarıyla birlikte kanlarının son damlasına kadar karşı koymaya kararlıydılar. Korsanların sayısı onlardan daha mı fazlaydı? Silahları onlardan daha mı güçlüydü? İşte öğrenilmesi gereken buydu! Peki onlara ulaşmak mümkün müydü?</p>

  <p>Hava kararmış, yeni ay güneş ışınlarıyla birlikte gözden kaybolmuştu. Adanın ve denizin üzerine koyu bir karanlık çökmüştü. Ufukta toplanan iri bulut kümeleri tek bir ışık huzmesinin sızmasına dahi izin vermiyordu. Alacakaranlıkla birlikte rüzgar tamamıyla kesilmişti. Ne ağaçlarda tek bir yaprak kımıldıyor, ne de denizde tek bir dalga kabarıyordu. Tüm ışıklar söndürüldügü için gemi seçilemiyordu ve hâlâ adanın açıklarındaysa, yerini belirlemek mümkün değildi.</p>

  <p>“Kim bilir?” dedi Pencroff. “Belki de bu lanet gemi gece yola çıkacak ve sabah olduğunda onun bir daha görmeyeceğiz?”</p>

  <p>O sırada canlı bir ışık, Denizci’nin sözlerine yanıt vermek istercesine gökyüzüne yayıldı, ardından bir patlama sesi duyuldu</p>

  <p>Gemi hâlâ oradaydı ve güve;resindeki toplar kolayca seçilebiliyordu</p>

  <p>Işığın yayılmasıyla patlamanın arasında altı saniye geçmişti.</p>

  <p>Bu durumda brikin kıyıdan yaklaşık olarak bir mil, bir çeyrek açıkta olduğu söylenebilirdi Hemen ardından gıcırdayarak loçalardan aşağıya inen zincirlerin gürültüsü yankılandı.</p>

  <p>Gemi Granite-house’un karşısına demirliyordu!</p>
</body>
</html>
