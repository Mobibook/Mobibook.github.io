<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h1>XVI</h1>

  <p>Bu sözler üzerine doğrulan adamın yakışıklı bir çehre, açık bir alın, mağrur bir bakış ve beyaz bir sakalla biçimlenmiş yüzü salonun aydınlığında belirginleşti, uzun saçlarım arkaya doğru taramıştı.</p>

  <p>Adam kalkmaya hazırlandığı divanın arkalığından destek aldı. Bakışlarında sakin bir ifade vardı. Ağır ilerleyen bir hastalığın onu yavaş yavaş çökerttiği anlaşılıyordu, ama büyük bir şaşkınlığı ifade ederek İngilizce söylediği şu sözlerden sesinin hâlâ güçlü çıktığı belli oluyordu;</p>

  <p>“Adım yok, bayım.”</p>

  <p>“Sizi tanıyorum!” diye karşılık verdi Cyrus Smith.</p>

  <p>Kaptan Nemo sert bakışlarını delip geçmek istercesine Mühendis’e yöneltti.</p>

  <p>Sonra kendini yeniden divanının yastıklarının üzerine bırakarak, “Ne önemi var ki, nasıl olsa öleceğim!” diye mırıldandı.</p>

  <p>Cyrus Smith, Kaptan Nemo’ya yaklaşırken, Gédéon Spilett alev alev yanan elini tuttu. Ayrton, Pencroff, Harbert ve Nab yoğun elektrik akımıyla yüklü bu muhteşem salonun bir köşesinde bekliyorlardı.</p>

  <p>Elini hemen geri çeken Kaptan Nemo, Mühendis ve Gazeteciye oturmalarını işaret etti.</p>

  <p>Her biri derin bir heyecanla ona bakıyorlardı. Demek “adanın koruyucusu” olarak adlandırdıkları ve birçok kez gerçekleştirdiği yerinde ve etkin müdahaleleri nedeniyle, kendisine büyük minnet duydukları o olağanüstü kişi oydu! Pencroff ve Nab’ın kafalarında bir Tanrı gibi canlandırdıkları bu adam ölmek üzereydi!</p>

  <p>Ama Cyrus Smith, onu nereden tanıyordu? Kaptan Nemo kimsenin bilmediğini sandığı bu ismin telafuz edilmesiyle neden birden ayağa fırlamıştı?...</p>

  <p>Yeniden divana yerleşen Kaptan, kolunu yaslamış, yanında duran Mühendise bakıyordu.</p>

  <p>“Demek ismimi biliyorsunuz, bayım?” diye sordu.</p>

  <p>“Tıpkı bu harika denizaltının adını bildiğim gibi.”</p>

  <p><i>“Nautilus’u</i> mu?” dedi Kaptan hafifçe gülümseyerek.</p>

  <p><i>“Nautilus'u.”</i></p>

  <p>“Peki benim kim olduğumu biliyor musunuz?”</p>

  <p>“Biliyorum.”</p>

  <p>“Oysa otuz yıldan beri insanlardan uzak yaşıyorum, otuz yıldan beri kendimi özgür hissettiğim tek yerde, suların derinliklerinde yaşıyorum! Sırrımı kim ele vermiş olabilir ki?”</p>

  <p>“Size karşı hiçbir kötü niyet beslemeyen ve bu yüzden sırrınızı ele vermiş olmakla suçlanamayacak bir adam.”</p>

  <p>“On altı yıl önce tesadüfen gemime çıkan o Fransız mı?”</p>

  <p>“Ta kendisi.”</p>

  <p>“Yani bu adam ve iki arkadaşı, Nautilus’un girdiği Maelstorm’da ölmediler mi?”</p>

  <p>“Hayır ölmediler ve <i>Denizler Altında Yirmi Bin Fersah</i> adıyla sizin yaşamınızı anlatan bir kitap yayınladılar.”</p>

  <p>“Yaşamımın yalnızca birkaç ayını, bayım!” dedi Kaptan sert bir ifadeyle.</p>

  <p>“Doğru,” diye karşılık verdi Cyrus Smith, “ama bu ilginç yaşamın birkaç ayı bile sizin tanınmanıza yetti...”</p>

  <p>“Hiç kuşku yok ki, azılı bir suçlu olarak?” diye sordu, dudaklarında alaycı bir gülümseme beliren Kaptan Nemo. “Evet, belki de insanlar tarafından dışlanmış bir asi olarak!”</p>

  <p>Mühendis karşılık vermedi.</p>

  <p>“Evet, bayım, ne dersiniz?”</p>

  <p>“Kaptan Nemo’yu, en azından geçmiş yaşamım yargılamak durumunda değilim,” diye yanıtladı Mühendis. “Ben de herkes gibi bu esrarengiz yaşam tarzının gerekçelerini bilmiyorum, nedenleri bilmeden sonuçlar hakkında yorum yapmam doğru olmaz. Ancak bildiğim tek şey, iyiliksever bir elin Lincoln Adası’na geldiğimizden beri bize uzandığı ve hepimizin yaşamımızı bu yardımsever, cömert, güçlü ele borçlu olduğumuzdur. Bu yardımsever, cömert ve güçlü kişi sizsiniz Kaptan Nemo!"</p>

  <p>“Benim,” diye karşılık verdi Kaptan mütevazi bir ifadeyle.</p>

  <p>Mühendis ve Gazeteci ayağa kalkmışlardı. Arkadaşları yüreklerinden taşan minneti mimikler ve sözcüklerle ifade etmek için divana yaklaşmışlardı...</p>

  <p>Kaptan Nemo, bir el işaretiyle onları durdurdu, ve hissettirmeyi istemediği heyecanını belli eden bir ses tonuyla, “Beni dinledikten sonra,”7 dedi. Ve Kaptan hızlı hızlı sıraladığı birkaç özlü cümle ile yaşam hikayesini anlattı.</p>

  <p>Öyküsü oldukça kısaydı, yine de sonuna kadar anlatabilmek için bütün enerjisini toplamak zorunda kalmıştı. Güçsüzlüğüyle başa çıkabilmek için büyük çaba harcadığı ortadaydı. Cyrus Smith, birçok kez ona mola vermesini önerse de yarınına hiç aldırmayan bu adam, başım iki yana sallıyor ve Gazeteci’nin tedavi önerilerini;</p>

  <p>“Hiç yaran yok, saatlerim sayılı,” diye geri çeviriyordu.</p>

  <p>Kaptan Nemo ya da asıl adıyla Prens Dakkar, Bundalkund’un o zamanlar bağımsız olan bir bölgesinin racasımn oğlu ve Hint kahramanı Tippu Sahib’in yeğeniydi. Babası, bir gün ülkesin; işgal eden zorbalara karşı eşit silahlarla dövüşebilmek niyetiyle on yaşındayken ciddi bir eğitim alması için onu Avrupa’ya göndermişti.</p>

  <p>Oldukça yetenekli, zeki ve sezgileri güçlü olan Prens Dakkar, on yaşından otuzuna kadar aralarında fen, edebiyat ve sanatın da bulunduğu birçok konuda eğitim alarak uzmanlaşmıştı.</p>

  <p>Prens Dakkar Avrupa’nın tamamını gezdi.</p>

  <p>Sosyal statüsü ve zenginliği onu aranılan bir kişi haline getiriyor, ama o dünya nimetleriyle asla ilgilenmiyordu. Genç ve yakışıklı olmasına rağmen, ciddi ve içe kapalı bir yaşam sürdürüyor, yüreğini kemiren öğrenme ateşiyle yanıp kavruluyordu.</p>

  <p>Prens Dakkar hiçbir zaman ayak basmak istemediği tek bir ülkeden nefret ediyor, tek bir ulusun ilerlemesini hazmedemiyordu. Bu ülke İngiltere’ydi ve İngiltere’den o kadar nefret ediyordu ki, bir noktadan sonra bu nefret bir hayranlığa dönüşüyordu.</p>

  <p>İşte bu Hintli, içinde mağlubun galibe karşı duyduğu vahşi kini taşıyordu. İşgalci, işgal ettiği ülkenin inşam tarafından sevilmemişti. Birleşik Krallıkin köleliği yalnızca kağıt üzerinde kabul ettirebildiği bu hükümdarlardan birinin oğlu olan ve Tippu Sahib ailesinden gelen bu prens, öç alma duygularıyla yetişmişti. Sarsılmaz bir sevgiyle bağlı olduğu o şiirsel ülkesi İngilizlerin egemenliği altındaydı ve Hindistan’ı köleleştirmek isteyen, lanet ettiği bu ülkeye hiçbir zaman ayak basmak istemiyordu.</p>

  <p>Prens Dakkar sanatın harikalarından etkilenen bir sanatçı, pozitif bilimlerin tüm ayrıntılarına hakim olan bir bilim adamı ve Avrupa saray erkanından aldığı derslerle bir devlet adamı haline gelmişti. Dikkatli bir şekilde gözlemlemeyenler, onu öğrenmeye meraklı ama uygulamayı küçümseyen, kendini beğenmiş, düşlerde yaşayan, hiç durmadan dünyayı gezse de kendini hiçbir ülkeye ait hissetmeyen o zengin gezginlerden biri sanabilirdi.</p>

  <p>Ama durum hiç de öyle değildi. Bu sanatçı, bilim ve devlet adamı Hindistan’a yürekten bağlıydı. İntikam ateşiyle yanan, bir gün yabancıları ülkesinden kovmayı planlayan bu Hintli, Hindistan’ı bağımsızlığına kavuşturma umudunu besliyordu.</p>

  <p>1849’da Bundelkund’a geri dönen Prens Dakkar, orada, kendisi gibi ülkesinin maruz kaldığı felaketlere yüreği kanayan soylu bir Hint kızıyla evlendi. Bu beraberlikten canından çok sevdiği iki çocuğu oldu. Ancak ailesinin yanında bulduğu mutluluk ona Hindistan’la ilgili görevlerini unutturamadı. Beklediği fırsat sonunda çıktı.</p>

  <p>İngiliz boyunduruğu Hindistan halklarına ağır gelmeye başlamıştı. Dakkar Prensi bu durumdan hoşnut olmayanların sözcüsü oldu. Yabancılara duyduğu kini halkına aşıladı. Hindistan Yarımadası’nın yalnızca bağımsız bölgelerini değil, İngiliz yönetimine bağlı bölgelerini de dolaştı. Seringapatam’da ülkesini savunurken kahramanca ölen Tippu Sahib’in fedakarlıklarını hatırlattı.</p>

  <p>1857’de büyük sipahi8 isyanı patladı. Bu ayaklanmayı örgütleyen Prens Dakkar, yeteneklerini ve servetini bu davaya adadı. En önde savaştı. Ülkesini kurtarmak için ayaklanmış olan bu kahramanların en sıradam gibi hayatını ortaya koydu. Yirmi çatışmada on kez yaralandı ve son bağımsızlık savaşçıları da İngiliz mermileriyle ölüme yenik düşerken o hâlâ sağdı.</p>

  <p>Hindistan’daki İngiliz güçleri şimdiye dek hiç böylesine büyük bir tehlikeyle karşı karşıya kalmamışlardı, sipahiler umdukları gibi dışarıdan yardım alabilselerdi belki de Asya’daki İngiliz hakimiyeti sona erecekti.</p>

  <p>O zaman Prens Dakkar’ın ünü yayıldı. Bu kahraman hiç saklanmadan canını ortaya koymuştu. Başına ödül kondu, kendini ihbar eden bir hainle karşılaşmasa da babası, annesi, eşi ve çocukları, daha kendisine olan yakınlıktan nedeniyle içinde bulundukları tehlikeyi fark edemeden yaşamlarını kaybettiler...</p>

  <p>Güç adalete bir kez daha baskın gelmişti. Ancak insanlık geriye gitmiyor, gerektiğinde tüm hakları kazanmasını biliyordu. Sipahiler yenilmişlerdi, artık eski racaların ülkesi tamamıyla İngiliz hakimiyeti altındaydı.</p>

  <p>Çatışmalardan sağ çıkmış olan Prens Dakkar Bundelkund dağlarına geri döndü. Artık insan sıfatını taşıyan herkese karşı büyük bir tiksinti duyuyordu. Uygar dünyanın tepkisini ve nefretini üzerinde toplamıştı, kaçmayı hiç aklından geçirmiyordu. Etrafına topladığı en sadık yirmi adamıyla birlikte, servetinin geri kalan kısmım da yanına alarak bir gün ortadan kayboldu.</p>

  <p>Uygar dünyanın kendisine vermediği bu bağımsızlığı aramak için nereye gitmişti? Kimsenin kendisini izleyemeyeceği suların altına çekilmişti.</p>

  <p>Savaşçının yerine bilim adamı geçti. Pasifik’in tersane olarak kullandıkları ıssız bir adasında denizaltılarını inşa ettiler. Bir gün sağlayacağı olanaklar anlaşılacak olan elektriği kullanarak bu sınırsız mekanik gücü, denizaltı gemisinin hareket ettirici, aydınlatıcı, ısı verici kaynak olarak kullandı. Deniz, sonsuz hâzineleri, binlerce çeşit balığı, denizyosunu tarlaları ve yalnızca doğanın sunduğu değil, insanların kaybettikleri zenginlik kaynaklarıyla prense ve mürettebatına fazlasıyla yetiyordu -ve insanlarla iletişim kurmak istemediği için bu olanaklar onun en büyük arzusunu yerine getirmesini sağlıyordu-</p>

  <p>Denizaltısına <i>Nautilus,</i> kendisine de Kaptan Nemo ismini verdikten sonra denizin derinliklerinde kayboldu.</p>

  <p>Kaptan, uzun yıllar boyunca, bir kutupdan diğerine tüm okyanusları dolaştı, İnsanların dünyasına meydan okuyarak bu bilinmeyen sulardan göz alıcı hazineler çıkardı. 1702’de İspanyol kalyonları tarafından Vigo Körfezi’nde kaybedilen milyonlar, ülkelerinin bağımsızlığı için savaşan halklara9 ismini açıklamadan sunduğu büyük bir servet kazandırdı.</p>

  <p>Türdeşleriyle uzun süre irtibat kurmamıştı, nihayet 6 Kasım 1866 gecesi üç kişinin gemisine çıktığını fark etti. Bunlar bir Fransız profesör, hizmetkârı ve Kanadalı bir balıkçıydı. Bu üç kişi, <i>Nautilus</i> ile onu takip etmekte olan Birleşik Devletler firkateyni <i>Abraham Lincoln</i> arasında meydana gelen çarpışma sonucunda denize yuvarlanmışlardı.</p>

  <p>Kaptan Nemo, bu profesörden kâh balinagiller familyasından devasa bir memeli, kâh mürettebatı korsanlardan oluşan bir denizaltı olarak kabul edilen <i>Nautilus</i>’un dünyanın tüm denizlerinde arandığını öğrendi.</p>

  <p>Kaptan Nemo esrarengiz yaşantısına ortak olan bu üç kişiyi okyanusun sularına terk edebilirdi. Ama bunu yapmadı, onları tutsak olarak elinde tuttu ve bu üç adam yedi ay boyunca, denizin altında yapılan yirmi bin fersahlık bir yolculuğun harikalarını izleme fırsatı buldular.</p>

  <p>Kaptan Nemo’nun geçmişi hakkında hiçbir bilgi sahibi olmayan bu üç adam, 22 Haziran 1867 günü <i>Nautilus</i>'un filikasını ele geçirerek kaçmayı başardılar. Ancak denizaltı o sırada Norveç karasularında Maelstrom’un burgaçlarına yakalanmış olduğu için Kaptan korkunç su çevrintilerine kapılmaları kaçınılmaz olan kaçakların girdabın dibinde boğulup gittiklerine inanmıştı. Mucizevi bir şekilde kıyıya sürüklenen Fransız ve iki arkadaşının Loffoden Adası’nın balıkçıları tarafından kurtarılmış olduklarım ve profesörün Fransa’ya döndükten sonra, <i>Nautilus</i>’la yedi ay boyunca yaptıkları bu esrarengiz ve maceralı yolculuğu anlattığı bir kitap yayınladığını bilmiyordu.</p>

  <p>Kaptan Nemo daha uzun yıllar boyunca denizleri katederek bu şekilde yaşamaya devam etti. Ancak yol arkadaşları teker teker ölüp Pasifik’in dibindeki mercan kayalıklarından oluşan tabutlarına gömüldüler. Sonunda kendisiyle birlikte okyanusun derinliklerine sığınan tüm arkadaşlarım kaybeden Kaptan Nemo tek başına kaldı.</p>

  <p>O sırada altmış yaşındaydı, <i>Nautilus</i>’u bazen konaklamak amacıyla yararlandığı deniz altı limanlarından birine götürdü.</p>

  <p>Bu limanlardan biri de Lincoln Adası’nın altındaydı ve Kaptan, <i>Nautilus</i>’u buraya getirmişti.</p>

  <p>Altı yıldan beri burada bulunan Kaptan hiç yolculuk etmiyor, ölümü, yani arkadaşlarına kavuşacağı anı bekliyordu ki, Güneyliler’in tutsaklarını taşıyan balonun adaya düşüşüne tanık oldu. Mühendis’in denize yuvarlandığını gördüğünde, dalgıç elbisesini giyerek kıyının birkaç gomine açığındaki suları taradı ve Cyrus Smith’i kurtardı.</p>

  <p>Önceleri bu beş kazazedeyi adadan uzaklaştırmak istedi, ama sığındığı limanın girişi, volkanın hareketliliğinden dolayı yığılan bazaltlarla kapanmıştı. Hafif bir teknenin kaya setini aşabilmesi mümkün olsa da suyun derinliği sualtı kesimi oldukça yüksek olan <i>Nautilus</i> için yeterli değildi.</p>

  <p>O zaman Kaptan Nemo beklemeye karar verdi, sonra bu ıssız adaya sürüklenmiş ve hiçbir donanıma sahip olmayan bu adamları kendini belli etmeden gözlemeye koyuldu. Zamanla onların dürüst, azimli ve birbirlerine içten bir dostlukla bağlı olduklarını görerek gösterdikleri gayretle ilgi duymaya başladı. İster istemez onların sırlarını öğrendi. Dalgıç elbisesi sayesinde Granite-house’un iç kuyusunun dibine ulaşması ve kaya çıkıntılarını tırmanarak üst ağzına çıkması hiç de zor değildi. Ada sakinlerinin geçmiş ve gelecek hakkındaki düşüncelerini duyuyordu. Yine onlardan Amerika’nın köleliği ortadan kaldırmak için Amerika’ya karşı savaştığını öğrendi. Evet! Bu adamlar dürüstlükleriyle Kaptan Nemo’yu insanlıkla yeniden barıştırmaya layık kişilerdi!</p>

  <p>Kaptan Nemo, Cyrus Smith’i kurtarmıştı. Top’u Peribacaları’na gönderen, onu gölün sularından dışarı fırlatan, onlar için onca yararlı eşya içeren o kasayı Epave Burnu’na bırakan, Mercy’nin akıntısıyla kayığı gönderen, maymunların saldırısı sırasında Granite-house’un tepesinden ipi atan, şişenin içine yerleştirdiği pusula sayesinde Ayrton’ın Tabor Adası’nda olduğunu bildiren, kanalın dibine bıraktığı torpille briki havaya uçuran, son olarak da korsanları sırrı kendinde saklı olan ve deniz altı avlarında kullandığı elektrikli mermilerle öldüren ondan başkası değildi. İşte doğaüstü gibi görünen ve yardımseverliğini kanıtlayan onca olay bu şekilde aydınlığa kavuşuyordu.</p>

  <p>İnsanlardan kaçan bu adam iyilik yapmaya susamıştı. Korumasına aldığı bu kişilere vereceği yararlı bilgiler vardı ve yüreğinin yorgunluğundan ölümün yakın olduğunu hissediyordu. Bunun üzerine ağılı <i>Nautilus</i>’a bağlayan bir tel aracılığıyla Granite-house’un sakinlerini bilindiği gibi yanına çağırmıştı. Cyrus Smith’in onu Kaptan Nemo olarak selamlayacak ölçüde hikayesini bildiğinden haberdar olsa, belki de bunu yapmayacaktı.</p>

  <p>Kaptan yaşam öyküsünü tamamlamıştı. O zaman Cyrus Smith, söze girerek tüm bu olayların koloni üzerindeki kurtarıcı etkilerini anımsattı, kendisi ve arkadaşları adına onca şeyi borçlu oldukları bu iyiliksever kişiye minnet duygularım bildirdi.</p>

  <p>Ancak Kaptan Nemo, yardımlarından dolayı bir karşılık beklemeyi düşünmüyordu. Mühendisin kendisine uzattığı eli sıkmadan önce aklından geçen son bir düşünceyi dile getirdi: “Şimdi, bayım,” dedi, “hayatımı biliyorsunuz, yorumunuzu bekliyorum!”</p>

  <p>Kaptan hiç kuşku yok ki, bu şekilde konuşarak, üç tutsağının tanık olduğu -Fransız profesörün kitabında zorunlu olarak söz ettiği ve büyük yankılar uyandıran- ciddi bir olayı anımsatmak istiyordu.</p>

  <p>Gerçekten de profesör ve iki arkadaşının firarından birkaç gün önce, Atlantik’in kuzeyinde bir firkateyn tarafından takip edilen <i>Nautilus,</i> geminin üzerine bir koçbaşı gibi saldırmış ve onu acımasız bir şekilde batırmıştı.</p>

  <p>Söylemek isteneni anlamış olan Cyrus Smith yanıt vermedi.</p>

  <p>“Bu bir İngiliz firkateyniydi, bayım,” diye haykırdı, bir an için Prens Dakkar kimliğine bürünen Kaptan Nemo, “duyuyor musunuz, bir İngiliz firkateyniydi! Bana saldırıyordu! Dar ve sığ bir körfeze sıkışmıştım!... Onu yok etmem gerekiyordu ve... Bunu yaptım!”</p>

  <p>Sonra daha sakin bir sesle, “Her zaman adaletten yana oldum,” diye ekledi. “Elimden gelen her iyiliği, mecbur kaldığım her kötülüğü yaptım. Haklı olunsa da her şey hoş görülmüyor!”</p>

  <p>Bu yanıtı birkaç saniyelik bir sessizlik izledi ve Kaptan Nemo, yeniden aynı cümleyi dile getirdi:</p>

  <p>“Benim hakkımda ne düşünüyorsunuz, baylar?”</p>

  <p>Kaptan’a elini uzatan Cyrus Smith, ciddi bir ifadeyle karşılık verdi.</p>

  <p>“Kaptan, hatanız geçmişi yaşatacağınıza inanmak ve zorunlu gelişmelere karşı çıkmaktan ibaret. Bazılarının hayranlık duyduğu, bazılarının da suçladığı bu hatanın değerlendirmesi insanlar değil, Tanrı tarafından yapılacaktır. İyi olduğuna inandığı bir hedefi gerçekleştirmek isteyen bir kişi hata yapıyorsa, onunla mücadele edilebilir, ama bu onun takdir edilmesinin önüne geçmez. Hatanız size hayranlık duyulmasını engelleyecek nitelikte değildir ve adınızın tarihin yargılamasından kaygılanacak bir durumu yoktur. Tarih, sonuçlarını mahkum etse de yapılan kahramanca çılgınlıklardan hoşlanır.”</p>

  <p>Göğsü yükselen Kaptan Nemo, ellerini göğe doğru kaldırdı.</p>

  <p>“Haklı mıyım, haksız mıyım?” diye mırıldandı.</p>

  <p>Cyrus Smith devam etti.</p>

  <p>“Tann tüm büyük eylemlerden haberdardır, çünkü koşullarını o hazırlar! Kaptan Nemo, yardımına koştuğunuz bu dürüst insanlar sizin için her zaman ağlayacaklardır!”</p>

  <p>Kaptan’a yaklaşan Harbert, eğilerek elini öptü.</p>

  <p>Ölmek üzere olan bu adamın gözlerinden bir damla yaş süzüldü.</p>

  <p>“Evladım,” dedi, “Tanrı seni kutsasın!...”</p>

  <p><a id="bookmark0"></a><a href="../Text/S-022.xhtml#footnote1">1</a></p>

  <p>10 gram. J.V.</p>
</body>
</html>
