<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {text-align: center;}
</style>
</head>

<body class="calibre">
  <h4 class="sgc2 sgc-1" id="sigil_toc_id_8" style="text-align: center;" title="Bölüm III Savaşta Strateji"><br /></h4>

  <h4 class="sgc2 sgc-1" id="sigil_toc_id_8" style="text-align: center;" title="Bölüm III Savaşta Strateji">Bölüm III</h4>

  <p class="calibre3 sgc-1"><b>SAVAŞTA STRATEJİ</b></p>

  <p class="calibre3 sgc-1"><br /></p>

  <p class="sgc2">Sun Tzu der ki,</p>

  <p class="calibre3">1. Savaş Sanatı'nın en pratik kavramı, düşman ülkesini tümüyle, zarara uğratmadan ele geçirme fikridir. Yakıp yıkmanın kimseye faydası olmaz. Aynı şekilde, bir orduyu da tümüyle ele geçirmenin nimetleri sınırsızdır.</p>

  <p class="calibre3">2. Bu nedenle, savaşların tümünde savaşarak zaptetmek en üstün başarı demek değildir. Üstün başarı düşmanın direncini savaşmadan kırmaktır.</p>

  <p class="calibre3">3. (a) Komutanlığın en üstün meziyeti düşman planını çözüp, kırmaktır.</p>

  <p class="calibre3">3. (b) En iyi ikinci meziyet düşman güçlerinin birleşmesini engellemektir.</p>

  <p class="calibre3">3. (c) Üçüncüsü ise düşman ordusuna savaş meydanında taarruzda bulunmaktır. En kötü meziyet ise surlarla korunan bir kentin kuşatılmasıdır.</p>

  <p class="calibre3">4. Savaşta ana kurallardan biri, mümkün olabildiğince surlarla korunan kentlerin kuşatılmasından kaçınmaktır. Kuşatmada kullanılacak savaş gereçlerinin hazırlanması bile aylar sürecektir.</p>

  <p class="calibre3">5. Öfkesini kontrol etmesini bilmeyen komutan ordusunu düşman üstüne karınca sürüsü gibi yollayandır. Bu taktik, ordusunun en az üçte birinin daha savaşın başında boşu boşuna yok olmasından başka sonuç getirmez. Özellikle kuşatma esnasında başa gelen en büyük felaket budur.</p>

  <p class="calibre3">6. Akıllı lider düşman ordusunu savaşmadan, düşman kentlerini kuşatmadan ele geçirmesini bilir. Düşman krallığını savaş meydanında uzun sürecek savaşlardan çok savaş oyunları ile bitirir.</p>

  <p class="calibre3">7. Ordusunu savaş meydanlarında boşuna kırdırmadığından imparatorluk tahtına göz dikebilir. Böylece bir adam bile yitirmeden kesin zafere ulaşabilir. İşte buna Stratejik Savaş denir.</p>

  <p class="calibre3">8. Savaşta önemli bir kural: Elindeki ordunun gücü düşmandan on misli büyük ise düşmanı kuşat; beş misli büyük ise saldır; iki misli büyük ise ordunu ikiye böl.</p>

  <p class="calibre3">9. Güçleriniz eşitse hala çatışmaya girebilirsin; gücün zayıfsa düşmandan uzakta durmanda fayda var; ancak her alanda düşmandan zayıfsak geri çekilmek yapılacak en akıllıca iştir.</p>

  <p class="calibre3">10. Her ne kadar, küçük bir kuvvetle inatçı bir direniş yapmak mümkünse de, genelde büyük kuvvetlerin zafere daha yakın olduğu gerçeği asla unutulmamalıdır.</p>

  <p class="calibre3">11. Komutanlar devletin kalesidir. Kalenin her noktası sağlam ise, devlet güçlü; kale çürükse devlet zayıftır.</p>

  <p class="calibre3">12. Bir komutan yapacağı üç hata ile ordusunun başına felaket getirebilir.</p>

  <p class="calibre3">13. (a) Orduya ilerleme veya geri çekilme emri verdiğinde ordunun bu emri uygulayamayacağının farkında olmaması. Buna orduyu topallaştırma da denir.</p>

  <p class="calibre3">14. (b) Ordudaki koşulları düşünmeksizin orduyu krallığını yönetir gibi yönetmeye kalkması. Bu, askerin zihninde huzursuzluk yaratır.</p>

  <p class="calibre3">15. (c) Zor koşullara uyum askeri prensibini göz önüne almaksızın, subay seçimi. Bu, askerin güvenini sarsar.</p>

  <p class="calibre3">16. Ordunun huzuru kaçar, güvenini yitirirse bu durumdan diğer prenslerin yararlanmaya çalışıp, sorun yaratacakları kesindir. Bu da orduya anarşi getirecek, zaferi olanaksızlaştıracaktır.</p>

  <p class="calibre3">17. Zafer için beş ana koşulun bulunduğunu bilmeliyiz:</p>

  <p class="calibre3">(a) Savaşı, ancak ne zaman savaşılıp ne zaman savaşılmayacağını bilen kazanır.</p>

  <p class="calibre3">(b) Savaşı, elindeki zayıf gücü de kuvvetli gücü de iyi kullanan kazanır.</p>

  <p class="calibre3">(c) Savaşı, ordusunun her seviyedeki personeline aynı ruhu veren kazanır.</p>

  <p class="calibre3">(d) Savaşı, düşmanın en hazır olmadığı zamanı beklemesini bilen kazanır.</p>

  <p class="calibre3">(e) Savaşı, askeri kapasiteye sahip olup, sivil yönetim tarafından müdahale edilmeyen komutan kazanır.</p>

  <p class="calibre3">19. Sonuçta, düşmanı ve kendinizi iyi biliyorsanız, yüzlerce savaşa bile girseniz sonuçtan emin olabilirsiniz. Kendinizi bilip, düşmanı bilmiyorsanız, kazanacağınız her zafere karşın yenilgiyle de tanışabilirsiniz. Ne kendinizi ne de düşmanı biliyorsanız, sizin için gireceğiniz her savaşta yenilgi kaçınılmazdır.</p>
</body>
</html>
