<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {text-align: center;}
</style>
</head>

<body class="calibre">
  <h4 class="sgc2 sgc-1" id="sigil_toc_id_23" style="text-align: center;" title="Bölüm III Savaşta Strateji"><br /></h4>

  <h4 class="sgc2 sgc-1" id="sigil_toc_id_23" style="text-align: center;" title="Bölüm III Savaşta Strateji">Bölüm III</h4>

  <p class="calibre3 sgc-1"><b>SAVAŞTA STRATEJİ</b><br /></p>

  <p class="sgc2"><i><br class="calibre1" /></i></p>

  <p class="sgc2">SUN TZU</p>

  <p class="sgc2">1. Savaş Sanatı'nın en pratik kavramı, düşman ülkesini tümüyle, zarara uğratmadan ele geçirme fikridir. Yakıp yıkmanın kimseye faydası olmaz. Aynı şekilde, bir orduyu da tümüyle ele geçirmenin nimetleri sınırsızdır.<br /></p>

  <p class="sgc7"><b>YORUMLAR</b></p>

  <p class="calibre3"><i><b>ÇAO ÇAO:</b> Hazırladığınız orduyla düşmanın içlerine girebilir, düşmanın iç kaleleriyle dış sınırları arasındaki alanı bloke ederek aralarındaki iletişimi keser, düşmanı teslim olmaya zorlayabilirseniz bu en büyük başarı olur. Düşmana ölümüne saldırarak ülkeyi zorla ele geçirmek daha küçük bir başarıdır.</i></p>

  <p class="calibre3"><i><b>JİA LİN:</b> Düşman ülkesine zarar vermeden ele geçirdiğinde kendi ülkene de zarar vermemiş olacaksın. Bu, en büyük başarıdır.</i></p>

  <p class="calibre3"><i><b>Lİ KUAN:</b> Hoca bize katletmenin en önemli iş olmadığını anlatmaktadır.</i></p>

  <p class="calibre3"><i><b>DU YU:</b> En büyük başarı düşmanın teslim olmasını becermektir. Saldırarak yok etmek büyük başarı sayılmaz.</i></p>

  <p class="calibre3"><i><b>HO YANZİ:</b> En iyi politika, strateji ve baskı kullanarak olayların akışını düşmanın kendi arzusu ile teslim olmasına çevirmektir.</i></p>

  <p class="calibre3"><i><b>ZANG YU:</b> Zang Yu, bize Wei Liaozi'nin sözlerini iletir. "Dövüş sanatlarında ustalaş; düşmanını iyi değerlendir; düşmanın ruhunu ve yönünü yitirmesine yardımcı ol ki karşındaki ordu savaşa bile girmeden işleyemez hale gelsin. Buna Tao usulü zafer denir. Düşman ordusunu yok edip, komutanlarını öldürmek, düşman siperlerine dalıp, düşman topraklarını savaşarak ele geçirmek ise zorla elde edilen zaferdir."</i></p>

  <p class="calibre3"><i>Zang Yu'nun bu sözlere yorumu ise, "Tao usulü zafer ile zorla elde edilen zafer arasındaki ana fark ele geçen ülkenin zarar görmesi ya da zarar görmemesidir. Ele geçirilen ülkedeki iyi insanlara merhamet gösterirken, suçluları cezalandırmayı başaracak olursanız en büyük zafere ulaşacaksınız.</i></p>

  <p class="calibre3"><i><b>VANG Zİ:</b> Ülke, ordu, alay, bölük, manga- büyük ya da küçük tüm birimlere ne kadar az zarar vererek ele geçirirsen, değerin o denli yükselecek; yok edecek olursan da o derecede düşecektir.</i></p>

  <p class="calibre3"><b>SUN TZU</b></p>

  <p class="calibre3"><b>2. Bu nedenle, savaşların tümünde savaşarak zaptetmek en üstün başarı demek değildir. Üstün başarı düşmanın direncini savaşmadan kırmaktır.</b></p>

  <p class="calibre3"><b><i>YORUMLAR</i></b></p>

  <p class="calibre3"><i><b>ÇAO ÇAO:</b> En üstün başarı düşmanın gerçek düşmanlıklar doğmadan teslim olmasıdır.</i></p>

  <p class="calibre3"><i><b>Lİ KUAN:</b> Düşmanına yapacağın planlama ile galip gel.</i></p>

  <p class="calibre3"><i><b>ÇEN HAO:</b> Savaşta düşmanı öldürmek zorunluluktur. Bu nedenle en büyük başarı savaşmadan kazanmaktır.</i></p>

  <p class="calibre3"><i><b>JİA LİN:</b> Birliklerini öylesine yüce göster ki düşman savaşa girmeden teslim olmak zorunda kalsın. Bu tür zafer taktikle, şiddetle veya katliamla kazanmaktan çok daha kıymetlidir.</i></p>

  <p class="calibre3"><i><b>MEİ YAOÇEN:</b> Buna zarar vermekten kaçınma meselesi denilebilir.</i></p>

  <p class="calibre3"><i><b>ZANG YU:</b> Zaferi büyük savaşların sonucunda kazanmak çok kayıp verileceğinden iyi değildir. Savaş ödülleri ile cezalarını açık anlaşılır hale getirip, savaş makinelerini bakımlı tutar, birliklerinle komutanlarını iyice eğitirsen ve bu üstün konumunu düşmanına kabul ettirme becerisini göstererek düşmanı psikolojik olarak çökertebilirsen buna başarı derim.</i></p>

  <p class="calibre3"><i><b>VANG Zİ:</b> Askeri operasyonlarda önemli olan düşmanla savaşmaktan çok düşmanın stratejisini çökertmektir.</i></p>

  <p class="calibre3"><i><b>HO YANZİ:</b> Ho Yanzi bize şu öyküyü anlatır: Han Hanedanı'ndan Wang Po, Chu Chien ile Su Mo'ya saldırdıktan sonra kamp kurar. Bu esnada düşmanları bir araya gelerek kendisini çatışmaya çekmeye çalışırlarsa da başaramazlar. Wang Po komutanları ile akşam yemeği yerken kamplarını ok yağmuruna tutarlar. Bu arada oklardan birisi Wang Po'nun elindeki şarap çanağına bile gelir. Wang Po buna rağmen istifini bozmadan olduğu yerde oturmaya devam eder.</i></p>

  <p class="calibre3"><i>Bu sırada subaylardan biri Su Mo'nun çok yakına geldiğini ve kolayca vurulabileceğini söyler. Wang Po buna da itiraz eder ve "Su Mo'nun paralı askerleri uzak şehirlerden gelme, bu nedenle tedarikleri yeterli değil. Savaşa bir an önce girme konusunda bu nedenle bu kadar arzulular. Bize gelince bizim açımızdan en yararlı strateji kampımızı kapalı tutarak askerimizi yıpranmaktan korumaktır."</i></p>

  <p class="calibre3"><b>SUN TZU</b></p>

  <p class="calibre3"><b>3. (a) Komutanlığın en üstün meziyeti düşman planını çözüp, kırmaktır.</b></p>

  <p class="calibre3"><b><i>YORUMLAR</i></b></p>

  <p class="calibre3"><i><b>ÇAO ÇAO:</b> Düşmana saldırının en uygun zamanı düşmanın planlarını hazırlamakta olduğu andır.</i></p>

  <p class="calibre3"><i><b>DU YU:</b> Düşmana tam kuvvetlerini harekete geçirme planları yaparken saldırarak baskın yapmak en iyi çözümdür. Büyük savaşçı imparatorlardan biri, "Başlarını beladan kurtarmakta başarılı olanlar bu belayı önceden görerek daha ortaya çıkmadan yoketmesini bilenlerdir. Üzerlerine gelen düşmana galip gelenler düşmana hazır olmadan saldıranlardır" demiştir.</i></p>

  <p class="calibre3"><i><b>MEİ YAOÇEN:</b> Buna zekanın zaferi denilir.</i></p>

  <p class="calibre3"><i><b>VANG Zİ:</b> İnsanların karşısına akıllı planlama ile çıkmak en büyük başarıdır.</i></p>

  <p class="calibre3"><i><b>HO YANZİ:</b> Düşman size saldırı amacıyla tuzak kurmaya hazırlandığında ona saldırın. İşiniz kolaylaşacaktır. Düşman ordusunun yönünü keşfederek birliklerinizi o yönde ilerletin, düşmana amacının daha en başında yüklenin.</i></p>

  <p class="calibre3"><i><b>ZANG YU:</b> Zang Yu'nun Sun Tzu'nun bu sözü üzerine yorumu, en iyi askeri operasyonun düşmana stratejik saldırıda bulunmanın olduğu bunun da alışılmadık askeri taktiklerin ve gizli hesaplamaların kullanılması yöntemiyle düşmanla savaşa bile girmeden düşmanı yenmek olduğudur.</i></p>

  <p class="calibre3"><b>SUN TZU</b></p>

  <p class="calibre3"><b>3. (b) En iyi ikinci meziyet düşman güçlerinin birleşmesini engellemektir.</b></p>

  <p class="calibre3"><b><i>YORUMLAR</i></b></p>

  <p class="calibre3"><i><b>Lİ KUAN:</b> Bu konu düşmana henüz daha ittifak oluştururken saldırma meselesidir.</i></p>

  <p class="calibre3"><i><b>ÇEN HAO:</b> Bazılarının bu konudaki yorumu, düşmana tam harekete geçtiği veya ittifak için görüşmeleri sürdürdüğü anda saldırarak yenmenin daha kolay olduğudur.</i></p>

  <p class="calibre3"><i><b>MENG Şİ:</b> Güçlü müttefiklerle işbirliği düşmanlarınızı ürkütecek, saldırıdan caydıracaktır.</i></p>

  <p class="calibre3"><i><b>MEİ YAOÇEN:</b> Buna gözdağı ile zafer denilir.</i></p>

  <p class="calibre3"><i><b>VANG Zİ:</b> Düşmana tam olarak karşı çıkamadığınız durumlarda yapılacak en iyi iş düşmanın müttefikleri ile arasını bozarak düşmanı yalnız bırakmaya çalışmaktır.</i></p>

  <p class="calibre3"><i><b>HO YANZİ:</b> Sun Tzu Usta'nın bu sözlerle kastettiği mesele düşmana sadece tam temas kurulduğunda saldırmaktır. Bu sırada, daha düşmanla sıcak temas kurulmadan önce sahte güçlerle düşmana gözdağı verip, düşmanı ürküterek düşmanı ne gerileyebilir ne de ilerleyebilir duruma sokmayı becermek önemlidir. Düşman şaşkınlığa düştüğünde ise vurucu darbe indirterek düşman ele geçirilecektir. Yaptığınız oyun komşularınızı da etkileyeceğinden düşmanınız yalnız kalarak iyice zayıf düşecektir.</i></p>

  <p class="calibre3"><b>SUN TZU</b></p>

  <p class="calibre3"><b>3. (c) Üçüncüsü ise düşman ordusuna savaş meydanında taarruzda bulunmaktır.</b></p>

  <p class="calibre3"><b><i>YORUMLAR</i></b></p>

  <p class="calibre3"><i><b>ÇAO ÇAO:</b> Bu ordunun tam kurulduğu zamanı belirtmektedir.</i></p>

  <p class="calibre3"><i><b>JİA LİN:</b> Başarılı saldırıda üstün olmak birlikleri yıpratmadan harekete geçirmeye bağlıdır. Bu nedenle ünlü bir savaşçı-komutan, "Çıplak kılıçların önünde zafer arayan komutan iyi komutan değildir" demiştir.</i></p>

  <p class="calibre3"><i><b>MEİ YAOÇEN:</b> Buna savaşın zaferi denilir.</i></p>

  <p class="calibre3"><b>SUN TZU</b></p>

  <p class="calibre3"><b>3. (d) En kötü meziyet ise surlarla korunan bir kentin kuşatılmasıdır.</b></p>

  <p class="calibre3"><b><i>YORUMLAR</i></b></p>

  <p class="calibre3"><i><b>ÇAO ÇAO:</b> Düşman kaynaklarını toparlayarak kalın surların arkasında savunmaya çekildiğinde, bu düşmana saldırmak askeri operasyonların en zayıfıdır.</i></p>

  <p class="calibre3"><i><b>Lİ KUAN:</b> Bir orduyu kalın surların ardındaki bir şehirde kuşattığınızda subaylarınız gevşeyecek, askeriniz tembelleşecektir.</i></p>

  <p class="calibre3"><i><b>DU YU:</b> Şehirlere saldırarak, kasabaları katletmek saldırıların en kötüsüdür; kayıplarınız çok artacaktır.</i></p>

  <p class="calibre3"><i><b>VANG Zİ:</b> Şehir ele geçmeden askerleriniz ölecek ya da sakat kalacaktır.</i></p>

  <p class="calibre3"><i><b>ZANG YU:</b> Şehirlerin kuşatılıp, kasabaların katledilmesi sadece orduyu yaşlandırıp kaynakların gereksiz kullanılması ile sonuçlanmayacak, pek çok da asker kaybına neden olacaktır. Bu nedenle de en kötü askeri saldırı türü olarak kabul edilirler. Bir şehri kuşattığınızda gücünüz tükenecektir. Bu nedenle muhasara ancak başka çare kalmadığında uygulanacak bir yöntemdir.</i></p>

  <p class="calibre3"><b>SUN TZU</b></p>

  <p class="calibre3"><b>4. Savaşta ana kurallardan biri, mümkün olabildiğince surlarla korunan kentlerin kuşatılmasından kaçınmaktır. Kuşatmada kullanılacak savaş gereçlerinin hazırlanması bile aylar sürecektir.</b></p>

  <p class="calibre3"><b><i>YORUMLAR</i></b></p>

  <p class="calibre3"><i><b>DU MU:</b> Burada Usta'nın vurguladığı konu verilecek kayıpları azaltmak amacıyla savaş öncesi tamamlanması gereken makine teçhizat hazırlıklarının yeterli seviyede yapılması gerektiği prensibidir. Eski bir deyişte de vurgulandığı üzere "Savaş makinelerini harekete geçiremeyenin başı beladan kurtulamaz."</i></p>

  <p class="calibre3"><i><b>MEİ YAOÇEN:</b> Gerek gözdağı verme gerekse zeka kullanımının düşmana karşı üstünlük sağlamaya yeterli olmadığı ve tek çarenin düşman ülkesine saldırı olarak kaldığı konumlarda yapılması gereken şey yeterince hazırlık yapmaktır.</i></p>

  <p class="calibre3"><i><b>ZHANG YOU:</b> Burada bence Sun Tzu Usta bize kızgınlığa kapılarak saldırıda acele edilmemesi gerektiğini anlatmaya çalışıyor. Gerekli zamanın verilmesi gerektiğini söylerken hazırlık süresi hakkında başka yorum yapmıyor.</i></p>

  <p class="calibre3"><b>SUN TZU</b></p>

  <p class="calibre3"><b>5. Öfkesini kontrol etmesini bilmeyen komutan ordusunu düşman üstüne karınca sürüsü gibi yollayandır. Bu taktik, ordusunun en az üçte birinin daha savaşın başında boşu boşuna yok olmasından başka sonuç getirmez. Özellikle kuşatma esnasında başa gelen en büyük felaket budur.</b></p>

  <p class="calibre3"><b><i>YORUMLAR</i></b></p>

  <p class="calibre3"><i><b>ÇAO ÇAO:</b> Komutan öfkeye kapılarak kuşatma gereçlerini beklemeden askerini bir karınca sürüsü gibi düşman surlarına sürecek olursa elde edeceği sonuç askerlerinin ölümü ya da sakat kalması olacaktır.</i></p>

  <p class="calibre3"><b>SUN TZU</b></p>

  <p class="calibre3"><b>6. Akıllı lider düşman ordusunu savaşmadan, düşman kentlerini kuşatmadan ele geçirmesini bilir. Düşman krallığını savaş meydanında uzun sürecek savaşlardan çok savaş oyunları ile bitirir.</b></p>

  <p class="calibre3"><b><i>YORUMLAR</i></b></p>

  <p class="calibre3"><i><b>JİA LİN:</b> Düşman hatlarındaki çatlaklardan düşman içine süzülürken kendini düşman halkına sevdirmeyi başaracak olursan düşmanı içinden fethetmiş olursun.</i></p>

  <p class="calibre3"><i><b>Lİ KUAN:</b> Düşman karşısında üstün olmayı, düşmanla savaşmaktan çok düşmanın savaşma arzusunu kıracak taktiklerde ara; düşman şehirlerini strateji ile ele geçir. Düşman ülkelerini incelikle yok ederken kendi güçlerini usta tuzaklardan koru.</i></p>

  <p class="calibre3"><i><b>MEİ YAOÇEN:</b> Savaş insanları yaralar, kuşatma ise her şeyi yokeder.</i></p>

  <p class="calibre3"><i><b>HO YANZİ:</b> Bu sözlerin anlamı, düşmanın planlamasına ve müttefiklerine saldırıda yatmaktadır. Burada esas olan düşmana saldırı değildir. Klasik savaş ustalarının dediği gibi en büyük stratejisyenler asla doğrudan savaşa girmezler. Kuşatma konusunda deneyimli komutanlar birliklerini asla kuşatmaya sokmazlar. Düşman üzerine uzun ve gereksiz seferlere çıkmaktansa daha çok düşmanı kendi üzerine çekip orada yok etmeye bakarlar.</i></p>

  <p class="calibre3"><i><b>ZANG YU:</b> Tecrübeli bir savaş ustası düşman planlarını bozarak, düşmanın müttefikleri ile ilişkilerine zarar vererek, düşman kaynaklarını kurutup ya da engelleyerek düşmanı savaşa girmeden yener. Bir kenti ele geçirmenin en kolay yöntemi şehrin düşman için en önemli noktasına saldırarak düşman savunmasının güçlü birimlerini bu noktayı savunmak amacıyla esas mevzilerinden çıkadmaya zorlamaktır. O zaman kentin zayıf kalan bölgelerine düzenlenecek sinsi bir saldırı amacı yerine getirecektir.</i></p>

  <p class="calibre3"><i><b>DU MU:</b> Düşmanın konumu size avantaj sağlayacak durumdayken bu fırsatı kullanarak düşmanı tıpkı kuru bir ot kümesi gibi kırabilirseniz savaş uzun sürmeyecektir.</i></p>

  <p class="calibre3"><b>SUN TZU</b></p>

  <p class="calibre3"><b>7. Ordusunu savaş meydanlarında boşuna kırdırmadığından imparatorluk tahtına göz dikebilir. Böylece bir adam bile yitirmeden kesin zafere ulaşabilir. İşte buna Stratejik Savaş denir.</b></p>

  <p class="calibre3"><b><i>YORUMLAR</i></b></p>

  <p class="calibre3"><i><b>ÇAO ÇAO:</b> Düşmanla savaşmadan topyekün zafer kazandığında, zaferin daha da büyük olacaktır.</i></p>

  <p class="calibre3"><i><b>MEİ YAOÇEN:</b> Kesin zafere, savaşlar savaşılmadan kazanıldığında, şehirler kuşatılmadan ele geçirildiğinde, yok etme aşırı uzatılmadığında, düşman strateji ile ele geçirildiğinde ulaşılır. Buna stratejik kuşatma denilir. Bu durumda ordunun gücü körleşmeyecek, kazancın da tam olacaktır.</i></p>

  <p class="calibre3"><i><b>ZANG YU:</b> Savaşa girmediğinde askerlerin yaralanmayacak, kuşatmaya kalkmadığında gücün tükenmeyecek, savaş süresini uzatmadığında kaynakların tükenmemiş olacaktır. Dünya üzerindeki tartışmasız zaferini ancak bu şekilde ilan edebilirsin. Bu durumda şiddetin doğuracağı hastalıklardan uzakta kalacak, refah içinde bir ülkeye ve güçlü bir orduya sahip olacaksın. İşte bu başarılı komutanların ‘Kuşatma Stratejisi Sanatı'dır.</i></p>

  <p class="calibre3"><b>SUN TZU</b></p>

  <p class="calibre3"><b>8. Savaşta önemli bir kural: Elindeki ordunun gücü düşmandan on misli büyük ise düşmanı kuşat; beş misli büyükse saldır; iki misli büyük ise ordunu ikiye böl.</b></p>

  <p class="calibre3"><b><i>YORUMLAR</i></b></p>

  <p class="calibre3"><i><b>ÇAO ÇAO:</b> Elindeki ordunun gücü düşmanın gücünden on misli fazla ise düşmanı kuşat; ancak bunu yaparken dikkat edeceğin husus elindeki askerlerin düşman askerleri ile aynı niteliklere sahip olmaları ve komutanlarının da aynı şekilde düşman komutanları ile en azından aynı zeka düzeyinde olmalarıdır. Elindeki güç düşman gücünün beş katı büyükse kuvvetlerinin beşte üçünü düşmana doğrudan saldırı amacıyla kullanırken diğer beşte iki gücünü düşmana sürpriz saldırıda kullan. Elindeki kuvvetin düşmandan iki misli fazla olduğunda ise kuvvetini ikiye böl, birini doğrudan saldırıda kullanırken diğer yarıyı sürpriz saldırılarda kullan.</i></p>

  <p class="calibre3"><i><b>DU MU:</b> Düşmanı kuşatmaya kalktığında elinde düşmanın on misli asker olması gereklidir. Bunun nedeni düşmanı kuşatmak için düşmandan belirli uzaklıkta bulunma zorunluluğudur. Düşmandan ne kadar uzakta duracaksak aradaki mesafe o kadar büyüyeceğinden o denli çok sayıda asker gerekir. Aksi taktirde hatlar arasında gedikler oluşur.</i></p>

  <p class="calibre3"><i>Düşman hatları arasında boşluklar olduğunda ise düşman komuta zincirinde kopukluklar var demektir. Düşman bu duruma düştüğünde kuşatmanıza bile gerek kalmadan kendi kendine dağılacaktır. Düşman bu durumdayken kuşatılacak olursa tek kelime ile yok olacaktır. İşte Sun Tzu Usta bize on katı kuvvet meselesinden söz ederken liderlerin en azından aynı zekada, aynıcesarette olması gerektiğini, askerlerin de en azından aynı seviyede olmaları gerektiği koşullarını koyması bu nedendir. Ancak bu sayede birliklerimiz arasında gedikler oluşmayacak, komuta zinciri bozulmayacaktır.</i></p>

  <p class="calibre3"><i><b>HO YANZİ:</b> Kendi güçlerinizi ve düşman kuvvetlerini hesaplayıp mukayese ederken göz önüne almanız gereken önemli bir faktör de komutanların arasındaki yetenek, zeka ve cesaret farklarıdır. Tüm bunlar hesaplandığında kendinizi düşmandan on kat güçlü görüyorsanız o zaman düşmanı hiçbir çıkış olanağı tanımaksızın kuşatabilirsiniz.</i></p>

  <p class="calibre3"><i><b>DU MU:</b> Düşmanın beş katı kuvvete sahip iseniz elinizdeki birlikleri beşe bölüp üç birlikle düşmana bir yandan saldırın. Yedekte tuttuğunuz iki birlikle düşman hatlarında bulacağınız hazırlıksız açık noktaları gözleyerek sürpriz baskınlar yapın.</i></p>

  <p class="calibre3"><i><b>ÇEN HAO:</b> Elinizdeki gücün düşman kuvvetlerinin beş misli olmasının yegane anlamı elinizde gerektiğinden fazla güç olduğudur. Düşman birlikleri herhangi bir yönde hareket edebileceğinden düşmana hangi yönden saldırabileceğiniz, önceden kestirilemeyecek bir sorudur. Bence bu yöntem ancak düşman kaleleri kuşatılırken geçerlidir.</i></p>

  <p class="calibre3"><i><b>DU MU:</b> Elinizdeki kuvvetler düşmanın iki katı olduğunda birliklerinizin bir kısmı ile ya düşmanın kritik noktalarına ya da düşmanın kendisini savunmak zorunda kalacağı bir noktaya saldırın. O zaman düşman saldırdığınız noktayı destekleme zorunda kalacak bu da elindeki birliklerin düzenini bozacaktır. Bu size elinizdeki diğer yarı ile düşmana karşı galip gelme fırsatı yaratacaktır. Savaş prensibi yalnızca sayısal üstünlük değildir. Her çatışmada cephe saldırılarının yanı sıra sürpriz saldırılar da kullanılır. Sürpriz baskınlar için sayısal üstünlük bir önkoşul değildir.</i></p>

  <p class="calibre3"><b>SUN TZU</b></p>

  <p class="calibre3"><b>9. Güçleriniz eşitse hala çatışmaya girebilirsin; gücün zayıfsa düşmandan uzakta durmanda fayda var; ancak her alanda düşmandan zayıfsak geri çekilmek yapılacak en akıllıca iştir.</b></p>

  <p class="calibre3"><b><i>YORUMLAR</i></b></p>

  <p class="calibre3"><i><b>ÇAO ÇAO:</b> Güçleriniz eşit olduğunda durumunuz iyi bile olsa düşmana karşı üstünlük kazanmak için pusular hazırlayarak, sürpriz baskınlar düzenlemekte büyük fayda vardır. Aksi taktirde savunmada kalarak çatışmaya girmemek daha doğrudur. Düşman size karşı çok üstün olduğunda ise yapılacak en akıllıca iş kaçmaktır.</i></p>

  <p class="calibre3"><i><b>VANG Zİ:</b> Muktedir olmak, emrinizdekileri ölümüne savaştırma yeteneğidir. Düşmana karşı zaferi baskınlar ve akınlarla kazanmak zekasal üstünlük olarak isimlenir. Orduların çatışması her zaman üstünlük getirmez.</i></p>

  <p class="calibre3"><i><b>Lİ KUAN:</b> Elinizdeki gücün düşmandan zayıf olduğunu gördüğünüzde savunmanızı güçlendirip, olduğunuz yerde kalın. Böylece cenahlarınız zarar görmeyecektir. Düşmanın gevşemesini bekleyip o an geldiğinde harekete geçip, sürpriz baskınlar yapın.</i></p>

  <p class="calibre3"><i><b>DU MU:</b> Elinizdeki güç düşmanla eşit değilse düşmandan uzakta kalmayı yeğleyip, düşmanın bir açığını yakaladığınızda zafer için şansınızı büyük bir kararlılıkla deneyin. Güçlü olmak aynı zamanda öfkeye hakim olmak, aşağılanmaya katlanmak demektir. Yoksa düşmanın meydan okumasını kabul etmek güçlülük ya da cesaret değildir.</i></p>

  <p class="calibre3"><i><b>ÇEN HAO:</b> Bence hiç de öyle değil. Bence bu sözlerin tek anlamı düşman senden çok ise kaç, böylece düşmanı gururlanmaya alıştırıp bunu gelecekteki planlarında kullan. Bu, bence öfke ve aşağılanmaya dayanmak demek değildir.</i></p>

  <p class="calibre3"><i><b>JİA LİN:</b> Düşman senden güçlü ise kaçıp kuvvetlerini düşmandan gizle ki düşman senin gücünü tam olarak değerlendiremesin. Ondan sonra da beklenmedik yerlerde pusular kurarak düşmanını bekle, hilelerle kandırıp akıllarını karıştır. Bu da zaferin bir başka yoludur.</i></p>

  <p class="calibre3"><i><b>ZANG YU:</b> Düşmanın senden güçlü olduğunda uzakta durup savaşmama öğüdü bence her şeyin; liderlik ve askerlik kapasitelerinin eşit olduğu zamanı da kapsar. Düşmanda karışıklık varken sen düzenliysen, düşman ağırlaştığında sen çabuksan düşman senden sayıca kalabalık bile olsa düşmanla başa çıkabilirsin. Ama, askerlerin, gücün, stratejin ve cesaretin düşmanından zayıfsa yapacağın en iyi iş düşmandan uzak durarak düşmanın açığını beklemek olacaktır.</i></p>

  <p class="calibre3"><b>SUN TZU</b></p>

  <p class="calibre3"><b>10. Her ne kadar, küçük bir kuvvetle inatçı bir direniş yapmak mümkünse de, genelde büyük kuvvetlerin zafere daha yakın olduğu gerçeği asla unutulmamalıdır.</b></p>

  <p class="calibre3"><b><i>YORUMLAR</i></b></p>

  <p class="calibre3"><i><b>Lİ KUAN:</b> Zayıf taraf gücünü gereği gibi hesaplamadan inatla savaşmaya kalkacak olursa, kesin olan tek şey düşmanına esir düşeceğidir.</i></p>

  <p class="calibre3"><i><b>MENG Şİ:</b> Zayıf, güçlüye direnemez. Bunun ülkeler açısından anlamı zayıf, küçük bir ülkenin elindeki kuvvetleri değerlendirmeyi unutarak güçlü, büyük bir ülkeye düşmanlık göstermesinin, savunması ne kadar güçlü olursa olsun, esaretle biteceğidir. Eski bir deyişte de belidildiği üzere, "güçlü olamazken zayıf da olamazsan, sonun yenilgidir."</i></p>

  <p class="calibre3"><i><b>HO YANZİ:</b> Ho Yanzi, Han Hanedanı zamanındaki Hun saldırılarında yer alan sağ kanat komutanı Su Jian'ın öyküsünü anlatır.</i></p>

  <p class="calibre3"><i>Komutan Su Jian ile oda kanat komutanı Zhao yedi bin kişilik bir birlikle ilerlerken karşılarına kendilerinin on misli büyük bir Hun kuvveti ile karşılaşırlar. Bütün gün savaşırlar. Çin ordusu katledilir. Daha önce rütbe ve unvan karşılığında Çinlilere katılan Zhao, Hun'lar tarafından kendilerine katılması için davet edilir. Zhao emrindeki sekizyüz askeri ile Hun komutanı Şanyu'ya teslim olur. Bu sırada ordusunu tümüyle yitiren komutan Su nereye gideceğini şaşırmıştır.</i></p>

  <p class="calibre3"><i>Savaştan tek kurtulan kişi olarak geri döndüğünde ordu başkomutanı danışmanlarına Su'ya ne yapmaları gerektiğini sorar. İçlerinden biri. "Bu savaşta hiçbir komutanı cezalandırmadık. Bence ordumuz Su Jian yüzünden yok olmuştur. Onu idam ederek bu konuda ne denli ciddi ve kararlı olduğumuzu gösterelim" der.</i></p>

  <p class="calibre3"><i>Başka biri itiraz eder, "Hayır, bence bu doğru olmaz" der. "Savaş Sanatı kurallarına göre küçük kuvvetin inatçılığı, küçük kuvvetin büyük kuvvete esir düşmesini gerektirirdi. Komutan Su Jian birkaç bin kişilik kuvvetiyle ilerlerken kendisinin on misli güçlü Hun birlikleri ile karşılaştı. Bir gün boyunca en son askeri ölene dek tüm gücüyle savaştı. Sonra da ülkesine geri döndü. Şimdi kendisini idam edecek olursak halka vereceğimiz mesaj geri dönmenin mantıksız olduğundan öteye gitmeyecektir."</i></p>

  <p class="calibre3"><b>SUN TZU</b></p>

  <p class="calibre3"><b>11. Komutanlar devletin kalesidir. Kalenin her noktası sağlam ise, devlet güçlü; kale çürükse devlet zayıftır.</b></p>

  <p class="calibre3"><b><i>YORUMLAR</i></b></p>

  <p class="calibre3"><i><b>ÇAO ÇAO:</b> Kuvvetli komutanların planları sızmaz. Komutan güvenilmez ise planları ortadadır.</i></p>

  <p class="calibre3"><i><b>JİA LİN:</b> Ülkenin gücü ya da zayıflığı komutanlarına bağlıdır. Komutanların güçlü olduğu ve liderine destek olduğu ülkeler güçlü olurlar. Komutanlarının liderlerine yardımcı olmadığı ve yüreklerinin ikiyüzlülüğe açık olduğu ülkeler ise zayıf düşerler. Bu nedenle sorumluluk gerektiren pozisyonlara atanacak kişilerin seçimine büyük özen göstermek gerekir.</i></p>

  <p class="calibre3"><i><b>HO YANZİ:</b> Komple demek yetenek ve zekanın bir arada olması demektir. Bir ülkenin komutanları güçlü ve zeki ise bu ülke de kuvvetli ve güvenli olacaktır. Bunun en önemli koşulu komutanların komple yetenekli ve komple bilgili olmalarıdır Savaş alanına gidecek komutanların askerin yönetimi ve savaş düzenleri açısından askeri savaş bilimi konusunda eğitilmiş olması zorunludur.</i></p>

  <p class="calibre3"><i><b>VANG Zİ:</b> İyi ve akıllı komutan, sadakat ve yetenek ile komple hale gelir. Bunlardan biri eksikse o komutan eksik komutandır.</i></p>

  <p class="calibre3"><i><b>ZANG YU:</b> Stratejisi derin komutanı düşman sezemez. O zaman ülke güçlü olur. Ancak, en küçük bir açık bile düşmana saldırı fırsatı tanıyacağından ülkeyi zayıflatır.</i></p>

  <p class="calibre3"><b>SUN TZU</b></p>

  <p class="calibre3"><b>12. Bir komutan yapacağı üç hata ile ordusunun başına felaket getirebilir.</b></p>

  <p class="calibre3"><b>13. (a) Orduya ilerleme veya geri çekilme emri verdiğinde ordunun bu emri uygulayamayacağının farkında olmaması. Buna orduyu topallaştırma da denir.</b></p>

  <p class="calibre3"><b>14. (b) Ordudaki koşulları düşünmeksizin orduyu krallığını yönetir gibi yönetmeye kalkması. Bu, askerin zihninde huzursuzluk yaratır.</b></p>

  <p class="calibre3"><b>15. (c) Zor koşullara uyum askeri prensibini göz önüne almaksızın, subay seçimi. Bu, askerin güvenini sarsar.</b></p>

  <p class="calibre3"><b>16. Ordunun huzuru kaçar, güvenini yitirirse bu durumdan diğer prenslerin yararlanmaya çalışıp, sorun yaratacakları kesindir. Bu da orduya anarşi getirecek, zaferi olanaksızlaştıracaktır.</b></p>

  <p class="calibre3"><b><i>YORUMLAR</i></b></p>

  <p class="calibre3"><i><b>VANG Zİ:</b> Bu sorunlardan kurtulmanın tek yolu astlara yularsız yetki vermektir. O zaman her subay bir komutan olup, sadakat ve yetenekleri artar.</i></p>

  <p class="calibre3"><i><b>DU MU:</b> Askerler siviller gibi yönetilecek olursa asker şaşırır. Bunun nedeni askeri komuta ve yönetim tarzının gelenekleşmiş olmasıdır.</i></p>

  <p class="calibre3"><i><b>MEİ YAOÇEN:</b> Askeri ve sivil meseleler farklıdır. Sivil yönetim usullerini askeri operasyon yönetiminde kullanmaya kalkarsanız, operasyon karışacaktır.</i></p>

  <p class="calibre3"><i><b>ZANG YU:</b> İnsancıllık ve adalet kavramlarıyla sadece bir ülke yönetilebilir; ordu yönetilemez. Ordu manevralarla yönlendirilebilir ama ülke yönlendirilemez. Askeri komuta zincirindeki sorumluluğu paylaşan sivil yöneticilerin askeri yöntemler hakkında bilgi sahibi olmadan vereceği kararlar askeri komuta zincirindeki birlikteliği bozar, askeri tereddüde iter.</i></p>

  <p class="calibre3"><i><b>DU MU:</b> Bunun ötesinde, emrindeki subaylarını yeteneklerine göre değerlendiremeyip, en yararlı olacakları pozisyonlara atamak için gerekli planlama becerisine sahip olmayan komutanlar da subaylarını otomatik olarak, yeteneklerini göz önüne almadan atadıklarından askeri tereddüde sürüklerler.</i></p>

  <p class="calibre3"><i>Bu konuda Haung Shigong, "Yetki devretmeyi bilenler zeki, cesur, açgözlü ve aptalları göreve getirirler. Zekiler becerilerini göstermekten mutlu olurken, cesurlar içlerindeki hırsı odaya koyarlar. Açgözlüler kar elde etme peşine düşerken, aptallar ölüme meydan okurlar.</i></p>

  <p class="calibre3"><i>Ordunuz şaşkın ve kararsız ise düşmanı üzerinize 'neredeyse davet ediyor' olacağınızdan, başınıza gelecek tek şey 'dert' olacaktır</i></p>

  <p class="calibre3"><i><b>MENG Şİ:</b> Ordudaki birlikler sorumlulukları ve ne yapacakları hakkında kararsızlığa düştüğünde, düşman bu organizasyon bozukluğundan yararlanmaya çalışacak ve büyük sorunlar doğuracaktır.</i></p>

  <p class="calibre3"><b>SUN TZU</b></p>

  <p class="calibre3"><b>17. Zafer için beş ana koşulun bulunduğunu bilmeliyiz:</b></p>

  <p class="calibre3"><b>(a) Savaşı, ne zaman savaşılıp, ne zaman savaşılmayacağını bilen kazanır.</b></p>

  <p class="calibre3"><b>(b) Savaşı, elindeki zayıf gücü de kuvvetli gücü de en iyi kullanan kazanır.</b></p>

  <p class="calibre3"><b>&nbsp;(c) Savaşı, ordusunun her seviyedeki personeline aynı ruhu veren kazanır.</b></p>

  <p class="calibre3"><b>(d) Savaşı, düşmanın en hazır olmadığı zamanı beklemesini bilen kazanır.</b></p>

  <p class="calibre3"><b>(e) Savaşı, askeri kapasiteye sahip olup, sivil yönetim tarafından müdahale edilmeyen komutan kazanır.</b></p>

  <p class="calibre3"><b><i>YORUMLAR</i></b></p>

  <p class="calibre3"><i><b>HO YANZİ:</b> Kendini de düşmanını da iyi değedendir.</i></p>

  <p class="calibre3"><i><b>DU YU:</b> Zaman zaman büyük bir birlik ne kadar istese küçük bir gruba saldıramaz. Yine zaman zaman güçlüyü zayıf kontrol edebilir. Bulunduğu duruma uyum gösteren zafere ulaşır. Eski bir deyişe göre, "Askeri zafer sayıdan değil, işbirliğinden kaynaklanır."</i></p>

  <p class="calibre3"><i><b>ZANG YU:</b> Askeri manevralarda çoğunluğun azınlığı yenmesini sağlayacak yöntemlerin yanı sıra azınlığın galibiyetini sağlayacak yöntemler de vardır. Burada mesele sayıların doğru kullanımı meselesidir. Bunun yanı sıra, ordudaki komutanlar aynı görüşü paylaşıyorlarsa emirlerindeki ordular arasında işbirliği kolaylaşacak, asker savaşa arzulu olacaktır. Böyle bir ordunun karşısında durulamaz.</i></p>

  <p class="calibre3"><i>Düşmanın karşısına çıkarken yenilmez ol. Wu Qui'nin sözleriyle, "Kapıdan düşman görmüş gibi çıkmalısın" Şi Li de, "Daima hazır ol ki asla yenilme" diyerek sürekli hazırlıklı olmanın bir ordu için önemini vurgulamışlardır. Zeka ve cesarete sahip komutanlara görevleri konusunda güvenilmeli ve tam yetki verilmelidir. Komutanlar asla sivillerce yönetilemez.</i></p>

  <p class="calibre3"><i><b>JİA LİN:</b> Orduların hareketleri duruma göre esneklik göstermelidir. Bir orduyu cephe gerisinden yönetmeye kalkmaktan daha yıpratıcı bir faktör bilmiyorum.</i></p>

  <p class="calibre3"><i><b>VANG Zİ:</b> Askeri komutanların sivil yöneticilerce yönetilmesi zorunlu olduğunda, tereddüt ve çekinme duygularına yer bırakılmamalıdır Aydın lider emrindekileri tanıyan ve yetki dağıtmayı bilen liderdir. Savaş alanında odaya çıkabilecek fırsatları tereddüt etmeden değerlendirmek savaşın yönünü değiştirir. Bu ise asla cephe gerisindekilerce anlaşılamaz</i></p>

  <p class="calibre3"><i><b>HO YANZİ:</b> Kural olarak bir askeri harekatın her aşamasında en az yüz kere taktik değiştirme zorunluluğu vardır. Koşullar uygun olduğunda ilerlemek, zorunlu olduğunda durup, geri çekilmek gerekecektir. Savaş esnasında hükümetten görüş beklemek, yangın söndürmek için talimat beklemeye benzer. Emir geldiğinde odada küllerden başka bir şey kalmayabilir.</i></p>

  <p class="calibre3"><i><b>DU MU:</b> Bir komutan ne cennetten ne dünyadan ne de aradaki insanlık tarafından kontrol edilebilir. "Askerliğin, ölümün kehanetir" imasının nedeni budur. Komutan ölüm subayıdır.</i></p>

  <p class="calibre3"><b>SUN TZU</b></p>

  <p class="calibre3"><b>18. Sonuçta, düşmanı ve kendinizi iyi biliyorsanız, yüzlerce savaşa bile girseniz sonuçtan emin olabilirsiniz. Kendinizi bilip, düşmanı bilmiyorsanız, kazanacağınız her zafere karşın yenilgiyle de tanışabilirsiniz. Ne kendinizi ne de düşmanı bilmiyorsanız, sizin için gireceğiniz her savaşta yenilgi kaçınılmazdır.</b></p>

  <p class="calibre3"><b><i>YORUMLAR</i></b></p>

  <p class="calibre3"><i><b>Lİ KUAN:</b> Gücünüzü biliyor, düşmanınızı kovalayabiliyorsanız tehlike bunun neresinde? Ancak gücünüzü biliyorken düşmanınızın durumunu bilemiyorsanız zafer hiç de garanti olamaz.</i></p>

  <p class="calibre3"><i><b>DU MU:</b> Hükümetinizi düşmanınkiyle mukayese edin. Askeri liderlerinizi karşılaştırın. Lojistiğinizi ölçün. Bulunduğunuz arazi konumu ile düşmanın bulunduğu arazinin durumunu kıyaslayın. Bu karşılaştırmaların sonucunda kuvvetli ve zayıf yanlarınız ortaya çıkacaktır. Bu bilgi sayesinde ardı ardına karşılaşacağınız tüm çatışmalardan galip çıkma şansını yakalayabilirsiniz.</i></p>

  <p class="calibre3"><i><b>ZANG YU:</b> Düşmanı iyi biliyorsan saldırabilirsin. Kendini iyi tanıyorsan kendini iyi koruyabilirsin. Saldırı, savunma için zaman kazandırır. Savunma, bir saldırı stratejisidir. Bu bilinçte iseniz, yüzlerce savaşa bile girseniz asla tehlikeye düşmezsiniz.</i></p>

  <p class="calibre3"><i>Sadece kendini tanıyorsanız, enerjinizi muhafaza ediyor ve bekliyor olmalısınız, demektir. Savunma yapmayı bilirken saldırıyı bilmemek bu yüzden yarı zafer, yarı yenilgidir. Savunma sanatını da saldırı sanatını da bilmiyorsanız savaşta yenilmeniz kaçınılmazdır.</i></p>

  <p class="calibre3"><i><b>DU MU:</b> Düşmanınızın iç yapısını, dış yapısına bakarak görürsünüz. Yapısı belirli bir düzende olmayanın içini görebilmek imkansızdır. Belirli bir düzeni sürdüreni ise anlamak kolaydır. Anlaşılmaz kazanırken, anlaşılır olan kaybedecektir.</i></p>

  <p class="calibre3"><i><b>VANG Zİ:</b> Askeri operasyonlarda başarılı olanlar durumlarını düşmanın konumuna göre değiştirmesini bilenlerdir.</i></p>

  <p class="calibre3"><i><b>ZANG YU:</b> Bu husus her iki ordunun savunma ve saldırı konumlarını gösterir. Orduların konumu gizli kaldığında düşman tarafından anlaşılamayacak, görüldüğünde ise düşman çatlaklarından sızma şansı bulacaktır. Ordunun yapısı saldırı ve savunma esnasında odaya çıkacağından, ordunun yapısı konusu, kuşatma planlanması ile de bağlantılıdır.</i></p>
</body>
</html>
