<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {text-align: center;}
</style>
</head>

<body class="calibre">
  <h4 class="sgc2 sgc-1" id="sigil_toc_id_24" style="text-align: center;" title="Bölüm IV Taktik"><br /></h4>

  <h4 class="sgc2 sgc-1" id="sigil_toc_id_24" style="text-align: center;" title="Bölüm IV Taktik">Bölüm IV</h4>

  <p class="calibre3 sgc-1"><span><b>TAKTİK</b></span><br /></p>

  <p class="sgc2"><br class="calibre1" /></p>

  <p class="sgc2"><b>SUN TZU</b></p>

  <p class="calibre3"><span>1. Eski savaşçılar, önce kendilerini yenilgi olasılığından uzakta tutarlar; sonra da düşmanı yenmek için uygun fırsatı kollarlar.</span><br /></p>

  <p class="sgc8"><b>YORUMLAR</b></p>

  <p class="sgc8"><b>ZANG YU:</b> Yenilmez olmak, kendini bilmektir. Düşmanın zayıf noktasını beklemek ise düşmanını bilmektir.</p>

  <p class="sgc8"><b>MEİ YAOÇEN:</b> Konumunu gizle, iç düzenini kur, düşmanının açığını bekleyip saldır.</p>

  <p class="sgc8"><b>SUN TZU</b></p>

  <p class="sgc8"><span style="font-style: normal;"><b>2. Yenilgiden kendimizi korumak bizim elimizdedir. Ancak, düşmanı yenme fırsatını bize düşman verir.</b></span></p>

  <p class="sgc8"><b>YORUMLAR</b></p>

  <p class="sgc8"><b>DU MU:</b> Ordunu düzenli tut, düşman saldırılarına her an hazır ol, izlerini yok edip düşmanın yapını anlamasına izin verme. Düşmanı gördüğünde avantajlı konuma geçene kadar bekleyip, zamanı geldiğinde saldır.</p>

  <p class="sgc8"><b>VANG Zİ:</b> Yenilmezlik bir savunma meselesidir. Yenilir olmak ise daha çok açık vermektir.</p>

  <p class="sgc8"><b>SUN TZU</b></p>

  <p class="sgc8"><span style="font-style: normal;"><b>3. İyi bir savaşçı kendisini yenilgiden koruyabilir, ancak düşmanı yenmeyi garantileyemez.</b></span></p>

  <p class="sgc8"><b>YORUMLAR</b></p>

  <p class="sgc8"><b>DU MU:</b> Düşmanının anlaşılır bir yapısı yoksa, düşman hatlarında size avantaj sağlayacak bir açık bulunmuyorsa, ne kadar hazırlıklı olursanız olun, düşmanı nasıl yenebilirsiniz?</p>

  <p class="sgc8"><b>ZANG YU:</b> Ordunuzun yapısını gizler, izlerinizi bırakmaz, daima düşman saldırılarına hazır olursanız yenilmezliğe ulaşırsınız. Ancak düşmanın gücü ya da zayıflığını göremezsek zaferden nasıl emin olabiliriz?</p>

  <p class="sgc8"><b>SUN TZU</b></p>

  <p class="sgc8"><span style="font-style: normal;"><b>4. Sonuç olarak, üstün yetenekli komutan gücü yeterli olmasa da savaşı kazanmayı becerebilir.</b></span></p>

  <p class="sgc8"><b>YORUMLAR</b></p>

  <p class="sgc8"><b>ÇAO ÇAO:</b> Düşmanın yapısını çözmeyi başaran düşmanı yenmeyi de başarabilir.</p>

  <p class="sgc8"><b>DU MU:</b> Bilebileceğiniz tek şey gücünüzün düşmanı yenmeye yetip yetmeyeceğidir. Yoksa düşmanı size avantaj sağlayacak şekilde gevşetmeye zorlayamazsınız.</p>

  <p class="sgc8"><b>DU YU:</b> Düşmanı değerlendirip, düşman ordusunun yapısını çözdüğünüzde kimin kazanacağını belirleyebilirsiniz. Ancak, düşman yapısı belirsiz ve anlaşılamaz durumdaysa zafer sizin için belirgin olmayacaktır.</p>

  <p class="sgc8"><b>HO YANZİ:</b> Zaferi bilmek, size yani yapacağınız hazırlığa kalmıştır. Zaferin elde edilememesi ise düşmana yani düşmanın yapısının belirsiz olmasına bağlıdı.</p>

  <p class="sgc8"><b>SUN TZU</b></p>

  <p class="sgc8"><span style="font-style: normal;"><b>5. Yenilmezlik savunma taktiklerine bağlıdır, düşmanı yenmek ise saldırıyı gerektirir.</b></span></p>

  <p class="sgc8"><b>YORUMLAR</b></p>

  <p class="sgc8"><b>ÇAO ÇAO:</b> Yenilmez savunma için yapınızı gizleyin. Düşman size saldırdığında açık verecektir.</p>

  <p class="sgc8"><b>DU MU:</b> Düşman saflarında açık görmediğiniz sürece yapınızı düşmandan saklayın. Kendinizi yenilmez seviyede tutun ki elinizdeki güç yıpranmasın. Düşmanın zayıf yanını bulduğunuz an en uygun saldırı zamanıdır.</p>

  <p class="sgc8"><b>ZANG YU:</b> Elinizdeki gücün düşmanı yenmeye yeterli olmadığını bildiğinizde yapılacak en doğru iş bekleyerek enerjinizi tasarruf etmektir. Düşmanın zayıf düştüğünü anladığınızda doğrudan düşmanın kalbine saldırın.</p>

  <p class="sgc8"><b>SUN TZU</b></p>

  <p class="sgc8"><span style="font-style: normal;"><b>6. Savunmada kalmak, güç yetersizliğini gösterir, saldırı ise aşırı güç göstergesidir.</b></span></p>

  <p class="sgc8"><b>YORUMLAR</b></p>

  <p class="sgc8"><b>VANG Zİ:</b> Savunmada kalanların elinde kazanmak için yeterli olanak yok demektir. Saldıranların elinde ise kazanmak için fazla olanak bulunmaktadır.</p>

  <p class="sgc8"><b>Lİ KUAN:</b> Gücü yeterli olmayan savunmada kalmalı. Saldırıya kalkacak olanın gücü bol olmalı.</p>

  <p class="sgc8"><b>ZANG YU:&nbsp;</b>Savunmada kalmamızın nedeni zafer için zorunlu bazı koşulların eksikliğidir. Bu nedenle bekleriz. Saldırıya geçmemizin nedeni ise elimizde düşmanı yenmek için gereğinden fazlasının bulunmasıdır. O zaman ilerleyip, saldırıya geçeriz. Bunun anlamı topyekün zaferden emin olmadıkça savaşa girmeyeceğimiz, güvenlik içinde olduğumuzu görmedikçe savaşmayacağımız gerçeğidir. Bazıları malzeme yetersizliğinin zayıflık, malzeme fazlalığının ise güçlülük anlamına geldiğini iddia ederlerse de bu da her zaman doğru değildir.</p>

  <p class="sgc8"><span style="font-style: normal;"><b>SUN TZU</b></span></p>

  <p class="sgc8"><span style="font-style: normal;"><b>7. Savunması ile ünlü komutan topraktaki her deliğe saklanabilirken, ataklığı ile ünlüsü cennetin üst katmanlarındaki yerini alır. Sonuçta, bir tarafta kendimizi koruma, diğer elimizde ise mutlak zafer yer alır.</b></span></p>

  <p class="sgc8"><b>YORUMLAR</b></p>

  <p class="sgc8"><b>ÇAO ÇAO:</b> Arazinin engebeleri olan dağlardan, nehirlerden ve tepelerden yararlanarak kendilerini gizlerken; gökyüzünün doğal oluşumlarını saldırı manevralarında kullanmasını bilirler.</p>

  <p class="sgc8"><b>DU MU:</b> Savunmaya çekildiğinde sesini kıs, izlerini yok et. Yeraltı ruhları, hayaletleri gibi görünmez ol. Saldırıya geçtiğinde hareketlerin hızlı, savaş çığlıkların kan dondurucu olsun. Gökyüzünden akan gök gürültüsü gibi hızlı ol, şimşek gibi çak; durdurulmaz ol.</p>

  <p class="sgc8"><b>VANG Zİ:</b> Sun Tzu burada bize savunmanın anlamının, düşman üzerinde etkili olacak bir saldırı yolu görülemediği sürece sinip, sessizlik içinde ve düşman tarafından görülmeyecek şekilde beklemek olduğunu anlatıyor. Saldırı ise ancak bir avantaj görüldüğünde düşünülmeli; saldırıya kalkıldığında olağanüstü hızlı davranılmalı, düşmanı hazırlıksız yakalamanın tüm avantajları kullanılmalı, düşmanın senin durumunu önceden sezip hazırlanmasına izin vermemelisin.</p>

  <p class="sgc8"><b>SUN TZU</b></p>

  <p class="sgc8"><span style="font-style: normal;"><b>8. Zaferi ancak görüş alanımıza girdiğinde görmek savaş ustalığının zirvesi değildir.</b></span></p>

  <p class="sgc8"><span style="font-style: normal;"><b>9. Savaşıp, ülkeler ele geçirildiğinde, tüm ülkenin "Aferin!" demesi de savaş ustalığının zirvesi değildir.</b></span></p>

  <p class="sgc8"><b>YORUMLAR</b></p>

  <p class="sgc8"><b>ZANG YU:</b> Herkesin bildiği şeyler zaten çoktan gerçekleşmiştir. Gerçek bilgenin bildikleri ise henüz gerçekleşmemiştir. Savaşta kazanılan zafere herkes 'aferin' der. Ancak gerçek kutlama gizli olanı görüp, saklanılanı bularak zafer kazanana yapılmalıdır.</p>

  <p class="sgc8"><b>VANG Zİ:</b> Sıradan insanlar zaferin anlamını bilseler de zaferi getirecek koşulları bilemezler.</p>

  <p class="sgc8"><b>Lİ KUAN:</b> Savaşanları herkes görebilir. Herkesin bildiği gerçeğin ötesine ulaşamayan bilgiye ulaşmak bilgelik değildir.</p>

  <p class="sgc8"><b>JİA LİN:</b> Savunmada sıkı durup saldırıda zafere ulaşmak, yenilgi görmeden bir arada kalmasını bilmek, zaferi önceden sezip, yenilginin kokusunu tam zamanında algılamak — İşte buna 'gizemin gerçekleştirilmesi' denilir.</p>

  <p class="sgc8"><b>SUN TZU</b></p>

  <p class="sgc8"><span style="font-style: normal;"><b>10. Yerden bir tüy kaldırmak büyük bir gücün simgesi değildir. Ayı, güneşi görmek keskin görüş olmadığı gibi, gökgürültüsünü duymak da kulak hassaslığını göstermez.</b></span></p>

  <p class="sgc8"><b>YORUMLAR</b></p>

  <p class="sgc8"><b>VANG Zİ:</b> Herkesin bildiğini bilmek bilgelik olmadığı gibi düşmanı zorlu savaşlarla yenmek de ustalık değildir.</p>

  <p class="sgc8"><b>Lİ KUAN:</b> Bilge ve yetenekli lider başkalarının öngöremediği derinlikte planlar yapan liderdir. Sun Tzu'nun bilinmez olmayı, karanlıkta kalmak olarak isimlendirmesinin nedeni budur.</p>

  <p class="sgc8"><b>SUN TZU</b></p>

  <p class="sgc8"><span style="font-style: normal;"><b>11. Eskilerin akıllı savaşçı dediği savaşçı akıllılık unvanını sadece savaşta kazanması ile değil, savaşı kolaylıkla kazanmakta gösterdiği beceriklilikle elde etmiştir.</b></span></p>

  <p class="sgc8"><b>YORUMLAR</b></p>

  <p class="sgc8"><b>ÇAO ÇAO:</b> Düşmanın gizli zayıflıklarını bul, zaferden emin olduğunda saldır, kazanmama şansı olduğunda saldırma.</p>

  <p class="sgc8"><b>DU MU:</b> Düşman strateijisini gördüğünde gizlice saldırı hazırlığı yap. Bu şekilde hazırlık için kullanacağın kaynak az olacağından ve gizlilik kazanmayı garanti edeceğinden senin için zafer kolaylaşacaktır.</p>

  <p class="sgc8"><b>ZANG YU:</b> Zaferi ancak zorlu bir savaştan sonra garanti edebildiğinde bu zafere 'zor zafer' denilir. Gizliyi görüp, saklanmışı bulduğunda düşmanı daha hazırlanma şansı vermeden kırarak elde edeceğin zafere ise 'kolay zafer ' denir.</p>

  <p class="sgc8"><b style="font-style: normal;">SUN TZU</b></p>

  <p class="sgc8"><b style="font-style: normal;">12. Kazandığı zaferler kendisine ne ünlü bir akıl, ne de cesaret madalyası getirir.</b></p>

  <p class="sgc8"><b style="font-style: normal;">13. Zaferlerini hata yapmayarak kazanır. Hata yapmamak zaferi kesinleştirir. Çünkü, zaten yenilmiş bir düşman ele geçirilmiştir.</b></p>

  <p class="sgc8"><b>YORUMLAR</b></p>

  <p class="sgc8"><b>MEİ YAOÇEN:</b> Yüce bilgelik açık olmaz. Yüksek kazancın reklamı yapılmaz. Gizliyi gördüğünde kazanmak kolay olur; bunun cesaret ve akıl ile alakası ne?</p>

  <p class="sgc8"><b>HO YANZİ:</b> Sorun ortaya çıkmadan çözüldüğünde kim buna akıllılık der? Zafer, savaşılmadan kazanıldığında cesaretten kim söz eder?</p>

  <p class="sgc8"><b>ZANG YU:</b> Gizli planlar ve operasyonlar, zaferi belirsizlik içinde getirir. Düşman hakkındaki değerlendirmeyi sağlayarak zaferi doğuran bilgiyi kimse öğrenmez. Düşman komutanlarını suikast ile öldürerek düşman sancağını ele geçirenleri kimse görmez. Kaybetmeden kazanmanın yolu düşmanı zayıf anında görebilme yeteneğinden geçer. Ordunuz zafere o anda yapacağı saldırı ile ulaşacaktır</p>

  <p class="sgc8"><b>Lİ KUAN:</b>&nbsp;Ordu yaşlı, asker tembel, disiplin ve komuta birliği yitirilmişse, bu düşman savaşı şimdiden kaybetmiştir.</p>

  <p class="sgc8"><b style="font-style: normal;">SUN TZU</b></p>

  <p class="sgc8"><span style="font-style: normal;"><b>14. Usta savaşçı, kendisi için yenilginin olanaksız olacağı pozisyonu hazırlar, düşmanı yenme fırsatı doğduğunda bu fırsatı kaçırmaz.</b></span></p>

  <p class="sgc8"><b>YORUMLAR</b></p>

  <p class="sgc8"><b>Lİ KUAN:</b> Toprağını bulan ordu gelişir, toprağını yitiren ordu ise yok olur. Burada topraktan anlaşılan stratejik öneme sahip yerdir.</p>

  <p class="sgc8"><b>DU MU:</b> Kaybetmenin olanaksız olduğu yer bize stratejik yenilmezlik getirir. Buralarda düşmanın size saldırması mümkün değildir. Düşmanın yenilgisini getirecek koşulların değerlendirilmesi ise düşman zayıf noktalarına uygulanacak casusluk faaliyetleri ile yapılacaktır. Bu durumda esas olan düşmanın koşullarının hiçbirinin değerlendirilme dışında kalmamasının sağlanmasıdır.</p>

  <p class="sgc8"><b style="font-style: normal;">SUN TZU</b></p>

  <p class="sgc8"><b style="font-style: normal;">15. Savaşta zafer stratejisine sahip komutan çatışmaya ancak zaferi kazandıktan sonra girer. Yenilgiye mahkum komutan ise önce çatışmaya girer, zafere sonra yönelir.</b></p>

  <p class="sgc8"><b>YORUMLAR</b></p>

  <p class="sgc8"><b>ÇAO ÇAO:</b> İşte bu husus, strateji sahibi ile önceden düşünmeyen arasındaki farktır.</p>

  <p class="sgc8"><b>HO YANZİ:</b> Askeri bir operasyonda ilk yapılacak iş bir kazanma stratejisi hazırlamaktır. Birlikler ancak o zaman gönderilebilir. Önceden planlamaz ve tüm stratejinizi ordunuzun gücüne dayayacak olursanız zafer sizin için hiç de belirgin olamaz.</p>

  <p class="sgc8"><b>JİA LİN:</b> Savaş hatlarınızı kurup düşman üzerine ilerlerken ne kendinizin ne de düşmanınızın durumunu bilmiyorsanız, zaferine kadar ararsanız arayın savaşın sonunda kendinizi yenmekten öteye gidemezsiniz.</p>

  <p class="sgc8"><b style="font-style: normal;">SUN TZU</b></p>

  <p class="sgc8"><b style="font-style: normal;">16. Gerçek lider Ahlak Faktörünü işler, Disiplin Faktörüne sımsıkı yapışır; böylece başarıyı kontrolü altına alır.</b></p>

  <p class="sgc8"><b>YORUMLAR</b></p>

  <p class="sgc8"><b>ÇAO ÇAO:</b> Usta savaşçıların ilk yaptığı iş Ahlak Faktörünü sağlayarak yenilmezlik seviyesine yükselmek, kuralları koymak ve düşmanın yenilgisine neden olabilecek fırsatları kaçırmamaktır.</p>

  <p class="sgc8"><b>Lİ KUAN:</b> Düşmanı avlarken birlik içinde bulunmak, suçsuz bir ülkeye saldırmamak, ordunun her girdiği yerden esir ya da ganimet almaya kalkmaması, ağaçları kesip kuyuları kirletmemek, geçtiğiniz şehir ve tepelerdeki tapınakları temizleyip arıtmak, yok olmak üzere olan bir ülkenin hatalarını yinelememek — Bunların tümüne 'Ahlak ve Ahlak Kuralları' denilir.</p>

  <p class="sgc8">Bir ordunun disiplin düzeyi askerlerinin verilecek emirlere ölümüne uyacağı seviyeye ulaşmışsa, ordudaki ödül ve ceza sistemi güvenilir ve adil ise bunu gerçekleştirmesini becerecek askeri lider, yolsuzluk içindeki her düşman karşısında zafere ulaşacaktır.</p>

  <p class="sgc8"><b style="font-style: normal;">SUN TZU</b></p>

  <p class="sgc8"><b style="font-style: normal;">17. 'Askeri metot'ta</b></p>

  <p class="sgc8"><b style="font-style: normal;">(a) Ölçme,</b></p>

  <p class="sgc8"><b style="font-style: normal;">(b) Miktar Kontrolü,</b></p>

  <p class="sgc8"><b style="font-style: normal;">(c) Hesaplama,</b></p>

  <p class="sgc8"><b style="font-style: normal;">(d) Olanakların Dengelenmesi,</b></p>

  <p class="sgc8"><b style="font-style: normal;">(e) Zafer, önemli kıstaslardır.</b></p>

  <p class="sgc8"><b style="font-style: normal;">18. Ölçme varlığı - Toprağa; Miktar Kontrolü - Ölçmeye; Hesaplama - Miktar Kontrolü'ne; Olanakların Dengelenmesi - Hesaplamaya; Zafer - Olanakların Dengelenmesine borçludur.</b></p>

  <p class="sgc8"><b>YORUMLAR</b></p>

  <p class="sgc8"><b>ÇAO ÇAO:</b> Ölçümlerin kıyaslanması, bize zaferin de yenilginin de nerede olduğunu gösterir.</p>

  <p class="sgc8"><b>VANG Zİ:</b> Ağır, her zaman hafife karşı galiptir.</p>

  <p class="sgc8"><b style="font-style: normal;">SUN TZU</b></p>

  <p class="sgc8"><span style="font-style: normal;"><b>19. Muzaffer bir ordunun karşısına çıkacak bir toplama ordunun ağırlığı, demir güllenin karşısında kefeye konacak bir buğday tanesi kadardır.</b></span></p>

  <p class="sgc8"><span style="font-style: normal;"><b>20. Saldırıya geçen bir ordunun gücü derin bir kanyona akan nehir sularına benzer.</b></span></p>

  <p class="sgc8"><b>YORUMLAR</b></p>

  <p class="sgc8"><b>DU MU:</b> Ordumuzun savunmasının yapısı derin bir kanyonda biriken suyun miktarı gibi anlaşılmaz olmalıdır. Ordumuz saldırıya geçtiğinde de sel gibi akmalı, önünde kimse duramamalıdır.</p>

  <p class="sgc8"><b>VANG Zİ:</b> Toplu enerji ya da momentin hareketinden güç doğar. Usta savaşçılar moment gücünden yararlanarak savaşları, güçlerini tüketmeden kazanmasını bilirler.</p>
</body>
</html>
