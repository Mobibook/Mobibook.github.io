<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {text-align: center;}
</style>
</head>

<body class="calibre">
  <h4 class="sgc2 sgc-1" id="sigil_toc_id_26" style="text-align: center;" title="Bölüm VI Gücün Kullanımı"><br /></h4>

  <h4 class="sgc2 sgc-1" id="sigil_toc_id_26" style="text-align: center;" title="Bölüm VI Gücün Kullanımı">Bölüm VI</h4>

  <p class="sgc2 sgc-1">GÜCÜN KULLANIMI</p>

  <p class="sgc2"><br class="calibre1" /></p>

  <p class="sgc2"><b>SUN TZU</b></p>

  <p class="sgc2">1. Savaş alanına ilk gelip düşmanını bekleyen dinç kalır, sonradan gelip, gelir gelmez savaşa girense daha savaşın başında tükenir.</p>

  <p class="sgc2"><span style="font-weight: normal;"><i><b>YORUMLAR</b></i></span></p>

  <p class="sgc2"><span style="font-weight: normal;"><i><b>JİA LİN:</b> Savaş alanına ilk olarak gelerek avantajlı pozisyonlara yerleşen taraf düşmanı beklerken dinlenecektir. Düşman, bu şekilde avantajlı bir pozisyona yerleştiğinde düşmanın üzerine gitmeyip, birliklerinizi başka bir üsse yerleştirin. Düşmanın üzerine saldırmayacağınızı açıkça belirtin. Böyle davrandığınızda düşman herhangi bir stratejinizin olmadığına inanarak yerinden çıkacak, üzerinize gelecektir. O zaman durumu çevirip, kendinizi yormadan düşmanı yıpratma fırsatını ele geçirmiş olursunuz.</i></span></p>

  <p class="sgc2"><b>SUN TZU</b></p>

  <p class="sgc2">2. Akıllı savaşçı kendi kararını düşmana kabul ettirir; düşmanın kendi kararını zorlamasına izin vermez.</p>

  <p class="sgc2"><span style="font-weight: normal;"><i><b>YORUMLAR</b></i></span></p>

  <p class="sgc2"><span style="font-weight: normal;"><i><b>DU MU:</b> Düşmanı üzerine çekerken gücünü muhafaza edip düşmanı beklemelisin. Düşmanın üstüne yürümek askerinin gücünü kıracaktır.</i></span></p>

  <p class="sgc2"><span style="font-weight: normal;"><i>ZANG YU: Düşmanını üstüne çektiğinde düşmanın gücü boşalacaktır. Düşmanın üzerine saldırmadığında elindeki gücün dolu kalacaktır. Buna düşmanı boşaltırken dolu kalma sanatı denilir.</i></span></p>

  <p class="sgc2"><b>SUN TZU</b></p>

  <p class="sgc2">3. Düşmana avantaj sunarak düşmanın ya kendi istediği şekilde yaklaşmasına müsaade eder ya da vuracağı darbelerle düşmanın yaklaşmasına olanak tanımaz.</p>

  <p class="sgc2"><span style="font-weight: normal;"><i><b>YORUMLAR</b></i></span></p>

  <p class="sgc2"><span style="font-weight: normal;"><i><b>HO YANZİ:</b> Düşmanı kullanacağın yemlerle baştan çıkart ki sen dinlenirken o yorulsun.</i></span></p>

  <p class="sgc2"><span style="font-weight: normal;"><i><b>ZANG YU:</b> Düşmanı üstüne çekmenin tek yolu ganimetlerle baştan çıkartmaktır. Düşmanı kendinden uzakta tutmanın yolu da düşman için değerli olan ne varsa ona zarar vermektedir.</i></span></p>

  <p class="sgc2"><span style="font-weight: normal;"><i><b>ÇAO ÇAO:</b> Düşmanı üzerine çekmek için ganimetlerin cazibesini kullanırken sana saldırmasını engellemek istediğinde savunmak için koşmak zorunda kalacakları yerlere saldırı düzenle.</i></span></p>

  <p class="sgc2"><span style="font-weight: normal;"><i><b>DU YU:</b> Düşmanın geçmek zorunda olduğu bir geçidi tutarken düşmanı sana saldırtmayı başardığında düşmanın sana ulaşması olanaksızdır. Eskilerin dediği gibi deliğin başındaki bir kedi onbin farenin çıkmasına engel olur; vadideki bir kaplan onbin geyiği durdurur.</i></span></p>

  <p class="sgc2"><b>SUN TZU</b></p>

  <p class="sgc2">4. Düşman dinlenmeye çekildiğinde yorar, yiyeceği bolsa açlığa düşürür, kamp kurmuşsa hareket etmeye zorlayarak dinlenmesine müsaade etmez.</p>

  <p class="sgc2">5. Düşmanı savunmaya zorlayacak noktalarda gözükür, beklenmediği yerlerde bulunur.</p>

  <p class="sgc2"><span style="font-weight: normal;"><i><b>YORUMLAR</b></i></span></p>

  <p class="sgc2"><span style="font-weight: normal;"><i><b>ÇAO ÇAO:</b> Düşmanını yaratacağın sorunlarla yor. Ulaştırma yollarını kesip açlığa mahkum et; kutsal varlıklarına saldır; gittikleri yerde karşılarına çık böylece düşmanının saldırdığın yerlere yardıma koşmasına neden ol.</i></span></p>

  <p class="sgc2"><span style="font-weight: normal;"><i><b>Lİ KUAN:</b> Düşmanına beklemediği anda saldırarak canını kurtarmak için kaçmak zorunda bırak. Malzemesini yakıp, tarlalarını talan ederek aç bırak. Kritik noktalarda beklenmedik anda karşısına çıkıp saldırarak düşmanına rahat verme.</i></span></p>

  <p class="sgc2"><span style="font-weight: normal;"><i><b>DU MU:</b> Düşmanını açlıktan yok etme sanatı sadece düşman malzemelerini yok etmekte değildir. Altıncı Yüzyılın sonlarında Yuwen Huaji, ordusunu Li Mi üzerine sürüyordu. Li Mi, Huaji'nin elindeki stokların yetersiz olduğunu biliyordu. Bu nedenle yenilgiyi kabullenmiş numarası yaparak anlaşma önerdi. Düşmanının bu durumu Huaji'nin hoşuna gitti. Li Mi'nin nasılsa kendisine malzeme vereceği düşüncesi ile elindeki stokları askerine dağıtarak askerinin bir güzel karnını doyurdu. Sonunda ellerindeki yiyecek stoğu bitti. Bunun üzerine Li Mi'nin Huaji'nin yanına geçmiş numarası yapan komutanları Li Mi'nin yanına döndüler. Savaş Huaji'nin sonu oldu</i></span></p>

  <p class="sgc2"><b>SUN TZU</b></p>

  <p class="sgc2">6. Ordu, düşmanın bulunmadığı arazide geniş mesafeleri rahatça alabilir.</p>

  <p class="sgc2">7. Saldırılarınızdan başarıdan emin olmanın yolu, düşmanca savunulmayan noktalara saldırmaktır. Savunmanızın güvenliğinden de düşmanın saldırmasının imkansız olduğu noktaları tutarak emin olabilirsiniz.</p>

  <p class="sgc2"><span style="font-weight: normal;"><i><b>YORUMLAR</b></i></span></p>

  <p class="sgc2"><span style="font-weight: normal;"><i><b>ÇEN HAO:</b> Düşman hatlarındaki bir gediğe saldırı bu noktada düşman savunmasının bulunmaması demek değildir. Düşman savunmasının sağlam olmadığı, düşman kampının yeterince nöbetçiye sahip olmadığı, komutanların zayıf, birliklerin düzensiz olduğu, malzemenin yetersiz, birliklerin birbirlerinden ayrı kaldığı bir ordunun karşısına düzenli ve sıkı hazırlanmış bir ordu ile çıkacak olursanız düşman önünüzde eriyip, yok olacaktır. Böyle bir durumda adeta kimsenin yaşamadığı ıssız ülkelerden geçiyormuşçasına yorulmadan, sıkıntı çekmeden ilerlediğinizi göreceksiniz.</i></span></p>

  <p class="sgc2"><b>SUN TZU</b></p>

  <p class="sgc2">8. Saldırıda başarılı komutan neyi savunduğunu bilemeyen düşmana saldırır; savunmada başarılı olan komutan ise neye saldırdığını bilmeyen düşmana karşı mevzilerini savunandır.</p>

  <p class="sgc2"><span style="font-weight: normal;"><i><b>YORUMLAR</b></i></span></p>

  <p class="sgc2"><span style="font-weight: normal;"><i><b>DU MU:</b> Düşmanın sol cenahı hazır ise sağından saldır. Karşına çıktığında yemlerle kandırıp ardından vur.</i></span></p>

  <p class="sgc2"><span style="font-weight: normal;"><i><b>Lİ KUAN:</b>: İlerisini düşünmeyeni ele geçirmek kolaydır.</i></span></p>

  <p class="sgc2"><span style="font-weight: normal;"><i><b>ÇEN HAO:</b> Düşmanın saldırmayacağına güvenme; kendi eksiklerini tamamlamayla ilgilen. Ne zaman ki istediğin her yere saldırabilir ya da istediğin her yerde savunmanı kurabilirsin, işte o zaman askeri stratejinin eksiksiz olduğunu düşünebilirsin.</i></span></p>

  <p class="sgc2"><span style="font-weight: normal;"><i><b>VANG Zİ:</b> Düşmanın açık noktalarına saldır: askeri liderliğinin yetersizliği; birliklerin yetersiz eğitimi, savunmadaki zaaflar, hazırlıktaki gevşeklik, kurtarma operasyonlarındaki yeteneksizlik, gıda sıkıntısı, psikolojik birlik eksikliği.</i></span></p>

  <p class="sgc2"><span style="font-weight: normal;"><i>Savunmada dolu ol: askeri liderinin yeterliliği; askerinin mükemmelliği, savunmadaki dayanışma, hazırlıktaki disiplin, kurtarma operasyon becerisi, gıda bolluğu, psikolojik birliktelik.</i></span></p>

  <p class="sgc2"><span style="font-weight: normal;"><i><b>ZANG YU:</b> Saldırıda usta savaşçılar manevralarını gökyüzünde yaparlar; böylece düşmanları onların nereden geleceğini sezip hazırlanamaz. Hazırlık yapılması imkansız olduğunda saldırdığın yer düşman tarafından savunulamayacaktır. Savunmada usta savaşçılar toprağın böğrüne saklanırlar; nerede olduklarını anlamak olanaksızdır. Nerede olduğun bilinemediğinde kuracağın savunmaya saldırı olanaksızdır.</i></span></p>

  <p class="sgc2"><b>SUN TZU</b></p>

  <p class="sgc2">9. Kurnazlık ve gizlilik denilen kutsal sanat! Senin sayende görünmez olmayı; senin sayende duyulmaz olmayı öğrenip, düşmanın kaderini elimizde tutuyoruz.</p>

  <p class="sgc2"><span style="font-weight: normal;"><i><b>YORUMLAR</b></i></span></p>

  <p class="sgc2"><span style="font-weight: normal;"><i><b>ÇAO ÇAO:</b> Bu, doğru bilginin düşmana sızmaması demektir.</i></span></p>

  <p class="sgc2"><span style="font-weight: normal;"><i><b>JİA LİN:</b> Emirler tam olarak yerine getirildiğinde askerin tüm içtenliği ile sadık olacak, savunma hazırlıkları tam güvenceye kavuşacaktır. Kendini bu kadar iyi saklayıp sırlarını koruduğunda düşman gerçek yapın hakkında tam bilgiye ulaşamayacağından ne yapacağı konusunda emin olamayacaktır. Haber almaları başarısız kalacaktır.</i></span></p>

  <p class="sgc2"><span style="font-weight: normal;"><i><b>MEİ YAOÇEN:</b> Saldırıda usta savaşçılar sırlarını asla açıklamazlar. Savunmada usta olanlar ise derinliğine düşünüp, asla açık nokta bırakmazlar.</i></span></p>

  <p class="sgc2"><span style="font-weight: normal;"><i><b>DU MU:</b> Gizlilik sessizdir; bilinmezlikse harekettir. Sessizlik savunma, hareket saldırıdır. Düşmanın yaşamı ya da ölümü senin elindedir. Düşmanın kaderi sensin.</i></span></p>

  <p class="sgc2"><span style="font-weight: normal;"><i><b>DU YU:</b> Öylesine ustalıkla saklanmalısın ki görünmez olup, gizemli bir ruh gibi değişken olmalısın.</i></span></p>

  <p class="sgc2"><span style="font-weight: normal;"><i><b>MEİ YAOÇEN:</b> Yapısızlık öylesine sır içeren bir gizliliktir ki düşmanın asla casusluk yapamaz. Sessizlik öylesine gizemli bir çabukluktur ki kimse seni göremez.</i></span></p>

  <p class="sgc2"><b>SUN TZU</b></p>

  <p class="sgc2">10. Düşmanın zayıf noktalarını hedef alırsanız ilerlerken direnişle karşılaşmazsınız; düşmandan çabuksanız düşman takibinden rahatlıkla kurtulursunuz.</p>

  <p class="sgc2"><span style="font-weight: normal;"><i><b>YORUMLAR</b></i></span></p>

  <p class="sgc2"><span style="font-weight: normal;"><i><b>HO YANZİ:</b> Birliklerin düşmanın açıklarından geçerek ilerlemesini biliyor ve geri çekilirken süratlerinin avantajından yararlanabiliyorsa, düşman seni yenme şansını yakalayamadan sen düşmanı yenebilirsin.</i></span></p>

  <p class="sgc2"><span style="font-weight: normal;"><i><b>ZANG YU:</b> Düşmandan uzakta beklerken, düşman hatları arasında bulacağın bir gediğe beklenmedik bir anda hızla saldırdığında düşman seni nasıl durdurabilir ki? Amacına ulaşır ulaşmaz, olanca süratle bulunduğun sağlam mevzilere geri döndüğünde düşman seni nasıl takip edebilir ki? Askeri koşullar sürate bağlıdır. Rüzgar gibi gel, şimşek gibi git; o zaman düşmanların seni asla yenemeyecektir.</i></span></p>

  <p class="sgc2"><b>SUN TZU</b></p>

  <p class="sgc2">11. Düşman ister derin bir hendeğin ardında, isterse yüksek bir tepede mevzide bulunsun, çatışmaya girmek arzusundaysak düşmanı bizim istediğimiz yere çekip, bizim koşullarımızda savaşmaya zorlamalıyız.</p>

  <p class="sgc2"><span style="font-weight: normal;"><i><b>YORUMLAR</b></i></span></p>

  <p class="sgc2"><i><b>ÇAO ÇAO ve Lİ KUAN:</b> <span style="font-weight: normal;">Düşmanın iaşe yollarını kes, dönüş yollarını kontrolüne al ve düşmanın önemli sivil liderlerine saldır.</span></i></p>

  <p class="sgc2"><span style="font-weight: normal;"><i><b>DU MU:</b> Sen dikendeyken düşman işgale geldiğinde, düşmanın malzeme akışını durdur ve düşmanın geri dönüş yolunu kapat. Düşman topraklarında işgale kalktığında ise düşmanın sivil liderlerine saldırılar düzenle.</i></span></p>

  <p class="sgc2"><i><b>SUN TZU</b></i></p>

  <p class="sgc2"><i>12. Savaşı arzulamadığımızda ise, kampımızın izleri ortada olsa bile, bıraktığımız izlerle oynayarak düşmanı şaşırtabiliriz.</i></p>

  <p class="sgc2"><span style="font-weight: normal;"><i><b>YORUMLAR</b></i></span></p>

  <p class="sgc2"><i>Lİ KUAN: <span style="font-weight: normal;">Düşmanını şaşırtarak yanlış yollara yönelt ki sana saldıramasın.</span></i></p>

  <p class="sgc2"><span style="font-weight: normal;"><i><b>DU MU:</b> Düşman saldırmak üzere üzerine geldiğinde karşısına çıkmaktansa stratejik bir değişiklik yaparak düşmanı şaşırtıp özgüvenini sars. O zaman düşman saldırı düşüncesini unutup, sana karşı saldırı konusunda kararsız kalacaktır.</i></span></p>

  <p class="sgc2"><span style="font-weight: normal;"><i><b>ZANG YU:</b> Kendi topraklarında bulunduğunda, elindeki askerin sayısına oranla yeterli malzemen olması halinde, düşman senin üzerine elindeki asker sayısına oranla yetersiz malzeme ile gelmişse hemen savaşmamak senin lehine olacaktır. Savunmanın yeterince güçlü olmaması nedeniyle düşmanın senin üzerine saldırmaya cesaret edememesini arzu ediyorsan, düşmanı şaşırtıp senden uzakta tutacak bir plan hazırla. Örneğin, bir seferinde Sima Yi, tam Zhuge Liang'a saldırıya kalkacağı sırada düşmanının bayraklarını indirdiğini, savaş davullarını kaldırdığını, kapıları açıp yolları temizlediğini görünce bir tuzaktan çekinerek saldırıdan vazgeçer; birliklerini geri çekip oradan uzaklaşır.</i></span></p>

  <p class="sgc2"><b>SUN TZU</b></p>

  <p class="sgc2">13. Düşmanın pozisyonunu öğrenip, kendimizi düşmandan gizleyerek güçlerimizi dağıtmadan bir arada tutabiliriz. Bu arada düşmanı bölmeyi başarmak çok önemlidir.</p>

  <p class="sgc2"><span style="font-weight: normal;"><i><b>YORUMLAR</b></i></span></p>

  <p class="sgc2"><span style="font-weight: normal;"><i><b>ZANG YU:</b> Senin için normal olanı, düşmanın anormal görsün; senin için anormal olanı, normal sansın. Bu durum düşmanı yapısını belli etmeye sürükleyecektir. Alışılmadığı alışıldık, alışıldığı alışılmadık olarak kullanma yeteneğini bir girdap değişkenliğine getirdiğinde, kendini düşmanından tümüyle gizlemiş olursun.</i></span></p>

  <p class="sgc2"><span style="font-weight: normal;"><i>Düşmanın gerçek yapısını gördüğünde yapacağın tek iş elindeki tüm gücü doğru noktaya sevk etmektir. Düşman seni göremediğinden her noktasını güvenlik altına almak amacıyla elindeki kuvvetlerini bölmek zorunda kalacaktır.</i></span></p>

  <p class="sgc2">SUN TZU</p>

  <p class="sgc2">14. Düşmanı parçalara bölerken kendi güçlerimizi bir arada tutarsak düşmanın ayrı, ayrı birimlerinin karşısına tek güç halinde çıkabiliriz.</p>

  <p class="sgc2"><span style="font-weight: normal;"><i><b>YORUMLAR</b></i></span></p>

  <p class="sgc2"><span style="font-weight: normal;"><i><b>ZANG YU:</b> Düşmanın zayıf ve kuvvetli olduğu yanları gördüğünde detaylı hazırlıklara gerek duymayacak ve tüm gücünü bir noktaya toplayacaksın, öte yandan, senin yapını tam çözemeyen düşman pek çok noktayı aynı anda denetleyebilmek amacıyla elindeki güçleri ayırmak zorunda kalacaktır. Bu durumda senin elindeki birleşik güç, karşısındaki bölünmüş parçalara karşı kesinlikle üstünlük kazanacaktır.</i></span></p>

  <p class="sgc2"><b>SUN TZU</b></p>

  <p class="sgc2">15. Böylece zayıflattığımız düşman kuvvetlerine üstün bir güçle saldırabilirsek, düşmanlarımızı zora düşürebiliriz.</p>

  <p class="sgc2"><span style="font-weight: normal;"><i><b>YORUMLAR</b></i></span></p>

  <p class="sgc2"><span style="font-weight: normal;"><i><b>DU MU:</b> Kendini tam anlamıyla sağlamIaştırıp, tüm engelleri kurduktan sonra düşmanın gerçek durumunu anlamasına fırsat vermeden çık ve saldırıya geç. Düşmanını öylesine rahatsız edip şaşırt ki, korku içinde birliklerini bölerek her yanını birden savunmak zorunda kalsın. Bu aynen yüksek bir tepeye çıkarak kalın bir örtünün ardından düşman kalesinin durumunu izlemeye benzer. Böyle bir durumda, düşmana kendi saldırı ya da savunma düzenini anlama fırsatı vermeden düşmanın tam durumunu anlamış olursun. O zaman, düşman kuvvetleri bölünmek zorunda kaldığında senin kuvvetlerinin bir noktada toplanması mümkün olur. Bilindiği gibi birleşik güçler her zaman için dağınık güçlere karşı üstün gelir.</i></span></p>

  <p class="sgc2"><b>SUN TZU</b></p>

  <p class="sgc2">16. Düşmana saldırmayı arzuladığımız noktayı çok ustaca saklamalıyız. O zaman düşman pek çok olasılığı aynı anda göz önüne almak zorunda kalacak; bu da güçlerini bir noktada birleştirmesine engel olacaktır. Karşımıza toplu bir düşman gücü yerine bölünmüş birimler çıkacaktır.</p>

  <p class="sgc2"><span style="font-weight: normal;"><i><b>YORUMLAR</b></i></span></p>

  <p class="sgc2"><span style="font-weight: normal;"><i><b>ÇAO ÇAO:</b> Düşman yapını, düzenini anlayamadığında şüpheye düşer ve tüm yönlerini savunma telaşı içinde elindeki güçleri bölmek zorunda kalır. Bu düşman birliklerinin küçük ve dolayısıyla zayıf birimler halinde kalmasını doğurur.</i></span></p>

  <p class="sgc2"><span style="font-weight: normal;"><i><b>VANG Zİ:</b> Düşmana asla nereden saldıracağını anlama fırsatı verme, yoksa tüm kuvvetini o noktaya toplar.</i></span></p>

  <p class="sgc2"><b>SUN TZU</b></p>

  <p class="sgc2">17. Böyle bir durumda; düşman, ön cephesini güçlendirmeye kalktığında ard cephesini, solunu kuvvetlendirmeye kalktığında sağını zayıflatacak; her yöne destek sağlamaya çabaladığında ise her cenahı birden gücünü yitirecektir.</p>

  <p class="sgc2"><span style="font-weight: normal;"><i><b>YORUMLAR</b></i></span></p>

  <p class="sgc2"><i>DU MU<span style="font-weight: normal;">: Birlikler çeşitli yönleri güven altında tutmak üzere dağıldığında, doğal olarak küçük birimlere bölünmek zorunda kalırlar.</span></i></p>

  <p class="sgc2"><b>SUN TZU</b></p>

  <p class="sgc2">18. Olası çatışmalara her an hazır olma kaygısı düşman birimlerini zayıflatacak, düşmanı bu tür çabalara zorlamada bize sayısal üstünlük sağlayacaktır.</p>

  <p class="sgc2">19. Savaşılacak yer ve zamanı bilirsek, kendimizi savaşa konsantre edebiliriz.</p>

  <p class="sgc2">20. Ama, yer ve zaman bilinemiyorsa sol cenah, sağ cenaha, ardçılar, öncülere yardım edemeyecektir. Hele bir de ordunun uç noktaları arasında büyük mesafe varsa bu problem daha da öldürücü durum alır.</p>

  <p class="sgc2"><span style="font-weight: normal;"><i><b>YORUMLAR</b></i></span></p>

  <p class="sgc2"><i>DU YU: <span style="font-weight: normal;">Filozof Guan'ın da söylediği gibi düşmanın üzerine stratejisiz giden, savaşta kendi kendini yok eder.</span></i></p>

  <p class="sgc2"><b>SUN TZU</b></p>

  <p class="sgc2">21. Böyle bir durumda düşman kuvvetleri sayı olarak bizden üstün bile olsa sonunda zafer bizim olacaktır.</p>

  <p class="sgc2"><span style="font-weight: normal;"><i><b>YORUMLAR</b></i></span></p>

  <p class="sgc2"><span style="font-weight: normal;"><i><b>Lİ KUAN:</b> Savaş yerini ve zamanını bilmediğinde elindeki güç düşmandan sayıca üstün bile olsa, nasıl olur da düşmanı yeneceğin konusunda emin olabilirsin?</i></span></p>

  <p class="sgc2"><span style="font-weight: normal;"><i><b>MENG Şİ:</b> Düşmanına savaş yeri ve zamanını kestirme şansı tanımazsan zafer her zaman senindir.</i></span></p>

  <p class="sgc2"><b>SUN TZU</b></p>

  <p class="sgc2">22. Düşman sayıca bizden üstünken bile düşmanı bizimle savaşmaktan caydırabiliriz. Bu da onun planlarını keşfetmeye, zafere yönelik stratejilerini önceden anlamaya bağlıdır.</p>

  <p class="sgc2"><span style="font-weight: normal;"><i><b>YORUMLAR</b></i></span></p>

  <p class="sgc2"><span style="font-weight: normal;"><i><b>JİA LİN:</b> Düşman sayıca üstün olsa bile şayet senin gücün hakkında yeterli bilgiye sahip olamaz ve düşmana sürekli olarak düzenleyeceğin baskınlarla düşmanı kendini koruma zorunda bırakacak olursan, düşman savaş planı hazırlama fırsatı bile bulamayacaktır.</i></span></p>

  <p class="sgc2"><span style="font-weight: normal;"><i><b>ZANG YU:</b> Düşmanı güçlerini bölmeye zorla ve üzerine tam güçle gelmesine asla izin verme. O zaman kimse seninle başa çıkamaz.</i></span></p>

  <p class="sgc2"><b>SUN TZU</b></p>

  <p class="sgc2">23. Düşmanı kızıştırıp gücünü, hareket kabiliyetini anlayın. Saldırıya zorlayıp, kendisini ortaya çıkartmaya, kuvvetlive zayıf noktalarını göstermeye zorlayın.</p>

  <p class="sgc2"><span style="font-weight: normal;"><i><b>YORUMLAR</b></i></span></p>

  <p class="sgc2"><span style="font-weight: normal;"><i><b>MENG Şİ:</b> Düşman koşullarını iyi değerlendir, ne yaptığını takip et; o zaman planlarını ve gerçek durumunu anlarsın.</i></span></p>

  <p class="sgc2"><span style="font-weight: normal;"><i><b>ÇEN HAO:</b> Düşmana saldırın ya da tam tersine kaçar gibi davranışlar göstererek dikkatini çekin. Düşmanın saldırı ve savunma yapısını anlamanın en kolay yolu budur.</i></span></p>

  <p class="sgc2"><span style="font-weight: normal;"><i><b>DU MU:</b> Düşmanı karıştırıp karşılık vermesini sağladığınızda düşmanın gerçek davranışını, düzenli ya da düzensiz olduğunu anlarsınız. Askeri deha Vu Ki düşman komutanlarını değerlendirmek için şu stratejiyi geliştirmişti: Cesur askerlerden oluşan başıbozuk görüntüde bir birlik kurup düşman üzerine ani saldırılar düzenleyin. Küçük çatışmalara girdikten sonra hemen kaçmalarını sağlayın ve düşmanın ne yapacağını dikkatle izleyin.</i></span></p>

  <p class="sgc2"><span style="font-weight: normal;"><i>Düşman birlikleri konumlarını bozmuyor, kaçan birliğinizin peşine düşmüyor, böylece avantaj kazanmaya çalışmıyorsa düşmandan çekinin; komutanın bir stratejisi var demektir, öte yandan düşman başıbozuk bir güruh gibi bidiğinizin peşine düşüyorsa o zaman düşman komutanları orduya hakim değil demektir. Bu durumda hiç tereddüt etmeden saldırıya kalkabilirsiniz.</i></span></p>

  <p class="sgc2"><b>SUN TZU</b></p>

  <p class="sgc2">24. Düşman ordusu ile kendi ordunuzu dikkatle mukayese ederek hangi noktalarda sizden güçlü, hangi noktalarda sizden zayıf olduğunu keşfedin.</p>

  <p class="sgc2">25. Taktik manevralar esnasındaki en büyük başarınız bu manevraları düşmandan saklamakta göstereceğiniz ustalıktır. Manevralarınızı sakladığınızda düşmanın casuslarından ve böylece düşmanın taktisyen beyinlerinden korunmuş olacaksınız.</p>

  <p class="sgc2"><span style="font-weight: normal;"><i><b>YORUMLAR</b></i></span></p>

  <p class="sgc2"><span style="font-weight: normal;"><i><b>Lİ KUAN:</b>: Ordunuzun saflarını bozup gerilla birimleri kurun. Sonra da flamalarınızı, sancaklarınızı indirip davullarınızı susturarak, düşmana zayıf ve düzensiz bir insan yığını havasını verin ki düşman belirli bir düzene geçerek üstünüze gelsin. Ya da tam tersine sahte kamp ateşleri ve sancaklarla kendinizi olduğundan daha güçlü gösterin ki düşman başka bir düzene geçsin. Düşmanın üzerine gitmek ölüm, olduğunuz yerde kalmak ise yaşamak anlamına geliyorsa bulunduğunuz mevkinin önemi ortaya çıkmaktadır.</i></span></p>

  <p class="sgc2"><span style="font-weight: normal;"><i><b>DU MU:</b> Ölüm ve yaşamın belirlenme yeri savaş meydanıdır, ölüm alanındaki düşmana saldırı size yaşamı, yaşam alanındaki düşmana saldırı ise ölümü getirecektir. Bunun anlamı şudur: Her türlü yöntemi kullanarak düşmanın kafasını karıştırıp rahatsız edin. Böylece düşmanın yapısını anlayacak size nasıl karşılık vereceğini kestirebileceksiniz. &nbsp;Bu bilgiye ulaştığınızda hangi alanın düşman ya da sizin için yaşam alanı hangi alanın ölüm alanı olduğunu anlayacaksınız.</i></span></p>

  <p class="sgc2"><span style="font-weight: normal;"><i><b>DU MU:</b> Düşmanın ve kendinizin hangi noktalarda güçlü olduğunu, hangi noktalarda zayıf olduğunu dikkatle inceleyip, karşılaştırın.</i></span></p>

  <p class="sgc2"><span style="font-weight: normal;"><i><b>VANG Zİ:</b> Düşmanın ve kendi ordunuzun zayıf ve güçlü yanlarını kıyaslayın, o zaman hangi noktanın zayıf hangi noktanın güçlü olduğunu anlayacak, saldırı ya da savunmanın avantajlarını değerlendirebileceksiniz.</i></span></p>

  <p class="sgc2"><b>SUN TZU</b></p>

  <p class="sgc2">26. Unutmayın, zafer sizin ne yaptığınızı anlayamayan düşmanın hatalı taktikleri sayesinde gelecektir.</p>

  <p class="sgc2">27. Zafer esnasında uyguladığım taktikleri herkes görebilir, ancak kimsenin göremediği, zafer yolunu açan stratejilerimdir.</p>

  <p class="sgc2"><span style="font-weight: normal;"><i><b>YORUMLAR</b></i></span></p>

  <p class="sgc2"><span style="font-weight: normal;"><i><b>ZANG YU:</b> Yapacağınız ilk iş doluluk ve boşluk kurallarını uygulayarak düşmanı belirli bir kalıba sokmaya çalışmak olmalı. Böylece düşmanın yapısını anlayacak, ancak aynı sırada kendiniz yapışız durumunuzu koruyacaksınız. Düzeniniz, yapınız düşman tarafından anlaşılamadığında düşman izinizi bulamayacak, düşman casusları çaresiz kalacak, bunun sonunda da düşman size karşı etkili planlar hazırlayamayacaktır.</i></span></p>

  <p class="sgc2"><b>SUN TZU</b></p>

  <p class="sgc2">28. Size zafer kazandıran bir taktiği bir daha tekrarlamayın. Ancak, metotlarınızı koşullara göre gerekli değişiklikleri yaparak sürdürebilirsiniz.</p>

  <p class="sgc2"><span style="font-weight: normal;"><i><b>YORUMLAR</b></i></span></p>

  <p class="sgc2"><span style="font-weight: normal;"><i><b>Lİ KUAN:</b> Savaşta değişiklikler düşünmek zorunludur. Zafere ulaşmak için asla eski stratejilerinize dayanmayın.</i></span></p>

  <p class="sgc2"><span style="font-weight: normal;"><i><b>DU MU:&nbsp;</b>Düşman hangi düzene girerse girsin zaferi kazanmak için düşman düzenine uyum gösteririm.</i></span></p>

  <p class="sgc2"><b>SUN TZU</b></p>

  <p class="sgc2">29. Askeri taktikler suyun akışına benzer. Bildiğiniz gibi su doğal olarak yükseklerden aşağılara akar.</p>

  <p class="sgc2">30. Böylece savaşta uygulanacak etkili yol güçlüden uzaktadurup, zayıfa saldırmaktır.</p>

  <p class="sgc2">31. Su nasıl toprağın eğimine göre akarsa, asker de zafere düşmanın durumuna göre akar.</p>

  <p class="sgc2">32. Suyun nasıl sabit bir şekli yoksa, savaşta da sabit koşullar yoktur.</p>

  <p class="sgc2">33. Taktiklerini düşmana göre değiştirebilmeyi beceren komutan zafere ulaşacaktır.</p>

  <p class="sgc2">34. Beş element (su, ateş, ağaç, metal, toprak) her zaman kendi başlarına eşit derecede belirleyici olmaz. Dört mevsimin etkilerinin yanı sıra, ayın med-cezir etkileşimi, günlerin uzaması-kısalması da bu beş elementi etkiler.</p>

  <p class="sgc2"><span style="font-weight: normal;"><i><b>YORUMLAR</b></i></span></p>

  <p class="sgc2"><span style="font-weight: normal;"><i><b>Lİ KUAN:</b> Zafer düşmana bağlıdır. Hafif bir birlik düşmana uzun süre direnemez bu nedenle kuşatma altında bırakırsan mutlaka yitirirsin. Ağır birlikler kışkırtıldığında durumunu açığa çıkarmak zorunda kalır. Düşman öfkeli ise daha çok kızdır; düşman kuvvetli ise kendi birliklerini dinlendir. Düşman komutanı gururlu ise aşağıla, açgözlü ise rüşvet öner, şüpheci ise ardına casuslar düşür. Zaferin düşmanın davranışlarından geleceğini asla unutma.</i></span></p>

  <p class="sgc2"><span style="font-weight: normal;"><i><b>MEİ YAOÇEN:</b> Kalabalıklar zaferin kazanıldığını bilir, ancak zaferin esas olarak düşmanın yanlışlarından kazanıldığını bilmezler. Zaferin ardındaki hüneri sezseler bile zaferi doğuran gerçekleri anlayamazlar.</i></span></p>

  <p class="sgc2"><span style="font-weight: normal;"><i><b>Lİ KUAN:</b> Savaşta zafer herkes tarafından anlaşılabilir ancak zaferi kesinleştiren savaş bilimi pek az kişi tarafından bilinen gizemli bir sırdır.</i></span></p>
</body>
</html>
