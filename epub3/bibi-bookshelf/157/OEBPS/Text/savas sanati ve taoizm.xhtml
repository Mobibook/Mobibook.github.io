<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h4 class="calibre3" id="sigil_toc_id_2" title="Savaş Sanatı ve Taoizm ">SAVAŞ SANATI VE TAOİZM<br /></h4>

  <p class="calibre3">Eski bir Çin öyküsüne göre, bir zamanlar bir Çin soylusu, zamanının en ileri bilim adamlarından olarak kabul edilen üç kardeş otacıdan en gencine, aralarından en üstün olanın kim olduğunu sormuş.</p>

  <p class="calibre3"><span style="font-size: 1em; line-height: 1;">Otacı cevap vermiş, "En büyük ağabeyim, hastalıkların ruhunu görüp, daha ortaya çıkmadan yok ettiği için, şöhreti evinin duvarlarından dışarı çıkmaz."</span></p>

  <p class="calibre3"><span style="font-size: 1em; line-height: 1;">"Ortanca kardeşim, hastalıkları ortaya çıktığı anda yok eder, bu nedenle onun şöhreti de yaşadığı mahallenin dışına çıkmaz."</span><br /></p>

  <p class="calibre3"><span style="font-size: 1em; line-height: 1;">"Bana gelince, ben damarları açar, şuruplar hazırlar, masaj yaparım. Bu nedenle şöhretim her yere yayılır."</span><br /></p>

  <p class="calibre3"><span style="font-size: 1em; line-height: 1;">"Şimdi size sorarım hangimiz en üstün?"</span><br /></p>

  <p class="calibre3"><span style="font-size: 1em; line-height: 1;">Bu konu üzerine yorum yapan bir Ming dönemi bilgesi, "İşte, liderler, komutanlar ve ülkeyi yöneten tüm yöneticiler için bundan daha önemli bir kıstas bilmiyorum" der.</span><br /></p>

  <p class="calibre3"><span style="font-size: 1em; line-height: 1;">Yaşlı otacının sözlerine paralellik gösteren Sun Tzu'nun felsefesi de, aynı şekilde elinden geldiğince çatışmayı gereksiz kılmaya yöneliktir. Büyük ustanın ünlü deyişi, "Düşman ordularını savaşmadan yenmek en büyük ustalıktır" bu düşünceyi yansıtan en büyük örnektir.</span><br /></p>

  <p class="calibre3"><span style="font-size: 1em; line-height: 1;">Yine aynı otacının söylediği gibi Sun Tzu'ya göre de, savaşmanın çeşitli seviyeleri vardır. En usta komutan, düşman tuzaklarını boşa çıkartır, ondan daha az deneyimlisi, düşmanın destekçilerini yok eder; daha sonra geleni, düşmanın askeri güçlerine saldırır; en kötü komutan ise surlarla çevrili kentleri kuşatmaya kalkar.</span><br /></p>

  <p class="calibre3"><span style="font-size: 1em; line-height: 1;">Öyküdeki en büyük kardeşin hastalıkları önceden tedavisi nedeniyle kimse tarafından tanınmaması örneğinde olduğu gibi, Sun Tzu da, eski çağlarda yaşamış en değerli savaşçı ve komutanların savaşları, aslında daha savaş başlamadan önce kazanmış olmaları nedeniyle tarihçiler tarafından yeterince bilinmediklerinin, bu nedenle de tarih tarafından gerektiği kadar değerlerinin anlaşılarak, ödüllendirilmediklerinin altını çizer.</span><br /></p>

  <p class="calibre3"><span style="font-size: 1em; line-height: 1;">Eldeki güçlerin minimum kullanımı ile maksimum başarıya ulaşmayı amaçlayan Sun Tzu'nun Savaşmadan Kazanma stratejisi, genel hatlarıyla Çin tarihinin popüler kültürlerini oluşturan Tedavi Sanatı ile Dövüş Sanatı'nın ilham kaynağı olan Taoist düşüncenin damgasını taşımaktadır.</span><br /></p>

  <p class="calibre3"><span style="font-size: 1em; line-height: 1;">Taoist düşüncenin Savaş Sanatı üzerindeki etkisi bilim adamlarınca yüzyıllardır incelenip yazılmakta ve Savaş Sanatı stratejisinin klasikliği Taoizm felsefesinin gerek felsefi, gerekse siyasi çalışmalarında da kabul edilmektedir.</span><br /></p>

  <p class="calibre3"><span style="font-size: 1em; line-height: 1;">Bundan yaklaşık iki bin beşyüz yıl önce, Çin'in içinde bulunduğu iç ve dış savaşlar sürecinde yazılmış olan Savaş Sanatı da yine aynı dönemde doğan Tao Klasiği Tao-te Ching (Yol ve Güç) ile birlikte aynı Çin hümanizm akımının sosyal koşullarından esinlenmiştir. Savaş konusuna duygusal olmaktan çok akılcı bir yaklaşım gösteren Sun Tzu bizlere, savaşmanın nedenlerinin doğru anlaşılmasının savaş sorununu ne şekilde çözüme kavuşturabileceğini, hatta çatışmaların daha ortaya çıkmadan ne şekilde önlenebileceğine kılavuzluk etmektedir.</span><br /></p>

  <p class="calibre3"><span style="font-size: 1em; line-height: 1;">Bilim adamları, Taoist düşüncenin Savaş Sanatı üzerindeki etkilerini yüzyıllardır yazmakta, buna karşılık Taoist düşüncenin felsefi ve siyasal doktrinleri de Savaş Sanatı stratejisinin klasikliğini kabul etmektedir. Savaş Sanatı'nın önerdiği bilginin yüceliği, bu bilginin sağlayacağı Yenilmezlik Yeteneği ve bunun sonucunda gelecek, 'Savaştan Caydırıcılık' da Taoist deyiş olan, "derin bilgi" ve güçlü davranışın bir yansıması olarak kabul edilmektedir.</span><br /></p>

  <p class="calibre3"><span style="font-size: 1em; line-height: 1;">Savaş Sanatı'na göre, usta savaşçı çatışma psikolojisi ve mekanizmalarını öylesine iyi bilir ki, düşmanın her hareketini derhal algılayıp, her olasılığa uygun en doğal manevrayı en az güç kullanımı ile uygular.</span><br /></p>

  <p class="calibre3"><span style="font-size: 1em; line-height: 1;">Eski çağların Taoist çalışmalarından, Chung-ho chi (Denge ve Armoni Kitabı) Taoist bilginin ve pratiğin savaşçı üzerindeki etkisini aşağıdaki sözlerle tanımlar: <i>Derin bilgi, sıkıntıyı sıkıntının oluşmasından önce, tehlikeyi tehlikenin oluşmasından önce, yok olmayı yokolmadan önce, belayı bela gelmeden önce kestirebilmektir.</i></span><br /></p>

  <p class="calibre3"><i><span style="font-size: 1em; line-height: 1;">Güçlü davranış, beden tarafından zorlanmadan önce bedeni eğitmekte, zihin tarafından idare edilmeden önce zihni hazırlamakta, dünya tarafından yönetilmeden dünya üzerinde çalışmakta, görevlerin baskısı altında kalmadan görevleri yerine getirmektir. Derin bilgi prensibi ile sıkıntıyı düzene, tehlikeyi güvene, yok olmayı varolmaya, belayı başarıya döndürebilmek mümkündür. Güçlü davranış ile beden uzun yaşama, zihin ile derin düşünce yeteneğine, dünya barışa, görevler başarıya kavuşturulabilir.</span><br /></i></p>

  <p class="calibre3"><span style="font-size: 1em; line-height: 1;">Bu sözlerin de tanımladığı gibi, Tao ya da Zen düşüncesini benimsemiş Asya'lı savaşçılar ulaştıkları derin soğukkanlılık erdemini sadece ölüm fikrine zihinlerini hazırlamakta değil, ama aynı zamanda karşılarına çıkacak her türden değişik koşullar altında, zaman yitirmeden anında tepki gösterecek hassaslığa ulaşmakta kullanırlar.</span><br /></p>

  <p class="calibre3"><span style="font-size: 1em; line-height: 1;">Yine Denge ve Armoni Kitabı der ki:</span><br /></p>

  <p class="calibre3"><i><span style="font-size: 1em; line-height: 1;">Sessizlik içinde kavramak, çabalamadan başarmak, görmeden bilmek bunların tümü Tao'nun duygu ve yanıtlarıdır. Sessizlik içinde kavramakla her şeyi anlamak, çabalamadan başarmak ile her şeyi başarabilmek, görmeden bilmek ile her şeyi bilebilmek mümkündür.</span><br /></i></p>

  <p class="calibre3"><i><span style="font-size: 1em; line-height: 1;">Hareket oluştuktan sonra hissedip anlamak, anlamak sayılmaz. Büyük çabalardan sonra başarmak, başarı sayılmaz. Gördükten sonra bilmek, bilmek sayılmaz. Bu üç durum hissetme ve karşılık vermekten uzaklaşmayı gösterir.</span><br /></i></p>

  <p class="calibre3"><span style="font-size: 1em; line-height: 1;"><i>Gerçekten de olayları oluşmadan önleyebilmek, hissedebilmek ve görebilmek birbirlerine bağlı olarak gelişen yeteneklerdir. Hiçbir şey anlaşılmadan hissedilemez, karşılıksız hiçbir şey elde edilemez, hiç kimse fayda görmeyeceği bir yere gitmez.&nbsp;</i></span></p>

  <p class="calibre3"><span style="font-size: 1em; line-height: 1;">Taoist düşüncenin amaçlarından biri de yaşamdaki çeşitli oluşumlara karşı en uygun hassaslığı ve karşılık verme yeteneğini geliştirmeye yardımcı olmaktır. Aynı akım altındaki Savaş Sanatı da öğrencilerine sayısız kaynak ve potansiyel sunar.</span><br /></p>

  <p class="calibre3"><span style="font-size: 1em; line-height: 1;">Aynı kavram içinde geliştirildiği düşünülen uzak doğu dövüş sanatı da yine Taoizm etkisi altında, MÖ.3. Yüzyılda yaşamış olan efsanevi Sarı İmparator zamanına kadar geri gider. Efsaneye göre Sarı İmparator vahşi kabileleri, kendisine Taoist bir bilge tarafından öğretilen sihirli dövüş yöntemleri ile ele geçirir. Bu dövüş metodunun prensipleri de Sun Tzu'nun savaş bilimindeki bireysel savaş ve savunma tekniklerinin kaynağını oluşturur.</span><br /></p>

  <p class="calibre3"><span style="font-size: 1em; line-height: 1;">Sarı İmparator'dan bin yıl sonra, Çin'in içinde bulunduğu köle toplum modelini sona erdirerek Çin'e hümanist yönetim kavramını tanıştıran savaşçı komutanlar da Taoist düşüncenin bir diğer önemli klasik eseri olan, analitik ve düşünsel öğretilerin verildiği <i>I Ching</i> adlı eseri yazmışlardı.</span><br /></p>

  <p class="calibre3"><span style="font-size: 1em; line-height: 1;">I Ching özellikle dövüş sanatları ve klasik sanat için yol gösterici olmuştu. I Ching'in temel prensipleri Sun Tzu'nun savaş yöntemlerinde öne çıkarak geleneksel Taoist eğitimin bireysel savunma ve savaş teknikleri temellerini meydana getirmişti.</span><br /></p>

  <p class="calibre3"><span style="font-size: 1em; line-height: 1;">I Ching'ten sonraki en önemli Taoist belge <i>Tao-te Ching</i>'dir. Aynı Savaş Sanatı gibi M Ö. birinci binin ortalarında Çin'i mahveden iç savaşlar sırasında kaleme alınan Tao-te Ching de savaş kavramı konusunda Savaş Sanatı'na oldukça paralel bir yaklaşım gösterir. Savaşın kazananlar için bile yıkıcı olduğunu, çoğu zaman üretimi engellediğini, zorunlu kalınmadıkça savaştan kaçınılması gerektiğini vurgular.</span><br /></p>

  <p class="calibre3"><span style="font-size: 1em; line-height: 1;">Tao öğretilerine inanan bir lider, dünyayı silahla zorlamaya kalkmaz, çünkü bu tür zorlama aslına geri döner, ordunun bulunduğu yerde sadece çalılar biter, büyük savaşları bereketsiz yıllar takip eder.</span><br /></p>

  <p class="calibre3"><span style="font-size: 1em; line-height: 1;">Silahlar uğursuz aletlerdir. Silahtan başka çözüm kalmadığında bile soğukkanlı olmak, açgözlülükten kaçınmak, zaferi kutlamamak yapılacak en iyi şeydir. Zaferi kutlayanların gözünü kan bürümüştür ve bu tür insanların dünyaya yararı olamaz.</span><br /></p>

  <p class="calibre3"><span style="font-size: 1em; line-height: 1;">Benzer yaklaşım içindeki Savaş Sanatı da öfke ve açgözlülüğü yenilginin temel nedenleri olarak tanımlar. Sun Tzu'ya göre savaşı kazanan savaşçı, duygusallıktan uzak, soğukkanlı, kararlı savaşçıdır. Öfkeli, kızgın, öç alma peşinde olan savaşçı kaybetmeye mahkumdur. Tao-te Ching der ki;</span><br /></p>

  <p class="calibre3"><span style="font-size: 1em; line-height: 1;">Askerlikte başarılı olanlar askercilik yapmazlar, savaşta iyi olanlar kızmazlar, düşmanlarına karşı galip gelenler, düşmanlarına karşı herhangi bir duygu beslemezler.</span><br /></p>

  <p class="calibre3"><span style="font-size: 1em; line-height: 1;">Sun Tzu der ki; "Savunmada başarılı olanlar toprağın tüm derinliklerine saklanabilir, saldırıda başarılı olanlar ise göklerin en yüksek katmanlarında manevra yaparlar. Bu şekilde kendilerini koruyarak kesin zafere ulaşırlar."</span><br /></p>

  <p class="calibre3"><span style="font-size: 1em; line-height: 1;">Benzer yansımayı ticaret deyimlerinde de görebiliriz,</span><br /></p>

  <p class="calibre3"><span style="font-size: 1em; line-height: 1;">"İyi tüccar hazinelerini saklayarak hiçbir şeyi yokmuş gibi gösterir" ya da "İyi usta iz bırakmaz." Bu deyimler, Tao klasiğinin ve geleneksel uzak doğu dövüş sanatının ilk öğrencileri olan Zen Budistlerince kendi sanatlarını ifade etmek amacıyla benimsenmiştir.</span><br /></p>

  <p class="calibre3"><span style="font-size: 1em; line-height: 1;">Tao yasalarında siyasi örgütlenmenin gerek sivil gerekse askeri yönleri ile ilgili yazılar bulunmaktadır. Savaşan eyaletlerin dramatik sonunu takiben iktidara gelen Han Hanedanı'nın başlarında yazıldığı bilinen ve Tao klasikleri arasında önemli bir yere sahip olan <i>Huan Efendileri (Huai-nan-tzu)</i> adlı kitapta bir tam bölüm Savaş Sanatı'nın temel öğelerini oluşturan Taoist savaş bilimine ayrılmıştır.</span><br /></p>

  <p class="calibre3"><span style="font-size: 1em; line-height: 1;">Savaş sanatında stratejinin anlaşılmazlığı en önemli unsurdur. Duruş belirsiz, hamleler öngörülemez olunca hamleye hazırlık yapmak imkansızdır.</span><br /></p>

  <p class="calibre3"><span style="font-size: 1em; line-height: 1;">Bir komutanı savaşta yenilgiden uzak tutup, zafer kazandıran şey öngörülemeyen akılcılığı ile izi algılanamayan hareket tarzıdır.</span><br /></p>

  <p class="calibre3"><span style="font-size: 1em; line-height: 1;">Yalnızca durumu bilinmeyene etki edilemez. Bilgeler öngörülmezlik pelerinine saklanır, böylece duyguları algılanamaz; belirsizlik içinde hareket ederler, o zaman yolları kesilemez.</span><br /></p>

  <p class="calibre3"><span style="font-size: 1em; line-height: 1;">Savaş Sanatı'nda Sun Tzu, "Olabildiğince gizlen, öyle ki görünmez ol. Olabildiğince gizemli ol, öyle ki sesin bile işitilmesin. O zaman düşmanının kaderi senin elindedir" der.</span><br /></p>

  <p class="calibre3"><span style="font-size: 1em; line-height: 1;">Gerek Sun Tzu, gerekse Huan Efendileri bir araya gelerek çatışmanın ortaya çıkamayacağı, zaferin ise normal insanların gözüyle görülemeyeceği düşüncesindeki bir felsefi bakış üzerinde birleşirler. Sun Tzu'nun Savaş Sanatı gibi Huan Efendileri'nin stratejileri de, çatışmayı en son çare olarak ama yine de en katı kurallar altında, doğru bir liderlikle yapılması gereken bir operasyon olarak algılarlar.</span><br /></p>

  <p class="calibre3"><i><span style="font-size: 1em; line-height: 1;">Bir komutan kendi başına görmeli, bilmelidir. Bunun anlamı, komutanın başkalarının göremediğini görmesi, başkalarının bilemediğini bilmesidir. Başkalarının göremediğini görmek parlak zekâ, başkalarının bilemediğini bilmek üstün zekâdır. İlk kazanan parlak, üstün zekalılardır. Çünkü sadece onlar saldırılması olanaksız yerlerde savunma yapabilir, direnilmesi imkansız yerlere saldırabilirler.</span><br /></i></p>

  <p class="calibre3"><span style="font-size: 1em; line-height: 1;">Taoizm'in çok sıkı askeri kuralları ruhsal pratikle paralellik gösterir. Taoist öğreti ve eğitimde barış ve savaş kavramları geniş bir çerçeve içinde kullanılır. I Ching adlı eserde de belirtildiği üzere Taoist uygulamanın ana prensiplerinden birisi, hem fiziksel hem de psikolojik anlamlar içeren, "boşluk ve doluluk" yönetimidir.</span><br /></p>

  <p class="calibre3"><span style="font-size: 1em; line-height: 1;">Savaş Sanatı'nda tam bir bölümün ayrıldığı boşluk ve doluluk yönetimi, Taoist dövüş sanatının fiziksel uygulamalarının kaynakçalarından olduğu gibi, askeri olsun, sivil olsun, hükümetlerin örgütsel ve sosyopolitik temellerini de oluşturur. Boşluk ve Doluluk anlayışını kesin başarının yolu olarak açıklayan Huan Efendileri düşüncelerini şu şekilde yansıtırlar:</span><br /></p>

  <p class="calibre3"><i><span style="font-size: 1em; line-height: 1;">Bu bir "Boşluk" ve "Doluluk" meselesidir. &nbsp;Astlar ile üstler arasında ayrılık varsa, komutanlar ve subayları birbirlerine etki edemiyorsa, birliklerde tatminsizlik oluşmuşsa, buna "Boşluk" denir. Sivil Yönetim akıllı, askeri yönetim iyi, astlar ile üstler tek bir düşüncede, istek ve enerjilerini birleştirmişlerse buna "Doluluk" denir.</span><br /></i></p>

  <p class="calibre3"><i><span style="font-size: 1em; line-height: 1;">Becerikli lider halkını enerjiyle besleyerek, başkalarının "Boşluklarını" da doldurabilirken; beceriksiz lider başkalarının "Doluluğu" önünde kendi halkının enerjisini boşaltır.</span></i></p>

  <p class="calibre3"><span>Adalet ve refah tüm halka ulaştığında, devlet çalışmaları ulusal krizlere çözüm olabildiğinde, göreve o pozisyona layık olanlar atandığında, planlama zayıf ve güçlü noktaları görebildiğinde, başarı kesindir.</span></p>

  <p class="calibre3"><span style="font-size: 1em; line-height: 1;">Askeri güçlerin siyasal temelleri, ya da her örgüt ile ilgili sosyal temeller de I Ching adlı eserin öğretileri arasında yer alır. Savaş Sanatı'nda bu konuya özel önem verilmiş, kitabın ilk bölümü stratejik olarak rakiplere, etik değerlere, sosyal düzene, yönetimin popülaritesine ya da genel ahlaka ayrılmıştır. Sun Tzu'ya göre uygun koşullar altında küçük bir grup büyük bir gruba karşı galip gelebilir ve bu koşulları da adalet, düzen, dayanışma ile ahlak oluşturur. Bu husus da yine Huan Efendileri tarafından askeri strateji için vurgulanan önemli, öncü Çin düşünüşlerindendir.</span><br /></p>

  <p class="calibre3"><span style="font-size: 1em; line-height: 1;">Güç yalnızca geniş bir arazi ile büyük nüfus topluluğu değildir. &nbsp;Zafer sadece güçlü silahlarda değildir. Güvenlik sadece yüksek duvarlar ya da derin çukurlar meselesi değildir. Otorite sadece kesin emirler ile katı cezalar değildir. Yaşayabilen bir örgüt kurabilenler sayıları az da olsa yaşayabilirler, oysa can çekişen toplumlar büyük olsalar bile yok olurlar. Bu konu M.Ö. üçüncü yüzyılda yaşamış, Sun Tzu'nun öğretilerini takip ederek büyük bir şöhrete ulaşan, eski Çin'in en ünlü askeri strateji uzmanlarından Zhuge Liang tarafından da vurgulanmıştı.</span><br /></p>

  <p class="calibre3"><i><span style="font-size: 1em; line-height: 1;">Askeri operasyonların Tao'su savaşçıların uyumunda yatar. Asker arasında uyum olması halinde asker, üzerinde baskı olmasa da doğal olarak tüm gücüyle mücadele eder. Ama askerle subaylar arasında itimat yoksa, savaşçılar kendilerini savaştan uzakta tutar: güven duyacakları emirleri duymayan asker gizli gizli konuşmaya ve eleştirmeye başlar. Orduda ikiyüzlülük çıktığında komutan eski bilge kralların tüm aklına bile sahip olsa, basit bir köylü sürüsünü bile yenebilmek olanaksız olur. Bu konuda eski bir atasözünü akıldan çıkarmamak gerekir:&nbsp;<b>"Askeri operasyon ateşe benzer; kontrolden çıkarsa kendini yakar, bitirir."</b></span><br /></i></p>

  <p class="calibre3"><span style="font-size: 1em; line-height: 1;">Zhuge'nin dehası öylesine büyüktür ki, bütün yazıları, çizimleri ve kendisi hakkında yazılan her şey Taocu yasalarda yer alır.</span><br /></p>

  <p class="calibre3"><i><span style="font-size: 1em; line-height: 1;">Eski çağlarda iyi yöneticiler silahlanmadılar, iyi silahlananlar savaş hatları kurmadılar, iyi savaş hatları kuranlar savaşmadılar, iyi savaşanlar kaybetmediler, iyi kaybedenler ölmediler.</span><br /></i></p>

  <p class="calibre3"><span style="font-size: 1em; line-height: 1;">Bu sözler, savaşın en son çare olduğu düşüncesini, Tao-te Ching'in bir devamı olan Savaş Sanatı'nın ana fikri olan, savaşmadan kazanmak doktrini'ni vurgulamaktadır.</span><br /></p>

  <p class="calibre3"><span style="font-size: 1em; line-height: 1;">Zhuge Liang ayrıca Tao'nun klasik öğüdüne de büyük önem verir. "Silahlar kötü kehanetin araçlarıdır, bu nedenle kullanılması kaçınılmaz olmadıkça kullanılmamalıdır." Ancak Liang da Tao'nun tarihi tezi olan 'orijinal insanlık devrinin artık sona ermiş olduğu' düşüncesine katılmaktadır.</span><br /></p>

  <p class="calibre3"><span style="font-size: 1em; line-height: 1;">Liang da Sun Tzu gibi iç savaş sorununa eğilmiş ve bu nedenle çalışmaları daha çok ülkenin gerek siyasal gerekse askeri emniyetine yönelik pratik öğretilerle akılcı yaklaşımlar üzerine odaklanmıştır.</span><br /></p>

  <p class="calibre3"><i><span style="font-size: 1em; line-height: 1;">Askeri meselelerin yönetimi sınırlardaki ya da sınır bölgelerindeki sorunların yönetimindedir. Bu yönetim tarzı, otorite ve askeri cesaretle, direnenlerin ve asilerin yok edilerek vatanın korunması ve ülke barışının sağlanmasıdır.</span><br /></i></p>

  <p class="calibre3"><i><span style="font-size: 1em; line-height: 1;">Medeniyetin askeri hazırlığa ihtiyacının en büyük nedeni budur.</span><br /></i></p>

  <p class="calibre3"><i><span style="font-size: 1em; line-height: 1;">Hayvanların pençeleri ve dişlerinin amacı da budur. Eğlenirken birbirleriyle oynayıp, kızdıklarında da birbirlerine saldırırlar. İnsanların pençeleri ya da dişleri yoktur, insan bu amaçla zırh ve silah kullanarak kendini savunur.</span><br /></i></p>

  <p class="calibre3"><span style="font-size: 1em; line-height: 1;"><i>Ülkeler de yine bu amaçla ordular besler, hükümdarlar aynı amaçla bakanlar kullanır. Yardımcılar güçlüyse, ülke güvendedir, yardımcılar zayıfsa ülke tehlikededir.</i></span><br /></p>

  <p class="calibre3"><span style="font-size: 1em; line-height: 1;">Burada Zhuge, Sun Tzu'nun liderlik düşüncelerini takip etmektedir. Sun Tzu'ya göre hem sivil hem de askeri liderlik en fazla önem verilmesi gereken unsurlardandır.</span><br /></p>

  <p class="calibre3"><span style="font-size: 1em; line-height: 1;">Zhuge de, Sun Tzu ve Huan Efendileri'nin liderlik gücünün kişisel niteliklere ve popüler bilince bağlı olduğu düşüncesine katılmaktadır. Taoist düşünceye göre liderlik maddesel olduğu kadar ahlaki bir kavramdır; ahlaki gücün kendisini, hem insanın öz kontrolü hem de başkaları üzerindeki etkisi şeklinde gösterdiğine inanılır. Ulusal savunmanın gücü hakkında Zhuge şunları yazar:</span><br /></p>

  <p class="calibre3"><i><span style="font-size: 1em; line-height: 1;">Sonunda her şey komutanların askeri liderliğine olan güvene kalır. Popüler olmayan bir komutandan ne ülkesine fayda gelir ne de ordusuna.</span><br /></i></p>

  <p class="calibre3"><span style="font-size: 1em; line-height: 1;">Bir karakter tahlili yöntemine göre, popüler olmayan komutan halkını inkar eden komutandır. Sun Tzu, gönül birliğini güçlü olmanın ana kaynağı olarak vurgular. Sun Tzu'nun minimalist savaş felsefesi, toplumun ortak ilgi alanı fikrinden beslenir. Zhuge Liang yine Tao-te Ching'den alıntı yaparak akıllı savaşçının toplumun tümüyle ilgilendiğini belirtir. "Silahlar kötü kehanetin araçlarıdır, bu nedenle kullanılması kaçınılmaz olmadıkça kullanılmamalıdır."</span><br /></p>

  <p class="calibre3"><span style="font-size: 1em; line-height: 1;">Zhuge, stratejisi olmayan savaştan ve gerekçesi olmayan çatışmadan kaçınma düşüncesi ile Savaş Sanatı'nın yakın bir inanışı olduğunu gösterir: "Silah kullanmanın tek yolu, stratejisi önceden belirlenmiş operasyonlardır. Bulunduğun arazi ve iklim koşullarını dikkatle incele, halkının kalbine bak. Askerine teçhizatın kullanımı hakkında eğitim ver, ödül ve ceza yöntemlerinin açık olmasına özen göster, düşmanın stratejisini incele, yolunun üzerindeki tehlikeli geçitlere dikkat et, güvenli ve tehlikeli bölgeleri ayırt et, iki tarafın da koşullarını araştır, ne zaman ilerlemek ya da geri çekilmek gerektiğini iyi gör, koşulların zamanlamasına adapte ol, saldırı gücünü artırırken savunmanı kuvvetlendir, askerlerini yeteneklerine göre ödüllendir, zafer planları hazırla, ölüm ve yaşam meselesini göz önüne al. Ordunu, ancak tüm bunları yerine getirdikten sonra ve yalnızca tam güvene sahip komutanların komutası altında düşman üstüne gönderebilirsin."</span><br /></p>

  <p class="calibre3"><span style="font-size: 1em; line-height: 1;">Sun Tzu'nun Savaş Sanatı'na göre savaşta başarının anahtarı olan sürat ve koordinasyon sadece stratejik hazırlığa değil, liderliğin en büyük dayanağı olan psikolojik dayanışmaya da bağlıdır. Zhuge şöyle yazar:</span></p>

  <p class="calibre3"><span style="font-size: 1em; line-height: 1;"><i>Komutan, ülkesi için yararlı bir araçtır. Önce stratejiyi belirleyip, sonra da uygulamayı yöneten komutanın komutası akıntı içinde yüzmeyi başaran bir dal gibidir.</i></span><br /></p>

  <p class="calibre3"><i><span style="font-size: 1em; line-height: 1;">Düşmanı ele geçirişi bir şahinin avına saldırışıdır. Sakinken gerili bir yay, harekete geçtiğinde çalışmaya başlayan bir makine gibi durdurulmaya çalışıldığı yere girer, en güçlü düşman bile kendisine direnemez. Şayet komutanın görüşü yetersiz, askerleri hızlı değilse, üzerinde fikir birliği olmayan bir strateji, elinizde bir milyon kişilik bir ordu bile olsa düşmana gerekli korkuyu veremez.</span><br /></i></p>

  <p class="calibre3"><span style="font-size: 1em; line-height: 1;">Sun Tzu'nun klasik eserinden, 'başarılı stratejinin en büyük el kitabı' olarak bahseden Zhuge, askeri örgütlenme ile ilgili kendi düşüncelerini Savaş Sanatı'nın ana temalarını toparlayarak özetler. Görüşleri genellikle Taoist gelenekten kaynaklanan savaşçı eğitimi ve ruhu üzerinde odaklanır:</span><br /></p>

  <p class="calibre3"><span style="font-size: 1em; line-height: 1;"><i>Size düşmanlık göstermeyenlere kötü düşünceler beslemeyin. Size karşı çıkmayana saldırmayın. Bir mühendisin verimliliği yalnızca bir uzmanın gözleriyle ölçülebilir. Savaş planları yalnızca Sun Tzu'nun stratejisi ile hazırlanabilir.</i></span></p>

  <p class="calibre3"><span style="font-size: 1em; line-height: 1;">Sun Tzu'yu takip eden Zhuge, beklenmedik baskınların ve süratin düşmanın oyununu bozmaktaki avantajlarını vurgular.</span><br /></p>

  <p class="calibre3"><i><span style="font-size: 1em; line-height: 1;">Planlama gizli, saldırı çabuk olmalıdır. Ne zaman bir ordu aynı avını kapmak üzere dalmakta olan bir şahin gibi düşmanını ele geçirir, bendini kıran bir nehir gibi savaşırsa, düşmanları onun önünde dağılıp gider. Buna ordu momentinin kullanımı denilir.</span><br /></i></p>

  <p class="calibre3"><span style="font-size: 1em; line-height: 1;">Daha önce de belirtildiği üzere Sun Tzu'nun Savaş Sanatı'nın ana temalarından biri de objektif olmaktır. Eserinde, karşılaşılacak durumlarla ilgili nasıl tutkusuz kalınması gerektiğini öğretir. Zhuge bu konuda da Sun Tzu ile aynı fikirdedir. Dikkatle hesaplanmış saldırının avantajlarını belirtir:</span><br /></p>

  <p class="calibre3"><span style="font-size: 1em; line-height: 1;">Savaşta usta asker sinirlenmeyen askerdir. Zaferde usta asker korkusuz askerdir. Bu nedenle akıllı olan savaşı önceden kazanır, oysa cahil asker kazanmak için savaşmak zorundadır.</span><br /></p>

  <p class="calibre3"><span style="font-size: 1em; line-height: 1;">Burada Zhuge, Sun Tzu'nun, yetersiz planlamanın, güç ve adam kaybıyla sonuçlanan harekatların sonuçları hakkındaki uyarılarını aynen yazar.</span><br /></p>

  <p class="calibre3"><span style="font-size: 1em; line-height: 1;">Bir ülke gerekli malzemeyi yüksek fiyatla almak zorunda kaldığında tükenmiş, malzemelerini uzun mesafelere taşımak zorunda kaldığında fakirleşmiştir. Saldırılar tekrarlanmamalı, savaşlar çoğaltılmamalıdır. Güç, kapasiteyle orantılı bir şekilde kullanılmalı, aşırı kullanmanın gücü tükettiği unutulmamalıdır. Gereksizden kurtul, ülken bu şekilde barış dolacaktır. Rekabet edemeyenden kurtul, ülken bu şekilde kazançlı çıkacaktır.</span><br /></p>

  <p class="calibre3"><span style="font-size: 1em; line-height: 1;">Zhuge, son olarak Tao-te Ching'in, Sun Tzu'nun Savaş Sanatı'nın ve Huan Efendileri'nin geleneğine uyarak zaferin anlaşılmaz olanın hakkı olduğunu yazar:</span></p>

  <p class="calibre3"><span style="font-size: 1em; line-height: 1;"><i>Başarılı saldırı, düşmanın kendisini nasıl savunacağını bilemediği saldırıdır. Başarılı savunma, düşmanın nasıl saldıracağını bilemediği savunmadır. Bu nedenle savunmada başarı yüksek duvarlara bağlanamaz.</i></span><i><br /></i></p>

  <p class="calibre3"><i><span style="font-size: 1em; line-height: 1;">Bu nedenle yüksek duvarlar, derin su çukurları güvenliği garanti edemez. Sağlam zırhlar ve etkili silahlar da aynı şekilde güçlü olmayı garantileyemez. Düşman bir arada kalmayı tercih etmişse hazır olmadığı yerden saldır: düşman saldırı hattı kuruyorsa, seni hiç beklemediği yerde karşısına çık.</span><br /></i></p>

  <p class="calibre3"><span style="font-size: 1em; line-height: 1;">'Bilinmez olurken bilmek' fikri pek çok kere zaferin anahtarı olarak yinelenmektedir. Bu strateji Taocu düşünüşle Savaş Sanatı arasındaki en güçlü bağlardan birini oluşturmaktadır.</span><br /></p>

  <p class="calibre3"><span style="font-size: 1em; line-height: 1;">Taoist felsefenin öğretilerinin getirdiği pratik yönleri anlamak bize çelişkili gelebilecek bir ikilemi anlama olanağı sağlar. Sun Tzu'nun bir yandan savaşı lanetleyip bir yandan da savaş stratejileri öğretmesi bir çelişki olarak algılanabilirse de bu konuya bir de Tao felsefesinin insan zekasına bakışı ile bakmak gereklidir.</span><br /></p>

  <p class="calibre3"><span style="font-size: 1em; line-height: 1;">Bir bakışın aynı anda birbirinden farklı açılardan değerlendirilmesi ünlü bir Taoist tekniktir. Çelişki ve ikilemler bu yöntemle çözüm bulur. Savaş Sanatı'nın ikilemine bir diğer örnek, Tao-te Ching'de yazılı acımasızlık ile iyiliğin Aklın Yolu olduğu temasında ortaya çıkar.</span><br /></p>

  <p class="calibre3"><span style="font-size: 1em; line-height: 1;">"Cennet ve cehennem insancıl değildir. Orada pek çok şey samandan kukla köpekler gibi kabul edilir. Bilgeler de insancıl değildir, onlar da halkı saman köpek gibi kabul ederler" diye yazmıştır. Tao-te Ching'in ünlü filozofu. Batılı bir araştırmacı 1950'lerdeki Kore Barış Anlaşması'nın hemen ardındaki günlerde bu yazıdan 'Canavarın geminden kurtulması' olarak bahsetmişse de, Taoistler açısından bu hiç de insanlık dışı olarak algılanmamış tam tersine Budist öğretide olduğu gibi bir objektiflik çalışması olduğu belirtilmiştir.</span><br /></p>

  <p class="calibre3"><span style="font-size: 1em; line-height: 1;">Modern akıma göre de bu tür bir düşünce bir psikolog ya da sosyologun, ülkelerin davranışları, düşünceleri ve beklentilerinin bağımsız akılcı kararların biraraya gelmesinden çok, çevresel faktörlerin etkisi altında, gerek bireysel gerekse toplumsal kontrolün ötesindeki değerlerden kaynaklandığı tezine benzer bir düşünceden öteye gidemez.</span><br /></p>

  <p class="calibre3"><span style="font-size: 1em; line-height: 1;">Sun Tzu'nun klasik eserinde de belirtildiği üzere Savaş Sanatı'nda belirtilen olgu kan dökücülükten çok toplum psikolojisinin gücünü anlamaya yöneliktir. İnsanların hangi türden duygularla yönlendirilebileceğini anlamak bu gücü kullanmayı arzulayanlar kadar bu güçten kaçınmak isteyenlere de büyük yarar sağlar.</span><br /></p>

  <p class="calibre3"><span style="font-size: 1em; line-height: 1;">Bu ışık altında bakıldığında Savaş Sanatı'nın silahlanmaya davetten çok koşullama üzerine bir çalışma olduğu görülür. Çatışmaların siyasal, psikolojik ve maddi faktörlerini bu şekilde tüm derinliğiyle analiz etmekteki Sun Tzu'nun mesleki amacı savaşı teşvik etmekten çok savaşın minimize edilerek kısa kesilmesini sağlamaktır.</span><br /></p>

  <p class="calibre3"><span style="font-size: 1em; line-height: 1;">Tao-te Ching bu konuda da Savaş Sanatı ile paralellik gösterir: Elimde tuttuğum ve ödüllendirdiğim üç hazinem var. Birisi şefkat, ikincisi tutumluluk, üçüncüsü ise başkaları üzerinde öncelik iddia etmemek. Şefkatten cesaret doğar, tutumluluk bize görüş sahası sağlar, başkaları üzerinde öncelik iddiasından kaçınma da yaşam güvenliği getirir. Şefkati, cesareti ve tutumluluğu bırakan, alçakgönüllülüğü terk ederek saldırganlığı tercih eden kısa zamanda yok olur. Savaşta şefkat zafere ulaştırır, savunmada şefkat ise güvenliği sağlar.</span><br /></p>

  <p class="calibre3"><span style="font-size: 1em; line-height: 1;">Klasik eserinde Sun Tzu Hoca askeri saldırıyı "durdurulmadıkça kendini yakacak bir ateşe" benzetir ve kendisine ait 'çatışmasız başarı' stratejisinin her zaman elde edilmesinin her ne kadar kolay değilse de 'üstün etkililik' stratejisinin genellikle anlamsız vahşet ve yok olmayı minimize edebileceğini bizlere öğretir. Taoist düşünceye göre başarı çoğunlukla hiçbir şey yapmadan kazanılır; Savaş Sanatı stratejisi de neyin, ne zaman yapılmaması gerektiğini bilmenin, neyi, ne zaman yapmayı bilmek kadar önemli olduğunun altını çizer.</span><br /></p>

  <p class="calibre3"><span style="font-size: 1em; line-height: 1;">Egzotik uzak doğu savaş sanatının dikkat çekmeme, bilinmez ve tutulmaz olma gibi niteliklerini içeren Hareketsizlik Sanatı, Taoizmin Varlık Bilimi'nden kaynaklanır. Yine uzak doğu dövüş ve kültür tekniklerini içeren Hareket Sanatı da Taoizmin Yaşam Bilimi'nden kaynaklanır. Varlık Bilimi genelde zihin ile ilgilenirken, Yaşam Bilimi enerji kullanımını içermektedir. Savaş Sanatı'nın tam anlamı bu iki kavramın dengesindedir.</span><br /></p>

  <p class="calibre3"><span style="font-size: 1em; line-height: 1;">Daha ileri çağlarda, bu konu hakkındaki belirleyici Taoist görüş Ming Hanedanı'nın (1368-1644) dört olağanüstü kitabından biri olan Batı Yolculuğu (Hsi-yu chi) ile ölümsüzlüğe kavuşmuştur. Batı Yolculuğu, Moğol saldırıları altındaki eski Çin'de Tao düşüncesinin önemli doktrinlerini hiçe sayarak, yaşam bilimini incelerken varlık bilimini ihmal etmenin, maddesel gelişmenin üzerinde dururken psikolojik gelişmenin ihmal edilmesinin ya da Sun Tzu'nun öğretilerine göre zekasız güç sahibi olmanın ne gibi sonuçlar ürettiğine en güzel örneklerden biridir.</span><br /></p>

  <p class="calibre3"><span style="font-size: 1em; line-height: 1;">Bu kitaptaki baş kahraman karşılaştığı bir maymun medeniyetinin başına geçen sihirli bir maymun kraldır. Sonuçta maymun kral dünyayı karıştıran bir şeytanı yenerek, şeytanın kılıcını çalar. Şeytan'ın kılıcı ile ülkesine geri döndüğünde, kılıç kullanmada ustalaşarak silahşor olur. Hatta ülkesindeki diğer maymunlara da oyuncak kılıçlar yaptırarak savaş oyunları oynatır. Ancak, ülkesinin komutanı olan bu savaşçı maymun maalesef kendisini kontrol etmekte başarısız olur. Kafasında uyanan bir düşünceye kapılarak kendilerinin oyuncak silahlarla savaş oyunu oynamalarının komşu ülkelerce gerçek savaş çalışması olarak algılandığı düşüncesine kapılır ve bu sefer kendisi de gerçek bir silahlanma yarışına girişir.</span><br /></p>

  <p class="calibre3"><span style="font-size: 1em; line-height: 1;">Bu Onüçüncü Yüzyıl eseri ne kadar da günümüzü yansıtıyor değil mi?</span><br /></p>

  <p class="calibre3"><span style="font-size: 1em; line-height: 1;">Öyküdeki maymun kral elindeki gücü akılsızca kullanmayı, doğal düzeni bozarak ortalığı birbirine kattıktan sonra kendini yok edecek tuzağa kendi kendine düşmesini anlatır. Tuzağa düştüğünde ise içinde kaynaklanan dayanılmaz arzuyu yitirerek, varlık bilimini araştırmaya yönelir. Dikkatini akılcılık ve birleşmeye toplar. Maymun'un düşüşü Buda ile karşılaştığında başlar.</span><br /></p>

  <p class="calibre3"><span style="font-size: 1em; line-height: 1;">Tao'cu din adamları kendisine içindeki yaratıkla savaşması gerektiğini söylerler ve Taoist eser I Ching'de belirtilen Ruh Simya Kazanında pişmesini öğütlerler, ancak maymun kral bu gelişmeden kaçar. Buda, maymunun gururunu kainatın karşı konulmaz görecelilik kanununu kendisine açıklayarak ele geçirir ve maymunu beş element dağına hapsederek kibirinin sonuçlarından acı çekmeye mahkum eder.</span><br /></p>

  <p class="calibre3"><span style="font-size: 1em; line-height: 1;">Beş yüzyıl sonra Budist tarihçi Kuan Yin yaptıklarından pişman olmuş maymunun yattığı hapishaneye giderek şunları yazar:</span><br /></p>

  <p class="calibre3"><i><span style="font-size: 1em; line-height: 1;">Ne kadar kötü ki sihirli maymun halkına hiç hizmet etmedi; Akılsız bir kahramanlık gösterişine kapıldı. Çılgın bir yürekle çevresini yakıp yıkarak ölümsüzlerin toplantısında; büyüklük tutkusunun kasırgasıyla egosunun peşine kapılıp mutluluk cennetine koştu. Yüzbinlerce askerin arasında, kendisine direnecek yoktu; gökyüzündeki en yüksek cennet katında ürkütücü bir varlıktı o. Ancak ne zaman ki şaşırtıcı Buda ile karşılaştı, o zaman aklı başına geldi. Merak ediyoruz, artık kim bilir ne zaman yeniden ortaya çıkarak aynı şeyleri yapmaya kalkabilecek?</span><br /></i></p>

  <p class="calibre3"><span style="font-size: 1em; line-height: 1;">Şimdi maymun artık serbest bırakılması için azizlere yalvarmaktadır. Azizler kendisini bir şartla serbest bırakacaklarını söylerler; artık tüm gücünü yalnızca aydınlanma peşine düşmekte kullanacaktır. Ancak bu aydınlanma sadece kendisi için değil tüm toplum için olacaktır. Son olarak aziz, maymunu uzun yoluna çıkmak üzere serbest bırakmadan önce bir tedbir alarak maymunun başına bir halka geçirir. Bu halka maymun tutkuya kapılarak yanlış bir davranışa kalkıştığında başını sıkarak dayanılmaz bir acı verecektir.</span><br /></p>

  <p class="calibre3"><span style="font-size: 1em; line-height: 1;">Savaş Sanatı yüzlerce yıldır, stratejinin en önemli klasik eserlerinden biri olarak bilinmektedir. Ancak bizce bu eserin en önemli bilgeliği Sun Tzu'nun kendi eserini okuyan her savaşçının başına geçirdiği halkadadır. Tarih bu halkayı unutan savaşçıların başının nasıl bir sihirli güç tarafından sıkıldığını gösteren örneklerle doludur.</span><br /></p>
</body>
</html>
