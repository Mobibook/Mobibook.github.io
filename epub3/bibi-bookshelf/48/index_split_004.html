<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="��" name="author"/>
    <meta content="2008-06-19T18:46:25+00:00" name="date"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_3">35</h2>
<p class="calibre1">Molly, «Bay Wren fevkalade yetenekli bir mimardır,» dedi. </p>
<p class="calibre1">«Efendim?»</p>
<p class="calibre1">«Christopher Wren, mimar. Ve o...»</p>
<p class="calibre1">Bayan Böyle homurdandı. «Buraya bakın, hanımefendi. Sir Christopher Wren'in kim olduğunu ben de biliyorum. Tabii mimardı. St. Paul katedralini yaptı. Siz gençler eğitimin ancak sizinle başladığını sanıyorsunuz.»</p>
<p class="calibre1">«Ben bu Wren'i kasdediyorum. Onun küçük adı da Christopher. Annesiyle babası onun mimar olmasını istedikleri için kendisine bu adı koymuşlar. Gerçekten de Bay Wren mimar olmuş. Ya</p>
<p class="calibre1">da olmak üzere.»</p>
<p class="calibre1">Bayan Böyle burnundan soluyarak, «Hıh!» diye homurdandı. «Bence pek uydurma bir hikâye bu. Ben sizin yerinizde olsaydım o genç hakkında araştırma yapardım. </p>
<p class="calibre1">Onun.hakkında ne biliyorsunuz?»</p>
<p class="calibre1">«Sizin hakkınızda ne biliyorsam onu, Bayan Boyie. Yani hem o, hem de siz, bize haftada yedi sterlin veriyorsunuz. Benim bilmem gereken tek şey de bu. Öyle değil mi? Beni ilgilendiren tek şey de bu. Konuklarımızdan ister hoşlanayım ister...» Molly ısrarla Bayan Boyle'un yüzüne baktı, «...ister hoşlanmayayım..-</p>
<p class="calibre1">.»</p>
<p class="calibre1">Bayan Böyle öfkesinden morardı. «Genç ve deneyimsizsiniz. Sizden daha bilgili birinin öğütlerini memnunlukla dinlemelisiniz. Ya o acayip yabancı? Ne zaman geldi o?»</p>
<p class="calibre1">«Gece yarısı.»</p>
<p class="calibre1"/>
<p class="calibre1">www.netevin.com</p>
<p class="calibre1">«Öyle mi? Pek garip. Bir pansiyona gelmek için hiç de uygun bir saat değil.»</p>
<p class="calibre1">«Yolcuları kapıdan çevirmek de kanuna uygun olmayan bir şeydir.» Molly tatlı tatlı ekledi. «Belki siz bunun farkında değilsiniz.»</p>
<p class="calibre1">«Onu bunu bilmem. Bence, adı Paravicini midir nedir, o adam...»</p>
<p class="calibre1">«Yapmayın, yapmayın, hanımefendi. Şeytandan söz eden...» Bayan Böyle sanki kendisiyle konuşan gerçekten şeytanmış</p>
<p class="calibre1">gibi fena halde irkildi. İki kadının da haberi olmadan usulca odaya girmiş olan Bay Paravicini gülümsedi ve sanki yaşlı bir şeytan gibi ellerini ovuşturdu. </p>
<p class="calibre1">Bayan Böyle, «Beni korkuttunuz,» dedi. «İçeri girdiğinizi duymadım.»</p>
<p class="calibre1">Bay Paravicini, «Ayaklarımın ucuna basa basa yürürüm,» diye açıkladı. «Böylece hiç kimse gelip gittiğimi duymaz. Ben pek eğlenceli bulurum bunu. Bazen birtakım konuşmaları da duyarım. Bu da beni eğlendirir.» Usulca ekledi. «Ama duyduklarımı hiçbir zaman unutmam.»</p>
<p class="calibre1">Bayan Böyle biraz da çekinerek, «Öyle mi?» diye mırıldandı. «Ben gidip örgümü alayım. Onu salonda bırakmıştım!» Telaşla dışarı çıktı. </p>
<p class="calibre1">Molly durmuş, yüzünde hayret dolu bir ifadeyle Bay Paravici-ni'ye bakıyordu. </p>
<p class="calibre1">Adam seker gibi genç kadına yaklaştı. «Sevimli evsahibemin endişeli bir hali var.» Molly engel olamadan Paravicini elini tuttuğu gibi öptü. «Ne var, hanımefendi?»</p>
<p class="calibre1">Molly bir adım geriledi. Bay Paravicini'den fazla hoşlandığından pek emin değildi. Şimdi adam kendisine yaşlı bir Satir gibi anlamlı anlamlı gülümsüyordu. </p>
<p class="calibre1">Molly neşeyle, «Bu sabah her şey güç,» dedi. «Kar yüzünden tabii.»</p>
<p class="calibre1">, </p>
<p class="calibre1">«Evet.» Bay Paravicini başını çevirerek pencereden dışarı baktî. «Kar her şeyi zorlaştırıyor. Öyle değil mi? Ya da... her şeyi çok kolaylaştırıyor.»</p>
<p class="calibre1">«Ne demek istediğinizi anlayamadım.»</p>
<p class="calibre1">Adam düşünceli düşünceli mırıldandı. «Biliyorum... Anlayamadığınız daha birçok şey var. Bilmediğiniz çok şey... sözgelimi... pansiyon işletmesini de pek bilmiyorsunuz.»</p>
<p class="calibre1">Molly öfkeyle başını dikleştirdi. «Herhalde bilmiyoruz. Ama bu işi başarmaya da azimliyiz.»</p>
<p class="calibre1">36 —</p>
<p class="calibre1">•37 —</p>
<p class="calibre1">«Bravo, bravo.»</p>
<p class="calibre1">«Sonuçta ben o kadar kötü bir aşçı değilim.» Molly'nin sesinde hafif bir endişe vardı. </p>
<p class="calibre1">Bay Paravicini, «Sihirli bir aşçı olduğunuz kuşku götürmez bir gerçek,» dedi. </p>
<p class="calibre1">Molly, «Bu yabancılar amma da içsıkıcı oluyorlar,» diye düşündü. </p>
<p class="calibre1">Belki de Bay Paravicini onun aklından geçenleri anlamıştı. Her neyse, tavırları birdenbire değişti. Sakin ve ciddiydi şimdi. «Size bir ihtarda bulunabilir miyim, Bayan Davis? Siz ve kocanız herkese fazla güvenmemelisiniz. Şu</p>
<p class="calibre1">'konuklarınız' hakkında bilgi</p>
<p class="calibre1">aldınız mı?»</p>
<p class="calibre1">«Âdet böyle midir?» Molly yine endişelenmişti. «Ben... müşterilerin çıkıp geldiklerini sanıyordum.»</p>
<p class="calibre1">«Sizinle aynı çatının altında uyuyan kimseler hakkında biraz bilginiz olması her zaman için doğrudur.» Paravicini öne doğru eğilerek tehdit dolu bir tavırla Molly'nin omzuna vurdu. «Beni ele alın sözgelimi. Gece yarısı çıkageldim. </p>
<p class="calibre1">Arabamın kar yığınına saplanarak devrildiğini söyledim. Benim hakkımda ne biliyorsunuz? Hiç! Belki öbür konuklarınız hakkında da bir bilginiz yok.»</p>
<p class="calibre1">Molly, «Bayan Boyle...» diye başladı. Fakat kadın elinde ör-güsüyle odaya girince susmak zorunda kaldı. </p>
<p class="calibre1">«Salon çok soğuk. Ben burada oturacağım.» Bayan Böyle sert adımlarla şömineye doğru gitti. </p>
<p class="calibre1">Bay Paravicini hızla dönerek kadının önünden atıldı. «İzin verin de ateşi sizin için canlandırayım.»</p>
<p class="calibre1"/>
<p class="calibre1">www.netevin.com</p>
<p class="calibre1">Molly bir gece önce olduğu gibi adamrn hareketlerinin çevikliğine hayret etti. </p>
<p class="calibre1">Genç kadın, adamın ışığa sürekli olarak sırtını dönmeye dikkat ettiğinin farkına varmıştı. Şimdi Paravicini eğilmiş, ateşi karıştırırken, bunun nedenini anladığını düşündü. Adamın yüzüne ustalıkla makyaj yapılmıştı. </p>
<p class="calibre1">— 38 —</p>
<p class="calibre1">Molly, yaşlı budala, diye düşündü. Demek olduğundan daha genç durmaya çalışıyor. </p>
<p class="calibre1">Ama bunda hiç de başarılı olamamış. Yaşını gösteriyor. Hatta daha da yaşlı duruyor. O gençlere özgü çevik adımları da kendisine hiç yakışmıyor. Fakat belki bu da rol. Belki adam mahsus gençlerin yürüyüşünü taklit ediyor. </p>
<p class="calibre1">Molly, Binbaşı Metcalfın hızla içeri girmesi üzerine daldığı düşüncelerden uyandı ve hoşa gitmeyen gerçeklerle dolu şimdiki zamana döndü. </p>
<p class="calibre1">«Bayan Davis. Korkarım... şey...» Metcalf utanmış gibi sesini alçalttı. «Aşağı kattaki tuvaletin boruları donmuş.»</p>
<p class="calibre1">Molly, «Allah'ım...» diye inledi. «Ne korkunç gün bu! Önce polis, sonra da borular.»</p>
<p class="calibre1">Bay Paravicini elindeki maşayı gürültüyle şömineye düşürdü. Bayan Böyle birdenbire örgü örmekten vazgeçti. Binbaşı Metcalfa bakan Molly, adamın neden birdenbire öyle donmuş gibi kalakaldığını, yüzünde niçin tuhaf bir anlam belirdiğini anlayamadı. Molly'nin çözemediği bir anlamdı bu. Sanki birdenbire adamın bütün duyguları uyuşmuş ve geride tahtadan oyulmuşa benzeyen bir maske kalmıştı. </p>
<p class="calibre1">Metcalf kesik kesik, «Polis mi dediniz?» diye sordu. </p>
<p class="calibre1">Molly adamın belli etmemek için gösterdiği tüm gayrete karşın, şiddetli bir duygunun etkisiyle sarsıldığını anlamıştı. Belki bu duygu korkuydu. Belki dikkat veya heyecan. Ama Metcalf'in içinde bir şeyler kaynıyordu. Molly, «Bu adam tehlikeli olabilir,» dedi kendi kendine. </p>
<p class="calibre1">Metcalf yeniden konuşmaya başladı. Fakat bu kez sesinde yalnızca hafif bir merak vardı. «Ne olmuş polise?»</p>
<p class="calibre1">Molly, «Telefon ettiler,» dedi. «Biraz önce... Buraya bir komiser yolluyorlarmiş.» Pencereye doğru baktı. «Ancak komiserin buraya erişebileceğini sanmıyorum.» Sesi ümit doluydu. </p>
<p class="calibre1">«Buraya neden polis yolluyorlar?» Metcalf genç kadına doğru bir adım attı. Ama Molly cevap vermeden kapı açıldı, Giles içeri girdi. </p>
<p class="calibre1">— 39 —</p>
<p class="calibre1">Öfkeyle, «Bu Allah'ın cezası kömürün yarısı taş,» diye homurdanıyordu. Sonra sert bir sesle ekledi. «Bir şey mi oldu?»</p>
<p class="calibre1">Binbaşı Metcalf ona döndü. «Duyduğuma göre buraya polis geliyormuş... Bunun sebebi nedir?»</p>
<p class="calibre1">Giles, «O önemli değil canım,» diye cevap verdi. «Bu karda hiç kimse buraya erişemez. Yığınlar bir buçuk metre. Yollar iyice kapanmış. Bugün buraya kimse gelemez.»</p>
<p class="calibre1">Aynı anda pencereye hızla, üç kez vuruldu. </p>
<p class="calibre1">Bu hepsini şaşırttı. Bir iki saniye sesin nereden geldiğini anlayamadılar. Bu seste bir hayalin uyarısına benzer güçlü ve tehlikeli bir şey vardı. Sonra Molly haykırarak bahçeye açılan camlı kapıları işaret etti. Orada bir adam durmuş, cama vuruyordu. Ayağındaki kayaklar onun köşke kadar nasıl geldiğini kolaylıkla açıklamaktaydı. </p>
<p class="calibre1">Giles bağırarak odada ilerledi. Sürgüyü çekip kapıları açtı. </p>
<p class="calibre1">Yeni gelen, «Teşekkür ederim, efendim,» dedi. Biraz bayağı, fakat neşeli bir sesi vardı. Yüzü güneşten iyice yanmıştı. Kendini tanıttı. «Ben Komiser Trotter'im.»</p>
<p class="calibre1">Bayan Böyle örgüsünün üzerinden ona hoşnutsuzlukla baktı. Trotter'i azarlarmış</p>
<p class="calibre1">gibi, «Siz komiser olamazsınız,» dedi. «Daha çok gençsiniz.»</p>
<p class="calibre1">Gerçekten pek genç olan Trotter bu eleştiri karşısında hakarete uğramış bir tavır takındı. Hafif öfkeli bir sesle, «Ben göründüğüm kadar genç değilim, madam,» diye cevap verdi. Gözlerini grupta dolaştırdı ve Giles'in üzerinde durdu. «Siz Bay Davis misiniz? Bu kayakları çıkarıp bir yere koyabilir miyim?»</p>
<p class="calibre1">«Tabii... Benimle gelin.»</p>
<p class="calibre1"/>
<p class="calibre1">www.netevin.com</p>
<p class="calibre1">Odanın kapısı arkalarından kapanırken Bayan Böyle hiddetle, «Herhalde polisimizi bunun için besliyoruz,» diye homurdandı. «Kış sporlarının zevkini çıkarabilsinler diye.»</p>
<p class="calibre1">Paravicini, Molly'e sokulmuştu. Çabucak, alçak sesle, ıslık çalar gibi, «Neden polis çağırttınız, Bayan Davis?» diye sordu. </p>
<p class="calibre1">Genç kadın adamın gözlerindeki kin karşısında hafifçe irkildi. Bu başka bir Paravicini'ydi. Molly bir an korktu. Sonra da aciz bir tavırla, «Ama ben çağırtmadım ki,» diye mırıldandı. «Çağırtmadım.»</p>
<p class="calibre1">Bu arada Christopher Wren heyecanla kapıdan girdi. Her taraftan duyulabilecek tiz bir fısıltıyla, «Holdeki adam da kim?» diye sordu. «Nereden çıktı o? Kar içinde kalmış. Pek de kanlı canlı.»</p>
<p class="calibre1">Bayan Boyle'un yüksek sesi örgü şişlerinin şıkırtısını bastırdı. «İster inanın ister inanmayın, o adam polis. Bir polis... kayak yapıyor.» Bu haliyle, «Aşağı tabaka sonunda artık büsbütün çığrından çıktı,» der gibiydi. </p>
<p class="calibre1">Binbaşı Metcalf, Molly'e, «Özür dilerim, Bayan Davis,» diye fısıldadı. </p>
<p class="calibre1">«Telefonunuzu kullanabilir miyim?»</p>
<p class="calibre1">O telefona giderken Christopher tiz bir sesle, «Adam çok yakışıklı,» dedi. «Öyle değil mi? Ben polisleri oldum olası çok çekici bulurum.»</p>
<p class="calibre1">«Allo? Allo?» Metcalf telefonun düğmesine hiddetle basıp duruyordu. Sonra Molly'e döndü. «Bayan Davis, telefon çalışmıyor... Hiç ses çıkmıyor.»</p>
<p class="calibre1">«Ama biraz önce bir arıza yoktu. Ben...» Durakladı. </p>
<p class="calibre1">O sırada Wren yüksek ve tiz kahkahalar atıyordu. Bunlar çılgınca atılmış</p>
<p class="calibre1">kahkahalar gibiydi. «Demek artık her yerle ilişkimiz kesildi. Tümüyle kesildi. </p>
<p class="calibre1">Çok komik, öyle değil mi?»</p>
<p class="calibre1">Metcalf soğuk soğuk, «Ben bunda gülünç bir taraf göremiyorum,» dedi. </p>
<p class="calibre1">Bayan Böyle, «Ben de öyle,» diye homurdandı. </p>
<p class="calibre1">Wren hâlâ kahkahalarla sarsılıyordu. «Bu benim için özel bir şaka.» Parmağını dudaklarına götürdü. «Hişş... Hafiye geliyor.»</p>
<p class="calibre1">_ 40 —</p>
<p class="calibre1">— 41 —</p>
<p class="calibre1">Giles, Komiser Trotter'le içeri girdi. Komiser kayakları çıkarmış, üstündeki karları süpürmüştü. Şimdi elinde büyük bir not def-teriyle bir kalem vardı. </p>
<p class="calibre1">Onunla birlikte odaya ağır bir mahkeme salonu havası doldu. </p>
<p class="calibre1">Giles, «Molly,» dedi karısına. «Komiser Trotter ikimizle yalnız başına konuşmak istiyor.»</p>
<p class="calibre1">Genç kadın onların peşisıra odadan çıktı. </p>
<p class="calibre1">Giles, «Çalışma odasına gidelim,» diye mırıldandı. </p>
<p class="calibre1">Bu ada layık saygıdeğer duruma getirilmiş olan arka taraftaki küçük odaya gittiler. Komiser Trotter kapıyı sıkıca kapattı. </p>
<p class="calibre1">Moily şikâyet eder gibi, «Biz ne yaptık ki?» dedi. </p>
<p class="calibre1">«Ne mi yaptınız?» Komiser Trotter ona hayretle baktı. Sonra da neşeyle güldü. </p>
<p class="calibre1">«Ah... Öyle bir şey yok, madam. Durum yanlış anlaşıldıysa özür dilerim. Hayır, Bayan Davis. Bu tümüyle bambaşka bir sorun. Bu polisin sizi korumasıyla ilgili. </p>
<p class="calibre1">Bilmem anlatabiliyor</p>
<p class="calibre1">muyum?»</p>
<p class="calibre1">Karı koca onun ne demek istediğini hiç anlayamamışlardı. </p>
<p class="calibre1">Genç komisere merakla baktılar. </p>
<p class="calibre1">Komiser Trotter çabucak konuşmasını sürdürdü. «Mesele Bayan Lyon'un ölümüyle ilgili. Kadın iki gün önce Londra'da bir cinayete kurban gitti. Belki olayı gazetelerde okudunuz.»</p>
<p class="calibre1">Molly, «Evet,» dedi. </p>
<p class="calibre1">«Önce şunu öğrenmek istiyorum: Bu Bayan Lyon'u tanır mıydınız?»</p>
<p class="calibre1">Giles, «Onun adını bile duymamıştık,» diye cevap verdi. </p>
<p class="calibre1">Molly de buna benzer bir şeyler mırıldandı. </p>
<p class="calibre1">«Biz de öyle tahmin ediyorduk. Ama tabii Lyon öldürülen kadının asıl adı değildi. Sabıkalıydı o. Dosyada parmak izleri de vardı. Bu sayede kim olduğunu çabucak öğrendik. Asıl adı Gregg'di. Maureen Gregg. Ölmüş olan kocası John Gregg çiftçiydi. Buradan pek de uzak olmayan Longridge Çiftliğinde oturuyordu. Belki Longridge Çiftliği olayını duydunuz?»</p>
<p class="calibre1">— 42 —</p>
<p class="calibre1"/>
<p class="calibre1">www.netevin.com</p>
<p class="calibre1">Oda çok sessizdi. Yalnızca hafif bir gürültü bu sessizliği birdenbire bozdu. </p>
<p class="calibre1">Damdan karlar kayarak aşağıya yuvarlanmıştı. Bu sanki esrarlı, tehlikeli bir sesti. </p>
<p class="calibre1">Trotter sözlerine devam etti, «On yıl kadar önce yetimhane-' den üç çocuk Longridge Çiftliğine yerleştirilmişlerdi. Bu çocuklardan biri ihmal, bakımsızlık ve kötü davranış yüzünden orada öldü. Bu olayın müthiş yankıları oldu. </p>
<p class="calibre1">Gregg'lerin ikisi de hapis cezasına çarptırıldılar. Adam hapishaneye giderken yolda kaçtı. Bir araba çaldı ve polisten kaçmaya çalışırken kazaya uğradı, hemen oracıkta öldü. Bayan Gregg ise hapis cezasını çekti. Ve iki ay önce süresini doldurarak serbest bırakıldı.»</p>
<p class="calibre1">Giles, «Ve şimdi de öldürüldü,» diye ekledi. «Katil kim sizce?»</p>
<p class="calibre1">Oysa Komiser Trotter acele etmek niyetinde değildi. «Siz o olayı anımsıyor musunuz?»</p>
<p class="calibre1">Giles başını salladı. «Hayır... Ben o sırada ingiltere'de değildim sanırım.»</p>
<p class="calibre1">Trotter, Molly'e baktı. </p>
<p class="calibre1">Molly soluk soluğa, «Ga...galiba o olaydan söz edildiğini duydum,» dedi. «Peki ama neden kalkıp bize geldiniz? Bizim o olayla ne ilgimiz var?»</p>
<p class="calibre1">«Tehlikede olabilirsiniz, Bayan Davis.»</p>
<p class="calibre1">«Tehlikede mi?» Giles'in sesi hayret doluydu. </p>
<p class="calibre1">«Durum şöyle, efendim. Cinayet yerinin yakınında bir not defteri bulundu. Bunda iki adres yazılıydı. Bunlardan birincisi Culver Sokağı No. 74'dü.»</p>
<p class="calibre1">Molly atıldı. «Yani kadının öldürüldüğü evin adresi.»</p>
<p class="calibre1">«Evet, Bayan Davis, ikinci adres ise Monkswell Köşküydü. Yani buranın.»</p>
<p class="calibre1">Molly hayretle bağırdı. «Ne? Çok tuhaf!»</p>
<p class="calibre1">«Evet. işte bu yüzden Başmüfettiş Hogben sizinle ya da köşkle Longridge Çiftliği vakası arasında bir ilişki olup olmadığını öğrenmek istedi.»</p>
<p class="calibre1">— 43 —</p>
<p class="calibre1">f</p>
<p class="calibre1">Giles, «Böyle bir ilişki yok,» dedi. «Hiç yok. Herhalde bir rastlantı bu.»</p>
<p class="calibre1">Komiser Trotter usulca, «Başmüfettiş Hogben bunun bir rastlantı olduğunu sanmıyor,» diye cevap verdi. «Mümkün olsa kendisi gelecekti. Fakat hava bunu engelledi. Usta bir kayakçı olduğum için beni yolladı. Bana evdeki kimseler konusunda ayrıntılı bilgi edinmemi ve durumu kendisine telefonla bildirmemi emretti. Ayrıca evdeki-lerin güvenliği için gerekli bulduğum her tedbiri almamı da söyledi.»</p>
<p class="calibre1">Giles sert bir sesle, «Güvenlik mi?» dedi. «Allah'ım... Yani burada birinin öldürüleceğini mi sanıyorsunuz?»</p>
<p class="calibre1">Trotter özür diler gibi mırıldandı. «Hanımınızı endişelendirmek istemiyordum. </p>
<p class="calibre1">Ama, evet. Başmüfettiş Hogben gerçekten öyle düşünüyor.»</p>
<p class="calibre1">«Ancak bunun için bir neden...» Giles durakladı. </p>
<p class="calibre1">Trotter, «İşte ben de bunu öğrenmek için buraya geldim,»</p>
<p class="calibre1">dedi. </p>
<p class="calibre1">«Çılgınca bir iş bu.»</p>
<p class="calibre1">«Evet, efendim. O yüzden de tehlikeli.»</p>
<p class="calibre1">Molly, «Bize açıklamadığınız başka bir şey daha var,» dedi. «Öyle değil mi komiser bey?»</p>
<p class="calibre1">«Evet, madam. Not defterindeki sayfanın yukarısına, 'Üç Kör Fare,' yazılmıştı. </p>
<p class="calibre1">Öldürülen kadının cesedine ise bir kâğıt iğnelen-mişti. Katil buna da, 'Bu birincisi,' diye bir şey karalamıştı. Altta ise üç fare resmiyle bir nota vardı. </p>
<p class="calibre1">Bu şu çocuk şarkısının yani 'Üç Kör Fare'nin müziğiydi.»</p>
<p class="calibre1">Molly usulca şarkı söylemeye başladı. </p>
<p class="calibre1">«Üç Kör Fare, </p>
<p class="calibre1">Bak nasıl koşuyorlar. </p>
<p class="calibre1">Hepsi de çiftçinin karısının peşinden koştular. </p>
<p class="calibre1">O da...»</p>
<p class="calibre1">Genç kadın birdenbire sustu. «Korkunç bu! Korkunç! Çiftliğe üç çocuk yollanmıştı değil mi?»</p>
<p class="calibre1">— 44 —</p>
<p class="calibre1">\</p>
<p class="calibre1"/>
<p class="calibre1">www.netevin.com</p>
<p class="calibre1">«Evet, Bayan Davis. On beş yaşında bir erkek çocuğu. On dördünde bir kız... Bir de on ikisinde bir erkek çocuğu. Ölen de o zaten...»</p>
<p class="calibre1">«Peki, öbür ikisi ne oldu?»</p>
<p class="calibre1">«Yanılmıyorsam kızı başka bir aile evlat edindi. Onun izini bulamadık. Çocuk ise şimdi yirmi beşinde olmalı. Onun izini de kaybettik. Onun her zaman biraz... </p>
<p class="calibre1">anormal olduğunu söylüyorlar. On sekizinde askere gitmiş. Sonra kaçmış. Ondan sonra da ortadan kaybolmuş. Ordu psikiyatri uzmanları onun anormal olduğuna kesinlikle karar vermişler.»</p>
<p class="calibre1">Giles, «O Bayan Lyon'u bu yüzden mi öldürdü?» diye sordu. «Yani genç adam manyak bir katil ve bilinmeyen bir nedenden ötürü kalkıp buraya gelebilir. Öyle mi?»</p>
<p class="calibre1">«Biz buradan biriyle Longridge Çiftliği.olayı arasında bir bağ olduğuna inanıyoruz. Bu ilişkinin ne olduğunu anlarsak, o zaman hazırlıklı davranabiliriz. Siz şimdi o olayla hiçbir ilginiz olmadığını söylüyorsunuz, efendim. Sizin için de aynı şeyi söyleyebilir miyiz, Bayan Davis?»</p>
<p class="calibre1">«Ben... ah, evet... evet.»</p>
<p class="calibre1">«Belki bana köşkte başka kimlerin bulunduğunu söylersiniz?»</p>
<p class="calibre1">Trotter'e müşterilerin adlarını verdiler. Bayan Böyle, Binbaşı Metcalf, Bay Christopher Wren, Bay Paravicini. Komiser bunları defterine yazdı. </p>
<p class="calibre1">«Hizmetçi?»</p>
<p class="calibre1">Molly, «Hizmetçimiz yok,» dedi. «A, iyi ki aklıma geldi! Gidip patatesleri soyayım.» Birdenbire çalışma odasından fırladı. </p>
<p class="calibre1">Trotter, Giles'e döndü. «Bu insanlar konusunda ne biliyorsunuz, efendim?»</p>
<p class="calibre1">«Ben... biz...» Giles durakladı. Sonra ağır ağır, «Aslına bakarsanız hiçbir şey bilmiyoruz, Komiser Trotter,» dedi. «Bayan Böyle bize Bournemouth'daki bir otelden mektup yazdı. Binbaşı Metcalf Leamington'dan, Bay Wren Güney Kensington'daki küçük</p>
<p class="calibre1">— 45 —</p>
<p class="calibre1">bir otelden. Bay Paravicini ise birdenbire çıkageldi. Daha doğrusu karların arasından çıktı. Arabası yakında bir yerde kara saplanarak devrilmişti. Fakat herhalde hepsinin de kimlikleri filan vardır.»</p>
<p class="calibre1">«Bunu inceleyeceğim tabii.»</p>
<p class="calibre1">Giles, «Havanın bu kadar kötü olması bir bakıma yine de iyi,» diye mırıldandı. </p>
<p class="calibre1">«Katil bu havada buralara kadar gelemez. Öyle değil mi?»</p>
<p class="calibre1">«Belki gelmesine gerek yok, Bay Davis.»</p>
<p class="calibre1">«Ne demek istiyorsunuz?»</p>
<p class="calibre1">Komiser Trotter bir an tereddüt etti, sonra cevap verdi. «Katil belki de şu anda burada, efendim.»</p>
<p class="calibre1">Giles ona hayretle bakakaldı. «Ne demek istiyorsunuz?»</p>
<p class="calibre1">«Bayan Gregg iki gün önce öldürüldü. Bütün müşterileriniz de buraya cinayetten sonra geldiler! Bay Davis.»</p>
<p class="calibre1">«Ama burada önceden yer ayırttılar. Epey süre önce hem de. </p>
<p class="calibre1">Paravicini hariç.»</p>
<p class="calibre1">Komiser Trotter içini çekti. Sesi yorgundu. «Bu cinayetler önceden planlanmış.»</p>
<p class="calibre1">«Cinayetler mi? Ancak şu ana dek tek bir cinayet işlendi. Bir ikincisinin daha işleneceğinden neden bu kadar eminsiniz?»</p>
<p class="calibre1">«ikinci bir cinayetin işlenmesine engel olacağımı umuyorum. Ama katil birini öldürmeye kalkacak. Bundan eminim.»</p>
<p class="calibre1">Giles heyecanla bağırdı. «Fakat... o halde... yani, eğer yanılmıyorsanız, o zaman bir tek kişi katil olabilir. Uygun yaşta olan bir tek müşteri var burada. </p>
<p class="calibre1">O da Christopher Wren!»</p>
</body></html>
