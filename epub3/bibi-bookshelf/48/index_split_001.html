<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="��" name="author"/>
    <meta content="2008-06-19T18:46:25+00:00" name="date"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_0">1</h2>
<p class="calibre1">Molly Davis yolda gerileyerek bahçe kapısının yanına asılmış olan pırıl pırıl boyalı tabelaya baktı. </p>
<p class="calibre1">«Monkswell Köşkü - Pansiyon.»</p>
<p class="calibre1">Genç kadın beğeniyle başını salladı. Evet, profesyonellere yakışacak bir hali vardı bu tabelanın. Ya da 'hemen hemen pro-fesyonelleşmiş olanlara yakışacak'... </p>
<p class="calibre1">Pansiyonun 'n'si biraz yukarıya doğruydu. Köşkün son hecesindeki harfler de hafifçe sıkışmışlardı. Ama genel olarak Giles bu işi olağanüstü bir biçimde başarmıştı. «Giles gerçekten çok becerikli... Kolaylıkla yapabildiği o kadar çok şey var ki.» Genç kadın kocası hakkında her gün yeni şeyler öğreniyor, o ise kendiyle ilgili pek az bir şey söylüyordu. Molly de yavaş yavaş kocasının ne değişik yetenekleri olduğunu ancak farkediyordu. Eski bir denizcinin elinden hemen her şey gelirdi. Daha doğrusu herkes öyle söylüyordu. </p>
<p class="calibre1">Bu yeni işinde de Giles'in tüm yeteneklerine gereksinimleri olacaktı. Hiç kimse pansiyon işletmek konusunda Molly ve Giles kadar deneyimsiz olamazdı. Fakat pek eğlenceli bir şey olacaktı bu iş. Sonra bu sayede ev sorunu da kendiliğinden çözümlenmiş oluyordu. </p>
<p class="calibre1">— 8 —</p>
<p class="calibre1">— 9 —</p>
<p class="calibre1">Moily'nin fikriydi bu. Katherine Halası öldüğü zaman avukatları genç kadına mektup yazarak Monkswell Köşkünün kendisine kaldığını bildirmişlerdi. Kan koca tabii ki önce köşkü satmayı düşünmüşlerdi. Giles, «Orası nasıl bir yer?» diye sormuştu. </p>
<p class="calibre1">Molly de, «Victoria devrinden kalma iç sıkıcı eşyalarla dolu, koskocaman, eski bir ev,» demişti. «Bahçesi hoştur. Fakat son yıllarda orayı da ot bürüdü. Çünkü köşkte yalnızca yaşlı bir bahçıvan kaldı.»</p>
<p class="calibre1">Böylece evi satılığa çıkarmaya, tutacakları küçük bir villa veya bir kat için de yeteri kadar eşya ayırmaya karar verdiler. </p>
<p class="calibre1">Ne var ki hemen o an iki güçlükle karşılaştılar. Önce satın alacak kadar küçük bir villa veya kat bulamadılar. Ve sonra da, köşkteki eşyaların koskocaman olduğunu farkettiler. </p>
<p class="calibre1">Molly, «Ne yapalım?» dedi. «Eşyaların hepsini satarız. Tabii alıcı çıkarsa.»</p>
<p class="calibre1">Avukat onlara son zamanlarda her şeyin satılabildiğini açıkladı. Sonra da, </p>
<p class="calibre1">«Herhalde alacak olanlar köşkü otel veya pansiyon yapacaklar,» dedi. «Tabii o zaman evi içindeki eşyalarla birlikte isteyeceklerdir. Neyse ki köşk harap halde değil. Miss Emory bir ara köşkü tamir ettirmiş, bazı bölümlerini de modern bir hale sokmuştu. Onarılan yerlerde fazla bir bozulma da olmadı. Evet, köşk gerçekten mükemmel durumda.»</p>
<p class="calibre1">işte o zaman Moily'nin aklına bir şey geldi. </p>
<p class="calibre1">«Giles!» diye bağırdı genç kadın. «Neden orayı pansiyon olarak biz işletmiyoruz?»</p>
<p class="calibre1">Kocası önce bu fikri küçümsedi. Ancak Molly diretti. </p>
<p class="calibre1"/>
<p class="calibre1">www.netevin.com</p>
<p class="calibre1">«Fazla pansiyoner almamız şart değil. Özellikle başlangıçta. Köşkü yönetmek kolay. Yatak odalarında sıcak ve soğuk su var. Halam köşke kalorifer de koydurmuş. Mutfağa da gaz sobası. Tavuk ve ördek yetiştirir, yumurtalarından da yararlanırız. Bahçeye sebze de ekeriz.»</p>
<p class="calibre1">«Bütün bu işleri kim görecek? Hizmetçi bulmak kolay değil sanırım.»</p>
<p class="calibre1">— 10 —</p>
<p class="calibre1">«Ah, işi biz yaparız. Zaten nerede oturursak oturalım buna mecburuz. Bir iki kişi işimizi fazla artırmaz. Pansiyonculuğa başladıktan bir süre sonra gündelikçi bir kadın tutarız. Beş pansiyonerimiz olsa. Adam başına haftada yedi sterlin...» Molly kafasında biraz da iyimser bir hesap yapmaya başladı. Sonra da sözlerini, «Düşün Giles,» diye tamamladı. «Bu bizim kendi evimiz olacak. Kendi evimiz ve kendi eşyalarımız. Duruma bakılırsa oturabileceğimiz bir yeri ancak yıllar sonra bulabileceğiz. »</p>
<p class="calibre1">Giles bunun doğru olduğunu itiraf etti. Apar topar evlendikten sonra o kadar az birlikte olabilmişlerdi ki, bir yuva kurup yerleşmek için sabırsızlanıyorlardı. </p>
<p class="calibre1">İşte böylece o büyük serüvene atıldılar. Oranın yerel gazetesine ve Tımes'a ilanlar verildi. Bunlara türlü yanıtlar geldi. </p>
<p class="calibre1">Ve şimdi de ilk konukları gelecekti. Giles o sabah erkenden, gazetelerde satılacağı ilan edilen tel örgüden almak için arabayla bölgenin ta öbür ucuna gitmişti. Molly ise, son dakikada, gerekli olan şeyleri almak için köye kadar yürüyeceğini açıklamıştı. </p>
<p class="calibre1">Uygun olmayan tek bir şey vardı; hava. Son iki gün boyunca hava çok soğumuştu. </p>
<p class="calibre1">Şimdi de neredeyse kar yağmaya başlayacaktı. Molly bahçe yolundan telaşla ilerledi. Kuş tüyüne benzeyen kar taneleri genç kadının yağmurluğunun omuzlarına ve parlak, kıvırcık saçlarına konmaya başladı. Hava haberleri hiç de hoşa gidecek gibi değildi. Yoğun kar yağışı bekleniyordu. </p>
<p class="calibre1">Molly endişeyle, umarım bütün borular birden donmaz, diye düşündü. Tam işe başladığımız sırada bir aksilik olursa üzülürüm. Saatine bir göz attı. Çay zamanı geçmiş bile. Giles döndü mü acaba? Benim nerede olduğumu merak etti mi? </p>
<p class="calibre1">Kocasına, «Unuttuğum bir şeyi almak için yeniden köye inmek zorunda kaldım,»</p>
<p class="calibre1">diyecekti. Giles de gülecekti o zaman. «Yine konserve mi aldın?» diye soracaktı. </p>
<p class="calibre1">Bu 'konserve' onlara özgü bir şakaydı. Hep konserve yiyecek alıyorlardı. Artık kilerleri iyice dolmuştu. Acil durumlarda sıkıntı çekmeyeceklerdi. </p>
<p class="calibre1">11 —</p>
<p class="calibre1">Molly gökyüzüne bakarak yüzünü buruşturdu. «Galiba pek yakında acil durumlarla da karşılaşacağız.»</p>
<p class="calibre1">Ev boştu. Giles dönmemişti daha. Molly önce mutfağa gitti. Sonra da yukarı çıktı. Yeni hazırlanmış olan yatak odalarını dolaştı. Bayan Boyle'a içinde dört sütunlu bir karyola ve maun eşyalar olan güney taraftaki oda verilecekti. </p>
<p class="calibre1">Binbaşı Metcalf a ise meşe takımlı mavi oda. Bay Wren'e de şahnişini olan doğu taraftaki oda ayrılmıştı. Hepsi de pek güzeldi bunların, «Allah'tan Katherine halamın bu kadar çok yatak takımı varmış.» Molly bir karyolanın örtüsünü düzelterek yeniden dışarı çıktı. Aşağıya indiği zaman hava kararmak üzereydi. </p>
<p class="calibre1">Birdenbire genç kadına köşk çok sessiz ve boş gözüktü. Ev ıssız bir yerdeydi. </p>
<p class="calibre1">Köyden üç kilometre uzaktaydılar. Ya da Molly'nin dediği gibi, «Her yerden üç kilometre uzaktaydılar...»</p>
<p class="calibre1">Genç kadın daha önce de evde sık sık tek başına kalmıştı. Ama bu ana kadar kendini böyle yalnız hissettiği hiç olmamıştı. </p>
<p class="calibre1">Kar taneleri hafifçe uçarak usul usul pencerelere vuruyor, bu da insanı endişelendiren, fısıltıya benzer bir ses çıkmasına neden oluyordu. Molly, ya Giles geri dönemezse diye düşündü. Ya kar yolları kapar da araba geçemezse?... </p>
<p class="calibre1">Ya burada yalnız başıma kalırsam?... Hem de günlerce? </p>
<p class="calibre1">Genç kadın mutfakta çevresine bakındı. Koskocaman, rahat bir mutfaktı burası. </p>
<p class="calibre1">Buraya şöyle şişman, rahat halli bir aşçı kadın yaraşırdı. Kadın mutfak masasının başına geçerek pasta yerken çenesi ritmik bir şekilde oynayacak, sonra da yediklerinin üzerine kopkoyu bir çay içecekti. Bir yanında uzun boylu, yaşlıca bir orta hizmetçisi olacak, ikinci kata bakan tombul, pembe yanaklı hizmetçi ise aşçının öbür yanında oturacaktı. Aşçıya yamaklık eden kız ise masanın bir ucundan korku ve saygıyla, kendisinden üstün olan bu üç kadına www.netevin.com</p>
<p class="calibre1">bakacaktı. Fakat bütün bunların yerinde yalnızca kendisi vardı şimdi; Molly Davis. Daha alışamadığı bir role çıkacaktı. </p>
<p class="calibre1">\ Molly'e şu anda bütün yaşamı gerçek değilmiş gibi geliyordu. Giles \ de gerçek değildi. Yalnızca bir role çıkmıştı. Bir role çıkmıştı... \</p>
<p class="calibre1">Pencerenin</p>
<p class="calibre1">önünden bir gölge geçince Molly irkildi. Karların parasından bir yabancı belirmişti. Genç kadın yan kapının tıkırtısını duydu. Yabancı orada, açık kapının eşiğinde duruyordu. Üzerindeki karları silkmekteydi. </p>
<p class="calibre1">Sonra Molly bu hayalin etkisinden kurtuldu. </p>
<p class="calibre1">«Ah, Giles!» diye bağırdı. «Geldiğine o kadar sevindim ki!»</p>
<p class="calibre1">«Merhaba sevgilim! Ne berbat hava! Allah'ım, dondum, dondum!» Giles ayaklarını yere vurarak ellerine hohladı. </p>
<p class="calibre1">Molly, Giles'in meşeden yapılmış bir masanın üzerine her zamanki gibi firlatıverdiği paltosunu dalgın dalgın aldı, bir askıya geçirdi. Paltonun şişkin ceplerinden bir atkı, bir gazete, bir yumak sicim ve sabah gelen mektupları çıkardı. Mutfağa girerek bu eşyaları büfenin üzerine bıraktı. Sonra da çaydanlığı ocağa koydu. </p>
<p class="calibre1">«Tel örgüden aldın mı?» diye sordu. «O kadar geciktin ki.»</p>
<p class="calibre1">«Tel örgü istediğim cinsten değildi. Bizim işimize yaramazdı. Başka bir dükkâna daha gittim. Ancak onun da bir yararı olmadı. Sen ne yaptın? Herhalde daha gelen olmadı.»</p>
<p class="calibre1">«Bayan Böyle yarın sabah gelecek zaten.»</p>
<p class="calibre1">«Binbaşı Metcalf'la Bay Wren'in bugün burada olmaları gerek.»</p>
<p class="calibre1">«Binbaşı Metcalf bir kart yollamış. O da ancak yarın gelebile-cekmiş.»</p>
<p class="calibre1">«Demek ki yemekte biz ve Bay Wren'den başkası olmayacak. O nasıl bir adam acaba? </p>
<p class="calibre1">Bana şöyle uysal, emekli bir memur-muş gibi geliyor.»</p>
<p class="calibre1">«Hayır. Bence ressam o.»</p>
<p class="calibre1">— 12 —</p>
<p class="calibre1">— 13 —</p>
<p class="calibre1">Giles, «Öyleyse ondan haftalık ücreti peşin alalım,» dedi. </p>
<p class="calibre1">i</p>
<p class="calibre1">«Buna gerek yok ki, Giles. Eşyalarını getirecekler. Para ver- I mezlerse, biz de eşyalarına el koyarız.»</p>
<p class="calibre1">/</p>
<p class="calibre1">«Ya bavullarından gazete kâğıtlarına sarılmış taşlar çıkarsa? | Açıkçası bu işde nelerle karşılaşacağımızdan haberimiz bile yok, Molly. Müşterilerin bu işde yeni olduğumuzu anlamayacaklarını umarım.»</p>
<p class="calibre1">Molly, «Bayan Böyle bunu muhakkak farkedecek.» dedi. «Çünkü o, bu tip bir kadın.»</p>
<p class="calibre1">«Nereden biliyorsun? Onu görmedin ki.»</p>
<p class="calibre1">Molly döndü. Masaya bir gazete yaydı. Peynir getirerek üzerinde rendelemeye başladı. </p>
<p class="calibre1">Kocası, «O nesi?» diye sordu. </p>
<p class="calibre1">Molly açıkladı. «Gal usulü peynirli kızarmış ekmek yapacağım. Ama içine galeta unuyla patates püresi de katacağım. Tabii adına layık olması için peynir de koyacağım.»</p>
<p class="calibre1">Kocası hayran hayran mırıldandı. «Usta bir aşçısın.»</p>
<p class="calibre1">«Acaba? Ben bir anda yalnızca tek bir iş yapabilirim. Aslında ustalık isteyen, yemeklerin malzemesini biraraya toplamak. Kahvaltı ise en kötüsü.»</p>
<p class="calibre1">«Neden?»</p>
<p class="calibre1">«Çünkü her şey aynı anda yapılıyor. Yumurta ve domuz pastırması. Sıcak süt, kahve ve kızarmış ekmek. Süt kaynayıp taşıyor. O arada ekmekler yanıyor. Veya pastırma kuruyup kalıyor. Ya da yumurtalar lop oluyor, insanın bir anda her şeye dikkat edebilmesi için ayağı yanmış kedi gibi sağa sola koşuşturması gerek.»</p>
<p class="calibre1">«Yarın sabah kimseye gözükmeden usulca aşağıya süzülüp senin ayağı yanmış kedi taklidi yapmanı seyredeceğim.»</p>
<p class="calibre1">Molly, «Çay oluyor,» dedi. «Tepsiyi kütüphaneye götürüp radyo dinleyelim mi? </p>
<p class="calibre1">Neredeyse haberler başlar.»</p>
<p class="calibre1">«Bütün zamanımızı mutfakta geçireceğimiz anlaşılıyor. Onun için buraya da bir radyo koymalıyız.»</p>
<p class="calibre1">«Evet. Mutfaklar çok hoş oluyor, değil mi? Bu mutfağı çok seviyorum. Bence köşkün en güzel yeri burası. Büfe ve tabaklar da</p>
<p class="calibre1">\ hoşuma gidiyor. Sonra bu koskocaman kuzina bana pek lüks geli-\ yor. Ama yemekleri onda pişirmek zorunda olmadığıma da ayrıca \ seviniyorum.»</p>
<p class="calibre1"/>
<p class="calibre1">www.netevin.com</p>
<p class="calibre1">i «Herhalde bir günde bir yıllık yakıtı tüketir.» \ «Öyle sanırım. Ancak orada kızartılan koskocaman butları bir düşün. Sonra biftekler ve koyun döşleri. </p>
<p class="calibre1">Kilolarca şekerle pişmiş çilek reçelleriyle dolu bakır kaplar. Victoria devri pek rahatmış! Yukarıdaki eşyalara bak. Büyük, sağlam ve bir hayli de süslü. Hem öyle de rahatlar ki! O zamanki elbiselere göre bunlar. Sonra çekmeceler de kolaylıkla açılıp kapanıyor. Bize kısa bir süre için verdikleri o modern katı hatırlıyor musun? Her şeyi yeniydi ve sözde kolaylıkla açılacaktı. Fakat çekmecelerin hiçbiri açılmıyor, sıkışıp kalıyordu. Kapılar da öyle. Onlar da bir türlü kapalı durmuyorlardı. Kapandılar mı da bir daha açılmıyorlardı.»</p>
<p class="calibre1">«Evet. Modern eşyaların bu kusuru var. Eğer doğru dürüst çalışmazlarsa, mahvoldun demektir.»</p>
<p class="calibre1">«Haydi, gel. Haberleri dinleyelim.»</p>
<p class="calibre1">Haberler daha çok kötü havayla ilgili uyarılar, yine çıkmaza giren dış sorunlar, Parlamento'daki heyecanlı tartışmalar ve Paddington'da Culver Sokağında işlenen bir cinayetle ilgiliydi. </p>
<p class="calibre1">Molly radyoyu kapattı. «Uf! Üzüntü verecek haberlerden başka bir şey yok. </p>
<p class="calibre1">Yakıttan tasarruf edilmesi ricalarını da yeniden dinleyecek değilim! Ne yapmamızı bekliyorlar? Oturduğumuz yerde donmamızı mı? Keşke pansiyonu kışın açmasaydık. Bahara kadar bekleseydik.» Sonra değişik bir sesle ekledi. </p>
<p class="calibre1">«Öldürülen kadın nasıl bir insandı acaba?»</p>
<p class="calibre1">«Bayan Lyon mu?»</p>
<p class="calibre1">«Adı öyle miydi? Kadını kim öldürdü acaba? Neden öldürdü dersin?»</p>
<p class="calibre1">«Belki kadın yerdeki tahtaların altına çuvalla altın saklamıştır.»</p>
<p class="calibre1">«'Polis o çevrede görülen bir yabancıyı bulmaya çalışıyor,' dedikleri zaman, bu o adamın katil olduğu anlamına mı gelir?»</p>
<p class="calibre1">— 15 —</p>
<p class="calibre1">«Genellikle öyledir sanırım. Ama onlar bunu böyle nazik bir şekilde açıklarlar.»</p>
<p class="calibre1">Zilin tiz sesi ikisinin de irkilmesine neden oldu. </p>
<p class="calibre1">Giles, «Ön kapı bu,» dedi. Sonra da neşeyle ekledi.«Ve katilJ içeri girer.»</p>
<p class="calibre1">«Piyes olsa öyle olurdu gerçekten. Çabuk ol. Gelen Bay Wren sanırım. Bakalım onun hakkında hangimiz doğru karar vermişiz? Sen mi, ben mi?»</p>
<p class="calibre1">Bay Wren'le birlikte karlar da hızla içeri daldı. Kütüphanenin kapısında duran Molly yalnızca konuğun dışardaki beyaz dünyanın önünde kara bir gölge gibi beliren siluetini görebildi. </p>
<p class="calibre1">Genç kadın, uygarlığın zorunlu kıldığı giysilere büründükleri zaman erkekler ne kadar da birbirine benziyor, diye düşündü. </p>
<p class="calibre1">Sonra Giles kapıyı rüzgâra karşı kapattı. Bay Wren atkısını çözdü. Bavulunu yere bırakarak şapkasını bir kenara fırlattı. Sanki bunların hepsini de aynı anda yapmıştı. Bir yandan da konuşup' duruyordu. Bay Wren'in tiz bir sesi vardı. </p>
<p class="calibre1">Duyan onun kavga ettiğini bile sanabilirdi. Holün ışığı uçuk kızıl saçlarını ve açık renk gözlerini aydınlatıyordu. Bakışlarını telaşla çevrede dolaştırıyordu. </p>
<p class="calibre1">Çok da gençti. </p>
<p class="calibre1">Bay Wren, «Berbat, pek berbat...» diyordu. «İngiliz kışının en feci hali bu. </p>
<p class="calibre1">Dickens'e dönmüş gibiyiz... Scrooge'a, Tiny Tım'e filan... insanın bütün bunlara dayanabilmesi için pek sağlam olması gerek. Siz de aynı görüşte değil misiniz? </p>
<p class="calibre1">Gal'den gelirken yolculuğum pek kötü geçti. Siz Bayan Davis misiniz? Ah, pek hoş!» Molly'nin elini çabucak, kemikli parmaklarıyla sıktı. «Ben sizi hiç de böyle sanmıyordum. Hayalimde başka türlü canlandırmıştım. Anlayacağınız, sizin Hindistan ordusunda generallik etmiş birinin</p>
<p class="calibre1">— 16 —</p>
<p class="calibre1">dul karısı olduğunuzu sanıyordum. Son derece haşin ve ciddi. Azametli. Tabii eşyalar da ona göre olacaktı. Harikulade, fevkalade eşyalar... Burada balmumu meyvalardan var mı? Ya da Cennet kuşları? Ah, burasını çok seveceğimi biliyordum. Pansiyonun pek eski zaman havalı olmasından korkuyordum. Ama burası şahane. Köşke tam anlamıyla Victoria devrine özgü o saygıdeğer hava egemen. </p>
<p class="calibre1">Söyleyin, sizde o güzel büfelerden de var mı? Şöyle maun-? dan... Morumsu pırıltılı maundan... Tabii üzerinde de kocaman oyma meyvalar olacak.»</p>
<p class="calibre1">Bu konuşma seli karşısında adeta soluğu kesilmiş olan Molly, «Gerçekten var,»</p>
<p class="calibre1">diye cevap verdi. </p>
<p class="calibre1">«Sahi mi? Görebilir miyim? Hemen! Burada mı?» Çevikliği insanı şaşırtıyordu. Bay Wren yemek salonunun kapısını açıp ışığı yakmıştı bile. Molly adamın peşinden www.netevin.com</p>
<p class="calibre1">odaya girdi. Giles'in sol tarafta, bu işden hiç de memnun olmadığını belirten bir tavırla durduğunun farkındaydı. </p>
<p class="calibre1">Bay Wren takdir ünlemleri çıkararak uzun, kemikli parmaklarını büyük büfenin süslü oymalarına sürdü, sonra da sitemle Molly'e baktı. </p>
<p class="calibre1">«Maundan büyük bir yemek masası da yok mu? Buraya bir sürü küçük masa koymuşsunuz?»</p>
<p class="calibre1">Molly, «Pansiyonerlerin bunu tercih edeceklerini düşündük,» dedi. </p>
<p class="calibre1">«Hayatım, tabii ki siz haklısınız. Ben o devirle ilgili duygularımın etkisinde kaldım. Öyle bir masa varsa, tabii ki çevrelerinde de ona uygun aileden"kimselerin oturması gerekir. Sakallı, sert ve yakışıklı bir baba. Fazla doğumdan sararıp solmuş bir anne. On bir çocuk. Somurtkan ve çirkin bir mürebbiye. Ve 'Zavallı Harriet' diye çağırılan, işlere yardım eden ve eve alındığı için minnet duyan yoksul bir akraba. Şu şömineye bakın. Alevlerin bacaya doğru yükselişini ve Zavallı Harriet'in sırtını kavuruşunu düşleyin.»</p>
<p class="calibre1">— 17 —</p>
<p class="calibre1">Fare Kapanı / F: 2</p>
<p class="calibre1">Giles, «Bavulunuzu yukarı çıkaracağım,» dedi. «Doğudaki oda mı?»</p>
<p class="calibre1">Molly başını salladı. «Evet.»</p>
<p class="calibre1">Giles yukarı çıkarken Bay Wren de yeniden hole fırladı. «Odada dört sütunlu bir karyola var mı? Ya küçük güllü örtüler?»</p>
<p class="calibre1">«Hayır, yok.» Giles merdivenin dönemecinde gözden kayboldu. </p>
<p class="calibre1">Bay Wren, «Kocanızın benden hoşlanacağını sanmıyorum,»</p>
<p class="calibre1">dedi. «Denizci miydi o?»</p>
<p class="calibre1">«Evet.»</p>
<p class="calibre1">«Tahmin etmiştim. Bu tipler fazla hoşgörü sahibi değildir. Siz evleneli ne kadar oldu? Kocanıza çok mu âşıksınız?»</p>
<p class="calibre1">«Evet.»</p>
<p class="calibre1">«Evet, biliyorum, küstahça bir soruydu bu. Fakat durumu öğrenmeyi gerçekten istiyordum, insanlar konusunda bilgi edinmek inanın çok ilgi çekici bir şey... </p>
<p class="calibre1">Siz de aynı fikirde değil misiniz? Tabii yalnız ne olduklarını, ne yaptıklarını bilmek yeterli değil. Onların duygularını ve düşüncelerini de öğrenmek gerekir.»</p>
<p class="calibre1">Molly ciddi ciddi, «Siz Bay Wren'siniz sanırım,» dedi. </p>
<p class="calibre1">Genç adam durakladı, iki eliyle saçlarını yakalayarak çekiştirdi. «Ah, ne feci!.. Ben en önce yapılacak şeyi hep sona bırakırım böyle. Evet, ben Christopher Wren'im. Gülmeyin, gülmeyin. Annemle babam pek romantiktiler. Benim mimar olmamı istemişler ve bana Christopher adını vermenin pek fevkalade bir şey olacağını düşünmüşler. Böylece savaşın yarısı kazanılmış...»</p>
<p class="calibre1">Molly dayanamayarak güldü. «Siz mimar mısınız?»</p>
<p class="calibre1">Bay Wren zaferle bağırdı. «Tabii mimarım! Yani, hemen hemen. Henüz mezun olmadım. Ama bu da hayallerin gerçek olabileceğini gösteren güzel bir örnek. </p>
<p class="calibre1">Tabii adım beni hep engelleyecek. Hiçbir zaman 'Ünlü Christopher Wren' </p>
<p class="calibre1">olamayacağım. Fakat Chris Wren'in 'Fabrikasyon Yuvaları' üne kavuşabilir.»</p>
<p class="calibre1">Giles merdivenlerden indi. Molly, «Size odanızı göstereyim, Bay Wren,» diye mırıldandı. </p>
<p class="calibre1">— 18 —</p>
<p class="calibre1">Genç kadın birkaç dakika sonra aşağıya indiği zaman Giles, «Cici meşe eşyaları da beğendi mi?» diye sordu. </p>
<p class="calibre1">«Dört sütunlu karyolada yatmayı çok istiyordu. Onun için Bay Wren'e 'Güllü Oda"yı verdim.»</p>
<p class="calibre1">Giles homurdandı. Sonra da, «Tüysüz ukala...» diye bir şeyler mırıldandı. </p>
<p class="calibre1">«Buraya bak, Giles.» Molly son derece ciddi bir tavır takınmıştı. «Buraya hafta sonunu geçirmeleri için misafir çağırmış değiliz, iş bu, iş. Christopher Wren'den ister hoşlan, ister...»</p>
<p class="calibre1">Giles hemen atıldı. «Hoşlanmıyorum.»</p>
<p class="calibre1">«...ister hoşlanma, bunun işimizle hiçbir ilgisi yok. O haftada yedi sterlin verecek. Bizim için önemli olanı da bu.»</p>
<p class="calibre1">«Eğer verirse tabii.»</p>
<p class="calibre1">«Vermeye razı oldu. Mektubu duruyor.»</p>
<p class="calibre1">«Wren'in bavulunu Güllü Odaya sen mi götürdün?»</p>
<p class="calibre1">«Hayır. Bavulunu kendisi taşıdı tabii.»</p>
<p class="calibre1"/>
<p class="calibre1">www.netevin.com</p>
<p class="calibre1">«Pek de kibar, canım. Fakat o bavulu taşımak zaten yor-mazdı seni. İçinde gazeteye sarılı taşlar olmadığı belliydi. Bavul o kadar hafifti ki, bana içinde hiçbir şey yokmuş gibi geldi.»</p>
<p class="calibre1">Molly, «Hişş... Geliyor...» diye uyardı kocasını. </p>
<p class="calibre1">Christopher Wren'i kütüphaneye götürdüler. Molly şöminedeki alev alev kütükler ve geniş koltuklarla odanın pek hoş olduğunu düşündü. Bay Wren'e, «Yemek yarım saat sonra hazır,» diye açıkladı. Genç adamın bir sorusu üzerine de, o ara pansiyonda başka kimse olmadığını söyledi. </p>
<p class="calibre1">Christopher, «O halde,» dedi. «Mutfağa gelip size yardım edeyim.» Sonra şirin şirin ekledi, «isterseniz omlet de yaparım.»</p>
<p class="calibre1">Mutfağa geçtiler. Christopher daha sonra Molly'nin bulaşıkları yıkamasına da yardım etti. </p>
<p class="calibre1">Molly, «Ciddi bir pansiyonun açılışı böyle olmaz herhalde,» diye düşündü. «Giles bu durumdan hiç hoşlanmadı...» Genç kadın uykuya dalarken, «Ah, neyse...» diye ekledi. «Yarın ötekiler de gelecek... O zaman durum nasıl olsa değişir.»</p>
<p class="calibre1">— 19 —</p>
<p class="calibre1">Sabah gökyüzü kapkaraydı ve yine kar yağıyordu. </p>
<p class="calibre1">Giles'in çok ciddi bir hali vardı. Molly'nin de neşesi sönüver-di. Hava her şeyi güçleştirecekti. </p>
<p class="calibre1">Bayan Boyle'u köyün taksisi getirdi. Arabanın tekerleklerine zincir takılmıştı. </p>
<p class="calibre1">Şoför yolun durumu konusunda hiç de içaçıcı olmayan haberler verdi. </p>
<p class="calibre1">Sonra da bir tahminde bulundu. «Gece olmadan kar yolu kapayacak.»</p>
<p class="calibre1">Bayan Böyle da o sıkıntılı havayı dağıtacak gibi değildi. Yüksek sesle konuşan, otoriter tavırlı, kolay kolay dost olunamayacak, iriyarı bir kadındı. </p>
<p class="calibre1">Alabildiğine saldırgan bir insan olduğu her halinden anlaşılıyordu. </p>
<p class="calibre1">«Eğer buranın iyi işletilen bir pansiyon olduğuna inanmasay-dım kesinlikle kalkıp gelmezdim,» dedi. «Buranın çoktan açılmış ve rayına oturmuş bir yer olduğunu sanıyordum. Pansiyonun bilimsel bir biçimde yönetildiğinden emindim.»</p>
<p class="calibre1">Giles, «Memnun kalmadıysanız, burada oturmak zorunda değilsiniz, Bayan Böyle,»</p>
<p class="calibre1">diye cevap verdi. </p>
<p class="calibre1">«Tabii ya... Burada kalmak niyetinde değilim.»</p>
<p class="calibre1">Giles, «Bayan Böyle,» dedi. «Belki telefonla bir taksi çağırmak istersiniz. </p>
<p class="calibre1">Yollar henüz kapanmadı. Madem burası konusunda yanlış bir fikir edinmişsiniz, herhalde başka bir yere gitmeniz daha doğru olur.» Sonra da, «Bize oda için çok başvuran oldu,» diye ekledi. «Yerinizi kolaylıkla doldurabiliriz. Zaten ileride odalarımızın</p>
<p class="calibre1">fiyatını da arttıracağız.»</p>
<p class="calibre1">Bayan Böyle ona bakarak, «Burayı denemeden, nasıl bir yer olduğunu anlamadan gidecek değilim. Belki bana büyükçe bir banyo havlusu verirsiniz, Bayan Davis. </p>
<p class="calibre1">Ben mendille kurulanmaya pek alışık değilim de.»</p>
<p class="calibre1">Kadın uzaklaşırken Giles, Molly'e bakarak gülümsedi. </p>
<p class="calibre1">Molly, «Harikuladeydin, sevgilim,» diye mırıldandı. «Ona iyi meydan okudun.»</p>
<p class="calibre1">Giles, «Zorbalar kendilerinden baskını çıktı mı hemen sinerler,» dedi. </p>
<p class="calibre1">Molly içini çekti. «Allah'ım... Christopher Wren'le geçinebilecekler mi acaba?»</p>
<p class="calibre1">Giles, «O kadın kimseyle geçinmez,» diye cevap verdi. </p>
<p class="calibre1">Gerçekten, hemen o gün, öğleden sonra Bayan Böyle, Molly'e, «Pek tuhaf bir genç o,» diye fikrini açıkladı. </p>
<p class="calibre1">Ekmekçi geldiği zaman bir kutup kâşifine benziyordu. Ekmekle birlikte bir de haber getirdi, Her zamanki gibi iki günde bir gelmesi pek mümkün olmayacaktı. </p>
<p class="calibre1">«Her tarafta yollar kapandı,» diye bilgi verdi. «Evde bolca yiyecek olduğunu umarım.»</p>
<p class="calibre1">Molly, «Evet, evet,» dedi. «Sürüyle konservemiz var. Ama biraz daha un alsam iyi olur.» Genç kadın, dalgın dalgın, «İrlandalılar 'Soda ekmeği' denen bir şey yapıyorlar,» diye düşünüyordu. «Sıkışırsak ben de belki o ekmekten yapmayı başarırım.»</p>
<p class="calibre1">Ekmekçi gazeteleri de getirmişti. Molly bunları holdeki masaya yaydı. </p>
<p class="calibre1">Dış sorunlar önemlerini yitirmişlerdi. Baş sayfada havayla ilgili açıklamalar ve Bayan Lyon'ın ölümü vardı şimdi. </p>
<p class="calibre1"/>
<p class="calibre1">www.netevin.com</p>
<p class="calibre1">Molly az sonra, ölen kadın konusunda Bay Wren'le Bayan Boyle'un konuşmaya dalmış</p>
<p class="calibre1">olduklarını duydu. </p>
<p class="calibre1">«Pis bir cinayet değil mi? Çirkin bir kadın ve kasvetli bir sokak. İnsana bunun gerisinde bir hikâye varmış gibi gelmiyor.»</p>
<p class="calibre1">Bayan Böyle burnundan soluyarak, «Bu kadının hak etmiş olduğu biçimde öldüğünden eminim,» diye homurdandı. </p>
<p class="calibre1">Wren ona tatlı bir heyecanla döndü. «Ah! Demek siz kesinlikle bunun bir seks cinayeti olduğunu düşünüyorsunuz?»</p>
<p class="calibre1">«Ben öyle bir şey söylemedim, Bay Wren.»</p>
<p class="calibre1">— 20 —</p>
<p class="calibre1">— 21 —</p>
<p class="calibre1">«Kadını boğmuşlar, değil mi? Acaba...» Genç adam, uzun, beyaz ellerini havaya kaldırdı. «Acaba insan birini boğarken neler hisseder?»</p>
<p class="calibre1">«Bay Wren, rica ederim!»</p>
<p class="calibre1">Christopher kadına yaklaşarak sesini alçalttı. «Bayan Böyle, boğularak öldürülmenin nasıl bir şey olduğunu hiç düşündünüz mü?»</p>
<p class="calibre1">Bayan Böyle daha da büyük bir öfkeyle, «Bay Wren, rica ederim!» diye yineledi. </p>
<p class="calibre1">Molly telaşla, yüksek sesle okumaya başladı. «Polisin görüşmeyi çok istediği yabancının koyu bir paltosu, açık renk bir şapkası ve yün atkısı olduğu anlaşılmıştır.»</p>
<p class="calibre1">Christopher, </p>
<p class="calibre1">«Kısacası,» dedi. </p>
<p class="calibre1">«Adam herkesten fark-</p>
<p class="calibre1">sızmış.» Güldü. </p>
<p class="calibre1">Molly mırıldandı. «Evet... Herkesten farksızmış...»</p>
<p class="calibre1">Müfettiş Parminter, Scotland Yard'daki odasında Komiser Kane'e, «Şimdi o iki işçiyle konuşacağım,» diyordu. «Peki, efendim.» «Nasıl insanlar onlar?» «Doğru dürüst kimseler. Fazla zeki değiller. </p>
<p class="calibre1">Güvenilir</p>
<p class="calibre1">adamlar.»</p>
<p class="calibre1">«iyi...» Müfettiş Parminter başını salladı. </p>
<p class="calibre1">Biraz sonra pazar elbiselerini giymiş olan iki adam utana sıkıla odaya giriyorlardı. Parminter onları süzerek çabucak kararını verdi. Müfettiş</p>
<p class="calibre1">karşımdakilerin sıkıntısını gidermesini iyi bilirdi. </p>
<p class="calibre1">«Demek Lyon olayı hakkında işe yarayacağını sandığınız bazı şeyler biliyorsunuz? </p>
<p class="calibre1">Geldiğiniz için çok teşekkür ederim. Oturun. </p>
<p class="calibre1">Sigara içer misiniz?»</p>
<p class="calibre1">Adamlar sigaraları alıp yakıncaya kadar bekledi. </p>
<p class="calibre1">«Hava da pek kötü.» «Gerçekten öyle, efendim.»</p>
<p class="calibre1">«Pekâlâ, anlatın bakalım.»</p>
<p class="calibre1">İki adam birbirlerine baktılar. Bu kez de hikâyeyi anlatmanın güçlüğünü düşünerek sıkılmışlardı. </p>
<p class="calibre1">Daha iriyarı olanı, «Sen anlat, Joe,» dedi. </p>
<p class="calibre1">Joe konuşmaya başladı. «Durum şöyle. Kibritimiz yoktu.»</p>
<p class="calibre1">«Nerede oldu bu?»</p>
<p class="calibre1">«Jarman Sokağında... Orada çalışıyorduk. Gaz borularını açmıştık.»</p>
<p class="calibre1">Müfettiş Parminter başını salladı. Daha sonra olayın saatini ve yerini tüm ayrıntılarıyla öğrenecekti. Jarman Sokağının cinayetin işlendiği Culver'e çok yakın olduğunu biliyordu. </p>
<p class="calibre1">Adamları yüreklendirmek ister gibi, «Kibritiniz yoktu,» diye yineledi. </p>
<p class="calibre1">«Evet... Bendeki kibrit kutusu boşalmıştı. Bill'in çakmağı ise bozuktu. Bu yüzden oradan geçen bir adama seslendim. 'Bize kibrit verebilir misiniz, ahbap?' </p>
<p class="calibre1">diye sordum. O sırada bu olayın üzerinde de durmadım. Hiç durmadım. Adam oradan geçiyordu. Öteki insanlar gibi. Yalnızca ondan kibritini istemiştim.»</p>
<p class="calibre1">Parminter yeniden başını salladı. </p>
<p class="calibre1">«Neyse... Adam bize kibrit verdi. Fakat tek kelime de söylemedi. Bili ona, 'Ne soğuk değil mi?' diye sordu. O zaman yabancı da fısıldar gibi, 'Evet, öyle,' </p>
<p class="calibre1">diye cevap verdi. Ben. 'Grip göğsüne inmiş,' diye düşündüm. Zaten adam sıkıca bürünüp sarınmıştı. Kibrit kutusunu ona geri verdim. Çabucak uzaklaştı. Hem de öyle hızla ki, adamın bir şey düşürdüğünü farkettiğim zaman o neredeyse gözden kaybolmak üzereydi. Arkasından bağırmak için biraz geç kalmıştım. Ama yine de, www.netevin.com</p>
<p class="calibre1">'Hey, ahbap,' diye haykırdım. 'Bir şey düşürdünüz.' Galiba beni duymadı. </p>
<p class="calibre1">Adımlarını sıklaştırarak çabucak köşeyi döndü. Öyle değil mi Bili?»</p>
<p class="calibre1">Bili, «Evet, öyle,» diye onayladı arkadaşını. «Bir tavşan gibi kaçtı.»</p>
<p class="calibre1">— 22 —</p>
<p class="calibre1">— 23 —</p>
<p class="calibre1">«Harrow Sokağına saptı. Öyle hızlı gidiyordu ki, ona yetişmemiz olanaksızdı. </p>
<p class="calibre1">Zaten geç kalmıştık. Ayrıca düşürdüğü de küçük bir defterdi. Öyle cüzdan gibi bir şey değildi. Yani defter herhalde önemli sayılmazdı demek istiyorum. 'Ne garip adam,' dedim. 'Şapkasını gözlerine kadar indirmiş. Paltosunu çenesine kadar düğmelemiş. Filmlerdeki hırsızlar gibi...' Bill'e böyle söyledim. Öyle değil mi, Bili?»</p>
<p class="calibre1">Bili yine arkadaşını onayladı. «Evet, öyle söyledi.» «Doğrusu bunları söylemiş</p>
<p class="calibre1">olmam çok tuhaf. Çünkü aklıma o sırada bir şey gelmemişti. Yalnızca adamın bir an önce evine dönmek için acele ettiğini düşünmüştüm. Ona hak da verdim. Feci soğuktu.»</p>
<p class="calibre1">Bili, «Gerçekten öyle,» diye onayladı. </p>
<p class="calibre1">«Neyse... Sonra Bill'e, 'Gel şu deftere bir bakalım,' dedim. 'Önemli olup olmadığını anlayalım.' Deftere bir göz attım, efendim. Bill'e, 'Bunun içinde yalnızca birkaç adres var,'» dedim. «Culver Sokağı 74 numara... Bir de bilmem ne köşkü.»</p>
<p class="calibre1">Bili burun kıvırdı. «Lüks bir yer.»</p>
<p class="calibre1">Joe artık açılmıştı. Hikâyesini zevkle sürdürdü. «Bill'e, 74 Culver Sokağı,' </p>
<p class="calibre1">dedim. 'Köşeyi dönünce şurada. İş tatil olunca defteri oraya götürürüz...' Sonra birdenbire sayfanın yukarısına bir şey yazılmış olduğunu farkettim. Bill'e, 'Bu da nesi?' diye sordum. O defteri alarak yüksek sesle okudu. 'Üç Kör Fare...' </p>
<p class="calibre1">Bana 'Bu adam kaçığın biri olmalı,' dedi. Ve tam o dakikada... evet, efendim, tam o dakikada bir kadının birkaç sokak aşağıda, 'İmdat! Cinayet!' diye bağırdığını duyduk.» Joe hikâyesinin bu en heyecanlı yerinde, bir sanatçıya yakışacak biçimde bir an durdu. Sonra da, «Kadın avaz avaz bağırıyordu,» diye sürdürdü. «Bill'e, 'Hemen koş,' dedim. Bili daha sonra döndüğünde evin önüne büyük bir kalabalığın toplanmış olduğunu söyledi. Polis gelmişti. Bir kadının boğazı mı sıkılmıştı, gırtlağı mı kesilmişti, işte öyle bir şey. Onu evsahibi kadın bulmuştu. 'Polis!' diye bağıran da oydu. Bill'e, 'Cinayet nerede işlenmiş?' diye sordum. 'Culver Sokağında,' dedi. 'Hangi numarada?' diye sordum, Bili bunu farketmediğini söyledi.»</p>
<p class="calibre1">— 24 —</p>
<p class="calibre1">Bili öksürdü ve tüm yeteneğini gösteremediği için utanan bir . adam tavrıyla tabanlarını yere sürdü. </p>
<p class="calibre1">«Ona, 'Gidip bakalım,' dedim. 'Emin olmalıyız...' Cinayetin 74 numarada işlenmiş</p>
<p class="calibre1">olduğunu öğrenince bu meseleyi aramızda konuştuk. Bili, 'Belki de bu defterdeki adresin cinayetle hiçbir ilişkisi yok,' dedi. Ben de, 'Ya varsa?' dedim. Her neyse. Meseleyi konuştuk. Polisin o sırada evden ayrılan bir adamla konuşmak istediğini öğrenince kalktık buraya geldik. Olayı inceleyen beyle konuşup konuşamayacağımızı sorduk. Zamanınızı almadığımızı umarım.»</p>
<p class="calibre1">Parminter takdirle, «Çok iyi yaptınız,» dedi. «Defteri de getirdiniz mi? </p>
<p class="calibre1">Teşekkür ederim. Şimdi...»</p>
<p class="calibre1">Mesleğine yakışacak bir ciddilikle çabucak sorular sormaya başladı. Yeri, saati, günü öğrendi. Ancak öğrenemediği bir tek şey vardı. Defteri düşüren adamın tanımı. Onun yerine korkudan deliye dönen evsahibesinin sözlerinin tekrarlandığını duydu. Gözlere kadar çekilmiş bir şapka. İyice düğmelenmiş bir palto. Yüzün alt kısmını örten bir atkı. Fısıltı gibi bir ses. Eldivenli eller... </p>
<p class="calibre1">İşçiler gittikten sonra, müfettiş gözleri önündeki küçük deftere dikili öylece oturdu. Biraz sonra sayfalarda parmak izi olup olmadığının anlaşılması için ilgili büroya yollanacaktı defter. Fakat şimdi dikkatini o iki adresle sayfanın yukarısına ufacık harflerle yazılmış olan satır çekiyordu. Komiser Kane odaya girince, Parminter ona döndü. </p>
<p class="calibre1">«Buraya gel, Kane. Şuna bak.»</p>
<p class="calibre1">Kane müfettişin arkasında durdu. Satın okur okumaz da hafif bir ıslık çaldı. «Üç Kör Fare! Vay vay vay vay!»</p>
<p class="calibre1"/>
<p class="calibre1">www.netevin.com</p>
<p class="calibre1">«Evet.» Parminter çekmeceyi açarak yarıdan kesilmiş bir kâğıt aldı. Bunu masadaki defterin yanına koydu. Katil bu kâğıdı dikkatle öldürdüğü kadının göğsüne iğnelemişti. </p>
<p class="calibre1">Kâğıtta, «Bu birincisi...» diye yazılıydı. Bu satırın altında üç fare resmi vardı. Sanki bir çocuk tarafından çizilmişti. En aşağıya ise bir nota yazılmıştı. </p>
<p class="calibre1">__oc__</p>
<p class="calibre1">Kane şarkıyı ıslıkla usulca çaldı. </p>
<p class="calibre1">«Üç Kör Fare... Bak nasıl koşuyorlar...»</p>
<p class="calibre1">«Evet, ta kendisi. Bu katilin işareti.»</p>
<p class="calibre1">«Delice bir şey bu, değil mi efendim?»</p>
<p class="calibre1">«Evet.» Parminter kaşlarını çattı. «Kadının kesin kimliği öğrenildi değil mi?»</p>
<p class="calibre1">«Evet efendim. Parmak izi bürosundan gelen rapor şurada. Kadın Bayan Lyon adını kullamyormuş. Ama asıl adı Maureen Gregg'miş. iki ay önce süresini doldurarak Holloway Cezaevinden</p>
<p class="calibre1">çıkmış.»</p>
<p class="calibre1">Parminter düşünceli bir tavırla mırıldandı. «Culver Sokağında 74 numaralı eve gitmiş. Maureen, Lyon adını kullamyormuş. Arada sırada içiyormuş. Bir iki kez odasına erkek getirdiği görülmüş. Bir şeyden ya da herhangi bir kimseden korkar gibi bir hali de yokmuş. Onun tehlikede olduğunu anladığını düşünmemiz için bir neden yok. Bu adam zili çalarak Bayan Lyon'u sormuş. Evsahibi ona ikinci kata çıkmasını söylemiş. Kadın katili tarif edemiyor. Yalnızca orta boylu olduğunu, çok soğuk aldığı için sesinin kısılmış olduğunu söylüyor. Kadın sonra yeniden bodruma inmiş ve öyle kuşkusunu uyandıracak bir şey de duymamış. On dakika kadar sonra kiracısına bir fincan çay götürmüş. Ve işte o zaman onun boğulmuş</p>
<p class="calibre1">olduğunu görmüş. </p>
<p class="calibre1">«Bu öyle alelade bir cinayet değil, Kane. Katil her şeyi önceden dikkatle planlamış.» Bir an durdu, sonra da birdenbire ekledi. «Acaba İngiltere'de Monkswell adını taşıyan kaç köşk var?»</p>
<p class="calibre1">«Belki bu adda yalnızca tek bir köşk var, efendim.»</p>
<p class="calibre1">«Bu kadar şanslı olabileceğimize inanamam. Ama sen bu işle ilgilen. Kaybedecek zamanımız yok.»</p>
<p class="calibre1">Komiser dikkatle defterdeki iki adrese bakıyordu. «Culver Sokağı No. 74... </p>
<p class="calibre1">Monkswell Köşkü.»</p>
<p class="calibre1">«Yani siz...» diye başladı. </p>
<p class="calibre1">Parminter çabucak, «Evet,» dedi. «Sen de öyle düşünmüyor musun?»</p>
<p class="calibre1">«Olabilir. Monkswell Köşkü... Fakat bu... Biliyor musunuz efendim, bu adı son günlerde bir yerde gördüğüme yemin edebilirim.»</p>
<p class="calibre1">«Nerede?»</p>
<p class="calibre1">«işte ben de bunu hatırlamaya çalışıyorum... Bir dakika... Gazete... Times gazetesi... Arka sayfa... Bir dakika, bir dakika... Oteller ve pansiyonlar... </p>
<p class="calibre1">Bir saniye, efendim. Eski bir gazete olmalı. Bilmeceyi çözmeye çalışıyordum.»</p>
<p class="calibre1">Telaşla odadan fırladı. </p>
<p class="calibre1">Biraz sonra zaferle geri döndü. «İşte efendim. Bakın.»</p>
<p class="calibre1">Müfettiş, Kane'in parmağıyla işaret ettiği satırı okudu. «Monkswell Köşkü, Harpleden, Berkshire.» Telefonu kendisine çekti. «Bana Berkshire polisini bulun.»</p>
<p class="calibre1">Binbaşı Metcalf'ın gelişiyle Monkswell Köşkü bir pansiyon olarak düzenli bir biçimde çalışmaya başladı. Binbaşı Metcalf ne Bayan Böyle gibi korkulacak bir insandı, ne de Christopher gibi kaprisli ve deli doluydu. Asker tavırlı, derli toplu, sakin ve orta yaşlı bir adamdı. Daha çok Hindistan'da çalışmıştı. Odasını ve eşyalarını beğendi. Bayan Boyle'ia tanışıklıkları yoktu ama, Binbaşı Metcalf kadının bazı tanıdıklarının kuzenleriyle, «Ailenin Yorkshire koluyla,»</p>
<p class="calibre1">Poonah'dayken tanışmıştı. Adamın domuz derisinden iki bavulu da kuşkucu Giles'i bile memnun edecek kadar ağırdı. </p>
<p class="calibre1">Ama aslında Molly'le Giles konukları konusunda tahminler yürütmek için zaman bulamadılar. Birlikte çalışarak yemek pişirdiler, servis yaptılar. Sofradan kalkıldıktan sonra da bulaşık yıkadılar. Binbaşı Metcalf kahveyi çok beğendi. </p>
<p class="calibre1">Gües'ie Molly yatmaya çıkarlarken yorgun ama sevinçliydiler. Sabaha karşı ikide kapı zilinin ısrarla çalmmasi yüzünden uyandılar. </p>
<p class="calibre1"/>
<p class="calibre1">www.netevin.com</p>
<p class="calibre1">— 26 —</p>
<p class="calibre1">— 27 —</p>
<p class="calibre1">Giles, «Hay Allah!» dedi. «Ön kapı bu. Ne oluyor...»</p>
<p class="calibre1">Molly, «Çabuk ol,» diye bağırdı. «Git bak.»</p>
<p class="calibre1">Giles karısına sitemle baktıktan sonra ropdöşambrına sarılarak merdivenlerden indi. Molly sürgülerin çekildiğini ve holde birilerinin mırıltıyla konuştuklarını duydu. Sonra merakına yenilerek yataktan kalktı, usulca merdivenin yukarısından aşağıya baktı. Holde Giles, sakallı bir adamın kar içindeki paltosunu çıkarmasına yardım ediyordu. Genç kadın konuşmanın bir bölümünü duyabildi. </p>
<p class="calibre1">«Uuuuf...» Adamın yabancı olduğu belliydi. «Parmaklarım donup iyice uyuştu. </p>
<p class="calibre1">Ayaklarım da...» Gece konuğu ayaklarını yere vurdu. </p>
<p class="calibre1">«Buraya gelin.» Giles kütüphanenin kapısını açtı. «Burası sıcaktır. Ben odanızı hazırlayıncaya kadar biraz burada oturun.»</p>
<p class="calibre1">Yabancı nazik bir şekilde. «Gerçekten çok şanslıyım,» dedi. </p>
<p class="calibre1">Molly merakla eğilip trabzanın arasından baktı. Yabancı yaşlıca bir adamdı. Ufak sivri bir sakalı, uçları yukarıya kalkık şey-tanımsı kaşları vardı. Şakakları kırlaşmış olmasına rağmen hareketleri genç, çevik ve canlıydı. </p>
<p class="calibre1">Giles yabancıyı içeri sokarak kütüphanenin kapısını kapattı. Sonra da çabucak merdivenlerden çıktı. Molly çömeldiği yerden ayağa kalktı. </p>
<p class="calibre1">Kocasına, «Kim o?» diye sordu. </p>
<p class="calibre1">Giles güldü. «Pansiyon için bir müşteri daha. Arabası kar yığınına saplanarak devrilmiş. Zorlukla otomobilden çıkarak yürümeye çalışmış. Dışarıda müthiş bir tipi var. Rüzgârın uğultusunu duyuyor musun? Tam yolda ilerlerken bizim tabelayı görmüş. Bana duaları kabul olunmuş gibi bir duyguya kapıldığını söyledi.»</p>
<p class="calibre1">«Sence o... uygun bir adam mı?»</p>
<p class="calibre1">«Sevgilim, bir hırsızın böyle bir gecede ev ev dolaşacağını hiç sanmıyorum.»</p>
<p class="calibre1">«Yabancı değil mi o?»</p>
<p class="calibre1">— 28 —</p>
<p class="calibre1">«Evet. Adı Paravicini. Adamın cüzdanını gördüm. Paravicini bana cüzdanını mahsus gösterdi gibi geliyor, içi tıka basa para doluydu. Ona hangi odayı vereceğiz?»</p>
<p class="calibre1">«Yeşil odayı. Orası derlenip toplandı. Hazırlandı. Yalnızca yatağı yapmamız gerek.»</p>
<p class="calibre1">«Herhalde ona pijamalarımdan birini ödünç vermem gerekecek. Bütün eşyası arabadaymış. Otomobilin camından dışarıya çıktığını söyledi.»</p>
<p class="calibre1">Molly çarşaf, yastık kılıfı ve havlular getirdi. Telaşla yatağı yaparlarken Giles, «Kar çok şiddetlendi,» dedi. «Molly kar yüzünden burada hapis kalacağız. </p>
<p class="calibre1">Her tarafla ilişkimiz kesilecek. Bir bakıma heyecanlı bir şey bu. Öyle değil mi?»</p>
<p class="calibre1">Genç kadın duraksayarak, «Bilmem... ki,» diye mırıldandı. «Acaba ben soda ekmeği yapabilir miyim, Giles?»</p>
<p class="calibre1">Giles inançla, «Tabii yapabilirsin,» diye cevap verdi. «Her şeyi yapabilirsin sen.»</p>
<p class="calibre1">«Şimdiye kadar ekmek yapmayı hiç denemedim. İnsan böyle şeylere aldırmıyor. </p>
<p class="calibre1">Ekmek taze veya bayat olabilir. Fakat ekmekçinin getirdiği bir şeydir sonuçta. </p>
<p class="calibre1">Oysa kar yolları kaparsa ekmekçi de gelmez.»</p>
<p class="calibre1">«Kasap ve postacı da öyle... Gazeteler de gelmez. Herhalde telefon telleri de kopar.»</p>
<p class="calibre1">«Ne yapmamız gerek? Olup biteni sadece radyodan mı öğreneceğiz?»</p>
<p class="calibre1">«Hiç olmazsa elektrik jenaratörümüz var.»</p>
<p class="calibre1">«Yarın makineyi yeniden çalıştır, Giles. Kaloriferi de iyice yak-malıyız.»</p>
<p class="calibre1">«Herhalde artık kömür de gelmez. Oysa kömürümüz de bir hayli azalmıştı.»</p>
<p class="calibre1">«Hay Allah! Giles, bana çok korkunç günler geçirecekmişiz gibi geliyor. Haydi koş, o adamı yukarı çıkar. Para... neydi onun adı? Ben gidip yatacağım.»</p>
<p class="calibre1">— 29 —</p>
<p class="calibre1">Sabah Giles'in endişelerinin yerinde olduğunu gösterdi. Kar kalınlığı yüz elli santimi bulmuş, pencerelerin ve kapıların önünde yüksek yığınlar belirmişti. Ve www.netevin.com</p>
<p class="calibre1">hâlâ yağıyordu. Dünya bembeyaz, sessiz ve tuhaf bir biçimde de tehlikelerle doluydu. </p>
<p class="calibre1">Bayan Böyle kahvaltı ediyordu. Yemek salonunda ondan başka kimse yoktu. Yanda Binbaşı Metcalf in masası temizlenmekteydi. Bay Wren'in masasında ise hâlâ kahvaltı takımları bekliyordu. Birinin erkenden, birinin de geç kalkmaya alışık olduğu belliydi. Bayan Böyle ise kahvaltı için bir tek saatin uygun olduğuna kesinlikle emindi. Kahvaltı masasına muhakkak dokuzda oturulmalıydı. </p>
<p class="calibre1">Bayan Böyle gerçekten pek nefis olan omletini bitirmiş, sağlam beyaz dişleriyle kızarmış ekmeği çiğniyordu. Öfkeli ve kararsızdı. Monkswell Pansiyonu hiç de umduğu gibi çıkmamıştı. Briç oynanılacağım, soluk yüzlü, yaşlı kızlara toplumdaki yerinden ve ahbaplarından söz ederek onları emrine alacağını sanmıştı. Bayan Böyle emekliye ayrıldığından beri hayatından hiç hoşnut değildi. </p>
<p class="calibre1">Bomboş oturmaktan sıkılıyordu, iyi bir organizasyoncuydu. Ancak bu ara ne yapacağını kendisi de bilmiyordu. Londra'dan uzaktaki evine yerleşmeyi düşünmüştü ama köşkün iyice onarılması gerekiyordu. Eski tanıdıklarının her biri bir yere gitmişti. Herhalde zamanla yine kendisine bir meşgale bulacaktı. Fakat şimdiki durumda, günlerin geçmesini beklemekten başka yapabileceği bir şey yoktu. Bu yüzden bir otel veya pansiyona yerleşmeyi düşünmüş, sonunda kalkıp Monkswell Köşküne gelmişti. </p>
<p class="calibre1">Bayan Böyle her şeyi aşağı görüyormuş gibi bir tavırla çevresine baktı. «Hiç de dürüst olmayan bir şey bu,» dedi kendi kendine, «Bana bu işe yeni başladıklarını söylemeliydiler.»</p>
<p class="calibre1">— 30 —</p>
<p class="calibre1">Tabağını önünden iyice itti. Kahvaltısının fevkalde bir şekilde hazırlanılıp verilmiş olması, kahvenin güzelliği ve evde yapılan reçelin lezzeti de onu tuhaf bir biçimde öfkelendirmişti. Şimdi bu yüzden şikâyet edecek bir şey bulamıyordu. </p>
<p class="calibre1">Yatağı ise işlemeli çarşafları ve yumuşak yastıklarıyla pek rahattı. Bayan Böyle rahatına düşkündü. Ama durup dinlenmeksizin şikâyet etmekten de hoşlanırdı. </p>
<p class="calibre1">Hatta belki şikâyet etmeyi her şeyden çok severdi. </p>
<p class="calibre1">Bayan Böyle azametle ayağa kalkarak salondan çıktı. Kapıda o kırmızı saçlı, pek acayip gencin yanından geçti. Genç adam bu sabah yeşil bir kravat takmıştı. </p>
<p class="calibre1">Yünlü bir kravat. </p>
<p class="calibre1">Bayan Böyle kendi kendine, korkunç, dedi. Çok korkunç. Sonra... bu gencin uçuk renkli gözleriyle bana yan yan bakması da hiç hoşuma gitmedi. Bakışlarında hafif bir alay vardı. Sonra... acayip, insanı rahatsız eden bir başka şey. Bayan Böyle başını salladı. «Herhalde dengesiz bir tip. Buna hiç şaşmam.»</p>
<p class="calibre1">Wren'in abartılı selamına karşılık başını hafifçe eğerek cevap verdi. Sonra da sert adımlarla büyük salona gitti. Rahat koltuklar vardı burada. Özellikle pembe koltuk pek genişti. «Bu koltuğun benim olduğunu herkese iyice öğretmeliyim.»</p>
<p class="calibre1">Bayan Böyle işi garantiye almak için örgüsünü koltuğa bıraktı. İlerleyerek elini radyatörün üzerine koydu. «Anlamıştım zaten... bunların pek öyle kızgın olmadıklarını... Yalnızca sıcaklar.» Kadının gözleri öfkeyle parlıyordu. Bu konuda düşündüklerini açıklayacaktı. </p>
<p class="calibre1">Pencereden dışarıya bir göz attı. «Hava berbat... Pek berbat. Hayır... Burada fazla kalacak değilim. Tabii başkaları da gelir, pansiyonu daha eğlenceli bir hale sokarlarsa, o zaman bir diyeceğim yok.»</p>
<p class="calibre1">Karlar hışırdayarak damdan aşağıya yuvarlandı. Bayan Böyle irkildi. </p>
<p class="calibre1">Sonra yüksek sesle, «Hayır,» dedi. «Burada fazla kalmayacağım.»</p>
<p class="calibre1">— 31 —</p>
<p class="calibre1">Biri güldü. Tiz ve hafif kahkahası odada yankılandı. Bayan Böyle çabucak başını çevirdi. Wren kapıda durmuş, yüzünde yine o acayip ifadeyle kendisine bakıyordu. </p>
<p class="calibre1">Genç adam, «Evet,» dedi. «Herhalde fazla kalmayacaksınız.»</p>
<p class="calibre1">Binbaşı Metcalf arka kapının önündeki karların temizlenmesi işinde Giles'e yardım ediyordu. Çalışkan bir adamdı. Giles ona arka arkaya birkaç kez teşekkür etti. </p>
<p class="calibre1">Binbaşı Metcalf, «Vücut için çok iyi bir şey bu,» dedi. «İnsanın her gün beden hareketleri yapması gerek. Sağlığımızı ancak böyle koruyabiliriz.»</p>
<p class="calibre1">Giles, demek binbaşı jimnastiğe meraklı, diye düşündü. Ben de bundan korkuyordum. Adamın yedi buçukta kahvaltı istemesinden durumu anlamıştım. </p>
<p class="calibre1"/>
<p class="calibre1">www.netevin.com</p>
<p class="calibre1">Binbaşı sanki Giles'in kafasından geçenleri okumuş gibi, «Eşiniz çok nazik,»</p>
<p class="calibre1">diye ekledi. «Bana erkenden kahvaltı hazırladı. Taze yumurta yemek de çok hoş</p>
<p class="calibre1">oluyor.»</p>
<p class="calibre1">Giles de pansiyon işletme derdi yüzünden yediden önce kalkmıştı. Molly'le birlikte yumurtaları pişirmiş, çay yapmış, sonra da oturma odalarını toplamışlardı. Her şey yerli yerindeydi. Giles, eğer ben burada pansiyoner olsaydım, diye düşündü. Böyle bir sabahta kesinlikle erkenden kalkmazdım. </p>
<p class="calibre1">Oysa Metcalf erkenden yataktan fırlamış, kahvaltı edip köşkü dolaşmıştı. </p>
<p class="calibre1">Enerjisini harcamak için bir şeyler aradığı belliydi. </p>
<p class="calibre1">Giles, neyse, diye düşündü. Temizlenecek kar çok. Yan yan Metcalf a baktı. </p>
<p class="calibre1">Aslında onun nasıl bir insan olduğunu anlamak da zor. Orta yaşı aşkın. Sert. </p>
<p class="calibre1">Bakışları bir tuhaf. Sanki gözünden hiçbir şey kaçmıyor. Ne düşündüğünü anlamak da mümkün değil. Monks-</p>
<p class="calibre1">— 32 —</p>
<p class="calibre1">well'e neden geldi acaba? Herhalde emekliye ayrılınca içi sıkılmaya başladı... </p>
</body></html>
