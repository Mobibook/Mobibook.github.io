<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="��" name="author"/>
    <meta content="2008-06-19T18:46:25+00:00" name="date"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_1">8</h2>
<p class="calibre1">Bay Paravicini aşağıya geç indi. Kahve içip biraz kızarmış ekmek yedi. Bazı Avrupalılar gibi onun da kahvaltıdan pek hoşlanmadığı anlaşılıyordu. </p>
<p class="calibre1">Molly kendisine kahve getirdiği zaman adamın ayağa fırlayarak abartılı bir tavırla selam vermesi genç kadını şaşırttı. Bay Paravicini, «Sevimli evsahibem,»</p>
<p class="calibre1">diye bağırdı. «Yanılmıyorum, değil mi?»</p>
<p class="calibre1">Molly kısaca cevap vererek adama yanılmadığını söyledi. O saatte kompliman dinleyecek halde değildi. </p>
<p class="calibre1">Sonra takımları dikkatsizce musluğa koyarken kendi kendine, neden herkes değişik saatlerde kahvaltı ediyor diye sordu. Bu durum işi biraz güçleştiriyor. </p>
<p class="calibre1">Tabakları raflara adeta fırlatırcasına dizerek yatakları yapmak için yukarı kata koştu. Bu sabah Giles'den yardım bekleyemezdi. Kocası kalorifer kazanını, sonra da kümesleri temizleyecekti. </p>
<p class="calibre1">Molly yatakları çabucak ve biraz da dikkatsizce yaptı. Çarşaflan düzelterek çabucak yanlara doğru çekti. </p>
<p class="calibre1">Telefon çaldığı sırada banyoları temizliyordu. </p>
<p class="calibre1">Molly bunca iş arasında telefon ettikleri için önce küfretti. Sonra telefonun hâlâ çalıştığını düşünerek, içi rahatladı biraz. </p>
<p class="calibre1">Merdivenlerden koşarak indi. Soluk soluğa kütüphaneye girerek alıcıyı kaldırdı. </p>
<p class="calibre1">«Alo?»</p>
<p class="calibre1">«Orası Monksweii Köşkü mü?» Neşeli, o bölgenin lehçesiyle konuşan birinin sesiydi bu. </p>
<p class="calibre1">«Monkswel! Köşkü Pansiyonu.»</p>
</body></html>
