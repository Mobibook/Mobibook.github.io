<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="��" name="author"/>
    <meta content="2008-06-19T18:46:25+00:00" name="date"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_19">25</h2>
<p class="calibre1">«Kırk sekiz, kırk dokuz, elli.»</p>
<p class="calibre1">Elliye gelen Molly uysal uysal piyano çalmaya başladı. </p>
<p class="calibre1">Yine o yumuşak, zalim, kısa şarkı, yankılarla dolu büyük salona yayılmaya başladı. </p>
<p class="calibre1">«Üç Kör Fare</p>
<p class="calibre1">Bak nasıl koşuyorlar...»</p>
<p class="calibre1">Molly kalbinin gitgide daha hızlı çarptığını hissediyordu. Paravicini'nin de söylediği gibi bu tuhaf, insanın aklına takılan, kanlı, küçük bir parçaydı. </p>
<p class="calibre1"/>
<p class="calibre1">www.netevin.com</p>
<p class="calibre1">Bunda da merhamet denen şeyi bilmeyen o küçük çocukların izleri vardı. İşte insan bu kavramdan yoksun bir adamla karşılaştığı zaman dehşete kapılıyordu. </p>
<p class="calibre1">Genç kadın hayal meyal yukarıdaki yatak odasında da aynı şarkının ıslıkla çalındığını duyuyordu. Paravicini,. Christopher Wren rolündeydi. </p>
<p class="calibre1">Birdenbire yandaki kütüphaneden radyo sesi geldi. Komiser Trotter açmıştı herhalde. Demek ki komiser Bayan Böyle rolündeydi. </p>
<p class="calibre1">Molly, ama neden, diye düşündü. Bütün bunların ne yararı var? Bir tuzak bu... </p>
<p class="calibre1">Fakat nasıl bir tuzak? Trotter'in bize tuzak kurduğundan eminim... </p>
<p class="calibre1">Genç kadının ensesine soğuk bir rüzgâr çarptı. Molly çabucak başını çevirdi. </p>
<p class="calibre1">«Herhalde kapı açıldı... biri odaya girdi...» Ama hayır, salon boştu. Molly'nin sinirleri gerilmişti bir kere. Genç kadın korkuyordu şimdi. «Ya biri içeri girerse? Sözgelimi Paravicini... Kapıda belirse... Sekerek bana doğru gelse. </p>
<p class="calibre1">Uzun parmaklarının kıvrılıp büküldüğünü farketsem...»</p>
<p class="calibre1">— 79 —</p>
<p class="calibre1">'Demek kendi cenaze marşınızı çalıyorsunuz, hanımefen-diciğim? Güzel bir düşünce bu...' </p>
<p class="calibre1">«Saçmalama, Molly. Budalalık etme... Kuruntuya kapılma... Zaten adamın tam tepende ıslık çaldığını da duyuyorsun. O da senin piyanonu işitiyor...»</p>
<p class="calibre1">Az kalsın parmaklarını piyanodan çekiyordu. Çünkü aklına bir şey gelmişti. «Ama hiç kimse Paravicini'nin piyano çaldığını duymadı ki! Tuzak bu mu? Acaba Bay Paravicini o sıra piyanonun başında değil miydi? Yoksa buradan çıkıp kütüphaneye mi girmişti? Kütüphanede Bayan Boyle'u mu boğuyordu?...»</p>
<p class="calibre1">«Trotter benden piyano çalmamı isteyince Paravicini kızdı. Çok kızdı hem de. </p>
<p class="calibre1">Adam ayrıca piyanoyu çok hafif çaldığı için bunun dışardan duyulmadığını iddia edecek... Çünkü şarkıyı geçen defa duymayanlar bu kez işitirlerse... o zaman Trotter de isteğini elde etmiş olur. Yani yalan söyleyen adamı bulur...»</p>
<p class="calibre1">Salonun kapısı açıldı. Sinirleri gerilerek Paravicini'yi beklemeye başlamış olan Molly az kalsın bağırıyordu. Fakat içeri Komiser Trotter girdi. Aynı anda da genç kadın üçüncü kez çaldığı şarkının sonuna geldi. </p>
<p class="calibre1">Adam, «Teşekkür ederim, Bayan Davis,» dedi. Hayatından pek memnun olduğu anlaşılıyordu. Hareketleri canlı ve güven doluydu. </p>
<p class="calibre1">Molly ellerini tuşlardan kaldırdı, «istediğiniz oldu mu?»</p>
<p class="calibre1">«Tabii ya..» Trotter'in sesi sevinçliydi. «İstediğimi elde ettim.»</p>
<p class="calibre1">«Hangisi? Kim?»</p>
<p class="calibre1">«Bunu bilmiyor musunuz, Bayan Davis? Haydi, haydi, bu o kadar anlaşılmayacak bir şey değil ki? Ama aklıma gelmişken şunu da söyleyeyim; çok aptalca davrandınız. </p>
<p class="calibre1">Bana durmadan üçüncü kurbanı arattınız. Tabii bu yüzden de kendinizi müthiş bir tehlikeye</p>
<p class="calibre1">attınız.»</p>
<p class="calibre1">«Ben mi? Ne demek istediğinizi anlayamadım.»</p>
<p class="calibre1">— 80 —</p>
<p class="calibre1">«Benimle dürüst konuşmadığınızı kastediyorum, Bayan Davis. Benden bazı şeyler gizlediniz... Bayan Boyle'un yaptığı gibi.» «Anlamadım.»</p>
<p class="calibre1">«Pekâlâ da anladınız. Ben Longridge Çiftliği olayından söz ettiğim zaman, bu konuyu gayet iyi bildiğinizi anladım. Tabii ya! O ara çok endişeliydiniz. Ve Bayan Boyle'un bu bölgedeki yetimhanede çalıştığını da siz onayladınız. O da buralıydı. Siz de. Üçüncü kurbanın kim olacağını düşünmeye başlar başlamaz, hemen sizin üzerinizde durdum. Longridge Çiftliği olayını iyi biliyordunuz. </p>
<p class="calibre1">Bildiğiniz gibi biz polisler göründüğümüz kadar aptal değilizdir.»</p>
<p class="calibre1">Molly alçak sesle, «Anlamıyorsunuz...» diye mırıldandı. «Ben o olayı hatırlamak istemiyorum.»</p>
<p class="calibre1">«Bunu çok iyi anlıyorum,» Trotter'in sesi biraz değişmişti. «Kızlık soyadınız Wainwright'ti değil mi?» «Evet,»</p>
<p class="calibre1">«iddia ettiğinizden biraz daha büyüksünüz sanırım. O olay sırasında da Abbeyvale okulunda öğretmendiniz.» «Hayır.»</p>
<p class="calibre1">«Evet, Bayan Davis, evet.» «Değildim! Bana inanın.»</p>
<p class="calibre1">«Ölen o küçük çocuk, yazdığı mektubu size yollamayı başardı. Bir pul çaldı. </p>
<p class="calibre1">Mektubunda yardım istiyordu. Müşfik öğretmeninden yardım dileniyordu. Bir çocuğun okula neden gelmediğini öğrenmek, bir öğretmenin görevidir. Ama siz bunu anlamaya çalışmadınız bile. O zavallının mektubuna aldırmadınız.»</p>
<p class="calibre1"/>
<p class="calibre1">www.netevin.com</p>
<p class="calibre1">«Susun!» Molly'nin yanakları kıpkırmızıydı. «Sözünü ettiğiniz benim ablam. </p>
<p class="calibre1">Okulun öğretmenlerindendi. Ablam mektuba aldırmazlık da etmedi. Ne var ki, o sıra hastaydı. Zatüree olmuştu. O mektubu ancak zavallı çocuk öldükten sonra gördü. O zaman çok sarsıldı. Fena halde sarsıldı. Çünkü çok hassas bir insandı. </p>
<p class="calibre1">Bir suçu da yoktu aslında. Ablam bu olay yüzünden çok acı çektiği için, olayı hatırlamaya .hiçbir zaman dayanamadım. Benim için her</p>
<p class="calibre1">— 81 —</p>
<p class="calibre1">Fare Kapanı / F: 6</p>
<p class="calibre1">zaman bir karabasandan farksızdı.» Molly elleriyle gözlerini kapatmıştı. </p>
<p class="calibre1">Parmaklarını indirdiği zaman Trotter'in kendisini dikkatle süzdüğünü farketti. </p>
<p class="calibre1">Adam usulca, «Demek o sizin ablanızdı...» diye mırıldandı. «Eh, sonuçta...»</p>
<p class="calibre1">Birdenbire tuhaf bir tavırla güldü. «Bu durumu değiştirmez, değil mi? Sizin ablanız... benim kardeşim.» Cebinden bir şey çıkardı. Şimdi mutlu mutlu gülümsüyordu. </p>
<p class="calibre1">Molly adamın elindeki şeye bakmaktaydı. «Ben polisin tabanca taşımadığını sanıyordum.»</p>
<p class="calibre1">Genç adam, «Polisin tabancası yoktur,» dedi. Sonra devam etti. «Ancak anlayacağınız, ben polis değilim, Bayan Davis. Ben Jim'im. Georgie'nin ağabeyi. </p>
<p class="calibre1">Benim polis olduğumu sandınız. Çünkü köydeki kulübeden telefon ederek Komiser Trotter'in buraya geleceğini haber verdim. Köşke varınca da dışardaki telefon tellerini kestim. Polis merkezine telefon etmenizi istemiyordum...»</p>
<p class="calibre1">Molly ona bakakalmıştı. Tabancanın namlusu kendisine doğru çevrilmişti şimdi. </p>
<p class="calibre1">«Kımıldamayın, Bayan Davis... Bağırmayın da... Yoksa tetiği hemen çekerim.» Hâlâ gülümsüyordu. </p>
<p class="calibre1">Molly dehşetle, bunun bir çocuğun gülümsemesinden farksız olduğunu gördü... Adam konuşurken sesi de bir çocuğunkine benzemeye başlamıştı. </p>
<p class="calibre1">«Evet... Ben Georgie'nin ağabeysiyim. George, Longridge Çiftliğinde öldü. O kötü kadın bizi oraya yolladı. Çiftçinin karısı bize çok eziyet etti. Siz de yardımımıza koşmadınız... Üç Kör Fare... O zaman, büyüdüğümde sizi öldüreceğimi söyledim, işte büyüdüm. Ve büyükler istediklerini yapabilirler.»</p>
<p class="calibre1">Molly kendini topladı. Kendi kendine, onunla konuş, diyordu. Onu oyala. Sonra, ama Jim, diye mırıldandı. Dinle. Buradan kolaylıkla kaçamayacaksın. </p>
<p class="calibre1">Trotter'in gülümsemesi söndü. «Biri kayaklarımı çaldı. Onları bulamıyorum.» Bir kahkaha attı. «Ancak yakamı yine kurtarırım. Bu elimdeki kocanızın tabancası. </p>
<p class="calibre1">Bunu çekmeceden aldım. Herhalde sizi onun vurduğunu sanacaklar. Hoş aldırdığım da yok ya! Çok eğlendim. Rol yapmak hoşuma gitti. Londra'daki o kadın... Beni tanıdığı zaman yüzündeki ifadeyi görmeliydiniz. Sonra bu sabahki o budala kadın...» Başını salladı. </p>
<p class="calibre1">Derken biri ıslık çalmaya başladı. Bu ses odada acayip bir etki yaptı. Biri, «Üç Küçük Fare» şarkısını ıslıkla çalıyordu. </p>
<p class="calibre1">Trotter irkildi. Tabanca sallandı. </p>
<p class="calibre1">Biri bağırdı. «Yere yatın, Bayan Davis!»</p>
<p class="calibre1">Molly kendini yere attı. Aynı anda kapının yanındaki kanepenin arkasından fırlayan Binbaşı Metcalf, Trotter'in üzerine atıldı. Tabanca patladı, kurşun Molly'nin halasının pek sevdiği biçimsiz yağlıboya tablolardan birine saplandı. </p>
<p class="calibre1">Bir dakika sonra ortalık iyice karıştı. Giles içeri daldı. Peşinde Wren'le Paravicini vardı. </p>
<p class="calibre1">Trotter'i sıkıca yakalamış olan Metcalf sert sert, kesik kesik konuşmaya başladı. «Siz piyano çalarken usulca içeri girdim... Kanepenin arkasına saklandım. Ta başlangıçta ondan kuşkulan-mıştım... Yani... onun polis olmadığını biliyordum. Çünkü polis benim. Adım Tanner. Müfettiş Tanner. Metcalfla anlaştık ve ben onun yerine geçtim. Scotland Yard köşkte birinin bulunmasının doğru olacağına karar vermişti. Şimdi, oğlum... İyice uysallaşmış olan Trotter'a dönmüştü. Şefkatle, «Sen şimdi benimle gel,» dedi. «Sana kimse zarar vermeyecek. </p>
<p class="calibre1">Rahat edeceksin... Biz sana bakacağız.»</p>
<p class="calibre1">Bronz tenli genç adam, çocuk sesiyle, «Georgie bana kızmaz, değil mi?» diye sordu. </p>
<p class="calibre1">Metcalf, «Hayır, hayır,» dedi. «Georgie hiç kızmaz.» Sonra Giles'in önünden geçerken ona, «Zavallı,» diye fısıldadı, «iyice kaçırmış.»</p>
<p class="calibre1">— 82</p>
<p class="calibre1">— 83 —</p>
<p class="calibre1"/>
<p class="calibre1">www.netevin.com</p>
<p class="calibre1">Birlikte dışarı çıktılar. </p>
<p class="calibre1">Paravicini, Wren'in koluna dokundu. «Siz de benimle gelin, aziz dostum.»</p>
<p class="calibre1">Yalnız kalan Molly'le Giles birbirine baktılar, sonra da birbirinin kollarına atıldılar. </p>
<p class="calibre1">Giles, «Sevgilim...» diye fısıldadı. «Yaralanmadığından emin misin?»</p>
<p class="calibre1">«Bir şeyim yok, Giles... Bir şeyim yok... Ama aklım çok karışmıştı. Sen... o gün Londra'ya neden gittin?»</p>
<p class="calibre1">«Sevgilim, yarın evlenme yıldönümümüz. Sana bir hediye almak istiyordum.»</p>
<p class="calibre1">«Ne garip! Ben de sana hediye almak için Londra'ya gitmiştim. Bunu öğrenmeni istemiyordum.»</p>
<p class="calibre1">«O sinirli budalayı delicesine kıskanıyordum. Herhalde çıldırmıştım... Beni affet, sevgilim.»</p>
<p class="calibre1">Kapı açıldı, Paravicini bir teke gibi seke seke içeri girdi. Neşeyle gülüyordu. </p>
<p class="calibre1">«Barışma sahnesini yarıda kestim sanırım. Çok güzel bir sahneydi. Ancak ne yazık ki artık size, 'Allahaısmarladık,' demek zorundayım. Bir polis cipi buraya kadar gelmeyi başarmış. Beni de götürmeleri için onları ikna edeceğim.» Eğilerek esrarlı bir tavırla Molly'nin kulağına fısıldadı. «Belki yakında bazı sıkıcı durumlarla karşılaşacağım. Ama işleri düzeltebileceğimden eminim. Belki ileride içinde bazı şeyler bulunan bir paket alırsınız... Sözgelimi Fransız kaz ciğeri, Amerikan jambonu... Sonra bazı naylon eşyalar... Bunları benim, pek hoş bir hanımefendiye sevgilerimle birlikte yolladığımı herhalde anlarsınız. Bay Davis, çekimi holde masaya bıraktım.» Molly'nin elini öperek seke seke kapıya gitti. </p>
<p class="calibre1">Molly mırıldandı. «Naylon? Kaz ciğeri? Kim bu Bay Paravicini? Yoksa Noel Baba mı?»</p>
<p class="calibre1">Giles, «Kaçakçı ve karaborsacı bir Noel Baba sanırım,» dedi. </p>
<p class="calibre1">Christopher Wren kafasını çekine çekine kapıdan uzattı. «Yavrucuklarım... Size engel olmadığımı sanırım. Fakat mutfakta feci bir yanık kokusu var. Acaba bu konuda bir şeyler yapmam gerekiyor mu?»</p>
<p class="calibre1">Molly acı acı, «Böreğim!» diye bağırarak odadan fırladı. </p>
<p class="calibre1">SON</p>
<p class="calibre1">— 84 —</p>
<p class="calibre1">Bayan Beresford divanda yerini değiştirerek sıkıntılı sıkıntılı pencereden dışarı baktı. Manzara pek de güzel sayılmazdı. Yalnızca yolun karşı tarafındaki küçük apartmanlar gözüküyordu. Bayan Beresford içini çekti, sonra da esnedi. </p>
<p class="calibre1">«Keşke bir şeyler olsa...»</p>
<p class="calibre1">Kocası sitemle ona baktı. «Dikkatli ol, Tuppence. Acayip heyecanlar peşinde koşman beni endişelendiriyor.»</p>
<p class="calibre1">Tuppence yeniden içini çekerek dalgın dalgın gözlerini kapattı. Şarkı söyler gibi, «Ve böylece Tommy'le Tuppence evlendiler,» dedi. «Ve ömürlerinin sonuna kadar mutlu oldular. Altı yıl sonra hâlâ mutluydular... Ne tuhaf değil mi? </p>
<p class="calibre1">Hiçbir şey insanın tahmin ettiği gibi olmuyor.»</p>
<p class="calibre1">«Çok derin bir söz bu, Tuppence. Ama orijinal değil. Ünlü şairler ve onlardan daha ünlü din adamları da aynı şeyi söylemişler. Kusura bakmazsan açıklayayım, bu düşünceyi senden çok daha güzel şekilde anlatmışlar.»</p>
<p class="calibre1">Tuppence ona aldırmaksızın sözlerini sürdürdü. «Altı yıl önce, istediklerimi alacak kadar paraya ve bir de sana sahip olduğum anda hayatın 'tatlı bir şarkıdan' farksız olacağını düşünüyordum. Senin o pek iyi bildiğin şairlerden biri böyle söylemiş işte.»</p>
<p class="calibre1">Tommy soğuk soğuk, «İçini sıkan para mı, yoksa ben miyim?» diye sordu. </p>
<p class="calibre1">Tuppence şefkatle, «iç sıkıntısı' kelimeleri uygun değil.» dedi. «Ben yalnszca bana mutluluk veren şeylere fazla alıştım, işte sorun bu. İnsan nezle oluncaya kadar, burnundan soluk almanın ne kadar olağanüstü bir şey olduğunu farketmiyor.»</p>
<p class="calibre1">— 89 —</p>
<p class="calibre1">«Seni biraz ihmal etmemi ister misin? Başka kadınlarla gece kulüplerine gideyim mi? Böyle şeyler yapayım mı?»</p>
<p class="calibre1">Tuppence mırıldandı. «Bunun bir yararı olmaz ki! O gece kulüplerinde bana rastlarsın. Ben başka erkeklerle birlikteyken yani. Ve tabii ben senin o www.netevin.com</p>
<p class="calibre1">kadınlarla hiç ilgilenmediğini gayet iyi anlarım. Buna karşılık sen benim o yabancı erkeklere ilgi duyup duymadığıma bir türlü karar veremezsin. Kadınlar çok daha beceriklidir.»</p>
<p class="calibre1">Kocası mırıldandı. «Erkekler yalnızca alçakgönüllülükte tam numara alırlar. </p>
<p class="calibre1">Senin nen var, Tuppence? Neden böyle huzursuzsun?»</p>
<p class="calibre1">«Bilmem ki! Bir şeyler olmasını istiyorum. Heyecanlı bir şeyler. Yeniden casus kovalamak hoşuna gitmez miydi, Tommy? Bir zamanlar geçirdiğimiz o tehlikeleri düşün. Tabii sen yine Gizli Ser-vis'tensin, ama şimdi sadece büroda çalışıyorsun.»</p>
<p class="calibre1">«Yani beni içki kaçakçısı kılığında Rusya'nın karanlık bölgelerine yollamalarını mı istiyorsun?»</p>
<p class="calibre1">Tuppence, «O da bir işe yaramaz ki,» dedi. «Benim seninle birlikte gitmeme izin vermezler. Oysa heyecanlı bir şeyler olmasını asıl isteyen benim. Yapacak bir şeyler! Bütün gün bu sözleri tekrarlayıp duruyorum.» Genç kadın bir an sustu. </p>
<p class="calibre1">«Sen de heyecanlı bir şeyler olmasını gizli gizli istemiyor musun?»</p>
<p class="calibre1">Tommy başını salladı. «Hayır... Ya da istediğimi sanmıyorum. İnsanın heyecanlı olaylar istemesi güzel fakat bu sonunda hiç hoşuma gitmeyebilir.»</p>
<p class="calibre1">Tuppence, «Şu erkekler ne kadar da tedbirli oluyorlar,» diye içini çekti. </p>
<p class="calibre1">Aynı anda kapı açıldı, içeriye on beş yaşlarında bir çocuk girdi. Albert'ti bu. </p>
<p class="calibre1">Kurumlu bir tavırla, «Evde misiniz, madam?» diye, sordu, «Ön kapı çalındı da.»</p>
<p class="calibre1">j</p>
<p class="calibre1">Tuppence başını salladı. Albert dışarı çıkınca da, «Sinemayai fazla gitmese daha iyi olacak,» diye mırıldandı. «Şimdi de bir lordun! uşağı rolünde. Neyse ki misafirlerin kartını alıp bana gümüş tepsiyle! getirme merakından onu vazgeçirdim.»</p>
<p class="calibre1">Kapı yeniden açıldı Albert, «Bay Carter,» dedi. Sanki bu soyluluk unvanıymış</p>
<p class="calibre1">gibi bir tavır takınmıştı. </p>
<p class="calibre1">Tommy şaşkınlıkla bağırdı. «Şef!»</p>
<p class="calibre1">Tuppence sevinçle haykırarak, yerinden fırladı, içeri giren uzun boylu, kır saçlı, yorgun gülüştü ve zeki bakışlı adamı karşıladı. «Bay Carter, sizi gördüğüme ne kadar sevindiğimi bilemezsiniz.»</p>
<p class="calibre1">«Buna memnun oldum. Şimdi bir soruma cevap verin. Hayatı nasıl buluyorsunuz?»</p>
<p class="calibre1">Tuppence'in gözlerinde neşeli bir pırıltı belirdi. «Memnunluk verici ancak biraz da sıkıntılı.»</p>
<p class="calibre1">Bay Carter, «Çok güzel,» dedi. «Uygun zamanda gelmiş olduğum anlaşılıyor.»</p>
<p class="calibre1">Tuppence bağırdı. «Heyecanlanmaya başlıyorum.»</p>
<p class="calibre1">Hâlâ bir lordun uşağı rolünü oynamakta olan Albert çay getirdi. Bu iş kazasızca halledildikten sonra, Tuppence hemen, «Bu sözlerinizin özel bir anlamı vardı değil mi?» diye sordu. «Bizi gizli bir görevle Rusya'nın karanlık bölgelerine mi yollayacaksınız?»</p>
<p class="calibre1">Bay Carter, «Pek değil...» dedi. </p>
<p class="calibre1">«Ama bir sorun olmalı ortada.»</p>
<p class="calibre1">«Evet var. Siz tehlikeden korkan kadınlardan değilsinizdir, Bayan Beresford. </p>
<p class="calibre1">Öyle sanıyorum.»</p>
<p class="calibre1">Tuppence'in gözleri heyecanla parlıyordu. </p>
<p class="calibre1">«Büro için yapılması gereken bir iş var. ikinizi düşündüm.»</p>
<p class="calibre1">Tuppence, «Devam edin,» dedi. </p>
<p class="calibre1">Bay Carter masadan bir gazete aldı. «Sizin de Daily Leader okuduğunuz anlaşılıyor.» ilan sayfasını açarak bir yeri işaret etti. «Şurayı okuyun.»</p>
<p class="calibre1">Tommy istenileni yaptı. </p>
<p class="calibre1">«Blunt Dedektif Bürosu. Müdür: Theodore Blunt. Öze! araştırmalar. Sır saklamasını bilen, son derece usta dedektiflerden meydana gelmiş geniş bir kadro. Araştırmalar derin bir gizlilik içinde yürütülür. Danışma ücretsizdir. </p>
<p class="calibre1">Haleham Sokağı No. 118.»</p>
<p class="calibre1">Tommy merakla Bay Cartera bakti. </p>
<p class="calibre1">— 90 —</p>
<p class="calibre1">— 91 —</p>
<p class="calibre1">Adam başını salladı. «Büro bir süreden beri iflas halindeydi. Bir ahbabım orayı pek ucuza devraldı. Büroyu bir süre denemeyi düşünüyoruz. Örneğin... altı ay için. Tabii bu süre boyunca büroyu bir müdürün yönetmesi gerek.»</p>
<p class="calibre1"/>
<p class="calibre1">www.netevin.com</p>
<p class="calibre1">Tommy sordu. «Bu işi Theodore Blunt yapamıyor mu?»</p>
<p class="calibre1">«Bay Blunt biraz tedbirsizlik etmiş. Scotland Yard işe karışmak zorunda kalmış. </p>
<p class="calibre1">Kendisi tutuklu şimdi. Ama öğrenmek istediklerimizi bize bir türlü açıklamıyor.»</p>
<p class="calibre1">Tommy, «Anlıyorum,» dedi. «Daha doğrusu anladığımı sanıyorum.»</p>
<p class="calibre1">«Bürodan altı ay için izin alın, Tommy. Hastalık izni. Tabii eğer dedektif bürosunu Theodore Blunt adıyla yönetmek isterseniz ben buna karışacak değilim.»</p>
<p class="calibre1">Tommy dikkatle şefine baktı. «Bana talimat verecek misiniz, efendim?»</p>
<p class="calibre1">«Bay Blunt yabancılarla da iş yapıyordu sanırım. Üzerinde Rus pulu olan mavi zarflara dikkat edin. Mektuplar sözde bir salam tüccarı tarafından yazılıyor. </p>
<p class="calibre1">Adam yıllar önce bu memlekete iltica eden karısının bulunmasını istiyor. Pulu ıslatın. Pulun altında 16 sayısının yazılı olduğunu göreceksiniz. Mektupların kopyasını çıkarın, asıllarını da bana yollayın. Ayrıca biri büroya gelerek 16</p>
<p class="calibre1">numaradan söz ederse hemen bana haber verin.»</p>
<p class="calibre1">Tommy, «Anlıyorum, efendim,» dedi. «Bu talimattan başka?» Bay Carter masadan eldivenlerini alarak gitmeye hazırlandı. «Büroyu istediğiniz gibi yönetebilirsiniz.» Gözlerinde muzip bir pırıltı belirdi. «Herhalde dedektiflik Bayan Beresford'un hoşuna gider.»</p>
<p class="calibre1">Bay ve Bayan Beresford birkaç gün sonra Blunt Dedektif Bürosuna yerleştiler. </p>
<p class="calibre1">Büro Bloomsbury'de, pek eski bir binanın ikinci katındaydı. Öndeki küçük odada Albert uşak rolünden vazgeçip yardımcı olarak çalışmaya başladı. Bir kesekâğıdı şeker, mürekkepli eller ve karmakarışık saçların bu role çok uygun olduğunu düşünüyordu. </p>
<p class="calibre1">Girişte iki kapı vardı. Bunlardan birinin üzerinde 'Sekreterler,' ötekinde ise</p>
<p class="calibre1">'Özel' diye yazılıydı. Özel odaya koskocaman, ciddi görünüşlü bir yazı masası konmuştu. Arkadaki raflarda duran süslü etiketli klasörlerin içi boştu. Masanın başında sahte Bay Blunt oturuyor, sanki bütün hayatı boyunca dedektif büroları yönetmiş gibi bir tavır takınmaya çalışıyordu. Tabii dirseğinin dibinde bir telefon vardı. Tuppence'la birkaç etkili telefon konuşması da hazırlamışlardı. </p>
<p class="calibre1">Bu konuda Albert'e bilgi verilmişti. </p>
<p class="calibre1">Yandaki odada Tuppence, bir yazı makinesi, 'Büyük Şef inki kadar süslü olmayan masalar ve sandalyeler, çay yapmak için de bir gazocağı vardı. </p>
<p class="calibre1">Her şey tamamdı. Eksik olan yalnızca müşterilerdi... </p>
<p class="calibre1">ÖLÜLER EVİ</p>
<p class="calibre1">Tuppence, «Ne...» diye başladı, sonra durakladı. Yandaki 'Sekreterler' odasından Bay Blunt'ın özel bürosuna girmiş, kocasının duvardaki delikten girişi gözetlediğini görünce şaşırmıştı. </p>
<p class="calibre1">Tommy ihtar eder gibi, «Hişşş...» dedi. «Zili duymadın mı? Bir kız geldi. Hoş</p>
<p class="calibre1">bir kız... Hatta... fevkalade hoş bir kız... Albert şimdi ona benim Scotland Yard'la konuştuğumu anlatıyor.»</p>
<p class="calibre1">Tuppence ısrarla, «Ben de bakayım,» diye fısıldadı. </p>
<p class="calibre1">Tommy biraz da istemeye istemeye yana çekildi. Tuppence gözünü deliğe uydurdu. </p>
<p class="calibre1">Usulca, «Eh, fena değil,» diye itiraf etti. «Elbiseleri çok güzel. En son moda.»</p>
<p class="calibre1">Tommy, «Fevkalade güzel,» dedi. «Mason'un romanlarında sözünü ettiği giysiler gibi. Anlayışlı, zeki ve fevkalade güzel... Evet... Ben bu sabah ünlü Fransız dedektifi 'Hanaud' rolüne çıkacağım.»</p>
<p class="calibre1">Tuppence, «Hım...» diye mırıldandı. «Tanınmış bütün dedektiflerin arasında en az Hanaud'a benziyorsun. Çabucak kılığını ve kişiliğini değiştirebilir misin? Büyük bir komedi ustası, bir sokak</p>
<p class="calibre1">— 92 —</p>
<p class="calibre1">— 93 —</p>
<p class="calibre1">çocuğu, anlayışlı bir dost olabilir misin? Hem de beş dakika içerisinde?»</p>
<p class="calibre1">Tommy elini şiddetle masaya vurdu. «Ben onu bunu bilmem. Buranın patronu</p>
<p class="calibre1">benim. </p>
<p class="calibre1">Tuppence. Kızı buraya</p>
<p class="calibre1">alacağım.»</p>
<p class="calibre1">Masadaki zile bastı. </p>
<p class="calibre1">Albert müşteriyi içeriye aldı. Kız sanki daha kararını verememiş gibi kapıda durakladı. Tommy ona doğru ilerleyerek: «Buyrun, matmazel. Lütfen şuraya oturun,» dedi. </p>
<p class="calibre1">Tuppence az kalsın boğuluyordu. Onun çıkardığı sesi duyan Tommy çabucak karısına döndü. Tehlikeli bir tavırla, «Bir şey mi söylediniz, Miss Robinson?» diye sordu. «Hayır mı? Ben de öyle tahmin etmiştim zaten.» Yeniden kıza baktı. «Ciddi www.netevin.com</p>
<p class="calibre1">ve resmi tavırlar takınmayacağız. Bana meseleyi anlatın. Sonra size en iyi şekilde nasıl yârdım edebileceğimi konuşuruz...»</p>
<p class="calibre1">Kız, «Çok iyisiniz...» diye mırıldandı. «Şey... Affedersiniz... </p>
<p class="calibre1">Siz yabancı mısınız?»</p>
<p class="calibre1">Tuppence yine boğuluyormuş gibi bir ses çıkardı. Tommy yan gözle öfkeli öfkeli ona baktı. Sonra kendini zorlayarak, «Pek de öyle sayılmaz,» dedi. «Ama son yıllarda dışarda çalıştım... Ben Fransız polisinin yöntemlerini uygularım.»</p>
<p class="calibre1">Bu sözler kızı etkilemişti. «Ya?..»</p>
<p class="calibre1">Tommy'nin söylediği gibi çok güzeldi. Genç ve incecikti. Ciddi bakışlı iri gözleri, altın gibi saçları vardı. Çok endişeli olduğu daha ilk bakışta belli oluyordu. Küçük elleriyle çantasını bir açıyor, bir kapıyordu. «Önce size adımı söyleyeyim, Bay Blunt. Ben Lois Hargreaves'im. Thurniy adlı pek büyük ve eski bir köşkte oturuyorum. Ev kırların ortasında. Yakınında Thurniy Köyü var. Ama pek küçük, önemsiz bir yer. Kışları ava çıkıyor, yazları tenis oynuyoruz. </p>
<p class="calibre1">Kendimi orada hiçbir zaman yalnız hissetmedim. Zaten kır hayatını, kentte yaşamaya her zaman tercih etmişimdir.»</p>
</body></html>
