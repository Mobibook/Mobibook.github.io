<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="��" name="author"/>
    <meta content="2008-06-19T18:46:25+00:00" name="date"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_18">24</h2>
<p class="calibre1">Christopher Wren de holde onlara katıldı. Giles kaşlarını çatarak genç adama baktı. Wren endişeyle çabucak Molly'e bir göz attı. Ama başını dimdik tutan genç kadın gözlerini ilerde bir noktaya dikmişti. </p>
<p class="calibre1">Resmigeçit yapar gibi hızla salonun kapısına gittiler. Paravicini en arkadaydı. </p>
<p class="calibre1">Yine sekip duruyordu. </p>
<p class="calibre1">Komiser Trotter'la Binbaşı Metcalf odada ayakta durmuş, bekliyorlardı. Binbaşı somurtmuştu. Yanakları kızarmış olan Trotter'in enerjik bir hali vardı. </p>
<p class="calibre1">Onlar içeri girerken, «Tamam,» dedi. «Hepinizi birarada istiyordum. Bir deney yapmak niyetindeyim. Onun için de bana yardım etmeniz şart.»</p>
<p class="calibre1">Molly, «Uzun sürer mi bu?» diye sordu. «Mutfakta işim var da. Herhalde bir ara yemek yememiz de gerekecek.»</p>
<p class="calibre1"/>
<p class="calibre1">www.netevin.com</p>
<p class="calibre1">Trotter, «Evet,» diye başını salladı. «Durumu anlıyorum, Bayan Davis ama... </p>
<p class="calibre1">Affedersiniz fakat dünyada yemekten daha önemli şeyler de var. Sözgelimi Bayan Boyle'un bir daha yemeğe ihtiyacı olmayacak.»</p>
<p class="calibre1">Metcalf, «Komiser,» dedi. «Doğrusu bu mesele bundan daha kaba bir şekilde anlatılmazdı.»</p>
<p class="calibre1">«Özür dilerim, Binbaşı Metcalf. Ben yalnızca herkesin bana yardım etmesini istiyorum.»</p>
<p class="calibre1">Molly, «Kayaklarınızı buldunuz mu, Komiser Trotter?» diye sordu. </p>
<p class="calibre1">Genç adam kıpkırmızı kesildi. «Hayır, bulamadım, Bayan Davis. Ama onları kimin aldığını tahmin edebiliyorum. Belki de... kayakları neden çaldığını da. Ancak bu ara daha fazla bir şey söyleyecek değilim.»</p>
<p class="calibre1">Paravicini yalvardı. «Rica ederim söylemeyin. Bence açıklamalar en sona bırakılmalıdır. O pek heyecanlı son bölüme.»</p>
<p class="calibre1">«Bu bir oyun değil, efendim.»</p>
<p class="calibre1">«Değil mi? Ah, işte bunda yanılıyorsunuz. Bence bu bir oyun. Biri için bir oyun...»</p>
<p class="calibre1">Molly usulca mırıldandı. «Katil çok eğleniyor...»</p>
<p class="calibre1">Diğerleri ona hayretle baktılar. Genç kadın kızardı. «Ben yalnızca Komiser Trotter'in bana söylediklerini tekrarlıyorum.»</p>
<p class="calibre1">Komiserin yüzünde hoşnutsuz bir ifade belirdi. «Bay Paravicini'nin son bölümden söz etmesi, sanki bu bir dedektif</p>
<p class="calibre1">— 74 —</p>
<p class="calibre1">— 75</p>
<p class="calibre1">romanıymış gibi konuşması iyi de, ne var ki bu olay gerçek. Olan bir şey bu.»</p>
<p class="calibre1">Wren usulca boynuna dokundu. «Benim başıma gelmesin a de...»</p>
<p class="calibre1">Binbaşı Metcalf, «Haydi, haydi,» dedi. «Bırakın bu sözleri, delikanlı. Komiser şimdi bize ne yapmamızı istediğini açıklayacak.»</p>
<p class="calibre1">Komiser Trotter öksürdü. Resmi bir tavırla konuşmaya başladı. «Kısa bir süre önce sizden bazı şeyler öğrendim. Bunlar Bayan Boyle'un katli sırasında bulunduğunuz yerlerle ilgiliydi. Cinayet sırasında Bay Wren'le Bay Giles, kendi yatak odalarınday-dılar. Bayan Davis mutfaktaydı. Binbaşı Metcalf ise mahzende. </p>
<p class="calibre1">Bay Paravicini bu odadaydı.» Bir an durdu, sonra sözlerine devam etti. «Bana böyle söylediniz. Bu sözler doğru olabilir. Ama olmayabilir de. Daha açık söyleyeyim. Bu iddialardan dördü doğru. Biri yalan. Doğru olmayan hangisi?»</p>
<p class="calibre1">Hepsinin yüzlerine teker teker baktı. </p>
<p class="calibre1">Kimse bir şey söylemedi. </p>
<p class="calibre1">«Dördünüz gerçeği açıkladınız. Biriniz yalan söyledi. O yalancıyı bulmak için bir plan yaptım. Bunun yararı olabilir. Bu yalancıyı yakalarsam, o zaman katilin kim olduğunu da öğrenmiş olurum.»</p>
<p class="calibre1">Giles sert bir sesle, «Şart değil,» diye cevap verdi. «Bu kimse başka bir nedenden ötürü de yalan söylemiş olabilir.»</p>
<p class="calibre1">«Bundan kuşkum var, Bay Davis.»</p>
<p class="calibre1">«Peki ama ne yapmak niyetindesiniz? Bu iddiaların doğru olup olmadığını anlamak için elinizde bir ölçü yok ki!»</p>
<p class="calibre1">«Orası öyle... Ama herkes aynı hareketleri ikinci kez tekrarlarsa...»</p>
<p class="calibre1">Metcalf bu fikri pek aşağı gördüğünü belirten bir tavırla, «Püf,» dedi. </p>
<p class="calibre1">«Cinayetin tekrarı. Yabancıların bulduğu bir yöntem bu.»</p>
<p class="calibre1">«Cinayeti tekrarlamayacağız ki, Binbaşı Metcalf. Masum oldukları görülen kimseler hareketlerini tekrarlayacaklar. »</p>
<p class="calibre1">«Bundan ne sonuç çıkaracağınızı sanıyorsunuz?»</p>
<p class="calibre1">«Kusuruma bakmayın ama bunu şimdi açıklayacak değilim.»</p>
<p class="calibre1">Molly, «Bütün hareketlerimizi tekrarlamamızı mı istiyorsunuz?» diye sordu. </p>
<p class="calibre1">«Hemen hemen, Bay Davis.»</p>
<p class="calibre1">Bir sessizlik oldu. Biraz sıkıntılı, endişeli bir sessizlik. </p>
<p class="calibre1">Molly, bir tuzak bu, diye düşündü. Bir tuzak... Fakat onun ne yapmak istediğini anlayamıyorum... </p>
<p class="calibre1">Uzaktan bakan, salonda dört masum insanla bir suçlunun değil de, beş katilin birden toplanmış olduğunu sanırdı. Hepsi de kuşkuyla, yan yan, bu zararsız gibi gözüken denemeyi teklif eden güler yüzlü genç adama bakıyorlardı. </p>
<p class="calibre1">Wren tiz bir sesle, «Ama anlayamıyorum!» diye bağırdı. «Kesinlikle anlayamıyorum! Herkese yaptıklarını tekrarlatmakla neyi öğreneceğinizi www.netevin.com</p>
<p class="calibre1">sanıyorsunuz? Bana pek saçma bir deneme gibi geliyor.»</p>
<p class="calibre1">' </p>
<p class="calibre1">«Öyle mi, Bay Wren?»</p>
<p class="calibre1">Giles ağır ağır, «Tabii istediğinizi yapmak zorundayız,» dedi. «Size yardım edeceğiz. Daha önce yaptıklarımızı hiç değiştirmeden tekrarlayacak mıyız?»</p>
<p class="calibre1">«Evet. Herkes aynı hareketleri yapacak.»</p>
<p class="calibre1">Bu sözlerin başka anlama da geleceğini düşünen Binbaşı Metcalf çabucak başını kaldırdı. </p>
<p class="calibre1">Komiser Trotter sözlerine devam etti. «Bay Paravicini bize, piyanonun başına geçerek, bildiğimiz o şarkıyı çaldığını söyledi. Bay Paravicini belki bize o dakikalarda ne yaptığınızı göstermek lut-funda bulunursunuz.»</p>
<p class="calibre1">«Tabii, tabii, aziz dostum, komiser bey.»</p>
<p class="calibre1">Paravicini çevik hareketlerle seke seke salonda ilerledi ve kuyruklu piyanonun yanına gitti. Tabureye yerleşerek abartılı tavırlarla, «Maestro piyanoda katilin şarkısını çalacak,» dedi. Güldü... Yine abartılı hareketlerle tuşlara bastı. Tek parmağıyla Üç Kör Fare parçasını çalmaya başladı. </p>
<p class="calibre1">76 —</p>
<p class="calibre1">— 77 —</p>
<p class="calibre1">Molly, pek eğleniyor, diye düşündü. Pek eğleniyor. </p>
<p class="calibre1">Büyük odada yumuşak boğuk notalar korkunç bir etki yaptı. </p>
<p class="calibre1">Komiser Trotter, «Teşekkür ederim, Bay Paravicini,» dedi. «Demek daha önce de bu şarkıyı bu şekilde çaldınız?»</p>
<p class="calibre1">«Evet komiser bey. Parçayı üç kere çaldım.»</p>
<p class="calibre1">Trotter, Molly'e döndü. «Siz piyano çalmasını biliyor musunuz, Bayan Davis?»</p>
<p class="calibre1">«Evet, Komiser Trotter.»</p>
<p class="calibre1">«Bu parçayı Bay Paravicini gibi çalabilir misiniz? Aynı şekilde?»</p>
<p class="calibre1">«Tabii...»</p>
<p class="calibre1">«O halde lütfen piyanonun başına geçin. Ben işaret verince çalmaya başlayın.»</p>
<p class="calibre1">Molly biraz şaşırmış gibiydi. Sonra ağır ağır piyanoya doğru gitti. </p>
<p class="calibre1">Paravicini tiz bir sesle itiraz ederek tabureden kalktı. «Ama, komiser, daha önce yaptıklarımızı tekrarlamayacak mıydık? Burada piyano çalan bendim.»</p>
<p class="calibre1">«Cinayet sırasındaki hareketler aynen tekrarlanacak. Fakat aynı insanlar tarafından değil.»</p>
<p class="calibre1">Giles, «Bunun... bunun sebebini anlayamadım,» dedi. </p>
<p class="calibre1">«Bu önemli bir nokta, Bay Davis. Böylece verilen bilginin... özellikle bir iddianın doğru olup olmadığını anlayacağız. Şimdi... Sizi yerlerinize göndereceğim. Bayan Davis burada, piyanonun başında oturacak. Bay Wren, lütfen mutfağa gider misiniz? Bayan Davis'in yemeklerine bakıverin. Bay Paravicini, siz lütfen Bay Wren'in yatak odasına çıkın. Orada ıslıkla 'Üç Küçük Fare'yi çalarak müzik ihtiyacınızı giderirsiniz. Bay Wren'in yaptığı gibi yani. Binbaşı Metcalf, lütfen Bay Davis'in yatak odasına çıkar ve oradaki telefonu inceler misiniz? Ve siz, Bay Davis, önce holdeki dolaba bakar ve sonra da mahzene iner misiniz?»</p>
<p class="calibre1">Kısa bir sessizlik oldu. Sonra dört kişi ağır ağır kapıya doğru gittiler. </p>
<p class="calibre1">Trotter onların peşindeydi. Komiser kapıda bir an durarak omzunun üzerinden baktı. </p>
<p class="calibre1">— 78 —</p>
<p class="calibre1">«Elliye kadar sayın, Bayan Davis, ondan sonra çalmaya başlayın.» Diğerlerinin arkasından dışarı çıktı. Molly, kapı kapanmadan Paravicini'nin tiz bir sesle söylediklerini duydu. </p>
<p class="calibre1">«Polislerin salon oyunlarından bu kadar hoşlandıklarını hiç bilmiyordum...»</p>
</body></html>
