<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>metin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h1 class="baslik2" id="calibre_toc_4">Cehennem Meselleri</h1>

    <p class="normal">Ekim zamanı öğren, hasat vakti öğret, kışın keyfine bak.</p>

    <p class="normal">Arabanı ve sabanını ölülerin kemikleri üzerinde sür.</p>

    <p class="normal">Aşırılığın yolu bilgeliğin sarayına varır.</p>

    <p class="normal">Sağgörü, Yeteneksizliğin kur yaptığı zengin ve çirkin bir kız kurusudur.</p>

    <p class="normal">Arzulayan ama eylemeyen, hastalık üretir.</p>

    <p class="normal">Biçilmiş solucan sabanı affeder.</p>

    <p class="normal">Suyu seveni ırmağa daldır.</p>

    <p class="normal">Budala ile bilgenin gördüğü ağaç aynı değildir.</p>

    <p class="normal">Yüzü ışık saçmayan asla bir yıldız olamaz.</p>

    <p class="normal">Sonsuzluk, zamanın nimetlerine âşıktır.</p>

    <p class="normal">Meşgûl arının kedere vakti yoktur.</p>

    <p class="normal">Budalalığın zamanı saatle ölçülür, bilgeliğinkini hiçbir saat ölçemez.</p>

    <p class="normal">Tüm sağlıklı besinler ağsız ya da kapansız yakalanır.</p>

    <p class="normal">Kıtlık zamanında sayıyı, ağırlığı ve ölçüyü kaydet.</p>

    <p class="normal">Hiçbir kuş sadece kendi kanatlarıyla çok yükseğe uçamaz.</p>

    <p class="normal">Ölü bir gövde yaraların öcünü alamaz.</p>

    <p class="normal">En yüce edim, kendinizden önce başkasını düşünmektir.</p>

    <p class="normal">Budala kişi budalalığında diretseydi, bilge olurdu.</p>

    <p class="normal">Budalalık hilekârlığın maskesidir.</p>

    <p class="normal">Gururun pelerini Utançtır.</p>

    <p class="normal">Hapishaneler Yasanın taşlarıyla inşa edilir,</p>

    <p class="normal">Kerhaneler Dinin tuğlalarıyla.</p>

    <p class="normal">Tavuskuşunun kibri Tanrının görkemidir.</p>

    <p class="normal">Keçinin şehveti Tanrının cömertliğidir.</p>

    <p class="normal">Aslanın gazabı Tanrının bilgeliğidir.</p>

    <p class="normal">Kadının çıplaklığı Tanrının yapıtıdır.</p>

    <p class="normal">Kederin aşırısı güler. Neşenin fazlası gözyaşı döker.</p>

    <p class="normal">Aslanların kükremesi, kurtların uluması, fırtınalı denizin öfkeden kabarması ve yok edici kılıç, insan gözünün göremeyeceği sonsuzun parçalarıdır.</p>

    <p class="normal">Tilki kapanı suçlar, kendini değil.</p>

    <p class="normal">Zevk döller. Keder doğurtur.</p>

    <p class="normal">Erkek aslan postu, kadın koyun kürkü giysin.</p>

    <p class="normal">Kuşa bir yuva, örümceğe bir ağ, insana dostluk.</p>

    <p class="normal">Sırıtkan bencil budala ile somurtkan huysuz budala, her ikisi de bilge sanılacaklar, ki belki ve böylece bir güç olacaklar.</p>

    <p class="normal">Şimdi kanıtlanan eskiden sadece hayal edilirdi.</p>

    <p class="normal">Sıçan, fare, tilki ve tavşan, kökleri gözler; aslan, kaplan, at ve fil meyveleri gözler.</p>

    <p class="normal">Sarnıç tutar, pınar taşırır.</p>

    <p class="normal">Bir düşünce ummanı doldurur.</p>

    <p class="normal">Düşünceni söylemeye daima hazır ol, alçak kişi senden sakınacaktır.</p>

    <p class="normal">İnanılası her şey, hakikatin imgesidir.</p>

    <p class="normal">Kartal asla, kargayı öğrenmeye boyun eğdiği zamanki kadar vakit kaybetmemiştir.</p>

    <p class="normal">Tilki kendi geçimini sağlar, Tanrı ise aslanınkini.</p>

    <p class="normal">Sabahları düşün. Öğlen vakti eyle. Akşam ye. Gece uyu.</p>

    <p class="normal">Kendisini aldatmana göz yuman, seni tanıyordur.</p>

    <p class="normal">Pulluğun sözcükleri izlemesi gibi, Tanrı da duacıları ödüllendirir.</p>

    <p class="normal">Öfkenin kaplanları, eğitimin atlarından daha bilgedir.</p>

    <p class="normal">Durgun sudan zehir bekle.</p>

    <p class="normal">Yeterli olanın fazlasını bilmedikçe, neyin yeteceğini asla bilemezsin.</p>

    <p class="normal">Aptalın sitemini dinle! Bu krallara yaraşır.</p>

    <p class="normal">Ateşin gözleri, havanın burun delikleri, suyun ağzı, toprağın sakalı.</p>

    <p class="normal">Cesareti az olan, şeytanlıkta ustadır.</p>

    <p class="normal">Ne elma ağacı kayın ağacına nasıl büyüyeceğini sorar, ne de aslan merak eder, at nasıl avlanır.</p>

    <p class="normal">Müteşekkir alıcı bereketli hasat kaldırır.</p>

    <p class="normal">Başkaları budala olmasaydı, biz budala olurduk.</p>

    <p class="normal">Tatlı hazzın ruhu asla kirletilemez.</p>

    <p class="normal">Bir Kartal gördüğünde, Dehanın bir parçasını görürsün. Kaldır kafanı!</p>

    <p class="normal">Yumurtlamak için tırtılın en uygun yaprakları özenle seçmesi gibi, rahip de en tatlı zevklerde lanet eder.</p>

    <p class="normal">Küçük bir çiçek yaratmak çağlara malolur.</p>

    <p class="normal">Bağlayanları lânetle. Gevşetenleri kutsa.</p>

    <p class="normal">En iyi şarap en eskisidir, en iyi su en tazesidir.</p>

    <p class="normal">Dualar toprağı sürmez! Şükürler ekin biçmez!</p>

    <p class="normal">Hazlar gülmez! Kederler gözyaşı dökmez!</p>

    <p class="normal">Baş Soyluluk, kalp Merhamet duygusu uyandırır, cinsel organlar Güzellik, eller ve ayaklar Orantı.</p>

    <p class="normal">Kuş için hava, balık için deniz neyse, aşağılık kişi için de hor görme odur.</p>

    <p class="normal">Karga her şeyin siyah olmasını diledi, baykuş ise beyaz.</p>

    <p class="normal">Coşkunluk güzelliktir.</p>

    <p class="normal">Öğüt vereni tilki olsaydı, aslan kurnaz olurdu.</p>

    <p class="normal">Gelişme düz yollar yaratır, oysa Gelişmenin uğramadığı dolambaçlı yollar, Dehanın yollarıdır.</p>

    <p class="normal">Doyurulmamış arzuları emzireceğine, bebeği daha beşikteyken öldür.</p>

    <p class="normal">İnsanın olmadığı yerde doğa çoraktır.</p>

    <p class="normal">Hakikat asla anlaşılsın diye anlatılamaz, ve inanılamaz hakikate.</p>

    <p class="normal">Yeterli! ya da Çok fazla.</p>

    <p class="altbilgi"><img alt="missing image file" class="calibre7" src="../Images/image312_opt.jpeg" /></p>
  </div>

  <div class="calibre2" id="calibre_pb_13"></div>
</body>
</html>
