<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kasp</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_5">Medyacı</h1>

  <p class="normal"><span class="ideitalik">Independent</span>’dan tanıştığım adamların <span class="ideitalik">The Guardian</span>’dan tanıştıklarımdan pek farkları olduğunu söyleyemeyeceğim. Zaten tanıştığım iki adamdan birinin organı küçüktü, diğeriyse kendisininkini kullanmayı bilmiyordu. Potansiyel sevgili açısından sorunum yoktu. Gazeteler ilk hafta verdiğim ilanın gördüğü rağbetten etkilenmiş olacaklar ki ikinci hafta aynı ilanı parasız yayınladılar. Mesajlarımı dinlemek için telesekreteri aradığımda otuza yakın yeni mesaj geldiğini gördüm. Diyelim ki aç kaldım, bu rakamla bir sene boyunca akşam yemeği yiyebilirdim. İki ay boyunca listeyi baştan sona elden geçirdim ama maalesef her buluşma öyle ya da böyle felaketle sonuçlandı. Mesela adamlardan biri, bir saat boyunca bana işini anlattı. Karşısında uyuyakalmamak için kendimi zor tuttum. Onunla uyumam gibi bir şey söz konusu değildi zaten. Bir başkası Barclay’s de ‘ilişki menajeri’ olarak çalışıyordu ve bana bankaların artık bu pozisyondaki insanlara neden ‘banka menajeri’ demediğini o kadar uzun, o kadar detaylı anlattı ki, bu ilişkinin de başlamadan bitmeye mahkûm olduğunu anladım. Bir başkası, <span class="ideitalik">BMW</span> marka arabasını o kadar yavaş sürüyordu ki, arabadan inip arkadan itmemek için kendimi zor tuttum ve randevumuz süratle son buldu. Bir de beş parası olmayan ‘sanatçı’ bir adam vardı. Beni tek kişilik gösterisine çağırdı ve reklamcı olduğumu öğrenince beleş halkla ilişkiler hizmeti koparmaya çalıştı. Böylece onunla da aramızda herhangi bir ilişki olmadı.</p>

  <p class="normal">Gazeteye verdiğim ilanın sonucu maalesef beklediğim kadar parlak olmamıştı. Listedeki adamlarla randevu ayarlamak, çocuk bakmak ve üst düzey şirketimi yönetmek gibi günlük uğraşlarım arasında güzel bir değişiklik oluyordu. Ayrıca belki bu kadar adam arasından kalıcı biri çıkar umudu, boş vakitlerimi geçirmek için hoş bir duyguydu. Ama yine de, çoğu zaman “keşke vaktimi daha farklı şekilde geçiriyor olsaydım,”diyordum.</p>

  <p class="normal">Şirketimin Soho Bar’da verdiği Noel partisinde Lance ile tanıştım. Bir erkek dergisinin editörüydü ve serseri kişiliğiyle tanınıyordu. Parti sonrası, Circle Bar’da çalışanlarımdan biriyle gecenin son içkisini içmekteydim. Lance’i daha önce katıldığım partilerden ve bu bardan tanıyordum. Başımla selam verdim, o da selamımı aldı. Dört tane <span class="ideitalik">belvedere</span> martini içmiştim ve oldukça sarhoştum. Lance sendeleyerek bana doğru gelip beni öptüğünde onun da sarhoş olduğunu fark ettim. Görebildiğim kadarıyla o gece Circle Bar’da olan herkes sarhoştu zaten.</p>

  <p class="normal">Lance’i hep çok çekici bulmuşumdur. 1.70’den uzun değildi. Geniş omuzlu, tıknaz bir tipti ve kısa kesilmiş dik, kirli sarı saçları vardı. Yani klasik yakışıklı tanımına uymasa da, çok karizmatikti ayrıca küstahtı da, ki ben bunu baş döndürecek kadar seksi buluyordum. Aynı zamanda Rod Steward’ın gençlik hâllerini andırıyordu.</p>

  <p class="normal">Hiçbir şey demeden beni öpmeye devam etti. Çalışanlarımla beraber olmama rağmen onu durdurmadım. Lance çok iyi öpüşüyordu. Ben de devam etmesine izin verdim ve beni duvara yaslayıp elini bluzumun ve sütyenimin altına sokup göğsümü okşamaya başladığında, içimden çalışanlarımın olan biteni fark edemeyecek ya da en azından hatırlamayacak kadar sarhoş olmalarını diledim. İçerisi çok gürültülüydü ve herkes güzel vakit geçiriyordu. Ben de öyle. Lance’in bu kadar cesur olması hoşuma gitmişti. Sonunda diye düşündüm sapkın ruh ikizimi buldum.</p>

  <p class="normal">O gece yatakta yalnız başıma yatarken Lance’in öpüştüğü kadar iyi sevişip sevişmediğini düşündüm. Ertesi hafta işle ilgili bir konu için onu aradım. Müşterilerimden biri, beyaz dizi yıldızıydı ve Lance onu dergisine orta sayfa güzeli yapmak istiyordu. Resimde üzerinde sadece bir bikini olacağı için hemen kızın menajerini aradım ve o da fikri duyar duymaz reddetti. Lance’i arayarak durumu anlattım. “Bana borçlusun Suzanne,” dedi. “Bir şekilde telafi etmen gerek.”</p>

  <p class="normal">“Telafi etmek mi? Akşam yemeği falan mı ısmarlamamı istiyorsun?”</p>

  <p class="normal">“Akşam yemeği kulağa çok hoş geliyor.”</p>

  <p class="normal">“Cumartesi nasıl? Rezervasyonu yaptırır sana haber veririm.”</p>

  <p class="normal">“Harika.”</p>

  <p class="normal">Sesinin tonundan akşam yemeğinden daha çok şey umduğu belliydi. Ben de öyle umuyordum. Primrose Hill’de Odette’s adındaki romantik, loş Fransız restoranından iki kişilik küçük bir masa ayırttım. Lance tam vaktinde oradaydı. Fransız garson bizi gözlerden uzak iki kişilik küçük bir masaya oturttu. İkimizde biftek ısmarladık ve yanına da bir şişe <span class="ideitalik">Merlot</span> açtırdık.</p>

  <p class="normal">“Büyük bir erkek dergisinin patronu olmak harika olmalı,” dedim.</p>

  <p class="normal">“Evet gerçekten de çok zevkli bir iş oldu benim için ama uzun süredir aynı işi yapıyorum ve artık bir sonraki hamlemi düşünmeye başladım,” dedi.</p>

  <p class="normal">“Nedir bu bir sonraki hamle?”</p>

  <p class="normal">“Kısaca söylemek gerekirse, ünlü olmak istiyorum.”</p>

  <p class="normal">“Nasıl yani? İstediğin iş camiasında tanınmak mı yoksa herkes tarafından tanınmak mı?”</p>

  <p class="normal">“Herkesin kim olduğumu bilmesini istiyorum.”</p>

  <p class="normal">Amacının bir kitap yazmak olduğunu söyledi. “Başlığına çoktan karar verdim bile ‘Altı Ayda Evlenilecek Kadını Bulmak.’ Kişisel sayfalara ilan vermek, internet sitelerine üye olmak, speed dating kulüplerine gitmek istiyorum. Ardından deneyimlerimi kitabımda anlatmak istiyorum. Ne demek istediğimi anlıyor musun?”</p>

  <p class="normal">“Evet,” diye düşündüm. Anlıyorum hatta fazlasıyla anlıyorum. Aynı zamanda ünlü olmayı bu kadar kafaya takmış olmasının çok yüzeysel, sığ bir davranış olduğunu düşünüyordum. Bir de şu ana kadar ilan yoluyla tanıştığım adamların hepsine on bastığını. İçimden bir ses Lance’in hayallerinin kadınını bulmak için bu kadar çok araştırma yapmasına gerek kalmayacağını söylüyordu. Evinin yakınlarda olduğunu bildiğimden, yemekten sonra bir yerlerde kahve içmeyi teklif ettim. Dışarı çıktığımızda en sevdiğim cümleyi kurarak. “Seni şu anda, burada öpmek istiyorum,” dedim. “Ne istediğin çok belli Suzanne,” dedi. On beş dakika sonra evindeydik. Camden Town’ın arka sokaklarından birinde kasvetli bir giriş katında yaşıyordu. Eski, püskü iki kişilik bir koltuk ve büyük ekran televizyon dışında evde mobilya denebilecek bir şey yoktu. Ne perde, ne masa, ne de koltuk. Evi bana üniversite yıllarında gördüğüm bakımsız bekar evlerini hatırlatmıştı. Arada sırada ev dekorasyonu eki de veren ünlü bir erkek dergisinin havalı aksanlı editöründen daha fazlasını beklerdim. İçimden ya yeterince para almıyor ya da tüm parasını uyuşturucuya yatırıyor diye düşündüm. Lavaboya tepeleme yığılmış bulaşıkları ve yatak odasının kapısından görünen gül desenli çarşaf takımını görmezden gelmeye çalıştım. Kim bilir belki anneannesi hediye etmişti. Çok iyi öpüştüğü için bütün bu olumsuzlukları unutmaya çalışarak onu koltuğa sürükledim ve bluzumu çıkardım.</p>

  <p class="normal">“Ne yapıyorsun?” diye bağırdı.</p>

  <p class="normal">“Bluzumu çıkarıyorum,” dedim. Bir sorun mu var?”</p>

  <p class="normal">“Komşular görebilir!”</p>

  <p class="normal">“Biliyorum,” dedim. “Perden yok tabi ki görebilirler.”</p>

  <p class="normal">Bir serseri olarak ün yapmış biri için fazla tutucu davranıyordu. Ayağa kalkarak yatak odasına gitmemizi önerdi. Peşinden gittim, nereye gittiğimizin benim için bir önemi yoktu. Hemen işe koyulduk, fena değildi. O kadar. Ben ona 15; o bana 3 dakika kadar oral seks yaptıktan sonra tüm klasik pozisyonları sırasıyla yapmaya başladık: Misyoner, köpekleme, o üstte, ben üstte. Kırk beş dakika geçmesine rağmen hala boşalamamıştı ve içimden acaba o da mı çok zevk almıyor diye düşündüm. Teknik açısından zayıf olmasına rağmen, Lance ününü yattığı kadınların çokluğu üzerine böbürlenerek yapmıştı. Ben de bu geceyi onun için farklı kılacak ve beni yattığı kadınlar listesinde özel bir yere taşıyacak bir şeyler yapmaya karar verdim.</p>

  <p class="normal">“Arkadan yapmak ister misin?”</p>

  <p class="normal">“Harika! Tabi ki de!” dedi heyecanlanarak. “Ben yardımcı olayım istersen,” dedim. Heyecanlanması beni de tahrik etmişti. “Sonunda bir yere varıyoruz,” diye düşündüm.</p>

  <p class="normal">Boşalır boşalmaz hemen benden ayrılarak prezervatifi yere fırlattı ve “Tanrım! Ne deneyimdi ama,” dedi.</p>

  <p class="normal">“Senin için öyle olabilir canım,” diye düşündüm. Hâlâ orgazm olmamıştım. Uyuduk. Yani o uyudu. Bu kirli evde ve bu korkunç çarşaflar arasında uyumak benim için imkânsızdı. Ayrıca Lance o kadar yüksek sesle horluyordu ki, bir an için bütün Camden Town’ı uyandırmasından korktum. Horlamasını engellemenin tek yolunun organını tutmak olduğunu keşfettim. Bu daha önce hiç denemediğim bir numaraydı ama işe yaramışa benziyordu. Ama bir süre sonra elim yoruldu. Ben de Lance’e sırtımı döndüm ve horlamasını dinleyerek karanlıkta öylece yattım. Günün ilk ışıklarıyla beraber sabah seksine hazırlık olsun diye mastürbasyon yapmaya başladım. Eğer gerekli hazırlığı yaparsam bu kez boşalacağımı biliyordum. Önceki gece Lance sürekli bir pozisyondan, diğerine geçtiği için bir türlü konsantre olamamıştım ve içimden eğer Lance de bütün adamlar gibi sabah ereksiyon oluyorsa, tam orgazm olmak üzereyken üzerine çıkarım ikimizde tatmin oluruz diye düşünüyordum.</p>

  <p class="normal">Planım başarıyla sonuçlandı ve ikimiz de rahatladık. Hemen ardından kalkıp, giyinmeye başladık. Dün gece giymiş olduğu kıyafetler diğer bütün kıyafetleri gibi yerdeydi. Benimkiler ise salonda önceki gece bıraktığım yerdeydiler. Ben tam odadan çıkarken Lance yerden bir kitap alarak daha kapağını açmadan ‘Bülbüle Övgü’den dizeler okumaya başladı. Artık romantik mi olmaya çalışıyordu yoksa aslında sanıldığı gibi hiç de duygusuz, sığ bir adam olmadığı izlenimini mi vermeye çalışıyordu bilemiyorum.</p>

  <p class="normal"><span class="ideitalik">Kalbim acıyor, hissiz bir uyuşukluk canımı yakıyor,</span></p>

  <p class="normal"><span class="ideitalik">Duyularım, içtiğim zehirden ötürü....</span></p>

  <p class="normal">Tanrıya şükür Keats’den okuyor diye düşündüm. Üniversite yıllarından hatırladığım tek şey İngiliz edebiyatı hocamı etkilemek için ezberlediğim Keats’in ‘Yunan Vazosuna Övgü’ şiirinden birkaç dizeydi. Lance’e gününü gösterecektim. Beni kültürsüz, aptal bir Amerikalı hatun sanmasın diye yüksek sesle iki dize okudum:</p>

  <p class="normal"><span class="ideitalik">Ey sakinliğin bakire gelini,</span></p>

  <p class="normal"><span class="ideitalik">Ey sessizliğin ve yavaş akan zamanın manevi evladı....</span></p>

  <p class="normal">Lance’in dizeleri tanıdığı belliydi ve çok etkilenmiş görünüyordu. Görevimi başarıyla tamamlamıştım. Evden çıkarak biraz uyumak için eve gittim.</p>
</body>
</html>
