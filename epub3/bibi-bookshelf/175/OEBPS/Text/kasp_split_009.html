<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kasp</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_8">Birlikte Yaşamak</h1>

  <p class="normal">Çarşamba akşamı, telefon çaldı. “Cep telefonumu buldun mu?” Arayan Daniel’dı.</p>

  <p class="normal">“Hayır.”</p>

  <p class="normal">“Çocuklarından birinin saklamadığına emin misin?”</p>

  <p class="normal">“Telefonun burada değil Daniel. Sırf bunun için mi aradın?”</p>

  <p class="normal">“Hmm.”</p>

  <p class="normal">“Cuma akşamı ne kadar iyi vakit geçirdiğini ve bunun ilk görüşte aşk olduğunu düşündüğünü söylemek için aramış olmayasın?”</p>

  <p class="normal">“Hmm. Belki. Öyle düşünüyor olabilirim. Peki ya sen?”</p>

  <p class="normal">“Ben eğer alkolik bir kokainman olmasaydın, her şeyin mükemmel olabileceğini düşünüyorum.” Bir hafta önce, bir kere sevişmiştik ama ben çoktan kafayı Daniel’a takmıştım.</p>

  <p class="normal">Bir hafta sonra, anne ve babasıyla tanıştım. O da benimkilerle. Ve çocuklarımla.</p>

  <p class="normal">Büyük oğlum Alfred, “Annemin bir sürü erkek arkadaşı var. Ve gaz çıkarınca ortalık çok pis kokar,” dediğinde, Daniel’ın testi geçtiğini anlamıştım.</p>

  <p class="normal">Daniel, iki yorumu da “Evet biliyorum,” diye cevapladı.</p>

  <p class="normal">“Ve bir sene sonra ayrılmış olacaksınız.”</p>

  <p class="normal">Daniel “sorun değil,” dedi. “Çünkü öyle bile olsa, nerede yaşadığınızı biliyorum. İstediğim zaman gelip sizi bulabilirim.”</p>

  <p class="normal">İlk birkaç hafta şehir dışına, Daniel’ın ailesini ziyarete gitmek gerçekten eğlenceliydi, ama bir süre sonra sıkmaya başladı. Kır yaşamına pek düşkün olduğum söylenemez. Öyle ağaç, temiz hava, kuş falan da çok sevmem.</p>

  <p class="normal">Bu ortamda hoşuma giden tek şey, kışın ortasında, şömine önünde elimde bir kadeh <span class="ideitalik">brandy</span> ile battaniye altına kıvrılmak ve yemeğimi başkasının pişirmesidir.</p>

  <p class="normal">Daniel’ın yanıma taşınması fikrine direnebildiğim kadar direndim. Beraber yaşamak istemiyordum. Daha kocamdan kurtulalı altı ay olmuştu. Ve hâlâ kokain kullandığını biliyordum. Geceyi arkadaşlarıyla geçirdiği zamanlar (bazen arkadaşlarıyla kalıyordu, beni çok sıkmak istemediğini söylüyordu)bana bütün gece uyumadığını söylerdi. Bunun ne anlama geldiğini çok iyi biliyordum. Kokain sohbetleri de zaten hep başımı şişirmiştir.</p>

  <p class="normal">İki ay sonra, aman ne olursa olsun, taşınsın yanıma olsun bitsin diye düşündüm. Bunun sebebi beraber yaşamak istememden çok sürekli ailesinin evine gidip gelmekten yorulmuş olmamdı.</p>

  <p class="normal">Bir kız arkadaştan çok, melek rolünü üstlenmiştim. Aynı David’i fakir hayatından kurtardığım ve Frank’in kasvetli yaşamına biraz renk getirmeye çalıştığım gibi, Daniel’ı da kurtarabileceğim çaresiz bir köpek yavrusu gibi görüyordum.</p>

  <p class="normal">Evi yoktu. Kokain sorunu vardı. Alkol sorunu da. Ve aylardır işsizdi. Dört yıldızlı bir felaketti yani. Ona bir iş bulana ve hayatını yola koyana kadar benimle yaşayabileceğini söyledim. Bunu sürekli seks yapabileceğim için istemedim. Tamam bu iyi bir şeydi ama asıl amacım Daniel’ın tekrar kendi ayakları üzerinde durabilmesini sağlamaktı.</p>

  <p class="normal">Hayatım boyunca insanların bana ihtiyaç duymaları kendimi değerli hissetmeme sebep olmuştur. Bu yönümü fark eden ilk kişi Frank’di. Bir gün, bütün günümü Frank’e Londra’da iş arayarak geçirdikten sonra, bana bütün bunları yapmama gerek olmadığını, kendisinin de çalışma kanunlarını araştırabileceğini ve yanında olmamın ona yettiğini söylemişti. “Bencil ol Suzanne. Sen ne yapmak istiyorsan onu yap,” demişti. “Kendinle ilgilen.”</p>

  <p class="normal">Dedikleri bir anda gözümü açmıştı. Hayatım boyunca bencil kelimesinin hep kötü bir anlamı olduğunu düşünmüştüm. Dönüp şöyle bir hayatıma baktığımda aslında hep aynı şeyleri yaşadığımı fark ettim. Birinci adım: Sorunları olan bir adam bulursun. İkinci adım: Ona bütün sevgini verip kendisini güvende hissetmesini sağlarsın.</p>

  <p class="normal">Üçüncü adım: O hayatını düzene koyarken sen de bütün ‘ben’ duygunu kaybetmiş bir şekilde kendini berbat hissedersin. Frank söylediklerinde haklıydı. Sürekli başkalarını düşünmeyi ve her şeyi düzene koyabileceğimi düşünmeyi bırakmalıydım. Böyle bir sorunum olduğunu kabullenmek bile bir başlangıç sayılırdı.</p>

  <p class="normal">Sorunumu kabullenmiştim ama işte yine aynı sürece Daniel ile başlamak üzereydim. Kimse mükemmel değildir. Bütün hayatını düzene koymak gibi gerçekleşmesi neredeyse imkânsız bir planı kendime iş edinmiştim. Bazen keşke halkla ilişkiler değil de hemşirelik okusaymışım diyorum.</p>

  <p class="normal">İlişkimizin en başında anlaştığımız kurallardan biri, aynı odada olduğumuz sürece başkalarıyla yatmaya devam edebileceğimiz olmuştu. Gay arkadaşlarımın hepsi monogaminin zaten gerçekçi bir şey olmadığından ve her ilişkinin başında bu tarz seks kuralları koymanın gerekliliğinden bahsetmişti.</p>

  <p class="normal">Ben de bu düşünceden yola çıkarak Daniel’a ondan çok hoşlandığımı ve seks hayatımızın da harika olduğunu ama başka adamlarla yatmaktan vazgeçemeyeceğimi söyledim.</p>

  <p class="normal">“Henüz ciddi bir ilişkiye hazır değilim Daniel,” dedim. “Önümde eğlenmek için sadece bir iki yılım daha kaldı.”</p>

  <p class="normal">Beni anladığını söyledi. “Aynı odada olduğumuz sürece sorun yok,” dedi. “Çünkü sana güvenmiyorum.”</p>

  <p class="normal">Tamam çok da harika bir anlaşma değildi. Kendi başıma olmayı tercih ederdim. Ama yine de bence makul bir uzlaşma yoluydu ve seks konusunda arkasından iş çevirmemi neden istemediğini anlayabiliyordum. Başkasına âşık olmamdan korkuyordu. İlişkimizin altıncı haftasında, mutfakta ona “Seni seviyorum,” dedim.</p>

  <p class="normal">“Ben de seni seviyorum Suzanne,” dedi. Hissederek söylediğini biliyordum.</p>

  <p class="normal">Daniel hayatı boyunca üçlü sevişmelere katılmıştı. Hatta bu konuda oldukça deneyimliydi. Yani benim yarı açık ilişki teklifimi sırf benim hatırım için kabul ettiği söylenemezdi. İlk üçlü deneyimimizi, anlaşmamızı yaptıktan kısa bir süre sonra yaşadık. Üçüncü kişi Baz adında Daniel’ın Soho House’dan tanıdığı Hollandalı bir doktordu. Daha önce beraber üçlü deneyimleri olmuştu. Üçümüz sohbet ederken Daniel bana dönüp “Baz hakkında ne düşünüyorsun,” diye sordu.</p>

  <p class="normal">“Çok yakışıklı.”</p>

  <p class="normal">“Onunla yatmak ister misin?”</p>

  <p class="normal">“Tabi ki.”</p>

  <p class="normal">Daniel da Baz’a dönüp “Bize gelip kız arkadaşımla yatmak ister misin?” diye sordu.</p>

  <p class="ortayazi">***</p>

  <p class="normal">Oturma odama giderek üçlü koltuğa oturduk, ben ortada oturuyordum. Üzerimde leopar desenli bir elbise ve siyah topuklu ayakkabılar vardı. Külot giymemiştim. Daniel bu konuda hep ısrarcı davranırdı: “Kadınların anlamadığı tek şey, erkekleri seksi külotlardan çok hiç külot giyilmemesi tahrik eder.” Daniel bunu söyledikten sonra elbiselerimin altına hiç külot giymedim.</p>

  <p class="normal">Bacaklarımı koltuğun önündeki sehpaya uzattım. Baz ve Daniel birer şerit kokain çektiler. Ben de görebilecekleri şekilde bacaklarımı araladım.</p>

  <p class="normal">Daniel, “Tam anlamıyla muhteşem değil mi?” diye sordu.</p>

  <p class="normal">Baz, fermuarını açarak “Evet...harika,” dedi.</p>

  <p class="normal">Daniel, “iddiaya girerim onun kadar iyi seks yapanı görmemişsindir,” dedi.</p>

  <p class="normal">O sırada Baz zaten ne kadar iyi olduğumu kendisi birinci elden yaşıyordu.</p>

  <p class="normal">Baz “bu gerçekten harika bir his,” dedi.</p>

  <p class="normal">Ben de oldukça iyi vakit geçiriyordum. Espri yeteneğinin sıfır olması dışında Baz tam benim tipimdi: Sarışın, uzun boylu, yakışıklı ve atletik. Ama bir türlü benim yaptığım New York tarzı alaycı esprileri anlayamıyordu.</p>

  <p class="normal">Önemli değildi. Sonuçta kendime yeni bir sevgili aramıyordum. O gece tek istediğim iki erkek tarafından beğenilmekti. Ben de istediğimi almıştım. Yatak odama çıkarak sabah üçe kadar eğlendik. Tam uyuyakalmak üzereyken Daniel, Baz’a, “Artık gitsen iyi olur,”dedi.</p>

  <p class="normal">Daniel’a “bu ne demek şimdi?” demek istercesine baktım. Daniel da Baz’ın duyabileceği bir şekilde “Beraber uyumak fazla özel bir şey,”dedi.</p>

  <p class="normal">Ertesi sabah Daniel sürekli önceki geceden bahsediyordu. Ben ise çoktan unutmuştum bile. Üzerinde durulacak kadar unutulmaz bir deneyim değildi benim için.</p>

  <p class="normal">Benim için hep böyle olmuştur. Seks sadece sekstir. Tamam, bowling oynamaktan ya da arkadaşlarla mangal yapmaktan daha eğlencelidir ama sekse hiçbir zaman diğer kadınlar gibi fazla anlam yüklememişimdir. Seks benim için sadece zaman öldürmenin bir yoludur.</p>

  <p class="normal">Belki bunun sebebi uzun süredir seks yapıyor olmam. Gençken, bizimle yatan her adama potansiyel koca gözüyle bakarız. Adamların çoğunun sadece seks peşinde olduklarını anlamam uzun zamanımı aldı. Artık ben de onlar gibi düşünüyorum.</p>

  <p class="normal">Daniel, Baz’dan bahsederken, bir partide tanıştığım yarı zamanlı fahişe olarak çalışan bir kadının söyledikleri aklıma geldi. Bana işini yapabilmesinin tek yolunun adamlar kapıdan çıkar çıkmaz onları unutmak olduğunu söylemişti. Ve aylar sonra birinin arayıp adını bile söylemeden “naber nasılsın?” dedikleri zaman yaşadığı şaşkınlıktan bahsetti.</p>

  <p class="normal">Adamların hepsinin unutulmaz olduklarını düşünmeleri garip geliyordu.</p>

  <p class="normal">Daniel, “ne geceydi ama!” dedi. “Baz oldukça yakışıklı, değil mi?”</p>

  <p class="normal">“Evet, yakışıklı sayılır. Ama sıkıcı biraz”</p>

  <p class="normal">“Ama ondan hoşlandın, değil mi?”</p>

  <p class="normal">“Hoşlanmak mı? Evet sanırım hoşlandım. İyi birine benziyor.”</p>

  <p class="normal">Bir anda bunun sıradan bir seks sonrası sohbeti olmadığını fark ettim. “Baksana, bir sorun mu var? Baz sıkıcı Hollandalı bir doktor, tamam mı. Hepsi bu kadar.”</p>

  <p class="normal">Önceki geceyi detaylarıyla tartışmaya niyetim yoktu. “Kıskandın mı yoksa?”</p>

  <p class="normal">Ve Daniel beni çok şaşırtan bir şey söyledi, “Kıskanmak hoşuma gidiyor.”</p>

  <p class="normal">“Çok garipsin,” dedim ve kahvaltı hazırladım.</p>

  <p class="normal">Daniel’ın gerçekten de çok karmaşık bir kişiliği vardı. Başlarda televizyon ve gazete muhabiri olarak ün yapmıştı ve bir gün her şeyden sıkılarak, kimsenin basmak istemeyeceği bir roman yazmak üzere&nbsp; İspanya’ya yerleşmişti.</p>

  <p class="normal">Londra’ya geri döndüğünde artık kimse onun kim olduğunu hatırlamıyordu. Piyasada yeni insanlar vardı. İnternet her şeyi ele geçirmişti ve kimse internetten anlamayan, daha e-posta göndermesini bile bilmeyen alkolik bir kokainmanla çalışmak istemiyordu.</p>

  <p class="normal">Birkaç sene içerisinde bütün endüstri değişmiş ama o aynı kalmıştı. Daniel modası geçmiş zamana ait bir gazeteciydi. Uzmanlığı ekonomi gazeteciliğiydi ve anlattığına göre onun zamanında gazeteciler haberlerinin yarısını City barları’nda öğle aralarında konuştukları iş adamlarından öğrendikleri üzerine yaparlardı. “Seksenlerde City’de gazeteci olan herkesin karaciğerleri mahvolmuştur,” dedi. Sanki <span class="ideitalik">Ford Fiesta</span> kullanmak kadar olağan bir şeyden bahsediyormuş gibiydi.</p>

  <p class="normal">Bir yazar için kelimeleri kağıda dökebilmek önemlidir ama sözlü olarak her zaman aynı başarıyı elde edemeyebilirler. Daniel’ın ise harika bir hikâye anlatma yeteneği vardı. Hatta kendisi Soho House’un daimi hikâyecisiydi. Birçok kez bana kasvetli bir Aralık akşamında Rufus Sewel’la House’un dinlenme odasında otururken, ağır bir Galli aksanıyla birinin “Sipariş alacak kimse yok mu” dediğini duyduklarını ve döndüklerinde karşılarında Tom Jones’u gördüklerini anlatmıştı. Söylediğine göre, ona kendilerine katılmasını teklif etmişler ve gecenin sonunda Rufus, Tom Jones Galler milli marşını, ve kendi şarkılarından birkaçını söylerken ona piyanoda eşlik etmişlerdi.</p>

  <p class="normal">Daniel da oturmuş onları izlemişti. Bu hikâyeye inanmalı mıyım yoksa inanmamalı mıyım hiç bilemedim. O güne kadar, Soho House’da kimsenin piyano çaldığını görmemiştim. Ama Daniel hikâyesinin doğru olduğuna yemin ediyordu ve büyük ihtimalle gerçek olmamasına rağmen çok güzel bir hikâyeydi.</p>

  <p class="normal">Ve çok seksiydi. Bıyığıyla ve omuz hizasındaki dalgalı kahverengi saçlarıyla eski zamanlardaki silahşorları hatırlatıyordu. Kocaman omuzları ve bir şekilde onda kötü durmayan kocaman bir göbeği vardı. O benim Rönesans adamımdı; iyi bir aşçı, istekli bir temizlikçiydi, aynı zamanda tamir işlerinden de biraz anlıyordu, bahçeyle uğraşmaya bayılıyordu ve en önemlisi sürekli benimle sevişmek istiyordu. Çocuklar üst katta <span class="ideitalik">gameboylarıyla</span> oynarken, benimle mutfak masasının üzerinde sevişirdi. İki yüz sene önce doğmuş olsa kesin Lord Byron’ın en yakın arkadaşı olurdu.</p>

  <p class="normal">Ayrıca çocuklarla da arası iyiydi. Oğullarım ona bayılıyorlardı ama Daniel hep kendini maço olarak tanımlıyordu. Yumuşak herhangi bir yönü yoktu. Heteroseksüelliği öyle bir boyuttaydı ki poposuna dokunmama bile izin vermezdi “Sadece gayler o yoldan gider,” derdi. Ama kendisinin her gece benim yolumdan gitmeye hiçbir itirazı yoktu.</p>

  <p class="normal">İkimiz kelimenin tam anlamıyla korkunç bir ikiliydik. Boşanmamı takip eden aylarda avcılık yeteneğimi iyice geliştirmiştim ve artık bir ortağım vardı. Cuma akşamları Soho House’a gider; barın yanına kurulurduk. Barın önü o kadar kalabalık olurdu ki, insanlar yanımızdan geçerken bir şekilde sürtünerek geçmek zorunda kalırlardı. Bu sayede insanlarla tanışırdık ve gecenin sonunda</p>

  <p class="normal">Daniel “neden bizimle eve gelip kız arkadaşımla sevişmiyorsun?” derdi.</p>

  <p class="normal">Daniel’ın Soho House’da kadınlar arasında iyi bir şöhreti vardı. Hepsi gelip merhaba derdi. İçimden bunun sebebinin Daniel’ın tekniği olduğunu düşünürdüm.</p>

  <p class="normal">İlişki yaşadığım adamlar arasında tipim olmayan tek kişi Daniel’dı. Uzun boylu değildi, sarışın değildi, çıktığım diğer adamlar gibi ince değildi ama yatakta beraber yatarken bana sarılırdı ve kocaman, güçlü kollarının arasında kendimi güvende hissederdim. Bu benim için yeni bir duyguydu.</p>

  <p class="normal">Önceki ilişkilerimde hep şişman taraf ben olmuştum ve gecenin bir yarısı yatakta hızlıca dönüp yanımdakini ezme korkusu yaşamamadan uyumak harika bir duyguydu. Hoşlandığım erkekler genelde hep nazik hatta feminen tipler olmuştur. Ama Daniel geleneksel anlamda tam bir erkekti. Bira içerdi, rugby izlerdi ve akşam saat 8’de televizyonun önünde uyuyakalırdı. Bir de çok horlardı.</p>

  <p class="normal">İlişki için doğru insan olup olmadığı konusunda şüphelerim olsa da, çok güçlü yanları da vardı. Çocuklarımı seviyordu. Hep kendi çocukları olsun istemişti ve benimkilerle tanıştığında, sanki gerçekten onun da çocuklarıymış gibi onlarla ilgili tüm kontrolü ona bıraktım. Okuldan geldiğinde çocukları otobüs durağından alır (hatırlayabildiği zamanlarda), onları rugby izlemeye bara götürür ve arka bahçede onlarla top oynardı.</p>

  <p class="normal">Çocuklar ona bayılıyorlardı ama aynı zamanda biraz da korkuyorlardı. Bir keresinde büyük oğluma ödevlerini yapmasını söylediğimde, bana kendi işime bakmamı söylemişti ve Daniel bir yumruğu havada Alfred’i üst kata kadar kovalamıştı. Çocuklarımı hiçbir zaman döveceğini düşünmedim ama o olaydan sonra yumruğunu havada görmek bile benim oğlanlara yetmişti. Evde çocuklarla ilgilenen ve bana da yardımcı olan bir adamın olması güzeldi. Yemekleri çoğu zaman Daniel hazırlardı. Ben de bu sayede kendimi mutfak işçisi gibi hissetmiyordum. Kokain kullanmasına, işsiz olmasına, sigara içmesine, kilolu olmasına ve biraz da kafadan çatlak olmasına rağmen onunla beraber olmaktan mutluydum. İçimden, en azından eğlenceli biri ve yemek yapmasını biliyor diye düşünüyordum.</p>

  <p class="normal">Hâlâ iş bulmamış olması canımı sıksa da,beni en çok rahatsız eden şey hiçbir şey yazmıyor olmasıydı. İkinci tanışmamızda bana kitabının ilk paragrafını okuduğunda, içimden en azından hayalleri var diye düşünmüştüm. Bir hafta sonu, Somerset’te ailesiyle otururken, babası gururla bana artık eskilikten sararmış bir gazete parçası göstermişti. Bu Daniel’ın beş yıl önce <span class="ideitalik">Sunday Business</span> gazetesi için yazdığı bir köşe yazısıydı. Bana gösterecek daha yeni bir yazının olmamasının çok acıklı bir durum olduğunu düşündüm.</p>

  <p class="normal">Belli ki Daniel bir zamanlar ailenin parlak çocuğuydu. Yazacağı şeyleri not edebilmek için arka cebinde sürekli bir not defteri taşırdı ama beraber olduğumuz sürece deftere sadece iki şey yazdığını gördüm: Alışveriş listesi ve banka yöneticilerine hesap limitini arttırmaları için mektup.</p>

  <p class="normal">İçimden belki ilham gelmiyordur diye düşünüyordum. Neden yazmadığına dair bir sürü sebep ileri sürebiliyordu. “Artık bütün gazete editörleri yirmi beş yaşında. Onlar ne bilir ki.”</p>

  <p class="normal">Beraber altı ay yaşadıktan sonra, bu durum iyice canımı sıkmaya başladı. Madem o kadar harika bir yazardı, bu kadar zekiydi, neden oturup bir şeyler yazmıyordu? Sonuçta yazarlık belki de pahalı cihazlar ya da bir ofis gerektirmeyen tek meslekti, parası olmayan biri için en uygun işti.</p>

  <p class="normal">İşten yorgun argın geldiğim bir akşam Daniel’a “neden yazmıyorsun?” diye sordum. “Tanıştığımızdan beri, bir yazını bile yayınlattığını görmedim. Sorun nedir? İhtiyacın olan tek şey kağıt, kalem.”</p>

  <p class="normal">“Sorun şu ki,” dedi. Artık bedavaya yazacak yaşı geçtim, yeni bir yazı daha üzerine uğraşıp reddedilmek istemiyorum. Bana para vermedikleri sürece yazamam.”</p>

  <p class="normal">Aslında konuşmamız gereken şey arasının bozuk olduğu editörlerle barışması için nasıl bir strateji geliştireceğimizdi ya da ona yapabileceği yeni bir şey bulmalıydık. Alkol ve uyuşturucu sorunu ve kendini beğenmişliği yüzünden gazetelerin neredeyse hiçbirinde iş bulamaz hâle gelmişti.</p>

  <p class="normal">Böylece çok monoton bir hayat yaşamaya başladık. Daniel benimle sevişiyor, arada çocukları hizaya getiriyor ve haftanın birkaç günü yemek pişiriyordu. Bunların dışında pek bir şey yaptığı söylenemezdi. Akşam yemeğinden sonra onu ya yatakta kıyafetleriyle uyurken ya da koltuğun üzerinde sızmış şekilde bulurdum.</p>

  <p class="normal">Çoğu zaman cuma gecesi eğlencemiz ben onu uykusundan uyandıramadığım için iptal olurdu. Birkaç kez bu şekilde yaşadıktan sonra pes ettim. Yine de Daniel’ın uyumadığı zamanlar bol bol seks yapıyorduk.</p>

  <p class="normal">Başlarda seksin sıklığı ve kalitesi başımı döndürmüştü. Daniel tam bir profesyoneldi ve beraber gittiğimiz bir tatilde öğrendim ki fazlasıyla pratik yapma imkânı olmuştu.</p>

  <p class="normal">Costa Brava’da kumsalda yatıyorduk. Bütün masrafları benim karşıladığım iki haftalık bir tatile çıkmıştık. Bütün sabahı sevişerek geçirmiştik. Önce ailesinin yazlığının yatak odasında, ardından bahçede, son olarak da oturma odasındaki koltukta. Hava bir anda soğuduğu için üzerimize havlu sermiş konuşuyorduk. Ona, “söyle bakalım bugüne kadar kaç kadınla beraber oldun?” diye sordum. “Hayatının amacı seks yapmak gibi geliyor bana.”</p>

  <p class="normal">“Bilmem,”dedi. “Herhalde bir-iki bin.”</p>

  <p class="normal">“Bir-iki bin mi?”</p>

  <p class="normal">“Sayıya grup seks dahil mi?”</p>

  <p class="normal">“Evet grup seks sayıya dâhil.”</p>

  <p class="normal">“O zaman, bir düşüneyim. On dört yaşımdan beri seks yapıyorum. Otuzlu yaşlarım boyunca bir dört sene kadar her hafta beş farklı kadınla beraber olduğum bir dönem olmuştu...Yani kaç yapıyor?”</p>

  <p class="normal">“Elli iki çarpı beş, çarpı dört.”</p>

  <p class="normal">“Yani?”</p>

  <p class="normal">“Bin civarı.”</p>

  <p class="normal">“Tamam, belki çoğu zaman aynı seferde iki kadın ya da aynı gün içinde iki kadınla beraber olduğumu düşünürsek, ki bu hesaba yirmili yaşlarımı katmıyorum. Yani sanırım iki bin-iki bin beş yüz civarı.”</p>

  <p class="normal">“Çok yüksek bir rakam,” dedim. Bir anda kendimi bakire gibi hissetmeye başlamıştım.</p>

  <p class="normal">İşte bu yüzden artık normal seksin ilgisini çok çekmediğini söyledi. Kırk yılda bir benimle normal yoldan sevişiyordu.</p>

  <p class="normal">Yapmayı en sevdiği şey <span class="ideitalik">cunnilingus’tu</span>. Uzun süre bu benim için bir sorun olmadı. Ama aynı şeyi altı ay boyunca her gün yaptıktan sonra, değişiklik istemeye başladım. Asıl istediğim sıradan bir sevişmeydi.</p>

  <p class="normal">Bir sabah, Daniel’ın yanında uzanmış, bir kere daha anal seks yaparsak bağıracağım diye düşünüyordum. Ve bağırdım da. “Neden benimle doğru dürüst sevişmiyorsun?”</p>

  <p class="normal">Uykulu bir şekilde bana bakarak “bir gün bunu soracağını biliyordum,” dedi. “Sıkıcı geliyor, başka sebebi yok.”</p>

  <p class="normal">“Ama ben sıkıcı bulmuyorum!”</p>

  <p class="normal">Kısa bir süre sonra, ona çok sıkıcı gelen şekilde ilişkiye girebilmek ve ilişki sırasında sertliğini korumak için V<span class="ideitalik">iagra</span> kullanmaya başladı. barda bulduğu bir uyuşturucu satıcısından birkaç tane alır eve gelip 100 mg.lık tableti ikiye bölerdi. 50 mg. iki gün etkisini korurdu. Ama ne zaman ve nerede sertleşeceğini bilmediğini söylerdi.</p>

  <p class="normal">Tam arabaya binmiş süpermarkete giderken bir anda “Sanırım eve dönsek iyi olur,” derdi ve pantolonunun önündeki kabarıklığı gösterirdi.</p>

  <p class="normal">“Yiyecek almamız lazım. Geçmesi için bir şey yapamaz mısın?”</p>

  <p class="normal">“ Korkarım bu kontrolüm dışında bir şey Suzanne.”</p>

  <p class="normal">Böylece ben de arabayı geri dönerdim. Eve gidip iki saat boyunca sevişirdik. Gençlik yıllarımda kız arkadaşlarımın erkekler hakkında konuşurken dediklerini hatırlardım.</p>

  <p class="normal">Arkadaşım Debbie beni bu konuda eğitmişti. “Kontrol edemiyorlar, anlıyor musun?” diye açıklamıştı. “Ortada hiç sebep yokken sertleşebilirler ve sertleştiklerinde boşalmaları gerekir. Yoksa çok ağrırmış.”</p>

  <p class="normal">Bütün o yıllar boyunca seks yaptığım zamanlarda onları ağrıdan kurtaracak bir hizmet vermekte olduğumu düşünürdüm. Ve hâlâ onca sene geçmiş olmasına rağmen, istese bile Daniel’ın ereksiyonunu kontrol edemeyeceğini, sadece işine gelmediğini idrak edemiyordum.</p>

  <p class="normal">İlişkimizin ilk altı ayı balayı dönemimizdi. Hâlâ Daniel’ın iş aradığına ve bu fakirlik devresinin çok yakında sona ereceğine inanıyordum. Elinde not defteriyle dolaşıyor, bir sürü notlar alıyor ve editörlerle görüşmeler yaptığını söylüyordu. Eve maddi olarak katkıda bulunmamasına rağmen, en azından çabaladığını görüyordum.</p>

  <p class="normal">Kokaini bırakmıştı ve alkol ve sigarayı da azaltacağına söz vermişti. Bu arada, her sabah seks yapıyordum. Oğullarım onun varlığından hoşnuttu ve akşamları eve geldiğimde oğullarımı mutfak masasında sakin sakin oturmuş, bir yandan ödevlerini yaparken, bir yandan da Daniel’ın onlar için hazırladığı sandviçleri yerken buluyordum.</p>

  <p class="normal">Beraberliğimizin altıncı ayında ve bana taşındıktan dört ay kadar sonra, çocuklar New York’un kuzeyindeki bir yaz kampına gittiler. Böylelikle Daniel ve ben bir ay boyunca baş başa kalmıştık. Haftada birkaç kez Soho House’a gidiyor, evde kaldığımız zamanlarda arkadaşlarımızı yemeğe çağırıyorduk.</p>

  <p class="normal">Yine evde verdiğimiz bir akşam yemeğinden sonra, Daniel’ın eski bir arkadaşı olan bir film yapımcısı beni mutfakta bir kenara çekerek, “Daniel seninle karşılaştığı için çok mutluyum,” dedi. “Bir ara kötü dağıtmıştı ama belli ki sen onu toparlamışsın. Daniel’ı hiç bu kadar sağlıklı görmemiştim. Sırrın ne?”</p>

  <p class="normal">“Her gün seks yapıyoruz.”</p>

  <p class="normal">Film yapımcısı sigarasından derin bir nefes çekince, Daniel’ın bütün kötü alışkanlıkları arasında beni en rahatsız edenin bu olduğunu fark ettim. Sigara içmesi beni deli ediyordu.</p>

  <p class="normal">Sigara içmeyi yirmi yedi yaşında, David’in ultimatomu üzerine bırakmıştım “Ya ben ya da sigara. Seçim senin,” demişti. Sigarayı bırakarak hem sevgilimi elimde tutacağımı hem de biriktirdiğim parayla her ay iki çift ayakkabı alabileceğimi fark ettikten sonra çok zorlanmamıştım. Daniel ise <span class="ideitalik">Hamlet</span> purolarına derinden bağlıydı.</p>

  <p class="normal">Sigara içmeyi çok seviyordu ve bırakması için ne kadar yalvardıysam da başarılı olamamıştım. Sadece benim yanımda içmeyeceğine söz vermişti.</p>

  <p class="normal">Kırk ikinci doğum günümde Daniel, “bana hiç iş yapmadığımı söylüyorsun. Bu bahçe adı verdiğin yeri bir de ben düzenledikten sonra gör,”dedi. Dikmek üzere birçok çiçek almıştı. Aynı zamanda yıllardır büyüdüğünde kaleci olma hayalleri kuran ve her gün antrenman yapmasına rağmen topu tutmak için sürekli aynı köşeye düşerek toprağı mahveden oğlumun, kalesinin olduğu yeri çapalayarak ve gübreleyerek ufak bir bahçe haline getirdi.</p>

  <p class="normal">David işini bitirdiğinde bahçem gerçekten de çok güzel olmuştu ama asıl hediyemi hâlâ almamıştım: O gün sigarayı bırakacaktı.</p>

  <p class="normal">O akşam beraber yemek yemek için çocuklarla beraber annemlere gitmiştik. Daniel kendini iyi hissetmediğini söyleyerek evde kalmıştı. Ama dönerken Daniel’ı bir barın önünde elinde sigarayla gördüm. Korna çalarak el salladım, o da el salladı ve sigarasını attı.</p>

  <p class="normal">Bu olay bütün sinirlerimi ayağa kaldırmıştı. Hışımla eve girdim. Daniel’a küfürler ederek, bir bavula sığabildiği kadar eşyasını doldurmaya başladım. Çocuklar korku içinde odalarına sinmişlerdi. Bavulu arabama kadar sürükledim, bara geri döndüm ve bavulu Daniel’ın ayaklarının dibine attım.</p>

  <p class="normal">“Doğum günümde sigarayı bırakacağına söz vermiştin ve bir gün bile dayanamadın,” dedim. “Buraya kadar. Artık sabrım taştı. Eşyaların burada. Anahtarlarımı geri ver.”</p>

  <p class="normal">Ceketinin cebinden anahtarları alıp bana verirken şok olduğu belliydi. Arkamı dönerek arabama bindim.</p>

  <p class="normal">İki saat sonra, -bana sakinleşmem için gereken zamanı tanıdıktan sonra- kapımdaydı. “Hadi Suz, kapıyı aç. Üşüyorum.”</p>

  <p class="normal">Camdan “defol,” diye bağırdım. “Bu kez ciddiyim. Kendine geceyi geçirecek başka bir yer bul.”</p>

  <p class="normal">“Dur bir dakika, bana bütün eşyalarımı vermemişsin,” dedi. Ve benden siyah kazağıyla kahverengi ayakkabılarını vermemi istedi. “Camdan uzatabilirsin, sonra giderim.”</p>

  <p class="normal">Kazağı ve ayakkabıları buldum. Kapıyı açar açmaz Daniel içeri girdi ve koşarak doğrudan arka bahçeye gitti. O gün diktiği bütün çiçekleri yerlerinden sökerek yan komşumun bahçesine attı.</p>

  <p class="normal">“Evimden çık,” diye bağırdım. “Polisi arıyorum.” Üst katta çocukların ağladıklarını duyuyordum.”Git!” dedim. “Şaka yapmıyorum.”</p>

  <p class="normal">Daniel hâlâ bahçede önüne gelen her şeye tekmeler savuruyordu. Telefonu alarak 999’u çevirdim ve bağırarak “Az önce evime bir adam girdi. Lütfen hemen birini gönderin,” dedim.</p>

  <p class="normal">Beş dakika içinde evimin önü devriye arabası dolmuştu. Kısa süre içinde yanlarına Daniel’ı da alarak gittiler. İçimden, en azından geceyi geçirebileceği bir yer var diye düşündüm.</p>

  <p class="normal">Ertesi gün önceki gece olanları hatırladığımda, işlediği suçun ciddiyetini bir kez daha düşündüm. Sırf sigara içtiği için geceyi bir hücrede geçirmesi bana gereğinden fazla ağır bir ceza gibi gelmeye başlamıştı.</p>

  <p class="normal">Ertesi gün Daniel’ın kardeşi Trevor’un dairesine giderek kalan eşyalarını bıraktım. Ondan Daniel’a artık kendisine kalacak başka bir yer bulması gerektiğini söylemesini rica ettim.</p>

  <p class="normal">“Sabrının ne zaman taşacağını hepimiz merakla bekliyorduk,” dedi. “Tam bir baş belasıdır.” Trevor bana Daniel’ın bütün kız arkadaşlarının eninde sonunda Daniel’ı terk ettiklerini anlattı. “Çok iyi bir yalancıdır,” dedi. “Sana içkiyi bıraktığını söyler ve sen arkanı döner dönmez sarhoş olana kadar içer,” dedi.</p>

  <p class="normal">“Hiçbir zaman sigarayı bırakmayı düşünmedi Suzanne. Büyük ihtimalle sana duymak istediğin şeyleri söyledi. Alışkanlıklarının hiçbirini bırakmayacak. Bırakamaz.”</p>

  <p class="normal">Birkaç gün sonra Daniel eve geldi ve çenesiyle içeri girmeyi başardı. “O geceki performansın muhteşemdi,” dedi.</p>

  <p class="normal">Ona hâlâ kızgındım ve ciddi durmaya çalıştıysam da gülmekten kendimi alamadım.</p>

  <p class="normal">“Gerçekten çok inandırıcıydın,” dedi. “Daha önce seni hiç o kadar kızgın görmemiştim.”</p>

  <p class="normal">“Bana sigarayı bırakacağını söylemiştin. Doğum günü hediyem bu olacaktı. Ne hediye ama!”</p>

  <p class="normal">“Sigara içmeyi seviyorum, ne diyebilirim ki?” dedi. “Özür dilerim. Gerçekten çok üzgünüm. Hoş bence beni hapse gönderdiğin için asıl senin özür dilemen gerek ama.”</p>

  <p class="normal">“Özür dilemeye hiç niyetim yok,” dedim.</p>

  <p class="normal">Geri dönebilir miyim? Bu sefer gerçekten elimden geleni yapacağım. Gerçekten çok üzgünüm,” dedi. “Ve seni gerçekten çok seviyorum. Sen bugüne kadar gerçekten sevdiğim tek kadın olabilirsin. Hayatımın geri kalanını seninle geçirmek istiyorum. Bana sadece birkaç ay izin ver. Kendimi toparlayacağım. Baktın hâlâ yürütemiyoruz, o zaman taşınırım. Söz veriyorum.</p>

  <p class="normal">“Tamam,”dedim. “İki ayın var.”</p>
</body>
</html>
