<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kasp</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_12">Aşk Gibi Bir Şey</h1>

  <p class="normal"><span class="ideitalik">Match.com</span> profilimi, Daniel’la alkol ve sigara bağımlılığı yüzünden kavga ettiğimiz bir gece kızgınlık anında oluşturmuştum. Kısa bir süre sonra Daniel’la barışmıştık ben de siteyi tamamen unutmuştum.</p>

  <p class="normal">Jack’in mektubu oldukça ilgi çekiciydi. Yirmi yedi senedir özel dedektif olarak çalıştığını, Londra’nın batısında bir evi olduğunu, gülmeyi, güzel yemekler yemeyi, kıyafet alışverişine çıkmayı ve yaz tatillerini sevdiğini söylüyordu. Sonunda bana hitap eden bir adam çıktı diye düşünmüştüm. İşi vardı, parası vardı ve ilgi alanlarımız ortaktı. Resminden sarı saçlı, orta yaşlı bir adam olduğu görülüyordu. David Bowie ve Lance Herikson’ın seksi bir karışımı gibiydi. Gözlerinde derin ve seksi bir ifadeyle doğrudan kameraya bakmıştı.</p>

  <p class="normal">Arkadaşlık sitelerinde gördüğüm en yakışıklı adamlardan biri olduğunu düşündüm. Sayfasında tantrik sekse dair bir şey yoktu ama içimden bir ses Jack’le tanışmanın benim için iyi olacağını söylüyordu.</p>

  <p class="normal">Cevap yazmak için butona tıkladığımda, karşıma 14.99 pound üyelik ücreti ödemem için doldurmam gereken bir form çıktı. Yok artık diye düşündüm. Sırf bir adamla tanışmak için 14.99 pound verip <span class="ideitalik">Match.com’a</span> üye olmaya niyetim yoktu. Feministlik bir yana, ilk buluşmalarda para ödememe gibi bir prensibim vardır. Ki aslında kendime hep çulsuz adamları çektiğim ve ikinci buluşmadan sonra hesabı ödeyen tarafın hep ben olduğum düşünülürse, bu prensibim biraz ironik bir hâl alıyor.</p>

  <p class="normal">Londra’nın batısında yaşayan kaç özel detektif vardı acaba.? Google’da kısa bir araştırma yaptıktan sonra sadece bir tane olduğunu keşfettim. Hemen bir e-posta yazdım ama göndermeden önce uzun süre bilgisayarın karşısında oturdum. Onu takip eden bir sapık olduğumu düşünmesini istemiyordum. Ama biraz düşününce, hayatını başkalarının özel hayatlarını didik didik ederek kazanan birinin, bu davranışımı saygıyla karşılayabileceğini düşündüm. Böylece ‘gönder’ butonuna basarak mesajı Jack’in iş yeri e-posta adresine gönderdim. Aynı zamanda da içimden, e-postalarını okuyan özel bir sekreteri olmamasını diledim.</p>

  <p class="normal">Ertesi gün cevap geldi. Dediğine göre, üşenmeyip hakkında araştırma yapmam çok hoşuna gitmişti. Geçmişinin biraz karmaşık olduğunu ima ediyor ve artık geleceğe odaklanmak istediğini, özel biriyle güzel bir ilişki yaşamak istediğini söylüyordu. Bu tarz bir ilişkinin Jahnet’in vermiş olduğu kendime üç tane tantrik seks partneri bulmam konulu ödeviyle çok örtüşmediğinin farkındaydım. Ama bir kereliğine kuralları çiğnemenin bir mahsuru olmayacağını düşündüm. Bir hafta sonra buluşmaya karar verdik ve arada geçen süre zarfında telefonda saatlerce işlerimizden, çocuklarımızdan ve hayatımızdan konuştuk. Batı Londra’lı bir aksanı vardı ve öğrendim ki yaşadığı şık ve pahalı semtin gerçekten de orada doğmuş ve büyümüş üç sakininden biriydi.</p>

  <p class="normal">Yaptığı iş kulağa çok gizemli geliyordu. Kendimi bir Raymond Chandler romanından bir karakterle konuşuyor gibi hissediyordum ama o mesleğinden çok yaptığı işten bahsetmekten hoşlanıyordu. Söylediğine göre, erkeklere nasıl daha duygusal ve anlayışlı olabilecekleri konusunda danışmanlık yapıyordu ve içlerindeki gizli kalmış ağaç kucaklayıcısını açığa çıkarmaya çalışıyordu.</p>

  <p class="normal">Bir grup adamla ormana gidiyor ve onları bir hafta boyunca duşsuz, tıraşsız, temiz kıyafetler olmadan zorlu bir deneyden geçiriyordu. Aynı zamanda felsefi tartışmalar eşliğinde adamların etraflarına ördükleri maço duvarları yıkmayı hedefliyordu. Yaptığı bana biraz fazla delice gelse de, herhangi bir yorumda bulunmadım.</p>

  <p class="normal">İş arkadaşım Louise’e, Jack’ten bahsettiğimde bana “danışmanlık yapan erkeklere karşı çok dikkatli olman gerekir,” demişti. “Çoğu zaman terapiye ihtiyacı olan onlar olur.” Ayrıca kendime, beni akşam yemeğine çıkarmaktan, bana hediyeler almaktan ve arada sırada benimle konuşmaktan hoşlanan normal bir adam bulmamı tavsiye etti. “Bu adam hakkında duyduklarım hiç hoşuma gitmedi Suzanne,” dedi. Belli ki Louise normal bir adam bulmayı, bir kafede kafeinsiz kahve sipariş etmek kadar kolay sanıyordu.</p>

  <p class="normal">Jack’le planladığımız randevumuzdan dört gün önce, bir cumartesi öğleden sonra, kader ağlarını ördü. Büyük oğlum Alfred’i, doğum günü harçlığının tamamını yeni çıkan Arsenal formasına yatırabilsin diye, en sevdiği spor mağazası <span class="ideitalik">Liliwhites’a</span> götürmüştüm. Dükkân çok kalabalıktı, sırada en az yirmi kişi vardı ve ben beklemekten yorulmuştum.</p>

  <p class="normal">Jack’i aradım. Meğer o da o sırada yakınlardaki Jermyn caddesinde alışveriş yapmaktaymış. Oğlum “ah demek sen de buralardasın,” dediğimi duyduğunda, “anne, arkadaşın gelip bizi alamaz mı?” dedi.</p>

  <p class="normal">Aslında fena fikir değildi. Ellerimiz kollarımız paketlerle dolu metroya binmek, gözüme gittikçe daha kötü görünüyordu.</p>

  <p class="normal">“Gelip bizi alsan, senin için sorun olur mu?” diye sordum. Ve daha kelimeler ağzımdan çıkar çıkmaz, daha önce hiç yüz yüze tanışmadığımızı hatırladım. Siber dünyanın sorunlarından biri de buydu. Aslında birbirleriyle hiç de samimi olmayan -hatta hiç tanımayan- insanlar arasında sahte bir yakınlık duygusu yaratmak.</p>

  <p class="normal">Jack “sorun değil” dedi, “on beş dakikaya orada olurum.”</p>

  <p class="normal">İlk buluşmamızın böyle olmasını hayal etmemiştim. Paçaları kıvrılmış bir kot pantolon, turkuaz rengi bir kazak ve uzun kahverengi bir manto giyiyordum, ayrıca hiç makyaj yapmamıştım ve saçlarım bir felaketti.</p>

  <p class="normal">Trocadero’nun önünde buluştuk. Beyaz deri koltukları olan kocaman bir V<span class="ideitalik">olvo</span> önümüzde durdu.</p>

  <p class="normal">Alfred “anne baksana ne güzel bir araba,” dedi.</p>

  <p class="normal">Ben öne, Alfred arkaya olmak üzere arabaya bindik.</p>

  <p class="normal">Jack’e baktığımda en az resminde göründüğü kadar yakışıklı olduğunu fark ettim. Başında lacivert bir kasket ve üzerinde lacivert bir palto vardı. Çok şık ve bir o kadar da seksi görünüyordu.</p>

  <p class="normal">“Bu ilk buluşma için biraz garip bir durum oldu sanırım,” dedim ve Alfred’le tanıştırdım. “Bu arada, araban çok güzel, oğlum bayıldı.”</p>

  <p class="normal">Alfred “annemin asıl söylemek istediği bir araban olduğu için ne kadar sevindiği,” dedi. “Annem genelde arabası olan adamlarla çıkmaz. Değil mi anne?”</p>

  <p class="normal">O an aklıma Daniel’la bizim evdeki ilk kahvaltımız ve Alfred’in o günkü yorumları geldi.</p>

  <p class="normal">“Evet doğru,” diye itiraf ettim. “Hatırlattığın için sağol canım, ilk buluşmamda senin de olman, olaya ayrı bir renk katıyor.” O sırada içimden, keşke ağzında seni erkek arkadaşlarımla tanıştırdığım zaman sıkıca kapayabileceğim bir fermuar olsaydı diye düşünüyordum. Arabada giderken havadan sudan konuştuk. Jack, Alfred’e “demek sporla ilgileniyorsun, hangi takımı tutuyorsun?” diye sordu.</p>

  <p class="normal">“Arsenal.”</p>

  <p class="normal">“İyi takım. Bir arkadaşım sanırım tüm sezon biletlerini aldı,” dedi. Ve biraz düşündükten sonra ekledi, “Bir soralım bakalım belki fazladan bileti vardır.”</p>

  <p class="normal">Bu iyiye işaret diye düşündüm. “Oğluyla iyi geçinerek anneyi etkilemek, iyi strateji.</p>

  <p class="normal">Eve döndüğümde Alfred, “anne bu adam gerçekten çok kafa. Onunla çıkacaksınız değil mi?” diye sordu. Ardından da küçük kardeşine seslenerek “hey Martin, inanmazsın annem harika bir arabası olan çok kafa bir adamla tanıştı,” dedi.</p>

  <p class="normal">Jack’le aramızdaki ilk andan itibaren müthiş bir çekim vardı. Birbirimize gülümserken, düşündüğümüzün ‘tanrım ne yapsam da kurtulsam şundan’ değil de ‘hmm seni beğendim’ olduğu anlaşılabiliyordu.</p>

  <p class="normal">Eve gider gitmez arayıp “Bu gece boş musun,” diye sordu.</p>

  <p class="normal">Evine yürüme mesafesinde, Portobello’daki, sadece üyelerin girebildiği Electric adlı bir bara gittik. Jack alkol, sigara ya da uyuşturucu kullanmıyordu. Mesajında ima ettiği karmaşık geçmişin uzun yıllar süren madde bağımlığı olduğunu anlattı. İçimden, çıktığım diğer adamlardan pek farkı olmadığını düşündüm. Jack bana geçmişte yaşadıklarını ana hatlarıyla özetlerken, hepsinin geçmişte kaldığını özellikle vurguladı. Belli ki onun hikâyesi Daniel ve diğerlerinkinden farklıydı. Jack, bana üç ayrı tip hepatit virüsünü de taşıdığını öğrendikten sonra yirmi yıldır ağzına alkol ve sigara değdirmediğini anlattı. Artık çok sağlıklı bir yaşam sürüyordu: Sıkı bir diyet uyguluyor, şeker ya da yağ kesinlikle kullanmıyordu. Dediğine göre bir sene kadar süren zorlu bir tedavi sürecinden sonra hepatiti yenmişti ve artık tam bir rahibe hayatı sürüyordu. Bir tek farkla, bu rahip seks yapıyordu.</p>

  <p class="normal">Daha önce de içki, sigara ya da uyuşturucu bağımlısı adamlarla tanışmıştım. Gözlemlediğim şey hiçbir zaman üçünden birden vazgeçemedikleriydi. Birini bırakmayı başardıkları taktirde kalan diğer ikisine daha bir dört elle sarılıyorlar, önceki bağımlılıklarına harcadıkları enerjiyi diğer zaaflarına harcıyorlardı. Eğer yeni zaafları bu üçünden biri değilse, bu genellikle seks oluyordu.</p>

  <p class="normal">Buluşmamızın ikinci saati dolmadan çoktan Jack’in evine gitmiştik ve Jack bana, adeta bir tur rehberi edasıyla evini gezdiriyordu. Son olarak yatak odasında durduk. Her zaman kullandığım cümlelerden birini seçerek, “sence artık beni öpmenin zamanı gelmedi mi?” diye sordum. Belli ki gelmişti, hatta daha fazlası vardı. Geçmişini gömüp artık ‘yeni bir adam’ olduğu için Jack, tek gecelik ilişkilere inanmıyordu. Hatta, artık hayatında kısa süreli hiçbir şeye yer yoktu.</p>

  <p class="normal">Onunla seks yapmak beş farklı çeşit yemek yemek, uzun bir senfoni dinlemek , hatta tantrik seks yapmak gibiydi. Her şeyi ağırdan almaktan hoşlanıyordu.</p>

  <p class="normal">Beraber geçirdiğimiz ilk gece, sonradan geçireceğimiz birçok gece gibiydi. Beraber yatağa girdiğimizde en az üç saat geçmeden çıkamıyorduk. Jahnet görse, benimle gurur duyardı. Jack’le sevişmek, aynı Jahnet’in bana öğrettiği gibiydi. Kendimi yeni sevgilime çok yakın hissediyordum, kendimi tamamen sevişmemizin ritmine, aldığım zevke ve bu kadar yakınlaşmamızın verdiği büyülü duygulara bırakıyordum. Jack’in tek istediği benimle beraber olmaktı ve onun yatak odası, seks partilerinden ve seks kulüplerinden çok farklı bir dünyaydı. Jack benimle ağır ağır ve duygulu bir şekilde sevişiyordu ve ben bedenimin onun bedeniyle bir bütün oluşturduğunu hissediyordum.</p>

  <p class="normal">Tek bir şey vardı: Orgazm olamıyordum.</p>

  <p class="normal">Başlarda sebebi, çok heyecanlanmama bağladım. Bu adam her yönüyle bana o kadar uyuyordu ki, belki de korkuyordum. Karşımdakini umursamadığım zamanlar çok kolay orgazm olurum ama bu sefer karşımda gerçekten değer verdiğim, gerçekten bir şeyler hissettiğim bir adam vardı ve ben bir şeyleri berbat etmekten korkuyordum.</p>

  <p class="normal">İkimizde bu ilişkiye balıklama atlamıştık ve ağırdan almak gibi bir derdimiz yoktu. İlk gece Jack “karşılıklı güvene dayanan, monogam bir ilişki istiyorum,” demişti. “Artık birilerine bağlanmak istiyorum.” Söylediğine göre aynı anda birden çok kişiye ilgi duyamıyordu. Jack benim çok eşli olduğumu biliyordu ve ben her ne kadar bu konuda ona karşı dürüst olsam da, bunun, onun kaldırabileceği bir şey olmadığını söyledi.</p>

  <p class="normal">Ben de ona yaşam stilimi değiştireceğime dair söz verdim. “Zaten artık ben de sıkıldım,” dedim. Sonraki iki günü telefon rehberimdeki bütün erkeklere mesaj atmakla geçirdim. Aralarından bazıları beraber eğlenmekten çok keyif aldığım adamlardı ve onlara yazarken elim titremedi dersem yalan olur. Yine de herkese aynı kısa ve öz mesajı yolladım. “Selam. Biriyle tanıştım. Artık görüşemeyeceğiz. Kendine iyi bak. Suzanne.” ‘Gönder’ tuşuna basmadan önce acaba çok mu aceleci davranıyorum diye düşünsem de, istediğim zaman kendime yeni arkadaşlar edinebileceğimi biliyordum. Gönder. Gönder. Gönder.</p>

  <p class="normal">Parti arkadaşım Greg, hemen cevap yazdı. “Hmm. Seni kendine bağlamayı başardıysa, sıkı bir herif olmalı. Tek bir erkekle yapabileceğine emin misin? Bana pek ilişki insanı gibi görünmedin de.”</p>

  <p class="normal">Öyleydim.</p>

  <p class="normal">İkinci günümüzde, yine üç saatlik bir sevişme seansından sonra, ben tam çıkmak üzereyken, Jack gözlerimin içine bakarak “evrene ne istediğimi söyledim ve bana seni getirdi,” dedi.</p>

  <p class="normal">Böyle laflar beni oldum olası etkiler. Ve Jack’in sözlerinde samimi olduğunu görebiliyordum. Öte yandan, Jack’in söylediklerini arkadaşlarıma anlattığımda, bana sanki delirmişim gibi baktılar. Arkadaşım Pat “lütfen ağırdan al,” dedi. “Daha ilişkinin bu kadar başındayken sürekli dip dibe olmanız iyi olmayabilir.”</p>

  <p class="normal">“Biliyorum,” dedim. “Ama o muhteşem biri. Gerçekten.”</p>

  <p class="normal">“Kısa sürede tüketeceksin,” diye uyardı. “Ve o daha yeni bir ilişkiden çıkmış, dikkatli ol, ağırdan al.”</p>

  <p class="normal">Üçüncü günümüzde Jack beni arayarak, “bak, biliyorum daha yeni tanıştık ve bu tarz şeyler için daha çok erken ama altı hafta sonra senin çocuklar ve benim kızımla beraber Brezilya’ya tatile gitmeye ne dersin?” dedi. Daha cevap vermeme fırsat vermeden “bütün masraflar benden. Tek sorun eğer uçak biletlerini şimdiden ayırtmazsam hepsi satılacak.”</p>

  <p class="normal">Aynı gün, ilerleyen saatlerde başka bir seks maratonundan sonra yatakta yatarken, “harika bir fikir” dedim.</p>

  <p class="normal">Dördüncü gün, yine üç saat seviştikten sonra Jack, “ne düşünüyorum biliyor musun?” dedi. “Yan daireyi satın alsan ne güzel olur, beraber yaşamasak bile sürekli beraber oluruz.”</p>

  <p class="normal">Eve dönerken Bernadette aradı “Dün gece neredeydin? Sana ulaşmaya çalıştım.”</p>

  <p class="normal">“Jack’le beraberdim.”</p>

  <p class="normal">“Önceki gece de beraber değil miydiniz?”</p>

  <p class="normal">“Evet. Ondan önceki gece de.”</p>

  <p class="normal">“Dikkat et!” diye uyardı. “Üst üste bu kadar geceyi beraber geçiriyorsunuz ve daha tanışalı çok az zaman oldu. Bana biraz saplantılı bir durum gibi geldi.”</p>

  <p class="normal">Beşinci gün Jack ofisime kocaman bir buket çiçek yolladı. Önceki gece bana nefesimin koktuğunu söylemişti ve şimdi gönlümü almaya çalışıyordu. Belki de beni üzmemek için sorunun midemden kaynaklanabileceğini söylemişti, belki de bende bağırsak sendromu vardı. Böylece duruma tıbbi bir açıklama getirmişti.</p>

  <p class="normal">Hemen bağırsak lavmanı için doktordan randevu aldım. Diyetimi tamamıyla değiştirdim ve elma, brokoli ve sarımsak yemeyi kestim. Midemin PH derecesini düzeltmek için asit tabletleri aldım. Sürekli diken üstündeydim, sürekli nefesimi kontrol ediyor ve çantamda bir kutu <span class="ideitalik">Orbit Professional</span> sakız olmadan hiçbir yere gitmiyordum.</p>

  <p class="normal">Bütün bunlara rağmen yedinci gün itibariyle sırılsıklam âşık olmuştum. Jack’in yedi yaşındaki kızı da bana bayılmıştı; oğullarıma sanki ağabeyleriymiş gibi davranıyordu ve ben de en gözde alışveriş arkadaşı olmuştum.</p>

  <p class="normal">Jack benim onun için doğru kadın olduğumu düşünüyordu. Ve beni o kadar mutlu ediyordu ki, ben de onun sevgilisi olmaktan son derece hoşnuttum.</p>

  <p class="normal">Portobello’ya alışverişe gittiğimiz bir gün, bana diz hizasında kahverengi kadife bir etek aldı. Bibendum’da istiridye yemeye götürdü ve bana sürekli sevgi dolu mesajlar atıp duruyordu. Ayrıca üzerinde romantik notlar olan (SENİ SEÇTİM) sayısız buket çiçek yolladı.</p>

  <p class="normal">Bir gün Portobello’da yürürken, “bence sen çok özel birisin. Ve ben sana bunu hissettirmek istiyorum. Bundan sonra sürekli sana ne kadar özel biri olduğunu göstereceğim,” dedi. Ben de onunla beraberken kendimi çok özel hissediyordum.</p>

  <p class="normal">Yatakta olduğumuz zamanlar dışında.</p>

  <p class="normal">Seks -daha doğrusu- orgazm olmak benim için bir sorun hâline gelmişti. Beraberliğimizin altıncı gününe kadar orgazm olamamıştım ve bu durum senede bir kez orgazm olabilen kadınlar için ışık hızıyla eş değer bir şey olsa da, ben o güne kadar ilk sevişmeden itibaren rahatlıkla orgazm olabilen biriydim.</p>

  <p class="normal">Birinci, ikinci, üçüncü, dördüncü ve beşinci gün Kama Sutra kitabındaki her pozisyonu denememe rağmen hiçbiri işe yaramamıştı. Jahnet’in tavsiyesine sadık kalarak sadece zevk almaya odaklanmaya çalışmıştım ve Jack’le sevişmek gerçekten çok zevkli olsa da, üçüncü günden sonra bir şekilde -tantrik ya da değil- artık zirveye ulaşmak istiyordum.</p>

  <p class="normal">Yani kısacası üç sorunum vardı: Bir, orgazm olamıyordum. İki, benim için bir erkeğin aletinin boyutları çok önemliydi. Üç, penisi ülke averajında olan bir adama averajın beni tatmin etmediğini söyleyemezdim.</p>

  <p class="normal">Jack durumu telafi etmek için bana birkaç sefer oral seks yapsa da, aslında bunu severek yapmadığını hissedebiliyordum. Kadınlar böyle şeyleri hep anlarlar. Kafamda her zamanki seks senaryolarını kurgulamadan orgazm olamıyordum. Fiziksel açıdan da birbirimizle çok uyumlu olduğumuz söylenemezdi. Bir süre sonra artık o kadar çaresiz kaldım ki, sonunda beni orgazma ulaştıracak bir şey buldum. Pornografi. Altıncı sevişmemizde, yine üç saattir sevişiyorduk, kalbim ve bedenim tam bir uyum içinde olsa da yine orgazm olamayacağımı anlamıştım.</p>

  <p class="normal">“Porno filmin var mı?” diye sordum.</p>

  <p class="normal">“Var tabi ki. Nasıl bir şey istersin?”</p>

  <p class="normal">“Grup seks, çift penetrasyon, anal falan, o tarz şeyler.”</p>

  <p class="normal">Jack kalkıp videoya bir kaset koydu ve iki çiftin sürekli olarak eş değiştirdiği ve sonunda iki adamında aynı kızla birlikte olduğu bir sahneye gelene kadar ileri sardı. Yüzüm televizyona dönük bir şekilde Jack’in suratına oturdum ve iki dakika sonra rahatladım.</p>

  <p class="normal">Utanmıştım. “Çok üzgünüm,” dedim.</p>

  <p class="normal">“Üzülme, seni mutlu eden her şey beni de mutlu eder.”</p>

  <p class="normal">“Biliyorum Jack. Ama artık pornografi izlemek istemiyorum. Grup seks ve bu gibi şeylerle tahrik olmak istemiyorum. İstediğim tek şey sana yakın olabilmek.”</p>

  <p class="normal">Bir ilişkinin yürüyüp yürümeyeceği en iyi tatillerde belli olur ve biz Jack’le tatillerin en kralına çıktık. Tanıştıktan altı hafta sonra son anda karar verdiğimiz bir Bahreyn turundaydık.</p>

  <p class="normal">Jack, bana Brezilya’da planladığı tatilin Londra’ya iki gün uzaklıkta olduğunu ve kalacağımız yere varabilmek için türlü ulaşım araçları kullanmamız gerektiğini -ki buna yürümek de dâhildi- söylediğinde, onu vazgeçirmek için elimden geleni yaptım. Jack bu bahsettiği yere daha önce birkaç kez gitmişti ve bu çok sevdiği yeri benimle paylaşmak istiyordu.</p>

  <p class="normal">“Cennet gibi bir tatil köyü, Suzanne,” dedi. “Gözlerden uzak, romantik ve ucuz.”</p>

  <p class="normal">“Evet,” dedim. “Kulağa gerçekten çok hoş geliyor özellikle üç haftalık bir tatil için. Ama bizim sadece bir haftamız var. Dört gün zaten yollarda geçecek ve bizim cennette sadece üç günümüz kalacak bir de uçak tutmasını hesaba katarsak. Ona, İngiltere’ye daha yakın bir yere gitmeyi önerdim.</p>

  <p class="normal">Jack birkaç gün içinde ilham dolu bir hafta sonu geçirmek üzere Kaliforniya çölüne ağaçlara sarılmaya gidecek olduğundan, yeni bir tatil planı ayarlamaya vakti olmayacaktı. Beraber tatile çıkma konusunu konuşmamızın üzerinden üç hafta geçmişti ve çocukların sömestr tatillerine de üç hafta kalmıştı.</p>

  <p class="normal">“Eski eşimin kardeşini arasana,” dedi. Eskiden pilottu. Egzotik yerlere bilet bulma konusunda üzerine yoktur.</p>

  <p class="normal">“Eski eşinin kardeşi sömestr tatilinin ne anlama geldiğini biliyor mu sence?” dedim. Tatile bu kadar az zaman kalmışken, bulacağımız egzotik yerlerin kimsenin gitmek istemediği yerler olacağından emindim. Böylece Brezilya önce Dubai oldu ve fiyatlar inanılmaz uçuktu.</p>

  <p class="normal">Ardından Jack’in eski bacanağı arayarak bize otel odası ayarlayamadığını söyledi. Böylece biz de elimizdeki tek seçenek olan Bahreyn’e gitmeye karar verdik. Körfez hakkında hiçbir fikrim yoktu ve kulağa Brezilya kadar hoş gelmese de, hem parasını ben ödemediğim hem de hâlâ aşk gözümü kör etmiş olduğu için ne kadar kötü olabilir ki? diye düşündüm. O güne kadar gördüğüm bütün Bahreyn resimlerinde çöl vardı ve çöl benim için sıcak hava demekti. Hawar Oteli’nin broşüründe en son teknolojiyle inşa edilmiş, her türlü lükse sahip, önünde kendine ait harika bir kumsalı ve üç ayrı restoranı olan bir otel görünüyordu. Ve hepsi geceliği sadece elli pounda bizim olacaktı. Çocuklar ve yemek parasızdı.</p>

  <p class="normal">Yahudi tarafım yine tutmuştu ve içimden, dünyanın en ucuz tatiline kondum diye düşündüm.</p>

  <p class="normal">Jack duyduğunda benimle gurur duyacaktı, sayemde parasının büyük bir bölümü cebinde kalıyordu.</p>

  <p class="normal">Bahreyn’deki ilk gecemizi cennet mekanımıza götürecek vapurlar ertesi güne kadar hareket etmeyeceği için şehir merkezinde geçirdik. Bir otele girdik ve odalarımıza çıkarken otelin vahşi batı temalı barının önünden geçtik. İçerisi petrol kuyularında çalışmak üzere gelmiş, Amerikalı adamlarla doluydu. Belli ki hafta sonlarını sarhoş olarak geçirmeyi planlıyorlar ve gittikçe daha çok yükselen bir ses tonuyla konuşuyorlardı. O gece odamızdan hiç çıkmadık ve uydu kanallarını izledik.</p>

  <p class="normal">“Merak etmeyin çocuklar,” dedim. “Otelimize vardığımızda, pinpon oynayabileceksiniz, plaj arabalarına, jet skiye ve kanoya binebileceksiniz.”</p>

  <p class="normal">İçimden, Jack ve ben de oda servisi, hediyelik eşyalar ve mini barın tadını çıkarıyor olacağız diye geçirdim. Otele gitmek için sabırsızlanıyordum.</p>

  <p class="normal">Ertesi gün, ufak bir minibüs bizi alarak, bir saatlik mesafedeki hız teknesine götürdü. Bizimle beraber bekleyen üç dört kişi daha vardı. Bizim tarafa bir kez olsun bile bakmayan üç Arap adam ve <span class="ideitalik">burka</span><sup class="calibre3"><a href="../Text/kasp_split_021.html#footnote-601-5" id="footnote-601-5-backlink">[5]</a></sup> giymiş iki kadın. Bunun iyiye işaret olmadığını o zamandan anlamalıydım. Ayrıca etrafta hiç çocuk yoktu. Jack’e dönerek, “umarım diğer çocuklar çoktan oteldedirler,” dedim.</p>

  <p class="normal">Jack omuz silkmekle yetindi. Adaya yaklaştığımızda, kumsalın ortasında tek başına yükselen çirkin beyaz oteli gördük. Etrafta başka bina yoktu. Tekneden indiğimizde kumsalın bomboş olduğunu fark ettim ve hemen nedenini anladım. Kum kirden simsiyahtı ve her yer çöp doluydu; deniz çamur rengindeydi ve içinde yüzmek çok da akıllıca bir fikir olmayabilirdi. Zaten hiçbirimiz bu suda yüzmek için can atmıyorduk. Eğilerek elimi suya soktum, şaşırtıcı derecede soğuktu.</p>

  <p class="normal">En azından sahilde üç tane jet ski, kocaman bir havuz ve deniz kenarında bir restoran vardı. Eksik olan tek şey bizden başka insanlardı.</p>

  <p class="normal">Resepsiyondaki adama “başka gelecek var mı?” diye sordum.</p>

  <p class="normal">“Yarın,” dedi. “Herkes yarın geliyor. Bir sürü insan. Otel neredeyse tamamen dolu.”</p>

  <p class="normal">İkna olmamıştık. Jack fısıldayarak “Shining filmini bu otelde çekebilirlerdi,” dedi. Otelde kaldığımız süre boyunca sadece birkaç kişi gördük ve hiçbiri arkadaş olmak isteyeceğimiz türden insanlar değildi. Çalışanların hepsi kötü saç kesimleri ve bıyıkları olan adamlardı. Ne zaman kafamı öbür tarafa çevirsem bana bakmaya başlıyorlardı. Uzun zamandır hiç sarışın, batılı bir kadın görmemiş gibiydiler. Ayrıca yanıma geldiklerinde çok garip hareket ediyorlar, ellerini ayaklarını nereye koyacaklarını bilemiyormuş gibi davranıyorlardı. Ben de onlarla hiç muhatap olmadım, bu işi Jack’e bıraktım.</p>

  <p class="normal">Jack, “restoran nerede?” diye sordu.</p>

  <p class="normal">Bıyıklı ve korkunç bir saç kesimi olan adam “sadece bir restoran açık. Diğerleri kapalı,” diyerek bize eliyle ilerideki, restorandan çok kafeye benzeyen yeri gösterdi. “İşte orası.”</p>

  <p class="normal">Servis edilen yemek, bizi Bahreyn’e getiren İngiliz Hava yolları uçuşundan kalan yemek artıkları gibiydi. Yemekler metal tepsilerde getiriliyordu ve hepsinin bizim için özel olarak pişirilmediği, çok önceden hazırlanıp ısıtılmış oldukları anlaşılıyordu. Çok da ısınmış oldukları söylenemezdi çünkü tepsiler soğuktu.</p>

  <p class="normal">Dördüncü güne kadar bu restoranda yemek yemek her şeye rağmen eğlenceliydi ama bir noktadan sonra gitmekten vazgeçtik.</p>

  <p class="normal">Bizim orada bulunduğumuz hafta Bahreyn daha önce hiç olmadığı kadar soğuk bir dönemden geçiyordu. Ben havanın yirmi yedi derece olmasını beklerken, yedi derece bile değildi. Yanımda her gün için ayrı planladığım seksi elbiselerimin hepsini üst üste giyiyordum. Bu kat kat görüntünün moda dünyasında çok da rağbet görmeyeceğini tahmin edebiliyordum. Kendimi teknede gördüğüm burkalı kadınlar gibi hissediyordum. Neredeydiler acaba? Otele geldiğimizden beri onları bir daha görmemiştim.</p>

  <p class="normal">Bir süre sonra otelin başka müşterisi olmadığını fark ettim. Başından beri tek müşteri bizdik. Resepsiyondaki adama her sorduğumda “yarın,” diyordu. “Herkes yarın geliyor. Otel neredeyse tamamen dolu.”</p>

  <p class="normal">Alfred ve Martin saat başı “Anneee, şimdi ne yapacağız?” diye soruyorlardı. “Burada hiç çocuk yok. Yaaa, anneeee. Çoook sıkıldııık.”</p>

  <p class="normal">Havuz, ısıtma sistemi olmadığı için içinde yüzülemeyecek kadar soğuktu. Çocuklar üzerlerinde kat kat kazaklarla birkaç kez jet skiye binmişler, bir süre sonra ondan da sıkılmışlardı. Genelde saatler süren pinpon maçları yapıyorduk. Jack ve ben içinde bulunduğumuz berbat durumu elimizden geldiğince eğlenceli bir hâle getirmeye çalışıyorduk. Sürekli David’le beraber geçirdiğimiz ilk tatilimizi hatırlıyor, şimdi burada o olsa ne yapardı diye düşünüyordum. Kesin “Londra’ya döner dönmez otel parasını geri isteyeceksin Suzanne,” derdi. “Bu berbat yeri de nereden buldun, bilmem ki.”</p>

  <p class="normal">Dördüncü günümüz aynı zamanda sevgililer günüydü ve Jack “artık dayanamıyorum. Bu yemeklere bir gün daha katlanamayacağım. Bu benim dört yıldır çıktığım ilk tatildi,” dedi.</p>

  <p class="normal">İşte bundan haberim yoktu. Geldiğimiz günden beri zaten çok kötü hissediyordum, bir anda kendimi berbat hissettim.</p>

  <p class="normal">“Güzel bir otelde, güzel bir yemek yemek istiyorum,” diye devam etti. “Eşofman ve burka giymeyen insanların olduğu bir yerde olmak istiyorum. Sıcak bir havuzda yüzmek istiyorum. Mısır pamuğundan yapılmış çarşaflarda uyumak istiyorum. Buradan bir an evvel gitmeliyiz.”</p>

  <p class="normal">“Keşke,” dedi. “Şu jetskileri çalıp şu otelden kaçabilsek.” Gülmemesinden espri yapmadığını anlamıştım.</p>

  <p class="normal">Birden “aklıma harika bir fikir geldi,” dedi. “Neden Bahreyn’deki Ritz Carlton Oteli’ni aramıyorsun? Onlara gelecek yıl orada bir konferans düzenlemeyi düşündüğünü ve oteli görmek istediğini söyleyebilirsin. Bu arada yanında çocukların da var. Bir sor bakalım bize sezon dışı fiyat verebilirler mi?”</p>

  <p class="normal">Aslında çok iyi bir fikirdi ama işe yarayacağından emin değildim. “Neden kendin aramıyorsun?” dedim. Sonuçta sen özel detektifsin, hayatını insanlardan bir şeyler kopararak yaşıyorsun.”</p>

  <p class="normal">“Evet ama genelde kopardığım şey bilgi oluyor,” dedi. Jack’e göre bir kadın yalan söyleme konusunda çok daha başarılıydı. Ben de dediği gibi oteli aradım ve mucizevi bir şekilde otelin konferans müdürü hikâyeme inandı. Yüzde yetmiş beş indirimle iki gecelik oda ayırttık. İçimden harika Suzanne imdada yetişti diye düşündüm.</p>

  <p class="normal">Ritz Carlton beş yıldızlı bir rüya gibiydi. Sonunda cennetimize kavuşmuştuk. Mısır pamuğundan çarşaflarımız, ısıtmalı havuzumuz ve nefis yemeklerimiz vardı. Ama maalesef bunlar bile ilişkimizi kurtarmak içi yeterli olmadı. Londra’ya döndükten kısa bir süre sonra Jack yeni bir ağaca sarılma seansı için İngiltere’nin orta bölgesine gitti. Dönüş yolunda her zaman yaptığı gibi beni aramayınca, endişelendim. O gün çok kar yağıyordu ve yollar buz tutmuştu. İngiltere ilk defa bu kadar soğuk bir kış geçiriyordu. Radyolar aralıklı olarak hangi yolların daha güvenli olduğunu duyuruyordu. Jack’i cebinden aradım ve karşıma telesekreter çıktı. Evini aradığımda da yine aynı şey oldu. O gece yattığımda fazlasıyla üzgün ve meraklanmıştım. Ertesi gün iş yerinden aradığımda Jack’e ulaşmayı başardım.</p>

  <p class="normal">“Nerelerdesin? dedim. “Dün gece beni arayacağını sanıyordum. Sana ulaşmayı çok denedim ama başaramadım.”</p>

  <p class="normal">“Üzgünüm,” dedi. “Dün gece Stephanie’yle üç saat telefonda konuştuk.”</p>

  <p class="normal">Stephanie eski sevgilisiydi. Tanıştığımızdan beri Jack ilk defa Stephanie’yle görüştüğünü söylüyordu. Bana ilişkilerinin bittiğini söylemişti, ben de ona inanmıştım. Özellikle son görüştüklerinde Stephanie’nin ona yumruk atıp kaburgalarından birini kırdığını söyledikten sonra.</p>

  <p class="normal">“Dün gece aradı ve uzun uzun konuştuk. Söylediği bazı şeyler beni çok etkiledi, çok üzgün hissettim. Biliyorum seni aramam gerekirdi. Özür dilerim.”</p>

  <p class="normal">Bu konuşmamızdan sonra Jack benden gitgide uzaklaşmaya başladı.</p>

  <p class="normal">İki hafta sonra yüzleşmek için onu aradım.</p>

  <p class="normal">“Neler oluyor? Beni eskisi kadar sık aramıyorsun. Artık bana dokunmuyorsun bile. Son sevişmemizin üzerinden haftalar geçti. Çok uzaksın.”</p>

  <p class="normal">Bir yandan bana içimi rahatlatacak şeyler söylemesini umsam da, artık yolun sonuna geldiğimizi hissedebiliyordum.</p>

  <p class="normal">“Seni artık cinsel açıdan çekici bulmuyorum,” dedi.</p>

  <p class="normal">Şok olmuştum. Hemen bir ayrılık konuşması yapmasını beklemiyordum.</p>

  <p class="normal">“Anlayamıyorum,” dedim. Daha birkaç hafta öncesine kadar bana dokunmadan duramıyordun. Şimdi de durmuş bana, beni çekici bulmadığını mı söylüyorsun? Ben değişmedim, hâlâ aynı kadınım. Farklı bir şey yapmadım.”</p>

  <p class="normal">Cevap vermedi. Ne düşüneceğimi bilemez haldeydim. İnsanlar bana her zaman ne kadar seksi olduğumu söylerlerdi. Şimdi ise yeterince seksi olmadığım söyleniyordu. Seks arkadaşlarımın hepsinden ayrılmıştım, Jahnet’in ev ödevini yapıp kendime üç tane tantrik partner bulmak yerine Jack’le beraber olmayı seçmiştim ve şimdi elimde kalan tek şey ufak tefek birkaç hediye ve beni hiçbir şekilde tatmin etmeyen seks seanslarıydı. Belki o da aslında ikimizin de çok iyi bildiği bir gerçeği yüksek sesle söylemekten korkuyordu: Birbirimizle uyumlu değildik.</p>

  <p class="normal">Pat’in de daha önce söylemiş olduğu gibi,ben, Jack’in eski sevgilisini unutmak için beraber olduğu kadındım. Biz beraber olmaya başladığımızda, Jack kız arkadaşından ayrılalı sadece altı hafta olmuştu. Bir anda beraberken görmezden geldiğim bütün belirtiler gözümün önünde canlanmaya başladı. İlk sevişmemizden sonra başım göğsünde yatarken ona en son ne zaman bir sevgilisi olduğunu sormuştum.</p>

  <p class="normal">“Son sevgilimle altı hafta önce hoşuna gitmeyen bir şey söylediğim için bana yumruk attığı zaman ayrıldık,” demişti.</p>

  <p class="normal">İçimden, kaltak! demiştim. Şimdi ise geriye bakınca, asıl düşünmem gereken şeyin, dikkat! Taze yara! Olduğunu görebiliyordum.</p>

  <p class="normal">“Kaburgalarımdan birini kırdı,” diye devam etti. Ben de ona gitmesini söyledim. Bir daha da görüşmedik.”</p>

  <p class="normal">“Epey öfkelenmiş olmalı,” dedim.</p>

  <p class="normal">“Öyleydi. Ama zaten ilişkimizin bir yere varmayacağı belliydi. O çocuk istiyordu, bense artık başka çocuk istemiyordum.”</p>

  <p class="normal">Jack o kadar inandırıcı konuşuyordu ki sevgilisini unuttuğuna inanmıştım.</p>

  <p class="normal">“O içki içip sarhoş olmaya bayılır, bense ağzıma içki koymuyorum. Beraber çekilmiş fotoğraflarımıza bakarken bile birbirimize hiç uygun olmadığımızı görebiliyordum,” dedi.</p>

  <p class="normal">“Hmm,” dedim. “Altı hafta. Çok uzun bir süre sayılmaz. Benimle sırf eski kız arkadaşını unutmak için beraber olmadığına emin misin?”</p>

  <p class="normal">Güldüm ve beni rahatlatacak bir şeyler söylemesini bekledim.</p>

  <p class="normal">“Saçmalama hayatım,” dedi. “Seni seviyorum.”</p>

  <p class="normal">Benden ayrıldığı gece Jack, bana tatildeyken sürekli seks yapmak istememin ne kadar bağımlı biri olduğumu gösterdiğini söyledi. Bağımlı insanlardan hoşlanmadığını da ekledi. Bu sözleri de beni çok şaşırtmıştı. O korkunç hafta boyunca, o kum cehennemine saplanıp kaldığımız zaman, yapmak istediğim tek şey biraz eğlenmekti. Yapabileceğimiz çok şey yoktu, yiyecek bir şey de. O yüzden beraber yapacağımız en eğlenceli şeyin seks olduğunu düşünmüştüm. O haftayı bir şekilde atlatmış olsak da, hatta durumumuzun zavallılığına bakıp gülsek de, meğer o hafta Jack’in içinde bir şeyler kopmuştu ve ben fark etmemiştim.</p>

  <p class="normal">Bütün zorluklara rağmen aramızın iyi olduğunu düşünmüştüm. Hatta uçakta geri dönerken Jack bacaklarımıza serdiğimiz battaniyenin altından elimi tutmuş ve onu pantolon üstünden okşamamı istemişti. Jack’i okşarken çocuklara doğru bakmış - ikisi de mışıl mışıl uyuyordu- ve her şeyin yolunda olduğunu ve bu körfez işkencesini atlatabildiysek, atlatamayacağımız bir şey olamayacağını düşünmüştüm.</p>

  <p class="normal">Annemi arayıp haberi verdiğimde “ilişkinizin yürümemiş olmasına üzüldüm canım,” dedi. “Belki bir daha ki sefere biriyle ilişkiye girmeden önce, önceki kız arkadaşlarından iki referans mektubu istemelisin.”</p>

  <p class="normal">Jack bağımlı insanlardan hoşlanmıyorsa, ben de sevgililerimden ayrılmaktan hoşlanmıyordum. Hayatımda hepsine yeni bir rol buluyordum. Jack’ten gerçekten hoşlanmıştım. Kahretsin, o hayatımdaki başarılı, kendine ait evi ve arabası olan nadir erkeklerden biriydi. Ayrıca o tam bir yetişkindi. Ve ‘artık yeni bir adam olma’ saçmalıklarını bir kenara bırakırsak, beraber çok güzel vakit geçirmiştik. Yani eş cinsel olmayıp, benimle beraber <span class="ideitalik">Nip/Tuck</span> izleyecek başka bir adamı nereden bulacaktım? Böylece Jack’le arkadaş kaldık. O iki hafta sonra Stephanie’ye döndü, ben de iki gün sonra Rio’ya dönmüş kırmızı odada iri yarı siyahi bir adamla sevişiyordum.</p>
</body>
</html>
