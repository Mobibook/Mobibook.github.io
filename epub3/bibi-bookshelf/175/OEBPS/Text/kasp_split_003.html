<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kasp</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_2">Hayatta ..... Yapmayacak Kız</h1>

  <p class="normal">Kız arkadaşlarım arasında hep ‘hayatta .... yapmayacak kız’ olarak tabir edilmişimdir. Önüme gelenle yatmaktan büyük zevk aldığım için ‘hayatta evlenmeyecek kız,’ hiçbir zaman çocuklara ilgi göstermediğim ve anaç bir yapım olmadığı için ‘hayatta çocuk yapmayacak kız.’ Ve hep sıra dışı olmakla övündüğüm için ‘hayatta oyunu kuralına göre oynamayacak kız.’</p>

  <p class="normal">Arkadaşlarım kendilerini evlenecekleri adama saklarken, ben başucumda yattığım adamların çetelesini tutmaktaydım. Amerika’da öğrenci olduğum yıllarda bir gün, arkadaşım Martha bekaretimi kaybettiğim günden bugüne kadar yattığım adamların listesini yapmamı istedi. Fazlasıyla yoğun geçen o beş yılı hatırlamaya çalıştım ve sonunda listeye 60 isim yazmayı başardım. Daha başkaları da vardı ama aklıma gelen yüzlerin hiçbirine bir isim koyamıyordum.</p>

  <p class="normal">İlişkiler konusunda pek de iyi bir sicilim yoktu. Bunun sebebi, o yıllarda bir sevgili istememem değil, tanıştığım adamların benim yanımda uzun süre kalmamalarıydı. Ama seksi seviyordum ve ne zaman bir ilişkim sona erse önüme gelenle yatar ya da kısa süreli bir sevgili edinir ve düzenli bir seks hayatım olmasını garantilerdim. Tabi bütün bunlar internet icat edilmeden önceydi. Bugün olduğu gibi, o zamanlarda tanışacak erkek sayısı sonsuzdu ama tanışmak için ortam çok yoktu. Ben de o yıllarda yirmili yaşlarında olan bütün kızlar gibi, barlara, kulüplere ve partilere giderdim. Erkekler hakkında bekaretimi kaybettiğim günden beri bana sunulanla yetinmeyi öğrendim. 17 yaşında Londra’da bir Amerikan lisesi’nde öğrenciyken, okulun düzenlediği bir geziyle Old Vic<sup class="calibre3"><a href="../Text/kasp_split_018.html#footnote-601-2" id="footnote-601-2-backlink">[2]</a></sup>’e gitmiştik. Derek Jacobi’yi Hamlet oyununda izledikten sonra tiyatro sınıfımla beraber oyuncular ve diğer sahne görevlileri ile tanıştırılmak üzere sahne arkasına davet edildik. Rehberimiz dramatik görünüşlüydü. Siyah deri pantolon ve dökümlü beyaz gömlek giymiş bir adamı işaret ederek “işte bu da Micheal,” dedi. Michael oyunun ışık teknisyeniydi. Benden on yaş kadar büyük, iki metreden biraz kısa ve zayıftı, David Bowie’yi andıran kum rengi sarı saçları vardı. İçimden ne kadar da büyüleyici bir havası var diye düşündüm. Çok da sevimliydi. Bir kez göz göze geldik ve ben hemen Jacobi ve diğer teknisyenlerle ilgilenmeyi bıraktım. Michael’la işi hakkında konuşmaya başladık ama ben işiyle ilgilenmiyordum. Diğer sınıf arkadaşlarım turlarına devam ederken, Michael, arkadaşım Laura ve beni üst katta peruk odasında gizlice sigara içmeye davet etti. Kendimizi çok ayrıcalıklı hissettik. Tam çıkarken de iki gece sonra tiyatronun yanındaki barda buluşmayı önerdi. Laura ve ben gibi yeni yetme iki tiyatro âşığı için gerçek tiyatro yıldızlarıyla takılabilme fırsatı bulunmaz bir nimetti. Benim açımdan ise daha fazlası bile olabilirdi.</p>

  <p class="normal">Laura ve ben kararlaştırdığımız gibi bara gittik ve Michael’ı başka bir adamla köşede yuvarlak bir masada otururken bulduk. Bulunduğumuz yer sıradan, koyu ahşaptan duvarları olan, dumanlı; içerisi izmarit ve alkolden geçilmeyen, eski stil bir Londra barıydı. Hepimiz biraz kafayı bulduk ve Michael beraber ona gitmemizi teklif ettiğinde Laura ve ben hiç düşünmeden kabul ettik. Çok heyecanlanmıştım. Sonunda büyük gecem gelip çatmıştı.</p>

  <p class="normal">Önceki sene bütün kız arkadaşlarım seksten bahsetmeye başlamışlardı. Sürekli bekaretlerini nasıl kaybettikleri konusunda böbürleniyor ve okuldaki erkeklerle yaşadıkları maceraları anlatıyorlardı. Anlattıklarına bakılırsa, seks alışveriş yapmaktan bile daha zevkli bir şeydi. Bekaret kaybetme üzerinde o kadar çok duruyorlardı ki, ben bunun altında eziliyordum. Sanki hâlâ bunu yapmamış olmak, beni işe yaramaz biri hâline getiriyormuş gibi geliyordu. Bu yükten en kısa zamanda kurtulmak istiyordum. Michael’ın dairesi Regent Park manzaralı eski bir binanın giriş katındaydı. Evin bütün duvarları siyaha boyanmıştı. Hint işi yastıkların üzerine oturup, birbirimize sarılarak sigara içtik. Kafam çok iyi olmuştu ve bir anda kendimi Michael’la ateşli bir şekilde öpüşürken buldum. Eli göğüslerimi ellemek için sütyenimin altına kaydı. Laurie, Michael’ın uzun saçlı, hipi kılıklı ve sivilceli arkadaşından hoşlanmamıştı. Ama benim bütün düşünebildiğim Michael’la seks yapmaktı. İçimden umarım bakire olduğumu anlamaz diye düşünüyordum.</p>

  <p class="normal">Michael beni iki kişilik dağınık bir yatağın olduğu küçük bir odaya götürdü. O anda sadece Michael, ben ve yatak vardık. <span class="ideitalik">Brutus</span> marka kotumun fermuarını açtı ve ayak bileklerime kadar sıyırdı. Pamuklu bluzumun düğmelerini açtım, korkmaktan çok heyecanlıydım ve vücudumda dolaşan adrenalini hissedebiliyordum. Ön sevişme olduysa bile çok kısa sürdü. Uzun uzun öpüştüğümüzü hatırlıyorum. Bir saat kadar sevişmiş olmalıyız ama rahatlayamamıştım.</p>

  <p class="normal">Bir sonraki sene, Cornelle’e, Tony adında eskiden hoşlandığım bir arkadaşımı ziyarete gidene kadar ve ikimiz için de unutulması zor, bekaretini kaybettiği o geceye kadar hiç orgazm olmadım. Kendi bekaretimi kaybettiğim gece ise o kadar heyecanlıydım ki, rahatlayıp rahatlayamamanın hiçbir önemi yoktu.</p>

  <p class="normal">Ertesi gün her tarafım ağrıyordu ama çok keyifli bir histi. Birkaç yıl önceki Bat Mitzvah<sup class="calibre3"><a href="../Text/kasp_split_019.html#footnote-601-3" id="footnote-601-3-backlink">[3]</a></sup>’mdan sonra yaşadığım huzura benzer bir rahatlama hissediyordum. 13 yaşımdayken, beni Yahudi dininin resmi üyesi yapacak o büyük güne hazırlanmak için İbranice öğrenmem ve Tevrattan bir pasaj ezberlemem gerekmişti. Uzun çalışmalar ve o kadar beklentiden sonra Bat Mitzvah günüm geldi geçti ve benim sonrasında tek düşünebildiğim “Tanrıya şükür bitti. Artık yeniden arkadaşlarımla takılabilirim,” olmuştu.</p>

  <p class="normal">Michael’la iki kez beraber olduk. İkincisi oturma odasında BBC’de tavşanlarla ilgili bir belgesel izlerken gerçekleşen 5 dakikalık bir sevişmeden ibaretti. Beni bir daha hiç aramadı. Tamamıyla yıkılmıştım. Tabi ki kollarında teselli bulduğum başka çocuklar vardı, bir sürü rom kola içtikten sonra sınıf arkadaşlarımla yaşanan sevişmeler...</p>

  <p class="normal">Bir sene sonra 18 yaşındayken, belki Michael’la karşılaşırım umuduyla Regent’s Park’da dolaşıyordum. Onun sokağında yürüyor ve bütün o olayların tam olarak nerede gerçekleştiğini hatırlamaya çalışıyordum. Hatırlayamadım. Bütün binalar birbirine benziyordu.</p>

  <p class="normal">29 yaşıma geldiğimde ve evlenmeme çok az bir süre kalmışken yattığım adamların listesine 40 isim daha eklenmişti.</p>

  <p class="normal">Bir gün arkadaşım Martha’yı aradım ve üniversitedeyken yaptığımız listeye ne olduğunu sordum. “Umarım bana şantaj yapmak için saklamamışsındır, çünkü biriyle tanıştım. Adı David,” dedim.</p>

  <p class="normal">Martha büyük ihtimalle kanıtı yok ettiğimizi ve şimdi bundan pişmanlık duyduğunu söyledi. “Keşke saklasaymışım. O tarihi belgelere eminim çok para verirdin,” dedi.</p>

  <p class="normal">Ona David’in daha önce erkeklerle beraber olduğumu bildiğini söyledim. Söylemediğim David’in sadece -tıpkı benim gibi- tam sayıyı bilmediğiydi.</p>

  <p class="normal">David ile aktör/müzisyen Richard Strange’in verdiği bir partide tanıştım. Parti’nin sebebi Richard’ın her yıl verdiği Burn gecesi yemeğiydi ve ben partiye bir müzik dergisi için Richard’la röportaj yapmış arkadaşım Adair ve kostüm tasarımcısı olan aynı zamanda da Richard’ın kız arkadaşının kapı komşusu Lora ile katıldım. O zamanlar televizyon yapımcısı olarak çalışmaktaydım, ve Amerika’da üniversiteyi bitirmiş biri olarak, bu gibi ortamlarda bulunmanın doğal hakkım olduğunu düşünerek davet edilmediğim hâlde arkadaşlarıma takıldım. Misafirlerin geri kalanını müzisyenler, sanatçılar ve gazeteciler oluşturmaktaydı. O zamanlar Brixton ve Herne Hill sanatsal yaratıcılıkla dolup taşmaktaydı ve Richard Strange bu grubun popüler simgesiydi.</p>

  <p class="normal">Tam biz içeriye girerken, yazar Kathy Acker’ın çıktığını görmek hepimizi derinden etkiledi. İçeride A grubu ve B grubu olmak üzere iki tip davetli olduğunu fark ettik. A grubunu birkaç tane tanınmış yazar oluşturmaktaydı ve onlara yahni servisi yapılmaktaydı. B grubu o kadar kalabalıktı ki, sanki Richard uzaktan yakından ne kadar tanıdığı varsa hepsini davet etmişti. Bizim gibi B grubuna dâhil olanlara yemek servisi yapılmıyordu ancak sonradan içkilerle ve arta kalan yemeklerle idare etmemiz bekleniyordu.</p>

  <p class="normal">Hoparlörlerden bangır bangır Richard’ın grubu Cabaret Futura şarkıları çalınıyordu. Sırtımı duvara dayamış, elimde içinde ucuz şarap bulunan kadehimle dururken, odanın öbür tarafında elinde bir bira şişesiyle dikilmekte olan olağanüstü yakışıklı adamı fark ettim. Üzerinde uzun kollu krem renginde helezon desenli bir gömlek, boru paça kot pantolon vardı ve ayağında bilek hizasında bağcıklı <span class="ideitalik">Doc Marten</span> botları. Saçları siyahtı ve tepede dikleştirilmişti. O güne kadar gördüğüm en yakışıklı adamdı. Ve Lola ile konuşuyordu.</p>

  <p class="normal">Tanıştırılmamızı sağlamak için hemen manevra yaptım.</p>

  <p class="normal">Lola, “Bu, arkadaşım Suzanne,” dedi. “Suzanne, David.” Ardından yanımızdan kibarca ayrıldı.</p>

  <p class="normal">Siyah, dik yakalı klasik bir elbise giymiştim. Kendimi iyi hissediyordum ama seksi hissetmiyordum. Ben bu adama ayak uyduramam diye düşündüm. Ama o benimle gerçekten ilgileniyor gibi görünüyordu. Sonradan David bana sebebin göğüslerim olduğunu söyleyecekti. Bütün itirazlarıma rağmen “neredeyse elbisenden fırlamak üzereydiler,” derdi. “Üzerine giydiğin o beyaz dekolte elbiseden açıkça görünüyorlardı hatta fırlamak üzereydiler.” Sanki bir kehanetmişcesine daha en baştan en basit gerçekler bile çelişkiliydi. Ortak hatıralarımız örtüşmüyordu.</p>

  <p class="normal">Görünürde çok ortak noktamız vardı. İkimiz de Amerikalıydık. O, Detroit’in biraz dışında büyümüştü ben New York’luydum. İkimiz de medyada çalışıyorduk. Ben 4. Kanal için dizi film çeken bir yapım firmasındaydım; o ise bağımsız müzik yapan bir grubun menajeriydi. İkimizin de müzik zevki çok çeşitliydi, seyahat etmeyi ve Londra’yı seviyorduk.</p>

  <p class="normal">Lola bizi bölene kadar bir iki saat konuştuk. “Hadi gidiyoruz,” dedi. “Taksi çağırdım.”</p>

  <p class="normal">O akşam Lola’da kalacaktım, bu yüzden David’e gitmem gerektiğini söyledim, içimden telefonumu istemesini umuyordum. İstedi.</p>

  <p class="normal">David’in gözlerinin içine baktım ve “beni öpmek istemiyor musun?” dedim. Ardından cevap vermesine fırsat vermeden onu öpmeye başladım. Unutulmaz bir öpücük olmalıydı, öyle sıradan yanağa kondurulan klasik bir öpücük değil.</p>

  <p class="normal">Böyle bir şeyi hiç beklemediğini hissettim. Başta hafifçe geri çekilir gibi oldu, sonra kendini bana bıraktı ve birkaç dakikalığına kovalamaca oynadık. Adair bana taksinin geldiğini söyleyince geri çekildim.</p>

  <p class="normal">“Hoşça kal.”</p>

  <p class="normal">“Seni arayacağım,” dedi.</p>

  <p class="normal">Aramasını gerçekten istiyordum ve kapıdan çıkarken arkama bakmamak için kendimi zor tuttum.</p>

  <p class="normal">David beni birkaç gün sonra aradı ve Royal Festival Hall’daki Glenn Branca konserine davet etti. Çok orijinal bir fikir diye düşündüm. İlk buluşmaların çoğu romantik bir restoranda yenen sakin bir yemekle başlar, tüm dokuz enstrümanın aynı anda çalındığı bin desibellik elektro gitar sesleri arasında değil. İlişkimiz için çok ilgi çekici bir başlangıçtı.</p>

  <p class="normal">Birbirlerimizin vücutlarını henüz göremesek de sonraki altı hafta boyunca görüşmeye devam ettik. Birkaç günde bir buluşuyor ve ağırdan alıyorduk. Ona akşam yemeği yapardım ya da dairemde oturur televizyon izlerdik. Sinemaya gittik, arabayla Cambridge’e gidip üniversite binaları arasında dolaştık, Brighton plajında takıldık, yani seks dışında her şeyi yaptık.</p>

  <p class="normal">Eski zamanlardan kalma bir kur gibiydi âdeta. Daha önce benimle ilk, en fazla ikinci buluşmada yatmak istemeyen kimseyle tanışmamıştım. Sabahın üçündeki seks arkadaşlarımın aksine, David bana çok saygılı davranıyordu. Başlarda birkaç buluşmadan sonra hâlâ bir hamle yapmaması garip gelmişti ama fiziksel ilginin eksikliğini, komiklikleri ve beni kalbimin taa derinlerinden etkileyen, birkaç günde bir yolladığı kartlarla telafi ediyordu. “Güller kırmızıdır, menekşeler mor, cumaya kırmızı şarap getiriyorum, masaya iki kadeh koy.” Tabi bir de çok yakışıklıydı. Benden gerçekten hoşlanıyor gibiydi ve geçmişiyle anlattıklarına bakılırsa, hiç de havai bir tip değildi. Bugüne kadar her biri en az bir sene sürmüş sadece beş ilişkisi olmuştu. Önüne gelenle yatmayan biriyle tanışmak, aslında benim için de çok değişik bir histi.</p>

  <p class="normal">Ama yine de ilişkimizin üçüncü haftasında eş cinsel mi acaba diye düşünmeye başladım. Bundan üç hafta sonra da sorumun cevabını bulmaya karar verdim. Tek başıma bir şişe şarabı devirdikten sonra ona yanaştım. Yerde oturmuş televizyon izliyorduk. Yetti artık bu saçmalık diye düşündüm. David’in üstüne çıktım, gömleğini parçalayarak çıkardım ve kotunun fermuarını açtım.</p>

  <p class="normal">Eş cinsel değildi. Hem de hiç. Erkek arkadaşımın çok seksi bir vücudu vardı ve beraber çok hoş bir gece geçirdik. Bir saat falan seviştik. Genelde çok sıradan bir seksti. Sadece birkaç pozisyon ama bu diğerlerinden farklı olarak çok özeldi. Ve daha önce birçok kişiyle beraber olmama rağmen aslında hâlâ seksi çok bilmiyordum. Kolayca rahatlıyordum ve seksin sadece bundan ibaret olduğunu sanıyordum.</p>

  <p class="normal">Altı ay sonra David yanıma taşındı. Açılır kapanır koltuğumu attık ve en büyük boy Vispring Herald Supreme yataklarından aldık. Fiyatına bakılacak olursa bize bir ömür yeter de artardı bile.</p>

  <p class="normal">Birlikteliğimizin ilk altı ayında seks iyiydi ama beraber olduğumuz ilk gecede olduğu gibi, ilk hamleyi yapan hep bendim ve bir süre sonra seksi başlatan kişi olmak o kadar da eğlenceli gelmemeye başladı. Bir de pozisyonlar hep aynı olduğundan seks sıkıcı bir hâl aldı. Ama çok da kafama takmıyordum. Sonunda kurulu bir düzene geçmek isteyen birini bulduğum için mutluydum. Cinsel heyecanın yokluğunu da çok umursamıyordum. Lise, üniversite ve yirmili yaşlarım boyunca bir ömür boyu yetecek kadar seks yapmış olduğumu düşünüyordum.</p>

  <p class="normal">David yanıma taşındıktan kısa bir süre sonra Spetses adında küçük bir Yunan adasına son dakikada bir tur ayarladık. O zamanlar ikimizde de çok para yoktu ama Londra’nın o yapış yapış yaz sıcağından uzaklaşmak istiyorduk. Ortak noktalarımız arasında ikimizin de daha önce Spetses adasını hiç duymamış olmamız vardı. Ve sonradan neden olduğunu anladık. Ama nereye gittiğimizin bir önemi yoktu. İçten içe bu romantik tatilin bizi monotonluktan çıkarıp, seks hayatımızı canlandıracağını umuyordum.</p>

  <p class="normal">Yolculuğumuz daha en başından bir felaketti. Hatta İngiltere’den ayrılmak başlı başına bir sorun haline geldi. Öğleden sonraki Gatwick uçuşumuz ertelenmişti, ve üç saatlik bir beklemeden sonra David yolculuğu iptal edip eve gitmek istediğini söyledi. “Saçmalık bu,” dedi kapıdaki gergin görevliye bakarak. “Bu hiç de profesyonelce değil. Hemen gidip paramı geri isteyeceğim. Hem de tamamını.”</p>

  <p class="normal">Dur bir dakika dedim elimdeki bilete bakarak. Para iadesi talep edebiliyorduk ama ancak eğer uçak 5 saatten fazla gecikirse. “Daha iki saatimiz var canım. Üzgünüm.”</p>

  <p class="normal">Deniz kenarındaki otelimize geldiğimizde, David üzerine oturur oturmaz yatağımız çöktü. Ertesi gün, tuvalet bozuldu. Broşürlerde o kadar göz alıcı görünen plaj da sıkıntımızı hafifletmedi. Her taraf çoğunun İngiliz olduğunu düşündüğümüz bizden önce hayal kırıklığına uğramış turistler tarafından bırakılan boş pet şişeler, bira tenekeleri ve güneş kremi şişeleriyle doluydu. Yunan hayatını tecrübe etmeye gelmiş fakat Akdeniz’in ortasında bir İngiliz tatil köyü bulmuştuk. Nereye gidersek gidelim, her yer İngiliz barları, İngiliz aksanı ve İngilizler’le doluydu. Başka çiftler belki de güler geçer, tatildeki hayal kırıklıklarını sevişerek telafi ederlerdi. Ama tatilde yaşadığımız gerginlikler bir anti-afrodizyak etkisi yarattı ve tatilin sonuna geldiğimizde birbirimizle neredeyse hiç konuşmuyorduk bile.</p>

  <p class="normal">Son günümüzde David arabada yolumuzu bulmaya çalışırken patladı. Öfkesi o kadar yersizdi ki, tüylerimin diken diken olduğunu hissettim ve bu ilişkinin bu kadar strese değip değmeyeceğini düşündüm. Hâlâ başka alternatiflerim olabileceğini düşünmediğim için ilişkide kaldım.</p>

  <p class="normal">“Çoğu kez o zaman çıkıp gitsem hayatımda ne gibi değişiklikler olurdu acaba,” diye düşünürüm. O zamanlar daha 28 yaşındaydım ve hâlâ kendime belki aynı zamanda bana seks partnerliği de yapabilecek bir hayat arkadaşı bulabilecek kadar gençtim. Ama benim için sıraya girmiş adamlar yoktu. Ben de sıradan rutin bir hayatın altına imzamı attım, evlendim, iki çocuk yaptım ve kilo aldım.</p>

  <p class="normal">Evlenmemizin üzerinden birkaç sene geçmişti ki, bir gün giyinirken aynada kendime baktım ve bir zamanlar hiç yapmayacağımı düşündüğüm her şeyi yapmış olduğumu fark ettim. Tüm hayatım boyunca marketlerde karşılaştığım bakımsız, kilolu, yeterince seks yapmayan annelere dönmüştüm. İdeal kilomdan 12.5 kilo fazlam vardı ve sarkan karnımı saklamak için üzerime bol gelen <span class="ideitalik">Marks and Spencers</span> kıyafetleri giyiyordum. David’le tanıştığımda hayat dolu, girişken Londra’da bir punk olmuş New York’lu Yahudi bir hatundum. Herhangi bir partide ortamdaki en yakışıklı adamla flört etmekten ya da onunla öpüşmekten çekinmezdim. Amerika’da üniversitedeyken, moda olan bütün kıyafetleri altı ay öncesinden giyen, mor saçları, yırtık file çorapları ve mini İskoç eteğiyle karşıdan gelen birçok kişinin caddenin öbür tarafına geçmeye sevk eden Londra’lı hatundum. Şimdi ise hayatını kendisinden başka herkesin mutluluğuna adamış, kendi mutluluğunu tamamıyla unutmuş klasik bir anne ve kocasından ilgi görmeyen bir eştim.</p>

  <p class="normal">Eğer daha sık seks yapıyor olsaydım belki bütün bunlar daha katlanılır olabilirdi. Ama tatminsiz seks yaşantım artık değişmeyeceğinden emin olduğum tek şeydi. Evliliğimizin altıncı senesinde artık ayda bir gerçekleşen sevişmelerimiz bile son bulmuştu. Bunun sebebi çok yüksek sesle orgazm olduğum ve David’in bana güldüğü geceydi. Her zamanki gibi o alttaydı ve benim orgazmım onunkini engellediğinde tam rahatlamak üzereydim. Tamam kabul ediyorum biraz fazla bağırmış olabilirim. Gülerek yukarı bana bakıyordu. Sinirden gülüyordu, sanki bir hata işlemiş onu utandırmışım gibi. O an, kocamın bana zevk yaşatmasındaki güzelliği göremediğini fark ettim ve daha da kötüsü benim zevk alıyor olmamın onu mutlu etmediğini anladım.</p>

  <p class="normal">Tabi ki bu bana yaşattığı ilk orgazm değildi. Aslına bakarsanız seks sırasında hep rahatlarım. Daha en başlarda öğrendiğim şey, beraber olduğum insanların benden aldıkları haz kadar benim de onlardan haz alabilmem gerektiğiydi. Belki o gece her zamankinden daha çok ses çıkarmıştım ama David bana gülüyordu ve gülüşü beni rahatsız etti. O gece duygularımın önüne bir set çekildiğini fark ettim. Bir daha kocamla hiç sevişmeyeceğimi biliyordum. Artık seks sırasında kendimi nasıl rahat bırakabilirdim ki? Ben rahatladığımda bana gülen bir adamı nasıl arzulayabilirdim? O an yatağımı paylaştığım adama karşı hiçbir şey hissetmediğimi fark ettim. Arkamı döndüm ve uyudum.</p>

  <p class="normal">Zamanla bütün arzumu kaybettim. Çoğu kez kendi kendime Richard Gere bile gelse pantolonunu indirip bana hadi dese “bu akşam olmaz Richard,” derim herhalde diye düşünürdüm.</p>

  <p class="normal">Sıra dışı kız, tüm kadın dergilerinde en ince detaylarıyla ele alınan en sıradan sorunların envanterine sahipti artık. Bu o kadar acıklı bir durumdu ki, -adeta yarama tuz basarmışcasına- bir zamanlar eğlence düşkünü her şeye hazır olan o kız artık bir rahibe hayatı sürüyordu.</p>

  <p class="normal">Tarihleri hatırlamak konusunda çok kötüyümdür. Tamam, aile fertlerinin doğum günlerini, evlendiğim günü hatırlarım. Ama ne annemlerin evlilik yıl dönümünü ne de boşandığım günü hatta mezun olduğum ayı bile hatırlayamam. Ama 14 Mayıs 2000 tarihi, aynı çocukken öğrendiğim 4 Temmuz 1776 ve 25 Aralık tarihleri gibi kafama kazınmış durumda.</p>

  <p class="normal">Aslında o günün diğerlerinden hiç farkı yoktu. Her zaman yaptığım gibi işe gittim, eve geldim, çocuklara akşam yemeklerini yedirip, yatırdım. Ama gecenin ilerleyen saatlerinde benim için her şey değişti.</p>

  <p class="normal">Gece şehrin batı yakasında bulunan sadece üye olanların girebildiği ve müdavimleri arasında iki senelik bekleme listesinin önüne geçebilmiş pop yıldızları, yazarlar ve hippilerin bulunduğu Groucho’nun Yeri adında bir kulüpte içilen kokteyllerle başlamıştı. Oraya daha önce hiç gitmemiştim ve o gece yanımda Aidan adında mesleği dans yapımcılığı olan bir müşterim, gazeteci arkadaşım Janie ve Aidan’ın bize Nigel olarak tanıştırdığı bir arkadaşı vardı. Groucho’nun Yeri rahat ve yumuşak koltukları, duvarlarında <span class="ideitalik">Illustrated London News</span>’dan kesilmiş 19. yüzyıla ait gazete kupürleri olan ve bir köşede koyu cevizden bir barın durduğu, loş bir yerdi.</p>

  <p class="normal">O gece, bu kadar çok ünlü insanı yakından görebildiğim için kendimi çok mutlu hissediyordum. Aynı zamanda bu kadar gösterişli ve yetişkinlerin bulunduğu bir ortamda, evden başka bir yerde olmak harika, rahatlatıcı bir duyguydu. Anne olduğumdan beri iş ve Sainsbury’nin bebek reyonundan başka hiçbir yere gitmemiştim.</p>

  <p class="normal">O akşam yan masalardan birinde Robbie Williams oturuyor, Keith Allan piyanoda çaldığı bilindik şarkılara kendince sözler uydurarak arkadaşlarına serenat yapıyor; hepsini gülmekten kırıp geçiriyordu.</p>

  <p class="normal">Jannie, Robbie Williams’a gidip ona bir seks tanrısı olduğunu haykırmak istediğini söyledi. Jannie’ye eğer böyle bir şey yaparsa onunla bir daha hiç konuşmayacağımı, bin yıldır evden çıkmamış olsam da hâlâ neyin salakça olup olmadığını bildiğimi söyledim. Günlerden cumaydı ve Aiden, Janie ve ben bitirdiğimiz bir projeyi kulübün restoranında yediğimiz bir akşam yemeğiyle kutluyorduk. Nigel sırf eğlence olsun diye bize katılmıştı.</p>

  <p class="normal">Aidan’ın keşfettiği bir dansçının reklam işleriyle ben ilgileniyordum ve Jannie de ülke genelinde yayınlanan gazetelerden birinde dansçı hakkında bir yazı yazmıştı. Eleştiriler çok parlak olmasa da, şovun bütün biletleri şimdiden satılmıştı bu yüzden herkesin keyfi yerindeydi.</p>

  <p class="normal">Biraz sarhoş olmuştum ve kendimi rahat ve şehvetli hissediyordum. Aidan’ın arkadaşına döndüm ve</p>

  <p class="normal">“Ee Nigel, anlat bakalım sen ne işle meşgulsün?” dedim.</p>

  <p class="normal">“Bu aralar dinleniyorum.”</p>

  <p class="normal">“Dinleniyorum derken?”</p>

  <p class="normal">“Çalışmıyorum. Bir süreliğine dinlenmeye karar verdim.”</p>

  <p class="normal">Daha fazla detaya girmedi ve konuşmaya devam etmek için çok da istekli görünmüyordu. Ben de o tuvalete gidene kadar bekledim ve ardından masadakileri soru yağmuruna tuttum.</p>

  <p class="normal">“Daha kırkında bile göstermeyen biri nasıl olur da ‘dinlenecek’ parayı bulabiliyor?”</p>

  <p class="normal">Aidan bana Nigel’ın bir zamanlar ünlü bir müzik grubunun menajerliğini yaptığını, işler bozulmaya başladığında da gruba menajerlik ücreti hakkında dava açtığını ve davanın sonunda on milyon pound kazandığını söyledi. Nigel bir anda gözüme çok seksi görünmeye başlamıştı.</p>

  <p class="normal">“İyi iş çıkardı,” dedi Aidan. “Ardından vergi ödememek için ülkeyi, karısını ve çocuklarını terk ederek bir senelik yolculuğa çıktı. Dediğine göre, bir gün havaalanında gidiş panosuna bakarken artık görmek istediği başka ülke kalmadığını fark etmiş. Hemen bir uçağa atlamış ve eve dönmüş.</p>

  <p class="normal">“Ukala herif şimdi de Groucho’nun Yeri’ne takılıyor öyle mi,” dedim.</p>

  <p class="normal">Neredeyse hiç konuşmamasına rağmen yemek sırasında içtiğim <span class="ideitalik">Mersault’un</span> da etkisiyle Nigel bana gittikçe daha çekici görünmeye başlamıştı. İlgimin asıl sebebinin, tanıdığım en zengin adam olduğunu düşündükçe kendimden nefret ediyordum.</p>

  <p class="normal">David’le tanıştığımdan beri onu aldatmak hiç aklıma gelmemişti ama masanın öbür ucunda oturan Nigel’a baktıkça o kadar parayla yapabileceğimiz binlerce şey aklıma geliyordu: <span class="ideitalik">Harvey Nichols’da</span> deliler gibi alışveriş, Paris George V’de bir hafta sonu ve New York’ta ufak bir daire.</p>

  <p class="normal">Nigel, o fazlasıyla ketum ve gizemli haliyle zihnimde belki de on milyonluk servetinden daha başka şeylere de sahip olabileceğine dair fanteziler düşünmeme sebep oluyordu. Bana olan ilgisinin masadaki diğer insanlara olan ilgisinden hiçbir farkı olmamasına rağmen acaba o sessiz dış görünüşünün ardında bana yatakta çığlıklar attırabilecek bir adam mı var diye düşünmekten kendimi alamıyordum. Kocamdan başka bir adamı arzulamak bir yana, düşünmeyeli o kadar uzun zaman olmuştu ki.</p>

  <p class="normal">O gece Nigel ya da benim hayallerimdeki Nigel, bana neredeyse on yıldır hissetmediğim bir şeyi hissettirdi: Cinsel arzu.</p>

  <p class="normal">Eve gittiğimde saat sabahın üçüydü ama ben yatmak yerine bilgisayarı açtım. MSN arama motoruna ‘bedava porno’ yazdım ve içimden umarım bolca çıplak zenci erkek resimleri, grup seks, oral seks ya da gizli kamera görüntüleri çıkar diye geçirdim. Resimlere beş dakika baktıktan sonra huzurlu bir şekilde uykuya dalabilirdim. Üç sene önce kocamla sevişmeyi kestiğimden beri, kendi kendime yaşadığım orgazmlar benim için uyku ilacım haline gelmişti.</p>

  <p class="normal">Gecenin bir yarısı yatakta, ya yavaşça internette gördüğüm fantezileri kafamda canlandırır ya da kendi kendimi rahatlatırdım. Porno bana zaten hep seksi gelmiştir. Hem ucuz, hem tahrik edici; hem yasak, hem de çok sıradan. David’le seks hayatımız kötü gitmeye başladığında ona bir gün, “eğer beni gerçekten heyecanlandırmak istiyorsan yapman gereken tek şey güzel bir porno film bulmak,” demiştim. O da bana “Ne kadar iğrenç bir fikir,” demişti. Ben de bir daha bu konuyu açmadım.</p>

  <p class="normal"><span class="ideitalik">Microsoft,</span> o donuk kuruluş kimliğiyle, kocamdan daha maceraperest sayılmazdı. 14 Mayıs gecesi ‘bedava porno’ kelimelerini yazdığımda karşıma çıkan listenin en başında internet üzerinden yayınlanan <span class="ideitalik">Nerve</span> adlı erotik bir dergi vardı. Benim ihtiyacım olan şey kesinlikle bu değildi. -Ne gizli kamera görüntüsü, ne çıplak zenci erkekler vardı-. İşin kötüsü burada pornoya dair hiçbir şey yoktu.</p>

  <p class="normal">Sadece şiirler, hikâyeler ve güzel göğüslü kadınların olduğu siyah-beyaz sanatsal resimler vardı. Tamam güzel resimlerdi ama hiç bana göre değildi. En azından biseksüel dönemimi atlattığım 22 yaşımdan beri.</p>

  <p class="normal">En azından yakışıklı, çıplak bir erkek resmi görürüm diye sitede gezmeye başladım. Onun yerine karşıma insanların kişisel sayfaları çıktı. İnternette böyle sayfalar olduğundan haberim yoktu. Nasıl insanlar olduklarını görmek için biraz daha incelemeye karar verdim.</p>

  <p class="normal">Sayfaların hepsi anket şeklinde düzenlenmişti. Herkesin on tane soruya cevap vermesi gerekiyordu. Sorulardan biri, “Sizce en etkileyici seks sahnesi hangisidir?” Bir diğeri “Sizi en çok hangi şarkı heyecanlandırır?”</p>

  <p class="normal">Sorular erotik olmaktan çok yavandı ama bir mektup arkadaşı edinmenin eğlenceli olabileceğini düşündüm. Tıpkı on yaşımdayken olduğu gibi. Nihayetinde, ben de kendime kişisel bir sayfa hazırlamaya karar verdim. Başlığa “Arkadaşlık ve Aşk” yazdım. Arkadaşlık yazmamın sebebi olası sapıkları uzak tutmak içindi. Siteye üyeliğimin tamamlanabilmesi için bir posta kodu yazmam gerekiyordu ve site sadece Amerika’daki posta kodlarını içeriyordu. Ben de beni kim bilir Amerika haritasının hangi noktasına attığını bilmeden rastgele birkaç rakam yazdım. Yerin önemi yoktu zaten kimseyle tanışmayı planlamıyordum. Tek isteğim bir mektup arkadaşı edinmekti ve siteye kayıtlı bütün adamların Amerika’da yaşıyor olmaları işime geliyordu.</p>

  <p class="normal">Neredeyse tüm vaktini işinde geçiren ve işten başka hiçbir şeyden bahsetmeyen kocam dışında samimi olduğum hiç erkek arkadaşım yoktu. Dokuz sene önce evlendiğim günden beri, hiçbir erkekle doğru dürüst bir çift laf etmişliğim de. Saf saf, belki dışarılarda bir yerlerde benimle aynı durumda olan ve bir e-posta arkadaşı edinmekten mutluluk duyacak olan bir adam vardır diye düşündüm. Kişisel sayfamı siteye yükledim ve çıplak erkek vücutlarını bir kenara bırakarak yatmaya gittim.</p>
</body>
</html>
