<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kasp</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_14">Kıl Payı</h1>

  <p class="normal">Karume’la dünyanın ilk erotik sanat galerisi olarak lanse edilen Charring Cross Yolu’nda bulunan Charring X’in açılış partisinde tanıştım. Bir arkadaşımın arkadaşının vasıtasıyla davetiye bulmayı başarmış, yanımda Oliver’ı da getirmiştim. Soho House’dan beraber çıktığımız o geceden sonra Oliver’la düzenli olarak seks yapmaya başlamıştık. Her çarşamba akşamı buluşuyor, <span class="ideitalik">Desperate Housewives</span> izliyor ve reklam aralarında sevişiyorduk.</p>

  <p class="normal">Galeriye vardığımızda içerisi medyatik insanlarla doluydu: Plastik ve deri kıyafetler içinde kızlar, göğüs uçlarına saçaklar takmış jartiyerli kızlar ve göğüsleri her an bikinilerinden taşacakmış gibi duran modeller. O akşam 1940’lı yıllardan kalma kahverengi yeşil desenli dantel bir elbise ve <span class="ideitalik">Budhahood</span> sandaletler giyiyordum.</p>

  <p class="normal">Galeri önceden seks malzemeleri satan dört katlı bir binadaydı. Binayı devralanlar duvardaki pornografik resimleri sökmüş, her yeri beyaza boyamışlardı. İlk kattaki erotik yayınlar satan kitabevi hâlâ açıktı. Büyük ihtimalle sanat galerisi işi tutmazsa, bu yolla kirayı ödeyebileceklerini düşünmüş olmalıydılar.</p>

  <p class="normal">Duvarlarda asılı olan sanat eserlerine bakarken mantıklı davrandıklarını düşündüm. Şu anda satmakta oldukları şeyleri, beraber olduğum orta yaşlı adamların yatak odalarında, hatta saygıdeğer bazı mahallelerdeki çerçeve dükkânlarının vitrinlerinde daha önce çok görmüştüm.</p>

  <p class="normal">Yeni Helmut Newton’ların eskilerinden pek farkı yoktu, Bob Carlos Clarke’ın saplantılı mükemmel kadın vücudu çalışmaları seksi olmaktan çok sıkıcıydı. Saksılara yerleştirilmiş devasa camdan dildolar ve pahalı fiyat etiketleri otuz yıl öncesinden kalmış gibiydi. Ama sonuçta burası her şeyden önce bir sanat galerisiydi; seks dükkânı değil. Fetiş kıyafetler içinde olan kızları daha önce başka organizasyonlarda görmüştüm ve geri kalan insanların ne giydiklerine pek de özenmemiş oldukları belliydi. Tişört ve kot pantolon giymiş erkekler, takım elbiseli tipler ve bir sürü bikinili soluk tenli kız. Yani ortamdaki tiplerin çoğu, seksi olmaktan çok sevimliydi. İçimden iyi ki burada çok uzun kalmayacağım diye düşündüm. Bir saat sonra arkadaşım Hannah ile köşedeki Cafe de Paris’te verilen Flash Monkey partisine katılacaktım.</p>

  <p class="normal">Oliver’la beraber galeriyi gezdikten sonra içki almak için bara gittik. “On dakika sonra gidiyorum,” dedim. “Katılmam gereken gerçek bir parti var.”</p>

  <p class="normal">Tam o sırada Oliver merdivenin başında duran bir tanıdığını gördü. “Benimle gel, Suzanne, seni Karume’la tanıştırıyım, kendisi sanatçıdır.”</p>

  <p class="normal">Beraber ilk kata çıktık ve Oliver beni ten rengi Belçika çikolatalarını andıran, uzun boylu, yakışıklı bir adamla tanıştırdı. Karume’un yankılı bir sesi ve mükemmel bir telaffuzu vardı. Aksanından nereli olduğunu çıkaramamıştım. Sonradan öğrendiğime göre Kenya’da doğmuş, çocukken Amerika’da yaşamış, Afrika’da büyümüş ve Londra’ya birkaç yıl önce Nairobi’den gelmişti. Üzerinde kendi tasarımı olan bisikletçi roması vardı: Siyah bir kazak, siyah bir tayt, onun üzerine giydiği dar naylon şort ve kırmızı bisikletçi ayakkabıları. Kıyafeti bir sanat galerisinin açılışına giyilecek türden değildi. Kadınlardan ve erkeklerden gördüğü yoğun ilginin, yakışıklılığından mı yoksa kıyafetinin garipliğinden mi kaynaklandığını kestirmek güçtü. Giydiği tayt o kadar dardı ki, önündeki büyük çıkıntıyı görmezden gelemedim. Karume nereye baktığımı görmüştü ben de hemen başka bir yere bakıyormuş gibi yaptım. Ayakkabılarının üstünde <span class="ideitalik">Ferrari</span> logosu vardı, tam görülecek şeydi. “Ayakkabıların çok güzelmiş,” dedim.</p>

  <p class="normal"><span class="ideitalik">“Ferrari,</span> senin de gördüğün gibi. Her zaman bir <span class="ideitalik">Ferrari’m</span> olsun istemişimdir. Yüzünün sadece bir tarafına yayılan yamuk bir gülümsemesi vardı. “Bir gün hem ayakkabılara hem de arabaya sahip olmayı umuyorum.”</p>

  <p class="normal">“Hepimizin hayalleri vardır dostum,” dedim. “Benim bile.” İçimden biraz daha yanımızda kalmasını umuyordum. Çıkık elmacık kemikleri, kartal gibi burnu, beyaz dişleri, koyu kirpikli gözleri hoşuma gitmişti. Omuzları geniş, kalçaları dardı ve göğüsü kabadayılarınki gibi tam bit T oluşturuyordu. Omuz hizasında, kızlarınkini andıran düz saçları vardı ama Karume’u çok erkeksi gösteriyordu. Kahverengi alt dudağında ufak pembe lekeler olduğunu fark ettim. O bölgedeki pigment eksikliği çok dikkat çekici olsa da, Karume’a enteresan bir hava katıyordu. Çok hoşuma gitmişti. Dışarıda klasik anlamda yakışıklı sayılacak bir sürü adam vardı ama insanı seksi kılan şey bu tür farklılıklardı.</p>

  <p class="normal">“Galerideki sanat eserleri hakkında ne düşünüyorsun?” diye sordu.</p>

  <p class="normal">“Çok beğenmedim,” dedim. “Benzerlerini daha önce çok gördüm. West End’de dört katlı bir binanın kirasını böyle bir yerle nasıl çıkaracaklarını gerçekten merak ediyorum. Zaten artık buradaki şeylerin çoğunu internet üzerinden sipariş edebiliyorsun.”</p>

  <p class="normal">“Peki insanlara ne diyeceksin? Onları da internetten sipariş edemezsin ya.”</p>

  <p class="normal">İçimden internetten kaç kişiyle tanıştığımı bir bilsen diye geçirdim. Son sorusunu cevapsız bırakarak ilkini cevapladım. “Buradaki insanlar mı? Çoğunun seks yapmadığını duysam şaşırmam. Bunların neresi erotik anlamadım. Hepsi galeri duvarları kadar boş ve sıkıcı. Kostümlerinde bile orijinallik yok.”</p>

  <p class="normal">“Korse var. Bence çok erotik. Görmedin mi? İnsan kemiklerinden yapılmış.”</p>

  <p class="normal">Ona hayatımda çok şey gördüğümü ama insan kemiğinden yapılmış bir korsenin gördüklerim arasında olmadığını söyledim.</p>

  <p class="normal">“Benimle gel, göstereyim.”</p>

  <p class="normal">Onunla beraber üzerinde saç, kumaş ve kemikten yapılmış gümüşten kayışları olan bir korsenin durduğu mankenin yanına gittim. O kadar küçüktü ki hem giyilmesi imkansız gibi görünüyordu hem de sanki bir işkence aleti gibi. Bir insanın giyemeyeceği kadar küçük ve narin olmakla beraber, bir sanat eseri olarak güzel bir parçaydı.</p>

  <p class="normal">“Param olsa almak isterdim,” dedi. Yanlış anlama hayatım, giymek için değil tabi ki. Bence buradaki en iyi parça bu, sence de öyle değil mi?” Değişikti ve benzersizdi. Galerideki diğer parçaların aksine. Mankenin etrafında dönerek korsenin güzelliğini, el işlemelerinin detayını ve tasarımının orijinalliğini inceledik. “Bunu beğendin ama buradaki diğer parçaların sıkıcı olduğunu düşünüyorsun demek,” dedi. “Söyle o zaman senin için erotik olan nedir? Korse’nin darlığı mı seni tahrik eden?”</p>

  <p class="normal">“Güzel soru,” dedim. “Doğrusunu istersen en ufak şeyler bile beni tahrik edebilir,” dedim ve gülmeye başladım. Beraber olduğum adamları düşününce ‘erotik’ ve ‘ufak’ normalde aynı cümle içerisinde kullanmayacağım kelimelerdi. “Bir bakış, bir hareket...”</p>

  <p class="normal">Oliver, biz Karum’la hemen kaynaşınca, yanımızdan ayrılmış, bizi baş başa bırakmıştı. Karume’a bir gün çıplakların gittiği bir kulüpte aynanın önünde saçlarımı kuruturken bana bakarak kendini okşayan adamdan bahsettim. “Onu sadece çok kısa bir süre gördüm ama bana bakışı aylarca fantezilerimi süsledi,” dedim.</p>

  <p class="normal">“Çıplaklar kulübü demek,” dedi Karume. Yavaş yavaş konuşuyor ve sanki bir şeyler düşünüyor gibi görünüyordu. Benimle ilgili seks içeren sahneler olmasını umdum. Ama o “o tarz bir yere gidebileceğimi sanmıyorum,” dedi.</p>

  <p class="normal">“Kim bilir? Belki hoşuna gider.”</p>

  <p class="normal">“Herkesin...Her şeyi görmesini isteyeceğimi sanmıyorum.” Yargılayıcımı yoksa muhafazakar mıydı anlayamamıştım. Ardından açıkladı “çok özel bir penisim vardır, anlarsın ya,” dedi.</p>

  <p class="normal">Karume’la daha yeni tanışmıştık ve şimdiden seks konuşmaya başlamıştık. Muhafazakar olmadığı belliydi. Ki benim için bu en önemli kriterdi. “Gerçekten mi? Özel? İçimden onun penisini bu kadar özel kılan şeyin ne olabileceğini düşünüyordum.</p>

  <p class="normal">“Evet,” dedi. “Çok.” Daha fazla açıklama yapmadı. Hâlâ korsenin yanında durup bu ufak işkence aletine bakıyor gibi yapsak da, çok farklı şeyler düşünüyorduk. Birkaç dakika boyunca hiç konuşmadık.</p>

  <p class="normal">Sessizliği bozan taraf ben oldum. “O zaman bana göstermelisin. Buralarda bir yerlerde kesin bir tuvalet vardır.”</p>

  <p class="normal">“Sana şimdi göstermem,” dedi. Korkmuş gibiydi. Sanki bana özel penisinden bahsettikten sonra benim onu görmek isteyeceğim aklına gelmemiş gibiydi. “Biraz beklemen gerekecek. Bana telefon numaranı versene.”</p>

  <p class="normal">“Olmaz, artık kimseye numaramı vermiyorum,” dedim. “Sen bana kendi numaranı ver, seninle konuşmak istersem, ararım.” İçimden bir ses Karume’un herkesten numara isteyecek türden bir adam olduğunu söylüyordu. Büyük ihtimalle telefon defteri hiç aramadığı bir sürü kadının numarasıyla doluydu ve onu kaybetme riskini göze almak istemiyordum. Elimde ona ulaşabileceğim bir numara olursa, bir daha görüşmemizin daha kolay olacağını biliyordum. Gülerek numarasını verdi.</p>

  <p class="normal">Karume’la çok rahat konuşabildiğimizi fark etmiştim. Bana, nereye gitse bütün kızların ilgisini çeken Daniel’ı hatırlatmıştı. Karume’un da kadınlarla arasının iyi olduğuna emindim. Çekici, büyüleyici ve dostçaydı ayrıca çok havalı bir işi vardı. Bana Londra’nın güneyinde bir üniversitede sanat dersleri verdiğini söyledi. Kafamdaki listeye tik atmaya başlamıştım: Yakışıklı, komik, seksi, melek sahibi. Kaçırılmayacak adamdı.</p>

  <p class="normal">Karume benimle Flash Monkey partisine kadar yürüdü ama sürekli birkaç adım arkamdan gelmekte ısrar ediyordu. Gülerek, “Arka manzarayı her zaman tercih etmişimdir,” dedi.</p>

  <p class="normal">Neşeli olması hoşuma gitmişti. Kapıya geldiğimizde iki yanağından öptüm. “Hoşça kal,” dedim ve Hannah ile buluşmak için içeri girdim.</p>

  <p class="normal">O gece eve dönerken yoldan Karume’u aradım. Saat sabaha karşı birdi. “Ne yapıyorsun?” diye sordum.</p>

  <p class="normal">Otobüste olduğunu ve eve gitmekte olduğunu söyledi. “Geri dönmemi ister misin?”</p>

  <p class="normal">Evet demek istesem de, Karume’u kafamda gelecekte beraber olacağım adam olarak kararlaştırmıştım. “Hayır, çok geç oldu. Ama artık sende numaram var, istediğin zaman ara.”</p>

  <p class="normal">Arayacağını ummuştum. Çünkü bence aramızda çok güzel bir bağ oluşmuştu. O da benim gibi başka bir ülkede doğmuştu, o da benim gibi kırklarındaydı ve o da benim gibi evlenip boşanmıştı. Ayrıca onun da annesi benimki gibi ilkokul öğretmeniydi. Gençlik yıllarında Kenya’ya taşınmadan önce Amerika’dayken o da benim gibi televizyonda <span class="ideitalik">Captain Kangaroo</span> ve <span class="ideitalik">Mr. Roger’s Neigborhood</span> izleyerek büyümüştü. İkimiz de hâlâ aynı reklamların jinglelarını hatırlıyorduk. Bu yüzden Karume bir sonraki hafta aramayınca şaşırdım. Acaba hissettiklerim tek taraflı mı acaba diye düşündüm. Ne yapalım. Sonuçta görüşebileceğim başka adamlar vardı. Ama son bir kez şansımı denemek adına cep telefonuna mesaj bıraktım.</p>

  <p class="normal">“Eğer buluşmak istersen, önümüzdeki cuma boşum.”</p>

  <p class="normal">Ve yine geri dönmedi. Ben de onun yerine seksi polisim Anthony ile bir buluşma ayarladım. Çarşamba günü Karume aradı. “Cuma günü hâlâ boş musun?”</p>

  <p class="normal">“Hayır, Karume. Korkarım başka plan yaptım.” Anthoy ile buluşacak olmasam bile yine aynı cevabı verirdim. Karume’un onunla buluşmak için son anda bütün planlarımdan vazgeçecek kadar umutsuz olduğumu düşünmesini istemiyordum. Ve bu son dakika telefonu bana yirmili yaşlarımda sabahın üçünde beni arayan çocukları hatırlatmıştı. Artık bu gibi şeyler için fazla yaşlıydım. Son dakika seks telefonlarında inisiyatifi ele almayı öğrenmiştim.</p>

  <p class="normal">“Bir daha ne zaman uygun olabilirim bilmiyorum,” diye devam ettim. “Bir ara arar haber veririm.”</p>

  <p class="normal">“Ah. Tamam,” dedi. Hayal kırıklığına uğradığı belliydi ve iyi de olmuştu. “Sanırım bir daha ki sefere daha hızlı davranmam gerekecek.”</p>

  <p class="normal">“Bence de iyi olur,” dedim. “Sonuçta meşgul bir kadınım.”</p>

  <p class="normal">“Öyle olduğu belli.”</p>

  <p class="normal">Hafta sonunda sonra Karume’u aradım. “Bu akşam bir toplantı için Soho House’da olacağım. Neden saat ondan sonra gelip bana katılmıyorsun?”</p>

  <p class="normal">Karume tam zamanında yine bisikletçi kıyafeti içinde bara girdi. Beni gördüğünde gülümseyerek masama geldi. O sırada arkadaşım Jonathan’la bir iş projesinin son detaylarını konuşuyorduk. “Ah işte buluşacağım kişi geldi,” dedim ve ikisini tanıştırdım. Jonathan hepimize içki ısmarladı ve ancak bir saat kadar sonra Karume’la baş başa kalabildik. Pazartesi akşamıydı ve saat 11 olmuştu. Ertesi gün iş vardı. Karume’a dönerek “bana gitmeye ne dersin?” dedim.</p>

  <p class="normal">“Lütfen önden buyur.”</p>

  <p class="normal">Karume bisikletini arabamın arkasına koydu ve ben o gece onunla çok ilgilenemediğim için özür diledim. “Seninle özel olarak buluşmak istediğimi anlamışsındır sanırım,” dedim. “Gerçekten amacım seninle baş başa bir akşam geçirmekti.” Memnun olmuşa benziyordu.</p>

  <p class="normal">Mutfağımda oturduk ve ben iki kadeh şarap koyarak Karume’a içinde otların durduğu torbayı uzattım. Karume bir joint hazırlayarak yaktı ve bana verdi. Bir nefes alarak jointi ona geri verdim ve kucağına oturarak onu öptüm. Çok uzun süre öpüştük, bu iyiye işaretti, çünkü öpüşmek doğru adamla olduğunda ön sevişme gibidir ama maalesef erkeklerin çoğu hemen işe koyulmak isterler.</p>

  <p class="normal">“Geç oldu, yarın işe gitmem gerek. Artık yatalım mı?”</p>

  <p class="normal">Beraber üst kata yatak odama çıktık. Aynı anda üstümüzü çıkardık. Karume tişörtünü çıkardığında çok seksi bir vücudu olduğunu gördüm. Geniş omuzları ve göğsü daha ilk tanıştığımız gece dikkatimi çekmişti ve şimdi biçimli karın kaslarını görebiliyordum. Pantolonunu çıkardığında kaslı ve yuvarlak bir poposu olduğunu gördüm. Tam bisikletçi bacaklarına sahipti, kaslı baldırlar ve dolgun kalçalar. Dudaklarındaki pigment eksikliği vücudunun diğer yerlerine de sirayet etmişti. Dirsekleri pembeydi. Göğüs uçlarından biri de pembeydi.</p>

  <p class="normal">Deliler gibi sevişmeye başlamıştık. Heyecandan sırılsıklam olana kadar ona zevk verdim. Vücut enerjisinin bana geçtiğini ve aynı şiddette zevk aldığımızı hissedebiliyordum.</p>

  <p class="normal">Sonunda daha fazla dayanamayacağımı anlayıp üzerine çıktım. Kendimi ileri geri iterken, çoğu adam gibi onunda ben üstteyken yumuşamamasını diliyordum. Şansıma Karume’un böyle bir sorunu yoktu. Bu çok özel bir durumdu, erkeklerin çoğu sert kalabilmek için sürekli sürtünmeye ve harekete ihtiyaç duyarlar. Aklımda Jahnet’in dedikleri vardı ve hemen orgazm olmak istemiyordum. Benim gibi her şeyi ağırdan almaktan hoşlanan bir adam bulduğum için mutluydum. Bu anın olabildiğince tadını çıkarmak istiyordum: Saatlerce vücuduna dokunmak, dudaklarını öpmek, ve gözlerine bakmak istiyordum. “Ah Jahnet, “dedim. “Haklıymışsın, gerçekten de bana uygun birileri varmış.” Bu her zamanki seks seanslarından çok farklıydı.</p>

  <p class="normal">Karume’la beraberken oluşan enerjinin ve zevkin aramızda çok özel bir cinsel ve entellektüel bağ oluşturduğunu hissettim. Neredeyse orgazm olamayacak kadar heyecanlanmış ve uyarılmıştım. Birkaç dakikada bir duruyor; el ele uzanıyor, birbirimizin vücutlarına dokunuyor öpüşüyorduk. Beraber olmaktan son derece mutluyduk.</p>

  <p class="normal">Bir ikili olarak çok uyumlu olduğumuzu düşündüm. Karume dominant olmayı seviyordu ve şaşkınlıkla kontrolü ona bırakmaktan ne kadar hoşlandığımı fark ettim. Normalden daha pasif olmak çok hoş bir duyguydu. Kafamdaki bütün cinsel fantezileri, planları, -birazdan hangi pozisyona girmeliyim gibi- bir kenara bıraktım ve cinsel bir tatile çıktım ve olacaklara kendimi bıraktım. Bana söylenenleri yapmak, kendimi biraz şişme bebek gibi hissetmeme neden olmuştu. Ben Karume’un her dediğini hiç itiraz etmeden yapan, onun porno fantezilerini gerçekleştirdiği kadındım. Ve harika bir duyguydu.</p>

  <p class="normal">O gece Karume’la üç saat seviştik. Gecenin en başındaki gibi ben üstteyken ikimiz de rahatladık. Duşa girdikten sonra güneşin doğmakta olduğunu gördüm. Birazdan işe gitmem gerekeceğini biliyordum ama hiç uykum yoktu. Başımı Karume’un omzuna dayayıp ona sarılmak çok güzeldi: Huzurlu, sessiz ve sakin. Bunun beraber geçirdiğimiz ilk gece olmasına rağmen Karume’un yanında kendimi çok huzurlu hissediyordum. Sonunda sadece harika seks yapan bir partnerden çok ruh ikizimi bulduğumu düşündüm. İkimizde aramızdakinin tek gecelik bir ilişki olarak kalmayacağını biliyorduk.</p>

  <p class="normal">Karume’u tekrar davet ettiğimde, çocuklar Amerika’da yaz kampına gitmiş olsalar bile, hafta sonu olmasına dikkat ettim. Kendimi ertesi gün çalışmam gerektiğini düşünmek zorunda olmadan, tamamıyla sekse bırakmak istiyordum. Ben ona yemek hazırlarken, Karume’da dolaptan iki martini kadehi alarak, <span class="ideitalik">Golden Angel</span> adı verilen bir içki hazırladı. “Bu içkiyi senin için icat ettim,” dedi. “Siz Amerikalıların portakal suyunu ne kadar sevdiğinizi bilirim ve biraz elma suyu ve bol Rus votkasıyla harika bir içki oldu. Aynı senin gibi harika.”</p>

  <p class="normal">O geceden sonra bu kokteyl bizim için bir gelenek hâline geldi. Sonu hep yatakta uzun sevişmeyle sonlanan bir ön sevişme gibiydi. Beraber olduğumuz ikinci gece, Karume’la dört saat seviştik. Yine çok ustalıkla adeta bir tantra ustası gibi sevişiyordu. Kendi orgazmı hiç umurunda değilmiş gibi çok yavaş bir şekilde. Ertesi sabah kahvaltı ederken ona Jahnet’tan ve tantra derslerimden bahsettim. “Benim üç partner bulmamı istiyor, şu anda bir tane var ikinci partnerim olmak ister misin?” diye sordum.</p>

  <p class="normal">“Tantra mı?” dedi. “Çok garip, bir önceki partnerimle bir ara tantrayla çok ilgileniyorduk.” Söylediğine göre bir keresinde her gece seks yapmasına rağmen, iki hafta boyunca hiç orgazm olmamayı başarmıştı. Bunun amacının erkeklik enerjisini biriktirmek olduğunu söyledi. Orgazm olmayı ne kadar ertelerse, duyuları o kadar hassaslaşıyordu. “Neden üç partner arıyorsun ki?” diye sordu. “Sadece bir tane olmasını tercih etmez misin? Belki de tantra ustası biri? Adım Kenya dilinde usta anlamına gelir, söylemiş miydim? Ben bu rolü oynamak için doğmuşum.”</p>

  <p class="normal">“Jahnet erkek arkadaş için hazır olmadığımı söyledi, tek bir adamla ilişki kurmam için çok erken.”</p>

  <p class="normal">Karume kaşlarını çatarak “ama ben sadece bir kadınla beraber olacak türden bir erkeğim,” dedi. Sesinden ciddi olduğunu anlamıştım.</p>

  <p class="normal">Ne demek istediğini anlamaya çalışarak “Yani ilişkimizin tek eşli mi olmasını istiyorsun?” diye sordum. Kaşlarını kaldırarak yüzünü buruşturdu. Önceki iki sevişmemizi kafamda canlandırdım, iki hafta orgazm olmadan, erkeklik enerjisini biriktirmek için sabretmesi ve kendini sadece partnerinin zevkine adaması belki de onun gerçekten bir tantra ustası olduğunun ispatıydı. İkna olmuştum. “Sanırım kuralları çiğnememin bir sakıncası olmaz,” dedim.</p>

  <p class="normal">Güldü ve “harika,” dedi. “Bakalım neler olacak?”</p>

  <p class="normal">Sonrasında Karume’la sık sık görüşmeye başladık. Sabah kalktığımda yastığıma bıraktığı romantik aşk notlarını bulurdum. Ve <span class="ideitalik">Golden Angels</span> gecelerimiz, bizi birbirimize bağlayan bir iksir hâline gelmişti. Sekse gelince, hâlâ olağanüstüydü. Kısa sürede Karume’a gittikçe daha çok bağlandığımı hissettim. Beraber olmadığımız zamanlarda sürekli onu düşünüyordum. Ve beraberken de oğullarımla ne kadar iyi anlaştığını görmek beni çok mutlu ediyordu. Çocuklar Karume’u gördükleri an çok sevmişlerdi. Karume onlara çocuk gibi değil sanki arkadaşlarıymış gibi davranıyordu.</p>

  <p class="normal">Kısa bir süre sonra, Karume’un sık sık yastığıma bıraktığı notlar dışında, onunla iletişim kurmanın o kadar da kolay olmadığını fark ettim. Bu yüzden bir daha ne zaman buluşacağımızı kestirmek zordu. Plan yapmak daha en başından hayal kırıklığıyla sonuçlanıyordu. Telefonu sürekli kapalıydı. “Telefonum iyi çekmiyor,” derdi. “Ve çok da umurumda değil.”</p>

  <p class="normal">Karume’la kısa süre içerisinde bir rutine oturduk. Haftada üç dört gece bende kalırdı ve geri kalan zamanlarda kendi evinde olurdu ve onu aramanın bir sonuç vermeyeceğini öğrenmiştim. Bende kaldığı zamanlarda bile, çoğu kez çocuklar uyuduktan sonra nehir kıyısında bisiklet sürmeye gider, gece yarısından önce dönmezdi. İlk haftalar rutine tam olarak ayak uyduramadığımdan çok az uyudum. Eve dönüp benimle sevişeceği anı beklemekten uyku tutmuyordu. Vücutlarımız birbirine harika uyuyordu. Ne çok iri ne de çok ufak bir adamdı. Benim benekli sevgilim beni tahrik etmesini çok iyi biliyordu. Zirveye ulaştırmasını da.</p>

  <p class="normal">Başlarda en büyük sorunumun çabuk orgazm olmamaya çalışmak olduğunu düşünmüştüm. Sonuçta tantrik seks partneriydik ve aramızdaki ruhani uyum, orgazmdan önce geliyordu. Ama Karume’la sevişmek o kadar harikaydı ki, orgazm olmamaya çalışmak çok zordu. Birlikteliğimizin üçüncü haftasında bu geç seks seansları beni negatif yönde etkilemeye başlamıştı. Yatmadan önce onunla beraber olamamak beni rahatsız etmeye başlamıştı. Ama asıl sorun, sabah çocukları okula götürmek için kalktığımda hep çok yorgun olmamdı. İlk haftalar keyifli bir seks sonrası yorgunluğu olarak tanımladığım his, rahatsız edici bir enerji yoksunluğuna dönüşmüştü. Ama bir şekilde bu duruma katlandım. Sonuçta usta olan oydu.</p>

  <p class="normal">Karume’dan sonra bütün saatlerim değişmişti. Gece yarısı uyanır sevgilimin nerede olduğunu merak ederdim. Bazı geceler hiç gelmez; ertesi gün aradığımda da Brixton’da kaldığını söylerdi. Ya da bir arkadaşıyla Ladbroke Grove’da. Sabit bir adresi yoktu. Brixton’da kimde kaldığını sorduğumda, bana bir arkadaşının boş bir odası olduğunu ve evin ufak tefek işlerini halletmesi karşılığında kalmasına izin verdiğini söylerdi. Kafamda arkadaşını yaşlı, güçsüz ufak tefek bir kadın olarak canlandırmıştım. Belli ki Karume’un ev işlerinde büyük yardımı oluyordu. Landroke’daki dairesini de hiç görmemiştim.</p>

  <p class="normal">“İçini yaptırıyorum Suzanne,” dedi. “Bittiğinde çok güzel olacak ama şu anda çok dağınık bir durumda, inşaat alanı gibi.” Bittiğinde evinde mum ışığında beraber romantik bir yemek yiyeceğimize söz verdi.</p>

  <p class="normal">Beraberken yaşadıklarımız dışında hayatına dair çok az şey biliyordum. Seks yaptığımızda kafamdaki şüphelerin hepsi uçup gidiyordu, en azından bir süreliğine. Aynen ilk buluşmamızda söylediği gibi, Karume gerçek bir tantra ustasıydı. Beraber sevişmekten büyük keyif alıyor, orgazm olmadan kaç gün dayanabileceğine dair bahis oynuyorduk. Enerjisi inanılmazdı ve saatlerce sert kalabiliyordu. Çok az uyumasına rağmen -üç saat onun için yeterliydi- ertesi gün yine harika görünmeyi başarıyordu. Ben başaramıyordum. Bir süre sonra, Karume’un garip saatleri ve seks yaparak geçen uykusuz geceler beni yıprattı. Eğer yedi saat uyumazsam, mahvolurum ve birkaç gece üst üste uyumadan sevişmişsem, ölü gibi olurum. Ve Karume’la seks yapmayı ne kadar sevsem de, uykusuzluğa dayanamadım. Bir iki ay sonra artık gerçek bir çift olduğumuza inandıktan sonra, “bu kadar uykusuz kalmak bana yaramıyor,” dedim. “Seninle sevişmeye bayılıyorum, yanımda olmana bayılıyorum ama uyumaya da bayılıyorum. Sürekli saat ikide kapıya dayanamazsın, Karume.” Ona, saat on bir olmadan gelemiyorsa, geceyi başka yerde geçirmesini söyledim.</p>

  <p class="normal">Bu olaydan sonra birbirimiz daha nadir görmeye başladık. Belli ki saat on bire yetişmeyi beceremiyordu. Benim için sorun değildi. Aramızda çok kuvvetli bir bağ vardı ve beraber olmadığımız geceler uykumu alabiliyordum. Zaten canı ne zaman isterse gelmesine alışmıştım. Onun da bu duruma iyice alıştığı belli oluyordu ve zaman içinde eşyalarının çoğunu bana taşımaya başlamıştı. Her hafta dolabımda yeni giysilerini ya da koridorda yeni bir valiz buluyordum. Hiç itiraz etmedim. Evde olması, benimle ve çocuklarla ilgilenmesi hoşuma gidiyordu. Çocuklar Karume’u gerçekten çok seviyorlardı. Ben de evde yetişkin bir adam olmasından hoşnuttum. Karume aynı zamanda iyi bir aşçıydı ve Daniel gibi o da çocuklar eve geldiğinde onlara yiyecek bir şeyler hazırlıyor, çamaşırları yıkıyor ve bahçeyle ilgileniyordu.</p>

  <p class="normal">Bir gün işten eve geldiğimde, mutfak yerini sildiğini gördüm. “Gabriela bugün gelmedi mi?” diye sordum. Gabriela Slovakyalı temizlikçimdi. Aklına estiği zaman geldiğinden, çok da güvenilir olduğu söylenemezdi. İşini çok da iyi yaptığı söylenemezdi ama yerine başkasını bulma zahmetine katlanacak kadar da kötü değildi. Ayrıca, Slovakyalı çocuk bakıcım Josef’in anlaşabildiği tek kişiydi.</p>

  <p class="normal">Karume, “Evet geldi,” dedi. “Ama tek yaptığı oturup kahve içmek ve cepten arkadaşlarıyla konuşmak oldu. Gerçekten de işe yaramazın teki.”</p>

  <p class="normal">Ona bir daha ki sefere kibarca işinin başına dönmesini söylemesini tavsiye ettim.</p>

  <p class="normal">“Belki bunu söylemek bana düşmez Suzanne ama bence yerine başkasını bulmalısın. Ya da bırak ben yapayım.” Şaka yapıyor sandım. Yapmıyordu.</p>

  <p class="normal">“Sana evimi temizlettirmeyeceğim,” dedim. “Londra’da iyi bir temizlikçi bulmanın ne kadar zor olduğunu biliyor musun? Beş senede beş tane değiştirdim. Ve seninle işim bittiğinde hem sevgilimden hem de temizlikçimden olamam.”</p>

  <p class="normal">Böylece Karume, Gabriela’nın yapmadığı işleri yapmaya, çocuklara bakmaya ve benimle sevişmeye devam etti; yani part-time kocam olmuştu. Aynı zamanda tam bir para öğütücüydü. Hiçbir zaman parası olmazdı ve kısa bir süre sonra bunun geçici bir dönemden çok bir yaşam stili olduğunu fark ettim. Bana üniversitede misafir hoca olduğunu söylemişti ama sonradan öğrendim ki oradaki işi, biz tanışmadan üç ay önce sonlanmıştı. Bana saat eserleriyle ilgilenen birçok alıcı olduğunu söylemişti ama ne bir sanat eserini gördüm, ne yeni bir eser üzerinde çalıştığını, ne de herhangi bir sergi açtığını. Aynı zamanda ses mühendisi olarak çalıştığını da söylemişti ama stüdyolardan artık çok iş gelmiyordu. Londra’nın canlı müzik endüstrisini düşününce, bu dediği garip gelse de, bu konuda benden daha çok şey bildiğini farz ederek bir şey demedim. Bana ayrıca yazar olduğunu da söylemişti. Bir seferinde bana yazmakta olduğu bir romanın taslağını da göstermişti ama zaman için de bu da sadece bir taslak olarak kaldı.</p>

  <p class="normal">Bütün işaretler bana Karume’dan ayrılmamı söylüyordu. Ama ne zaman beraber olsak onunla sevişmek için can atıyordum. Artık orgazm olabilmek için kafamda fanteziler yaratmama gerek yoktu. Daha önce çok adamla seks yapmış, çok sayıda adama oral seks yapmıştım ama Frank’den beri ilk defa bu kadar yoğun duygular hissettiğim biriyle beraberdim. Karume’un yakınında olmak bile beni mutlu ediyordu ve ofiste geçirdiğim uzun bir günün sonunda ve çocuklarla ilgilendikten sonra yatakta kontrolü tamamıyla ona bırakmak bana güç ve enerji veriyordu.</p>

  <p class="normal">Tanışmamızdan birkaç ay sonra, bir cuma akşamı Karume birkaç saatliğine Waterloo’ya gitmesi gerektiğini söyledi. “Ses enstalasyonum için bir kadınla buluşup görüşmem gereken şeyler var,” dedi. “Paris’te sergilemek istiyor.” O sırada <span class="ideitalik">Golden Angel</span> martinilerimizi içmekte olduğumuzdan, şaşırmıştım. Bir sonraki durağının yatağım olmasını bekliyordum.</p>

  <p class="normal">“Elimden geldiğince erken dönerim,” dedi. “İkinci içkiler benden.”</p>

  <p class="normal">Esprisine gülümsedim. Sonuçta benim evimde, benim votkamı içiyorduk.</p>

  <p class="normal">Karume bisikletçi giysilerini giyerek dışarı çıktı. Bir dakika sonra dönüp, bisikletinin kilidinin bozulduğunu ve bisikletini çıkaramadığını söyledi. “Alfred’in bisikletini al,” dedim. “Ne de olsa o da senin arkadaşın sayılır.” Karume zaten haftalardır Alfred’in cep telefonunu kullanıyordu, kendi telefonunun kontörü bitmişti.</p>

  <p class="normal">“Söz birkaç saate döneceğim,” dedi. “Bu akşamdan başlayarak bütün hafta sonu seninle sevişmek istiyorum.”</p>

  <p class="normal">“Hmm, harika bir fikir,” dedim. “Çabuk dön.” O sırada saat on birdi ve gidiş dönüş süresini de hesaba katarsak, Karume’u sabaha karşı ikiden önce göremeyeceğimi biliyordum. Geceye hazırlık olması için uzun sıcak bir banyo yaptım.</p>

  <p class="normal">Ertesi gün öğlen itibariyle Karume hâlâ dönmemişti. Başına bir şey gelmiş olmasından endişelenmeye başlamıştım. Bildiğim bütün acil servisleri aramıştım ama Karume hiçbirinde değildi. Bir anda Karume’un artık kullanmadığı cep telefonunun hâlâ evimde olduğunu hatırladım. Arama listesinden nerede olduğunu bilebilecek birilerini bulmayı umuyordum. Mesaj kutusunda önceki gecede gelmiş bir mesaj vardı, ben de önce onu dinledim. Arayan Cheryl adında bir kadındı ve Karume’la Waterloo’da ne zaman buluşacaklarını soruyordu. Karume’un daha önce Cheryl adında birinden bahsettiğini hiç duymamıştım. Cheryl’i aradım ama karşıma telesekreteri çıktı. “Ben Suzanne, Karume’un kız arkadaşıyım. En son ne zaman görüştüğünüzü sormak için aramıştım. Dün gece eve gelmedi ve ben de iyi olup olmadığını öğrenmeye çalışıyorum.”</p>

  <p class="normal">Yeniden arama listesine döndüm. Art arda dört arama vardı ve hepsi Rula adında biri tarafından yapılmıştı. Numarayı çevirdim ve karşıma İskandinavya aksanlı bir kadın çıktı.</p>

  <p class="normal">“Perşembe akşamı bir arkadaşının arabasıyla gelip eşyalarını aldı,” dedi. “Kiminle görüşüyorum?”</p>

  <p class="normal">“Suzanne,” dedim, “Karume’un kız arkadaşı.”</p>

  <p class="normal">Gülerek, “Kız arkadaşı mı?” dedi. “Çok garip, son üç aydır benimle barışmaya çalışıyordu, onu affetmem için başımın etini yiyordu.”</p>

  <p class="normal">“Nasıl..” Cümle kurmanın anlamı yoktu.</p>

  <p class="normal">“Neyse, sonunda geldi ve eşyalarını aldı. Çünkü artık onunla görüşmek istemediğimi söyledim,” dedi. Ve devam etti “etrafta düşüp kalkmasından bıkmıştım. Ve senin de bildiğin gibi haksız da sayılmam değil mi? Üzgünüm, Susa.”</p>

  <p class="normal">“Suzanne.”</p>

  <p class="normal">Kendimi tam bir salak gibi hissediyordum. Perşembe akşamı iş yerinden bir arkadaşımla reklamını yaptığım bir romanın öngörüşmesi için Liverpool’a gitmiştim. Karume ben yokken arabamı alıp Rula’ya gitmiş olmalıydı. Ne araba ehliyeti, ne de sigortası vardı. Zira cuma akşamı döndüğümde arabanın yerini değiştirdiğini fark edip fark etmediğimi sormuştu. “Arabanın önünde boş yer olduğunu görünce senin için yakına çektim,” demişti.</p>

  <p class="normal">O gün öğleden sonra yeni bir sürü elbisesinin dolabımda olduğunu görmüştüm (“haftanın yarısını burada geçiriyorum, o yüzden getirdim”), salonumda da yeni bir müzik seti vardı (“Bunu aldığımda seni düşünüyordum, beğeneceğini ummuştum”), bodrum katında da daha birçok giysi ve valiz vardı (“hava her an soğuyabilir”). Yolculuğum belli ki ona Rula’nın evine gidip eşyalarını alıp bir zamanlar ‘ikimizin’ olduğunu düşündüğüm evime depolaması için gerekli fırsatı vermişti.</p>

  <p class="normal">Rula’yla karşılıklı hikâyelerimizi karşılaştırdık. Fark ettik ki birimizin görmediği gece diğerinin yanında oluyordu. Geçen salı olduğu gibi. O gece bana evinde çalışacağını söylemişti ama geceyi Rula’yla geçirmişti. Benim gibi Rula da olan bitenin farkına varmamıştı. Karume, Rula’ya da evindeki tadilat biter bitmez mum ışığında romantik bir yemek sözü vermişti.</p>

  <p class="normal">“Peki,” dedi. “Salı benimle beraberdi, çarşamba senin yanında mıydı?”</p>

  <p class="normal">“Evet, evde yemek yedik.”</p>

  <p class="normal">“Aşağılık herif. Bana temsilcisinde kaldığını söylemişti. Zaten böyle bir şeye nasıl inandım ki? Kim temsilcisinde kalır? Onlar seni pazarlamak için para alırlar, evlerinde misafir etme gibi bir zorunlulukları yoktur. Zaten içten içe bu işte bir bit yeniği olduğunu hissetmiştim.”</p>

  <p class="normal">“İkimiz de çok salakmışız,” dedim.</p>

  <p class="normal">“Dur tahmin edeyim. Sabahları yastığına ufak aşk notları bırakıyor muydu?” Bana notları yazdığı kağıdı tarif edince, kağıdın mutfağımdaki bloknottan alındığını anladım.</p>

  <p class="normal">“Aşağılık herif,” dedim. “Söylesene, Brixton’da mı yaşıyorsun?”</p>

  <p class="normal">Öyleydi.</p>

  <p class="normal">Karume’un tüm eşyalarını alarak kapımın önüne koydum. Ardından Anthony’i aradım, o da gelip kapı kilitlerimi değiştirdi ve o güçlü polis sesini kullanarak Karume’u aradı ve çantalarının caddenin ortasında durduğunu ve bir saat içinde alması gerektiğini söyledi.</p>

  <p class="normal">“Harikasın Anthony,” dedim.</p>

  <p class="normal">“İşine karışmak istemiyorum, Suzanne ve ne kadar üzgün olduğunu görebiliyorum ama sonuçta adamın tüm yaptığı seni aldatmak, bu çokta büyük bir suç değil.”</p>

  <p class="normal">Benim için aldatılmak dünyanın en büyük suçuydu. Dürüstlük, öncelik listemde ilk sıradaydı.</p>

  <p class="normal">Anthony, Karume’un gelip eşyalarını sorunsuz bir şekilde aldığından emin olduktan sonra gitti. Ben de içimi dökmek için Pat’i aradım.</p>

  <p class="normal">“Neden herkes sürekli yaşam stilimi, yattığım adam sayısını yargılıyor ki? En azından ben dürüst davranıyorum. Herkes herkesin ne yaptığını biliyor. Kimse kimseyi aldatmıyor. Bu kadar basit.” Ardından ağlamaya başladım. “Karume bana yalan söyledi.”</p>

  <p class="normal">“Tam bir pislikmiş,” dedi ve zaten en başından beri onu hiç gözünün tutmadığını da ekledi. “Bu yüzden bir süredir seni aramıyordum. Gittiğine sevindim.”</p>

  <p class="normal">Daha önce birçok kız arkadaşım benimle görüşmeyi kesmişlerdi. Ya beraber olduğum adamlardan hoşlanmamışlar ya da istediğim adamla düşüp kalkıyor olmamın, onları kötü yönde etkileyeceğini düşünmüşlerdi. İnsanların beni eleştirmelerine alışmıştım.</p>

  <p class="normal">“Anlamıyorum,” diye devam ettim. “Ona tantrik seks partnerlerimden biri olmak isteyip istemeyeceğini sordum. Tek yapacağımız arada sırada bir araya gelmekti. Hem benimle görüşüp hem de kız arkadaşıyla beraber olabilirdi. Onun yerine beni haremimden vazgeçirip kendisi hayatında hiçbir değişiklik yapmadı. Aşağılık herif!”</p>

  <p class="normal">Pat, “Senin için her şey bu kadar basit olabilir Suzanne,” dedi. Ama erkeklerin çoğu bir kadının hareminin parçası olmak istemezler. Bu her zamanki çifte standartın bir uzantısı.”</p>

  <p class="normal">Karume’un beni aldatmasından duyduğum öfkeyi bastırmaya çalışırken, onu hâlâ sevip sevmediğimi düşündüm. Yaptığı yemekleri, evde çocuklarla ilgilenen yetişkin bir erkeğin olmasını ve beraber geçirdiğimiz romantik kokteyl saatlerimizi seviyordum. Karume’a gelince, hafta sonları çocuklarla tenis oynardı, hafta içi beraber bilgisayar oyunu oynarlardı ve çoğu zaman ödevlerine yardım ederdi. Daniel’la olduğu gibi parasız olmasının uzun vadede sorun çıkarabileceğini biliyordum ama sonuçta Karume’un, Daniel’dan üstün tarafları vardı. En azından akşamları televizyon karşısında uyuyakalmıyordu. En önemlisi, uyuşturucu sorunu yoktu. Ve istese bütün İngiltere adına seks yapabilirdi.</p>

  <p class="normal">Karume’u hayatımdan tamamıyla çıkarmak istediğimden emin değildim ama güvenemeyeceğim bir sevgili istemediğimi biliyordum. Böylece daha önce Jack ve Oliver’la yaptığım gibi ilişkimizi farklı bir boyuta taşımaya karar verdim. Kapımdaki kilitleri değiştirdikten bir hafta sonra, Electric’de Hannah ile birkaç kokteyl içtim ve kendimi arabayla Karume’un oturduğu mahallede gezerken buldum. Artık Lancaster Gate’de bir arkadaşının evindeki boş odada kalıyordu.</p>

  <p class="normal">Cebinden aradım “Selam Karume,” dedim. “Sana çok yakınım, bir şeyler içmek ister misin?”</p>

  <p class="normal">“Hemen iniyorum,” dedi. “Seninle konuşmak istiyorum.”</p>

  <p class="normal">Arabaya binerken “gerçekten çok üzgünüm,” dedi. “Çok aptalca davrandım.”</p>

  <p class="normal">“Bence de,” dedim. “Hem Rula’ya hem de bana sahip olabilirdin. İşte anlamadığım da bu zaten. Büyük ihtimalle şu gezegende benden daha açık fikirli bir kadın yoktur ve yine de sen beni oyuna getirdin.”</p>

  <p class="normal">“Biliyorum,” dedi. “Bak, bir şekilde sana kendimi affettirmek istiyorum. Şu işe yaramaz temizlikçi kız hâlâ duruyor mu?”</p>

  <p class="normal">“Hayır. Tavsiyene uydum ve onu kovdum. Yerine bir kleptomanyak buldum. Yeni temizlikçim en son bana geldiğinde giderken yanında topaz küpelerimi de götürdü.”</p>

  <p class="normal">“Bırak evini ben temizleyeyim.”</p>

  <p class="normal">“Ciddi misin?”</p>

  <p class="normal">“Evet ciddiyim,” dedi. “Temizlik yapmayı seviyorum ve evine gelen kızlar sadece iki saatliğine orada oluyorlar.”</p>

  <p class="normal">“Ve altı saatlik para talep ediyorlar,” dedim. “Eğer ciddiysen, bana uyar. Yani eğer bunu düzenli bir iş olarak göreceksen, haftada en az bir kere. Ama maksadın sadece bir kereliğine kendini affettirmek içinse, unut gitsin.”</p>

  <p class="normal">Erkek arkadaş bulmak kolay olabilir ama iyi bir temizlikçi bulmak zor iştir. Hem bu temizlikçinin başkalarında olmayan artıları vardı: İşi bittikten sonra evde kalabilir ve yemek ve <span class="ideitalik">Golden Angel</span> Martini karşılığında, yatağımı kirletmeme yardım edebilirdi. Eve yanımda Karume’la mutlu bir kadın olarak döndüm.</p>

  <p class="normal">Jahnet’i arayarak ona Karume’u anlattım.</p>

  <p class="normal">“Şimdi yine en baştan başlaman gerekecek Suzanne,” dedi. “Yine. Bu yoldan ikinci çıkışın. Lütfen kendine üç tantrik partner bul canım. Üç tane. Sevgili yapmak yok.”</p>

  <p class="normal">“Ama Karume tantracı bir sevgili,” dedim.</p>

  <p class="normal">“Evet ama aynı zamanda erkek arkadaşın,” diye azarladı. “Benim kurallarıma uymadın ve bütün o aptal adamlarla çıktın. Şimdi yine en baştan başlaman gerekecek.”</p>

  <p class="normal">Haklıydı. Erkek arkadaşa ihtiyacım yoktu. Karume’la ilişkiye onun beyaz atlı prensim olmadığını bildiğim hâlde girmiştim. O boz atlı prens bile olamazdı. Ödevime sadık kalıp üç tantrik partnerimi bulmam gerekirdi. Telefonumu alarak en sevdiğim eğlence arkadaşlarımın isimlerini gözden geçirdim. Jack’le tek eşli bir ilişkiye kalkışıp başarısız olduktan sonra Karume’la beraberken bile isimlerini silmemiştim. Erkeklerimin hiçbirine artık uygun olmadığımı söylememiştim. Tek yaptığım onları bir daha aramamak ve aradıklarında da telefona cevap vermemek olmuştu.</p>

  <p class="normal">Aradığım ilk kişi tantrik Andy’ydi.</p>

  <p class="normal">“Sesini duymak ne güzel, Suzanne,” dedi. “Seni özledim. Senin kadar iyi bir seks arkadaşı bulmaktan ümidi kesmiştim.”</p>

  <p class="normal">Artık ihtiyacım olan tek şey, istekli iki adam daha bulabilmekti. Seçmelere katılabileceklerini düşündüğüm isimlere kısa bir mesaj yazdım: “BU HAFTASONU BURALARDAYIM. MÜSAİT MİSİN? SENİ GÖRMEYİ ÇOK İSTERİM” ve ‘gönder’ tuşuna bastım.</p>

  <p class="normal">Seçmeleri düşünürken bile heyecandan sırılsıklam olmuştum. Acaba Jahnet duysa ne derdi? Sonuçta tantrik seksin amacı birisiyle sadece zevk için birlikte olmaktı ve benim eğlence arkadaşlarımın hepsi de bu konuda eğitilebilir tiplerdi. Hepsi vücutlarıyla barışık, yeni deneyimlere açık, zevk peşinde adamlardı. Jahnet’in ödevinden hiçbir zaman A+ alamayacağımı biliyordum ama en azından bir B+ garantileyebileceğimden emindim. Jahnet’in ödevine uygun olarak, bu eğlence arkadaşlarımdan hiçbiriyle sevgili olmayacaktım, onlarla ayda bir kere sadece hafta sonları görüşecektim ve buluşmalarımız sadece karşılıklı zevk almayla sınırlı olacaktı.</p>

  <p class="normal">Mesajı attıktan bir dakika sonra ilk cevap geldi. “ARAMIZA HOŞGELDİN. SENİ GÖRMEYİ BEN DE ÇOK İSTERİM. EN KISA ZAMANDA BULUŞALIM.” Mesajı atan Greg’di. Uzun, sarışın, atletik, saatlerce sevişebilen, Londra’lı Greg.</p>

  <p class="normal">Gülümsedim. Yeniden oyuna girmiştim. Ve harika bir duyguydu.</p>
</body>
</html>
