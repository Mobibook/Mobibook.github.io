<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kasp</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_9">Rio’nun Yeri’ne Dönüş</h1>

  <p class="normal">Böylece Daniel daha birkaç hafta önce ayaklarının önüne fırlattığım bavuluyla birlikte yeniden yanıma taşındı. Bavullarını boşaltıp giysilerini gardırobuma asarken içimden, neden ona hazır daha bavulunu boşaltmamışken gitmesini söylemiyorum ki diye düşündüm. Ama hiçbir şey demedim.</p>

  <p class="normal">Sanırım kendimi suçlu hissediyordum. Bütün yaptıklarına rağmen, Daniel yardıma muhtaçtı ve içimden bir ses bana daha önce çok kez söylediği şeyin -benden başka hiçbir şeyi olmadığı- doğru olduğunu düşünmeye başlamıştım. Aynı zamanda hislerimin değişmesinden dolayı da suçluluk duyuyordum.</p>

  <p class="normal">Belki de çocuklarım için evde bir erkeğin olmasının, olmamasından daha iyi bir şey olduğunu düşünüyordum. (her ne kadar adam işsiz bir alkolik ve sigara tiryakisi olsa da.) Ayrıca ilişkimizin yürümeyeceğinden emin olsam da, Daniel’a alışmıştım. Sonuçta ilişkimizin bu safhasında belli bir zaman dilimi üzerinde anlamıştık, sonrasında yeniden özgür olacaktım. İçimden en azından bu süre içerisinde sürekli seks yapabileceğim diye düşündüm.</p>

  <p class="normal">Bu noktada on aydır beraberdik ve benim ayarladığım birkaç tek seferlik yazı dışında herhangi bir şey yazmamıştı. Gazetecilikten para kazanamayacağı belli olmuştu. Aynı on sene önce David işsizlik maaşıyla geçinirken yaptığım gibi, Daniel’ın da CV’sini yeniden yazdım. David kısa bir süre içinde harika bir iş bulmuştu; Daniel’a da aynısının olmasını bekliyordum.</p>

  <p class="normal">“Ama yazarlıktan başka ne yapabilirim hiç bir fikrim yok,” diye karşı çıktı. “Benim işim bu. Ben bir yazarım.”</p>

  <p class="normal">İçimden “evet gerçekten de harika alışveriş listeleri kaleme alıyorsun,” demek geldiyse de, “Hadi ama hemen yenilgiyi kabul etme,” dedim. “Eminim yapabileceğin bir sürü şey vardır.” Anlaştığımız iki aylık süre altıya çıkıvermişti ve bu süre içerisinde Daniel’a yapabileceği o kadar çok iş bulmuştum ki bir ara acaba bu alanda yeni bir iş mi kursam diye düşünmeye bile başlamıştım.</p>

  <p class="normal">Bir gün elimde liste “Hack Ltd.’e ne dersin, İngiltere genelindeki gazetelere halkla ilişkilerle ilgili haber hazırlayan bir yazarlık ajansı?”diye sordum. “Ya da erkekler için nezaket okulu’na? Erkeklere kadınları etkilemenin yolları üzerine atölye çalışması sunuyorlar. Yani sonuçta sen bu konuda otorite sayılabilecek kadar çok kadınla yatmışsın. Peki ya şeffaf camlara ne dersin? Herkesin pencerelerini temizletmeye ihtiyacı vardır. Senin nasıl bir röntgenci olduğunu hesaba katarsak, alacağın paranın yanında görebileceklerini de bonus olarak görebilirsin.”</p>

  <p class="normal">Daniel bu üç işte de -ve daha birçoğunda- gerçekten çalıştı. Her seferinde büyük bir hevesle çalışmaya başlıyor, daha bir aya kalmadan ayrılıyordu. “Bu iş, bir şeye benzemiyor. Bu işte para kazanmamın imkânı yok.”</p>

  <p class="normal">Bir yaşam koçu edasıyla “Her işin piyasada yer edinebilmesi için zamana ihtiyacı vardır,” dedim. Dilimin ucuna gelen klişe lafları söylememek için kendimi zor tutarak. “Bir gecede milyoner olmayı bekleyemezsin,” dedim.</p>

  <p class="normal">Hiçbir işte birkaç haftadan çok çalışacak sabra ve azme sahip değildi. Sonra bir gün işten eve geldiğimde bana “Harika bir iş buldum!” dedi. Şirketlere video hizmeti satan bir yer ve verdikleri komisyon oldukça yüksek. Eğer kartlarımı doğru oynarsam, daha ilk aydan on iki bin bile kazanabilirim.”</p>

  <p class="normal">İçimden, ona destek olmalıyım dedim. Belki de ihtiyacı olan şey ben karışmadan kendi istediği bir iş bulmaktır diye düşündüm. Daniel bu satış işinde sadece üç hafta çalıştı. Üst üste sürekli izin aldığı için işten çıkarıldı. İşin ilk dört günü zaten hastalandığı için gidememişti. Aslına bakarsanız Daniel çok sık hastalanıyordu. Grip olur ve herkes gibi iki üç günde iyileşmek yerine üç hafta boyunca yataktan kalkamazdı. Ve sürekli kendini yorgun hissediyordu.</p>

  <p class="normal">Sigarayı hâlâ bırakmamıştı ve nefesi ekşi kokuyordu. Tanıştığımızdan beri on kilo almıştı. Göbeği gözle görülebilecek şekilde büyümüştü. Berbat bir hâldeydi.</p>

  <p class="normal">Ama hâlâ çekiciliğini koruyordu. Bir pazar günü, öğleden sonra yakınlardaki bir bara gitmiştik. Güneşli, harika bir gündü, üzerimde yeşil mini elbisem vardı.</p>

  <p class="normal">Barın karşısındaki kaldırımda ufacık yere hiç zorlanmadan park etmeyi başarmıştım. Diğer arabalarla aramda ancak 5 santim vardı. Barın önündeki masalarda oturan birkaç genç Avustralyalı adam dikkatle park etmemi izliyordu. Belli ki bir kadının bu kadar ustalıkla park etmesi onları şaşırtmıştı. Bir anda alkışlamaya ve bağırmaya başladılar, “Yürü be kızım!”</p>

  <p class="normal">Bara girmek için yanlarından geçerken biri “harika park ettin,” dedi.</p>

  <p class="normal">Daniel da “Eğer park etmesinin harika olduğunu düşünüyorsan, bir de elbisesinin altındakini görmelisin; külot giymiyor,”dedi.</p>

  <p class="normal">Daniel’a çocukça güldüler ve bizi masalarına davet ettiler. Bütün öğleden sonrayı bu grupla geçirdik.</p>

  <p class="normal">Avustralyalı çocuklarla birkaç bira içtik. Ardından içlerinden birinin evine gittik. Mark adındaki Daniel’a kokain çekmeyi teklif etti.</p>

  <p class="normal">Daniel bana dönerek “senin için bir sakıncası var mı?” dedi. Bana altı ay önce bıraktığını söylemişti.</p>

  <p class="normal">“Sen bilirsin,” dedim. “Birazdan gitmeyi düşünüyorum.”</p>

  <p class="normal">Hem sarhoştum hem de artık iyice sıkılmıştım. Ne kadar yakışıklı olurlarsa olsunlar, yarı yaşımdaki Avustralyalı çocuklarla takılmak istemiyordum. Üstelik onlar da gittikçe daha çok kafayı buluyorlardı ve şimdiden alkolden daha sert şeylere geçmişlerdi bile.</p>

  <p class="normal">Daniel, aralarında en yakışıklı olanına bakarak “kız arkadaşımla sevişmek ister misin?” dedi.</p>

  <p class="normal">Çocuk “gerçekten mi?” diye cevap verdi.</p>

  <p class="normal">Daniel’ın verdiği cevabı duyamadım, arabama binerek eve döndüm.</p>

  <p class="normal">Daniel benden birkaç saat sonra, saat on bir sularında tek başına eve geldi. Geldiğinde televizyon izliyordum, o da gelip yanıma oturdu. Beraber ot içtik ve koltukta öpüşmeye başladık. Saat üç gibi Daniel’ın telefonu çaldı. Arayan Mark’dı.</p>

  <p class="normal">Daniel’ın “tabi ki, sadece oturmuş televizyon izliyoruz ve ot içiyoruz,” dediğini duydum. “Birkaç dakikaya görüşürüz.”</p>

  <p class="normal">On dakika sonra kapı çaldı. Beraber ot içtik. Ardından Mark fermuarını açarak “kız arkadaşına tattırmamın bir mahzuru var mı?” diye sordu.</p>

  <p class="normal">Daniel “Seni neden davet ettim sanıyorsun?” diye cevapladı.</p>

  <p class="normal">Mark’ın organı en az yirmi santim civarındaydı. Daha önce bu kadar büyüğünü görmemiştim.</p>

  <p class="normal">Biz Mark’la beraberken Daniel’ın Mark’a baktığını görebiliyordum. Daniel koltuğun önünde, yerde oturuyordu. Bir süre sonra ona baktığımda gözleri kapalıydı, uyuyakalmış gibiydi. Ama o kadar kokain çektikten sonra bunun imkânsız olduğunu biliyordum. Belli ki rahatsız olmuştu. Üçlü seks seanslarımızda ortamdaki ilgi çeken adam o olduğunda zevk alırdı; kontrolün hep kendisinde olmasını istiyordu.</p>

  <p class="normal">Sıkıcı Baz’la yaşadığımız ilk deneyimden sonra, Daniel’ın kendini sürekli diğer adamlarla karşılaştırdığını fark etmiştim. Birkaç saat sonra Mark gittiğinde kendimi üzerimden bir yük kalkmış gibi hissettim. Sürekli sert kalmasını sağlamaya çalışmaktan yorulmuştum, ama itiraf etmeliyim ki sertleştiği zamanlarda gerçek üstü bir şeydi.</p>

  <p class="normal">Ertesi sabah Daniel’a “dün gece ne oldu sana?” diye sordum. Bütün öğleden sonra adamlardan birini eve getirebilmek için uğraştın, sonunda istediğin oldu, bu sefer de kıskançlığın tuttu. Bütün gece uyuyor numarası yaptın.”</p>

  <p class="normal">“O sirk kaçkını kılıklı herifle çok eğleniyor gibiydiniz,” dedi. Herif, herhangi bir sirkte ucube olarak kendine kolaylıkla iş bulabilir.”</p>

  <p class="normal">“Amacımızın bu olduğunu sanıyordum Daniel, eğlenmek. O sadece Avustralyalı bir çocuk.” “Eğer bununla başa çıkamıyorsan, bu tarz ilişkileri bırakmamız daha iyi olur ve eğer benim başka erkeklerle yatmamdan hoşlanmıyorsan, bunu söylemen gerekir.”</p>

  <p class="normal">Tam o sırada Daniel’ın cep telefonu çaldı. Mark telefon numaramı öğrenmek için arıyordu.</p>

  <p class="normal">Daniel’ın “ Hayır Mark, üzgünüm dostum, telefon numarasını alamazsın,” dediğini duydum.</p>

  <p class="normal">Mark’dan sonra bir daha kimseyle üçlü seks yapmadık. Daniel için eğlenceli olmaktan çıkmıştı. Kısa bir süre sonra ben de artık Daniel’ın benim için eğlenceli olmaktan çıktığını fark ettim. İlk tanıştığımızda günde en az üç kez sevişirdik ama artık V<span class="ideitalik">iagra</span> almasına rağmen haftada ancak bir kez seks yapıyorduk. Çoğu gece yorgun olduğunu söylüyordu.</p>

  <p class="normal">Yalan söylemediğini biliyordum. Gitgide artan bir sıklıkla, akşam saat altı gibi eve geldiğimde, onu televizyonun önündeki koltukta uyurken buluyordum. İlişkimiz benim için her geçen gün daha sıkıcı bir hâle geliyordu. Sonunda, bu adamın hayatını düzene sokmamın imkânsız olduğunu kabullenmiştim.</p>

  <p class="normal">Sonraki birkaç hafta boyunca onu evimden ve hayatımdan çıkarmanın yollarını aradım. “Bak,” dedim. “Artık seni sevmiyorum. İki aylık anlaşma süremiz dolalı çok oldu ve hâlâ değişen bir şey yok. Artık evimden çıkmanı istiyorum.” Onun da beni sevmekten vazgeçmesini sağlamak için bir şeyler yapmam gerekiyordu. Ben de onu aldatmaya başladım.</p>

  <p class="ortayazi">***</p>

  <p class="normal">Sadece on dakika kaldı. Saate bakıyorum, 12:50. Saat 1’de evrak çantamı ve ceketimi alarak, sarışın, güzel ve heavy metal düşkünü sekreterime, “şehirde bir toplantım var. İki saate dönerim,” diyorum.</p>

  <p class="normal">Birkaç dakika sonra, şehir trafiğinden kurtulmuş bir şekilde, soyunma odasında üzerimdekileri çıkarıyorum. Rio’nun Yeri’ndeyim.</p>

  <p class="normal">Jakuzide çıplak iki siyahi adam var. Fokurdayan su,vücutlarının büyük kısmını örtse de, içlerinden birinin oldukça kilolu olduğunu fark ediyorum. Bu hâliyle bana, gülen Buda heykellerini hatırlatıyor. Fokurdamakta olan su bile gıdısını ve sarkmış kollarını gizleyemiyor.</p>

  <p class="normal">Diğeri ise ince, kaslı ve çok seksi. Dazlak, tıraşlı bacak kasları ve biçimli bir göğsü var. Gözleri büyük ve koyu, yüzünde ise dostça bir ifade var. Onu daha yakından görebilmek için jakuziye yaklaşıyorum. Gözlük takmadığım için gözlerimin beni yanıltmadığından emin olmak istiyorum. Hayır yanılmamışım, gerçekten de çok seksi bir adam. Havlumu çıkararak, çıplak bir şekilde jakuziye giriyorum. Aradığımı buldum.</p>

  <p class="normal">Buhar odalarında insanlar bazen çok da arkadaşça davranmayabiliyor. Sebep bazen zevk meselesi olabilir. Tipim değilsin yaklaşma ya da sahiplenici bir tutum içerisinde olabilirler. Burası bizim, yaklaşma! Altı kişilik jakuziye yayılan ne adamlar gördüm, yanlarına yaklaşmak neredeyse imkânsızdır. Bence yaptıkları kabalıktan başka bir şey değil.</p>

  <p class="normal">Şansıma bugünküler çok cana yakın görünüyorlar. Yoksa yakışıklı olanla konuşmak için akla karayı seçmem gerekebilirdi.</p>

  <p class="normal">Kilolu olan, “Buraya çarşambaları geldiğini sanıyordum,” dedi.</p>

  <p class="normal">“Evet ama bu çarşamba ofiste işlerim vardı,” dedim “Ayrıca diğer günler de geliyorum.”</p>

  <p class="normal">Birkaç dakika sonra gülen Bu da beni yakışıklı arkadaşıyla baş başa bırakarak saunaya gitti. Bu seksi adamı rahatlama odalarından birine atabilmem için önümde bir saatten biraz fazla zamanım vardı. Tam karşısına gelecek şekilde yerimi değiştiriyorum.</p>

  <p class="normal">“Ben Sam,” diyor.</p>

  <p class="normal">“Suzanne.”</p>

  <p class="normal">“Memnun oldum Suzanne. Seni daha önce burada görmemiştim.”</p>

  <p class="normal">Arkadaşının da dediği gibi “genelde çarşamba öğle saatlerinde gelirim. İlk kez cuma günü geliyorum.”</p>

  <p class="normal">Anlamlı bir şekilde gözlerinin içine bakarak, “artık daha sık gelmeyi düşünüyorum,” diyorum. Bir süre ne iş yaptığımızdan bahsediyoruz. O kadar tatlı ve rahat ki, ondan hemen hoşlanıyorum. Biraz daha havadan sudan konuştuktan sonra, “üst kata çıkmaya ne dersin?” diyorum.</p>

  <p class="normal">“Gerçekten mi? Tabi ki.”</p>

  <p class="normal">Şaşırmışa benziyor belki de bu kadar açık sözlü olmamı beklemiyordu. Sonunda planım gerçekleşmek üzere.</p>

  <p class="normal">İnsanlara ne istediğinizi söylemek her zaman işe yarar. Annemin de hep dediği gibi, ‘ağlamayan çocuğa meme vermezler.’ Tabi annem bu deyişi genelde normal bir ortamda, mesela restoranda garsondan fazladan ekmek isterken falan kullanır. Ama bir şekilde annemin bu öğretisini kendi ihtiyaçlarıma uydurmayı başardım. Seks yapmak için sadece bir saatin varsa, havadan sudan konuşmak zaman kaybından başka bir şey değildir.</p>

  <p class="normal">Rio’nun Yeri’ne ilk kez, bir yıl kadar önce Daniel’la, Daniel’ın doğum gününde gelmiştim. Ona hediye olarak ne istediğini sorduğumda “bir sürü yabancıyla seks yapmak istiyorum. Ayarlarsan sevinirim,” demişti.</p>

  <p class="normal">Heidi Fleiss olmadığım için, ne yapacağımı bilmiyordum. Sonradan, aklıma kız arkadaşlarımla eğlence olsun diye katıldığımız erotik bir sergiden aldığım broşür geldi. Hâlâ mutfağımdaki panoda, çocukların ders programlarının arkasında duruyordu. Broşürü atmamamın sebebi, üzerindeki küçük harflerle yazılmış ‘çiftlere özel geceler’ yazısı olmuştu. Açık açık yazmasa da asıl anlatılmak istenenin, eş değiştirme geceleri olduğu belliydi. Evime zaten çok yakın mesafede olduğundan ve meraktan uğramaya karar verdik. Ortam hoşumuza gitmese bile, en azından değişiklik olacağını düşünmüştük. Daniel’a eğer Rio’nun Yeri’ni beğenmezse, eve dönebileceğimizi ve onu memnun edecek bir şeyler ayarlayacağıma söz vermiştim.</p>

  <p class="normal">İlk gidişimizde eş değiştirme partisinin nerede olduğunu hemen anlayamadık. Barda yirmi dakika oturduktan ve jakuzide haşlanmakta olan insanları izledikten sonra, bir çiftin arkadaki bir kapının zilini çalarak üst kata çıktıklarını fark ettik. Hippi kılıklı, sakallı bir adama üst katta ne olduğunu sorduğumuzda “oo, oraya çıkmak için fazlasıyla özgür düşünceli olmanız gerek,” demişti. Bizim de duymak istediğimiz buydu zaten.</p>

  <p class="normal">İki kat çıkıp, rahatlama odalarını da geçtikten sonra, kendimizi kalabalık bir grup seksi partisinin ortasında bulduk. İçeride yirmi kadar kişi farklı pozisyonlarda sevişiyorlardı. Duvarlara yan yana koltuklar sıralanmıştı.</p>

  <p class="normal">Eş değiştirme kulüpleri gerçekten de insan ırkının her grubuna hitap eden yerlerdir. Metroda işe giderken, aynı kompartımanda bulunan insanlarla sevişmeye benzetilebilir. İçeride her zaman güzel bir kız ve yakışıklı bir adam bulunur. Geri kalanı sıradan tiplerdir. Rio’nun Yeri aslında hayatın kendisi gibidir; tek farkı buradaki insanların, yabancılarla sevişmekten hoşlanan, belli şeyleri aşmış insanlar olmalarıdır.</p>

  <p class="normal">Bu gibi kulüpler özellikle erkekler için tam bir cennettir. Çoğu, bu kadar çok kadınla seks yaptığı için mutludur. Kadınlar içinse durum genelde daha farklıdır. Adamın yakışıklı olmasını, iyi bir vücudunun olmasını ya da zeki olmasını isterler. Üçünün bir arada bulunduğu biriyle ise her şey harika olur; aksi taktirde yapılacak tek şey gözlerini kapayıp başkalarını hayal etmektir.</p>

  <p class="normal">Rio’nun Yeri’nde geçirdiğimiz ilk gece, Daniel’ın doğum gününde, harika göğüslü bir İspanyol kızla tanışmamız sonucunda gerçekleşmişti. O gece aynı zamanda Fransız bir kızla da tanışmıştık. Her ne kadar beceriksiz olsa da, sadece onu izlemek bile oldukça eğlenceliydi. O geceden sonra, altı ay boyunca her cumartesi oraya gittik. Ta ki bir gün ben Daniel’a jakuziden çıkmakta olan siyahi bir adamı gösterene kadar.</p>

  <p class="normal">Daniel kızgın bir şekilde, “Eğer istediğin böyle biriyse benimle ne işin var?” demişti. Benden, onu daha önce beraber olduğum adamlarla karşılaştırmamı istediği günden beri bu konuda çok hassaslaşmıştı.</p>

  <p class="normal">“Dürüst olmam gerekirse,” demiştim. “Çok daha iyilerine alışığım.”</p>

  <p class="normal">“Bir şey söyleyeyim mi Suzanne,” demişti. “Bazen yalan söylemek en iyisidir.”</p>

  <p class="normal">Ben de ona “hayatım,” demiştim. “Gerçek cevabını duymak istemediğin soruları sormamalısın.”</p>

  <p class="normal">Sam ve ben üst kata çıkan kapının önüne geliyoruz ve Sam, resepsiyondaki kızdan kapıyı açmasını rica ediyor. Kız, ‘bakıyorum kendine yeni bir kurban bulmuşsun,’ dercesine bana bakıyor ve elinin bir santim uzaklığındaki düğmeye basması bir dakika kadar sürüyor.</p>

  <p class="normal">Sam’le boş bir oda buluyoruz. Belimize sardığımız havluları çıkararak yere seriyoruz. Sarılarak öpüşüyoruz. Vücudu umduğumdan çok daha güzel: Belirgin karın kasları, atletik baldırları ve geniş omuzlarını iyice ortaya çıkaran daracık kalçaları var. Tamamıyla sertleşmiş durumda. Eğer daha çok vaktim olsa onunla saatlerce birlikte olabilirim.</p>

  <p class="normal">Sam’in halinden fazlasıyla memnun olduğunu görebiliyorum. Ama zaman hızla ilerliyor ve her ne kadar bu seks seansı boyunca endorfin seviyem tavan yaptıysa da, öğle aralarımı Rio’nun Yeri’nde geçirmemin tek bir amacı var: Orgazm olmak. Bu yüzden duruyorum, sırt üstü uzanıyorum, Sam bacaklarımın arasına dalıyor...</p>

  <p class="normal">“Birlikte olmak istiyorum,” diyorum.</p>

  <p class="normal">İçinde Rio’nun Yeri’nde kullandığım diğer malzemelerin de bulunduğu çantamdan, şampuan, masaj yağı, kayganlaştırıcı, mermi şeklinde vibratör ve prezervatif alıyorum ve Sam’e takıyorum. Ardından üzerine çıkıyorum ve başlıyorum. Birbirimize çok uyuyoruz ve zevkten kendimden geçiyorum. Bu seks evde yaşadığım seksten çok farklı ve bir süredir neyin özlemini çekmekte olduğumu daha iyi anlıyorum. Sam “eğer böyle devam edersen boşalacağım, yavaşla, biraz daha sürmesini istiyorum,” diyor. Belli ki o da benim kadar zevk alıyor, belki de gereğinden fazla. Ama bunun benim için herhangi bir anlamı yok. Burada olmamın tek amacı yabancı bir adamla yatmak ve onu bir daha görmemek. Sonuçta aradığım bir ilişki değil; ilişkiler fazlasıyla karmaşık oluyor. Bu benim için sadece ara öğün. Ayrıca, beraber yaşadığım bir erkek arkadaşım var.</p>

  <p class="normal">Rahatlıyorum ve birkaç dakika sonra Sam de rahatlıyor. Saatime bakıyorum bir saat olmuş. Daha duş almam, saçımı kurutmam ve giyinmem gerek. Kısa bir süre beraber uzandıktan sonra kalkıyoruz, ikimiz de terden sırılsıklamız. Kırmızıya boyanmış duvarlarda da buhar damlacıkları var. Sarılıyoruz.</p>

  <p class="normal">Seks sonrası kucaklaşma, ilkinden çok daha garip olur. Daha dakikalar önce birbirimize yabancıyken, bir saat boyunca seviştik, her şey bir peri masalı gibiydi. Kısa bir süre sonra vedalaşıyoruz. Kullandığımız kelimelerin markette karşılaştığımız bir komşumuzla sarf ettiklerimizden hiç farkı yok.</p>

  <p class="normal">Soyunma odalarına gitmek üzere arkamı döndüğümde Sam, “o zaman önümüzdeki cuma görüşürüz,” diyor.</p>

  <p class="normal">Gülümseyerek, “harika bir fikir,” diyorum. Bu benim bir seferlik seks kuralıma aykırı olsa da.</p>

  <p class="normal">On dakika sonra yeniden ofisimdeyim.</p>

  <p class="normal">Ertesi hafta boyunca kendime bir sonraki cuma Rio’nun Yeri’ne gitmenin ne kadar da aptalca bir fikir olduğunu tekrarlayıp duruyorum. Öte yandan, vücudum benimle aynı fikirde değil. Sam’le sevişmek, Daniel’la sevişmekten çok daha iyiydi. Sonuçta hem vücudu daha güzel hem de normal seksten hoşlanıyor. Belki de elmadan bir ısırık daha almamda bir sakınca yoktur. Sonuçta bir öğle arasından ne çıkar ki. Spor salonunda bile daha çok vakit geçiriyorum, haftada bir saatlik bir aranın ne zararı olabilir? Emin olabilmek için arkadaşım Bernadette’i arayarak ne düşündüğünü soruyorum.</p>

  <p class="normal">“Peki ya Daniel ne olacak?” diyor.</p>

  <p class="normal">“Ne olmuş ona?” diyorum. “Sonuçta bu sadece öğle arası yaptığım bir şey, başka bir erkekle öğle yemeği yemek aldatma sayılmaz ki.”</p>

  <p class="normal">“Sen öyle düşünüyorsan,” diyor.</p>

  <p class="normal">Ona, Sam’in telefon numarasını bile almadığımı ve onun benim için gerçek olmaktan çok, bir fantezi olduğunu söylüyorum.</p>

  <p class="normal">Bir sonraki cuma yeniden Rio’nun Yeri’ne gidiyorum.</p>

  <p class="normal">Sam de orada. Bu sefer Jakuzide oturup havadan sudan konuşmak yerine doğrudan üst kata çıkıyoruz.</p>

  <p class="normal">Seks yine, ilk sefer olduğu gibi harika. İkinci mükemmel randevumuzdan sonra yine aynı cümleyle ayrılıyoruz: “Önümüzdeki cuma görüşürüz.” Ama ikimiz de başka bir cuma olmayacağının farkındayız. Eğer ilişki arıyor olsaydık Rio’nun Yeri’ne geliyor olmazdık.</p>

  <p class="normal">Ama bir sonraki cuma yine gidiyorum. Bu sefer Sam yok. Hem hayal kırıklığına uğruyorum hem de rahatlamış hissediyorum. Orta yaşlı, saçları ağarmakta olan bir adamla sevişiyorum.</p>

  <p class="normal">O akşam eve döndüğümde Daniel, “seninle konuşmak istiyorum,” diyor. İçimden acaba öğle arası kaçamaklarımı mı öğrendi diye düşünüyorum.</p>

  <p class="normal">Biraz durduktan sonra Daniel “Aslında sana söylemeye niyetim yoktu. Son zamanlarda oldukça sinirlisin,” diyor. “Ama sanırım bilmen gerek. Karaciğer kanseriyim. Doktor ameliyat için çok geç olduğunu ve üç ayım kaldığını söyledi. Yanında kalmama izin verirsen çok mutlu olurum.”</p>

  <p class="normal">Şaşırdığımı söyleyemeyeceğim. Daha ilk tanıştığımızda sağlığının çok iyi olmadığını ve bu kadar hızlı yaşayan birinin uzun bir hayatı olmayacağını hissetmiştim. Çocuklar bile, bir gün kahvaltıda Daniel’ın gözlerinin neden bu kadar sarı olduğunu sormuşlardı. Ayrıca, sürekli yorgundu, koltukta uyuyup duruyordu, sıradan bir gribi ya da nezleyi atlatması için haftalar geçmesi gerekiyordu ve seks hayatımız artık neredeyse yoktu. Bir anda hepsinin sebebini anlamıştım. Ama yine de, durumunun bu kadar ciddi olabileceği aklıma gelmemişti.</p>

  <p class="normal">Ve ne demem gerektiğinden emin değildim. Bir tarafım hiçbir şey hissetmiyordu. Daniel’a sevgim aylar öncesinden bitmişti. Ama filmlerdeki gibi ağlamam gerektiğini biliyordum. Doğru olanı buydu, benden beklenen. Bir yandan da üzgündüm ve karşımda oturan adama acıyordum. Daha sadece kırk dört yaşındaydı.</p>

  <p class="normal">Kızgınlığım, öfkem, şaşkınlığım ve acımama rağmen, ağlamaya başladım.</p>

  <p class="normal">“Öleceğim için üzgün değilim Suzanne,” dedi. “Bugüne kadar yapmak istediğim her şeyi yaptım.” Gençlik yıllarındaki mesleki başarılarından bahsetti. Çocukken gittiği ülkeleri anlattı ve o güne kadar yatmış olduğu kadınlardan bahsetti. “Biliyorum ucuz romantik filmlerdeki final sahnelerindeki insanlar gibi konuşuyorum ama kırk dört yıllık hayatıma çoğu insanın seksen senede sığdıramayacağı kadar çok şey sığdırdım ve artık iyice yoruldum.”</p>

  <p class="normal">Daniel tam bir kaderciydi ve bu tutumu beni rahatlattı. Sonunda ilişkimiz bitmek üzereydi ama böyle bir sonu ikimiz de tahmin etmemiştik. Gözyaşlarıma rağmen rahatlamış hissediyordum. Ardından bu rahatlık hissinden dolayı suçluluk duydum. Daniel’la beraber üç ya da bilemedin altı ay daha. Peki, ya doktorların teşhisi yanlışsa, ya altı ay yine bir sene sürerse? Bir sene boyunca sevmediğim bir insana bakmak fikri hoşuma gitmemişti.</p>

  <p class="normal">“Çok üzüldüm Daniel,” dedim. “Tabi ki burada kalabilirsin.” Yalnız ölmesini istemiyordum.</p>
</body>
</html>
