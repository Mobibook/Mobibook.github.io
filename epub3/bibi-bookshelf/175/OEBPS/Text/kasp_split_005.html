<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kasp</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_4">Akşam Yemeği Şarkıları</h1>

  <p class="normal">Kocamın evden taşındığı gün bebek bakıcım bana taşındı. On dokuz yaşında, 1.80 boylarında, kısa kahverengi saçlı, Slovakyalı Josef adında çok tatlı bir çocuktu ve birçoğu gibi daha çok gençti. <span class="ideitalik">Bratislava</span> yazılı tişörtünün altında çok atletik bir vücudu olduğu belli oluyordu. “Tanrım!” diye düşündüm. On dokuz yaşında birinin ne kadar iyi görünebileceğini unutmuşum. Hayır onunla yatmayı planlamıyordum. Her şeyden önce aramızda bir iş ilişkisi vardı. Ayrıca o buraya benimle ilgilenmek için değil oğullarımla ilgilenmek için gelmişti.</p>

  <p class="normal">“Acaba bakışlarımdan bir şeyler sezinledi mi,” diye düşündüm. Çünkü fazlasıyla korkmuş bir hâli vardı. Belki de Josef bakacağı çocukların annesinin, onu Victoria Coach İstasyonu’nda karşılamaya üzerinde mini bir etek ve sekiz santimlik topuklarla gelmesini beklemiyordu. Belki de sadece sosyal olarak içine kapanık biriydi.</p>

  <p class="normal">Kısa bir süre sonra, Josef’e günlük programı anlatırken, İngilizce’sinin çok kötü olduğunu keşfettim. Elimden geldiğince basit cümlelerle ona taşınma servisinden adamların geleceğini, eski kocamın evden taşındığını ve çocukların bu geceyi babalarının yeni evinde geçireceklerini söyledim. Tabi ona ilerleyen saatlerde gelip bana yemek pişirecek, ardından da tatlı niyetine benimle sevişecek olan adamdan bahsetmedim. Bazı şeyleri kelimelere dökmemek gerekir. Çocuk İngiltere’ye daha yeni gelmişti ve Doğu Avrupa’ya giden ilk otobüse binip gitmesini istemiyordum.</p>

  <p class="normal">O günü Josef’le ilgilenerek geçirdim. Gece ise tüm dikkatimi Soren’e verecektim. Soren muhteşem yakışıklı, Danimarkalı bir aşçıydı. Onunla iki hafta önce Bay’s Water’da Hempel Oteli’nin açılışında tanışmıştım. Hempel bir zamanlar sıradan, hiçbir özelliği olmayan bir oteldi. Ancak tasarımcı Anouska Hempel’in sayesinde minimalist, şık bir Zen sığınağı hâline dönüşmüştü.</p>

  <p class="normal">Partideki yakışıklı ve eş cinsel olmayan tek adam Soren’di. Bedava kokteyllerden bir tane daha almak için bara doğru giderken görmüştüm onu. Odanın diğer ucundaydı ve benim gibi modacıların arasından geçerek onun bulunduğu tarafa geçtim. Yaklaşınca <span class="ideitalik">Levi’s 501</span> ve otelin dekoruyla tam bir uyum içinde olan düğmeli bir gömlek giydiğini fark ettim. Uzun boyluydu ve atletik bir vücudu vardı. Kaslı bacakları pantolonundan belli oluyordu. Salonun loş ışığında yuvarlak yüzü daha bir kişilikli görünüyordu. Kısa kesilmiş sarı saçları ve parlak mavi gözleriyle posterden fırlamış gibiydi. Yanına gittiğimde aklıma gelen ilk şeyi söyledim: “Kim bilir bu kokteyllerin içine ne koyuyorlar? Zehir gibi bir şey bu.” O büyüleyici aksanıyla “haklısın,” dedi. “Ben üçüncüyü içiyorum.”</p>

  <p class="normal">Aslına bakarsanız ben de üçüncüdeydim ama bu bilgiyi onunla paylaşmadım. Tanışmak için çok ilginç bir başlangıç yapmamış olsam da, işe yaramış görünüyordu. Kısa bir süre sonra, köşede durmuş böğürtlenli martinilerimizle kafayı buluyorduk.</p>

  <p class="normal">Şehrin batı yakasında bulunan <span class="ideitalik">Sugar Club</span> adlı bir restoranda şef aşçı olduğunu söyledi. O restoranı biliyordum. Eğer sadece VIP müşterilere verilen özel şifreye sahip değilseniz, rezervasyon için üç ay beklemeniz gereken popüler bir yerdi. Ek iş olarak da, dar pantolon ve dar tişört giymiş yakışıklı, sarışın erkeklerin kendisine yemek pişirmesinden hoşlanan orta yaşlı bir adam şerefine özel akşam yemeği partileri düzenlediğinden bahsetti. “Popoma şaplak atmasına izin verdiğim günler bahşiş daha kabarık oluyor,” dedi. “Ama benim için bütün bunların hiçbir anlamı yok. Ben kızlardan hoşlanırım.”</p>

  <p class="normal">Anlamıştım zaten. Çok uzun cümleler kurmasa da vücut dili bana çok şey anlatıyordu. Hayalinin bir gün bir fırın işletmek olduğunu söyledi. Yemek yapmak onun için sadece bir zevkten ibaretti. Asıl aşkı ekmek pişirmekti. Bu kadar gözde bir restoranda şef olduğuna göre çok başarılı olsa gerekti. Restorandaki müşterilerin tek isteği güzel bir yemektir. Çoğu zaman mutfakta <span class="ideitalik">steak tartarlarını</span> hazırlayan kişinin kol kaslarının ne kadar lezzetli göründüğünden haberleri bile olmaz.</p>

  <p class="normal">Adını sordum.</p>

  <p class="normal">“Soren,” dedi.</p>

  <p class="normal">“Efendim?”</p>

  <p class="normal">“Soren.”</p>

  <p class="normal">“Ah! Korkarım ilk iş olarak ismini değiştirmen gerekecek,” dedim. “İnsanlar daha ismini doğru dürüst telaffuz edemezken, ünlü bir fırıncı olmayı nasıl bekleyebilirsin ki?”</p>

  <p class="normal">Gece yarısı olduğunda gereğinden fazla sarhoş olmuştum ve hiç vakit kaybetmeden konuya girdim. “Çok üzgünüm ama seni öpmek zorundayım,” dedim. Cevap vermesine fırsat vermeden onu öptüm ve böylece ilişkimiz başlamış oldu.</p>

  <p class="normal">Yemek yapan bir adamla beraber olmanın en güzel tarafı, benim yemek pişirmeme gerek kalmamasıdır. Eski kocam doğru dürüst bir yumurta bile haşlayamazdı. Bu yüzden yeni bir sevgili arayışında olduğum zamanlarda, evliliğim boyunca mahrum kaldığım şeyleri telafi etmeye çalışıyorum: Bana yemek pişirilmesi, oral seks, karşılıklı sohbet.</p>

  <p class="normal">Üç gün sonra Soren beni aradı ve sadece üye olanların girebildiği, medyacıların ve aktörlerin çok rağbet ettiği <span class="ideitalik">Soho House</span> adında bir kulüpte buluşmaya karar verdik. Dört tane zeytinli sek votka martini içmiştim ve onu arabayla Notting Hill’e birkaç arkadaşıyla paylaştığı evine bırakmayı teklif ettim. Üzerimde dar siyah plastik tayt vardı. Artık martinilerden mi yoksa hormonlardan mı bilemiyorum ama içim içime sığmıyordu. Seksi Danimarkalı pastamın bana gelmesi mümkün değildi. Çünkü çocuklar bendeydi. Ona da gidemezdik çünkü arkadaşlarıyla tanışmak istemiyordum. Amacım kendime yeni bir arkadaş grubu edinmek değil, seks yapmaktı.</p>

  <p class="normal">Arabamı Ladbroke Grove’un oraya -Holland Park’ı Harrow Road’a bağlayan işlek caddeye- park ettim ve fermuarını açtım. Taytımı çıkarmaya çalıştım ama pantolon sıcaktan bacaklarıma yapışmıştı. Ben de kapıyı açtım arabadan çıktım, pantolonumu dışarıda çıkardım. Sonra kaldığımız yerden devam ettik.</p>

  <p class="normal">Daha önce hiç arabada sevişmemiştim, bu yüzden en rahat pozisyonların hangileri olduğunu keşfetmem gerekti. Kısa sürede <span class="ideitalik">Volkswagen Golf</span> gibi bir arabada rahat pozisyon diye bir şeyin söz konusu olmadığını fark ettim. Sonunda öndeki koltukları arkaya yatırarak daha rahat edeceğimizi keşfettik ve dışarıdan gelip geçenlere aldırmadan yarım saat kadar seviştik. Zaten kısa süre içerisinde nefeslerimiz camları buğulandırdığı için dış dünyayla ilişkimiz kesilmişti. Soren boşaldı ama ben dizlerimden birini kapıyla koltuk arasına sıkıştırdığım ve sırtım da direksiyon tarafından ezilmekte olduğu için herhangi bir rahatlama yaşayamadım. Aslında bu deneyim benim için oldukça acılı olmuştu ama umurumda bile değildi.</p>

  <p class="normal">Ertesi gün Soren’i aradım ve önceki geceden kalan morluklarımızı karşılaştırdık. Soren “baldırımda anlam veremediğim garip izler var,” dedi. “Tahmin ederim,” dedim. “Sabah aynaya baktığımda sırtımda siyah ve morun her tonunda direksiyon izi çıkmıştı. Belki bir daha ki sefere daha rahat bir yere gidebiliriz ne dersin?”</p>

  <p class="normal">Soren’le beraber geçirdiğimiz ilk gece bana iki şey öğretmişti:</p>

  <p class="normal">1- <span class="ideitalik">Volkswagen Golf</span> seks için çok küçük bir araba</p>

  <p class="normal">2- Dört votka martini insanda gereğinden fazla cesarete ve bir o kadar da acıya sebep olabiliyor.</p>

  <p class="normal">Bu düşüncelerimi Soren’le paylaştığımda bana önceki geceyi 1 ile10 arasında değerlendirdiğinde, 8 olduğunu söyledi. İlk buluşma için hiç de fena bir rakam değildi ve ikinci buluşmayı garantilediğim belliydi.</p>

  <p class="normal">Birkaç gün sonra, taşımacılar eski kocamın son eşyalarını da götürürken ve seksi bakıcım üst katta valizlerini boşaltırken, ben de Soren’in benim için pişirdiği yemeği yiyordum. Frank’in ‘ev yapımı’ makarnasından sonra, on yıldır ilk defa evde olmama rağmen yemek pişirmiyordum. Harika bir duyguydu. Soren saat tam 7’de geldi. Üzerinde yine <span class="ideitalik">Levi’s 501</span> kotu ve beyaz bir tişört vardı. Sadece yemek için malzemeleri getirmekle kalmamış aynı zamanda ihtiyacı olan tüm aletleri de getirmişti.</p>

  <p class="normal">Mavi kot eteğim ve dar gömleğimle masada oturup yemek pişirmesini izledim. Yemek programlarında gördüğüm aşçılar gibi -ama benim bir türlü beceremediğim şekilde- sebzeleri hızlıca ve büyük bir ustalıkla doğramaya başladı. Kendine olan güveni etkileyiciydi ve o an gözüme fazlasıyla seksi göründü. Mutfaktaki ustalığı sadece yemekle sınırlı değildi; balığın pişmesini beklerken benimle masa üzerinde sevişti ve zamanlaması o kadar kusursuzdu ki yemek hazır olduğunda, biz de yemek için hazırdık. Soren benim için bir yandan sevişirken, bir yandan da yemek pişirebilen tek adam olarak kaldı. Sayesinde dünyada iki işi aynı anda yapabilen erkeklerin de olabileceğini keşfettim. Soren sofrayı hazırladı, servisi yaptı -müthiş lezzetli bir salata eşliğinde alabalık- ardından sofrayı kaldırıp bulaşıkları bile yıkadı. Ayrıca üst katta valizlerini boşaltmakta olan Josef için de bir tabak hazırlamayı ihmal etmedi. Zavallı Josef daha ayağının tozuyla kocamın taşınmasına, bakması gereken çocukların bir anda ortadan kaybolmasına ve sevgilimle beraber olmama şahit olmuştu. Josef odasında oturmaya devam ederken, Soren ve ben tatlı servisi için yatak odama geçtik. Tatlıdan çok memnun kaldığımı söyleyemeyeceğim. Soren harika öpüşüyordu ve harika bir aşçıydı ama bana oral seks yapmaktan hoşlanmıyordu. Sanırım Frank beni fazla şımartmıştı. Ben onunla bir saat ilgilendikten sonra karşılık vermeyeceğini anlamıştım. “Hadi senin sıran,” dedim. Cevap vermedi ve birçok adamın yatakta yapmak istemedikleri bir teklifle karşılaştıklarında yaptığı gibi üstüme çıktı.</p>

  <p class="normal">Ertesi gün Bernadette’i arayarak “Bir adamın ikinci buluşmada oral seks yapmak istememesi doğal mıdır?” diye sordum.</p>

  <p class="normal">“Nee?”dedi dehşet içinde. “Gerçekten hoşuna gidiyor mu?”</p>

  <p class="normal">Telefonu kapatır kapatmaz annem aradı.</p>

  <p class="normal">“Hey eve ekmek lazım mı?” dedim. Ona bir fırıncıyla çıktığımı ve bana yarım düzine ekmek verdiğini ve ne kadar başarılı olduğunu anlattım. Annem pek etkilenmişe benzemiyordu. “Harika,” dedi. “Artık tek ihtiyacın <span class="ideitalik">bir kasapla bir şamdancı</span>.<sup class="calibre3"><a href="../Text/kasp_split_020.html#footnote-601-4" id="footnote-601-4-backlink">[4]</a></sup> Onlar da olursa tüm takımı tamamlamış olacaksın.” Bunun üzerine anneme Bernadette’e sorduğum soruyu sormanın iyi bir fikir olmadığına karar verdim.</p>

  <p class="normal">Ama hâlâ birilerine akıl danışmaya ihtiyacım vardı ve öğle yemeğinde özel antrenörüm Anne Marie’ye sormaya karar verdim.</p>

  <p class="normal">“Bence ona zaman tanımalısın,” dedi. “Belki de tüm numaralarını bir anda ortaya dökmek istemiyordur.”</p>

  <p class="normal">Soren gerçekten de böyle düşünüyor olabilir miydi? “E ama ben bütün numaralarımı ilk buluşmada sergilerim,” dedim. “Kendini geri çekmenin ne âlemi var ki?” “Neyse, zaten içimden bir ses bu ilişkinin çok uzun soluklu olmayacağını söylüyor.”</p>

  <p class="normal">Ona Soren’in yakında kendi fırınını açacağını ve çalışma saatlerimizin uyuşmayacağını söyledim. Ben ofisten eve geldiğimde, o daha yeni işe başlıyor olacaktı. Anne Marie iyi bir ilişkide çiftlerin her türlü sorunu aşabilmenin bir yolunu bulacaklarını söyledi. “Neyse, zaten hâlâ şu anki sorunumuzu çözmemiz gerek,” dedim. “Bakalım.”</p>

  <p class="normal">Soren’le birkaç haftada bir görüşüyorduk ve ilişkimizin yürümediğini farkındaydım. Onu arar, tele sekreterine mesaj bırakırdım: “Selam Soren. Ben Suzanne. Bir daha görüşmeyi çok isterim. Müsait olunca ara.” Ancak günler sonra beni arardı. Daha önceden tahmin ettiğim gibi Soren’in çalışma saatleri benimkilerle hiç uyuşmuyordu. Fırın bütün zamanını aldığından birçok kez randevumuzu ertelemek zorunda kaldık. Ardından hemen yeni bir plan yapardık.</p>

  <p class="normal">“Selam Soren. Yine ben. Suzanne. Görüşmeyi çok isterim. Beni ara.”</p>

  <p class="normal">Buluşabildiğimiz nadir zamanlarda yatağa girer girmez yorgunluktan bitkin bir şekilde uyuyakalan bir adamı daha fazla beklemenin anlamı olmadığına karar verdim. Bu ilişkiyi sürdürmenin hiç manası yoktu. Benimle seks yapmak istemeyen bir adamı beklemenin ne anlamı olabilirdi ki?</p>

  <p class="normal">Ama yine de Soren’in pişirdiği yemekler diğer sorunları bir şekilde telafi ediyordu. Ben de bu yüzden telefonuna mesaj bırakmayı sürdürüyordum. O da yine beni ancak günler sonra arıyordu. Çoğu kez acaba benimle görüşmek istemiyor da ben salaklığımdan mı anlamıyorum diye düşünür; kısa bir süre sonra Soren’den beni çok yakında görmek istediğini söyleyen bir mesaj alırdım.</p>

  <p class="normal">“Hey Suzanne. Mesajlarını aldım. Kusura bakma daha önce arayamadım. Fırında çok iş var. Araşalım.”</p>

  <p class="normal">“Bence haberleşmeyelim,” diye düşündüm. Hoş herif, kötü zamanlama. Soren’in asıl sevgilisini, fırını aradım ve kısa bir mesaj bıraktım: “Selam Soren. Ben Suzanne. Seni aramaktan yoruldum. İşinde başarılar dilerim. Hoşça kal!”</p>

  <p class="normal">Artık yeni bir sayfa açmanın zamanı gelmişti. Frank’le yüz yüze tanıştıktan sonra internete girme alışkanlığımdan vazgeçmiştim. Gençliğimdeki gibi süslenip püslenip bara birilerini bulmaya gitmek için çok yaşlıydım. Soren’le oteldeki partide tanışmış olmamız büyük bir şanstı. Artık daha farklı bir şeyler denemek istiyordum.</p>

  <p class="normal">Bir gün gazetede müşterilerime referans ararken kişisel ilan sayfalarına rastladım. Acaba ben de bir ilan yayınlasam mı diye düşündüm. Sonuçta daha önce bu konuda deneyimim olmuştu. Ama bu çok uzun zaman önceydi ve sonuç hiç de parlak olmamıştı. Bu yüzden pek de umutlu değildim.</p>

  <p class="normal">Bekaretimi kaybettikten kısa bir süre sonra <span class="ideitalik">Time Out</span> dergisindeki iki ilginç ilana cevap vermiştim. İlk ilan oldukça umut vericiydi; ancak karşıma çıkan çocuk romantik bir sanatçıdan çok beni görür görmez oramı buramı mıncıklamaya başlayan ve bir süre sonra da tuvalette sızıp kalan bir sarhoştu. Kurtulduğuma şükrederken onu yattığı yerde bırakıp evime dönmüştüm.</p>

  <p class="normal">İkinci buluşmam arkadaşım Kelly ile komik bir ilana cevap yazdıktan sonra gerçekleşmişti. “İki genç, yakışıklı büyücü onları büyüleyebilecek iki cadı arıyor.”</p>

  <p class="normal"><span class="ideitalik">Windsor Castle</span> adında o zamanlar daha çok punkların takıldığı bir barda buluşmaya karar verdik. Geldiklerinde Kelly ile kırk dakikadır beklemekteydik ve bu arada ikişer ellilik bira devirmiştik. Gelenler yirmili yaşlarının başlarında biri rockçı özentisi, bir diğeri de kırık dökük dişleri olan bir punkdı. İkişer ellilik daha içtikten sonra bizi evlerine davet ettiler. Warlock Road’da oturuyorlardı. “Haa, şimdi anladıım,” diye düşündüm. Ne kadar da zekice (!). Hep beraber birer <span class="ideitalik">joint</span> içtikten sonra çocuklar onları yatağa bağlamamızı istediler. “Haa şimdi anladım,” diye düşündüm. Hoş aslında ancak eve gittikten sonra jeton düşmüştü. O sırada o kadar sarhoştum ki isteklerinin garipliğini idrak edemedim ve yatağın başucunda hazır olan iplerle ikisini de yatağa bağladım. O kafayla yarım saat boyunca ancak sonradan dirsek olduğunu anladığım şeyi öptükten sonra arkadaşımın çoktan beni bu iki garip tiple yalnız bırakıp eve dönmüş olduğunu fark ettim.</p>

  <p class="normal">“Gitmeliyim,” diyerek ikisini de yatağa bağlı şekilde bırakarak çıktım. Düğümler çok sıkı olmadığından bir sorun yaşadıklarını sanmıyorum. Ertesi gün içlerinden kırık dişli olan arayarak tekrar görüşmek istedi. Sonraki yirmi beş sene boyunca ilanlara bir kez bile bakmadım.</p>

  <p class="normal">Soren’den ayrıldıktan sonra okuduğum sol eğilimli ve sanat içerikli iki gazeteye -<span class="ideitalik">The Guardian</span> ve <span class="ideitalik">Independent</span> - belki sol görüşlü adamların ilgisini çeker umuduyla ilan verdim. “41 yaşında, zeki, seksi, atletik Amerikalı kadın, 38-50 yaşlarında, yakışıklı, başarılı, atletik ve esprili birini arıyor.”</p>

  <p class="normal"><span class="ideitalik">The Guardian</span>’dan otuz iki, <span class="ideitalik">Independent</span>’dan yirmi beş cevap aldım. Telesekreter mesajlarını dinlerken tiz sesli ve bozuk aksanlı olanları hemen sildim. Aynı zamanda sıkıcı bir işte çalışanları ve nehrin güney yakasında yaşayanları da eledim. Frank’le yaşadığım uzun mesafeli ilişkideki hayal kırıklıklarımdan sonra kendime 10km’den fazla uzakta yaşayan biriyle çıkmayacağıma dair söz vermiştim. Bütün elemelerden sonra elimde on yedi seçenek kalmıştı ve bu rakam önümdeki üç ay yalnız yemek yememem için yeter de artardı bile. İlişkimiz çok iyi gitmemiş olsa da Danimarkalı pastam beni şımartmıştı. Harika bir vücudu, genizden gelen boğuk bir sesi vardı. Ayrıca nefis yemekler pişiriyordu. Yerine onun kadar iyi birini bulabilmeyi umuyordum.</p>

  <p class="normal">Johnny’nin kullandığı tek heceli kelimelerden onun aslında gerçek bir <span class="ideitalik">The Guardian</span> okuyucusu olmadığı belliydi. Bana kalırsa aslında hiçbir şey okumuyordu. Dediğine göre Crickewood’da yaşayan, 38 yaşında İskoçyalı bir inşaatçıydı. Bu verilere bakılırsa, seksi bir adam olma ihtimali çok yüksekti. Aynı zamanda, Antonio Banderas’a benzediğini ve amacının iyi vakit geçirmek olduğunu söylüyordu. Kesinlikle seksi olmalı. Üniversiteden beri ilk defa altın kuralımı çiğneyerek ses tonunu beğenmediğim bir adamla tanışmaya karar verdim. Eğer Antonio Banderas’a benziyorsanız, anlaşılmaz bir aksanınızın olmasının pek bir önemi olmaz. Tamam, sesinden çok da zeki birine benzemiyordu ama oturduğu ev bana neredeyse yürüme mesafesindeydi ve sonradan keşfettiğim gibi gerçekten de Antonio Banderas’a çok benziyordu.</p>

  <p class="normal">İlk buluşmamız için evime birkaç yüz metre uzaklıktaki şarap evini seçtik. İçeri girer girmez onu tanıdım. Üzerimde bir tişört ve boru paça bir pantolon vardı. Onun üzerinde ise geniş omuzlar, muhteşem kaslar ve oğullarımın oyuncak kahraman figürlerininkine benzer üçgen bir vücut. O <span class="ideitalik">Foster’s</span> içiyordu, ben de kendime bir kadeh <span class="ideitalik">Chardonnay</span> söyledim.</p>

  <p class="normal">“Gerçekten de <span class="ideitalik">The Guardian</span>’mı okuyorsun?”</p>

  <p class="normal">“Aslında hayır,” dedi. “<span class="ideitalik">The Guide</span> okurum. Sinemada neler var, yeni filmler, bu gibi şeyler hoşuma gider.”</p>

  <p class="normal">“Okuduğun gazete var mı?”</p>

  <p class="normal">“Yok. Ne anlamı var ki? Hep aynı şeyler. Politikacılar, doğal afetler, spor. Hepsi çok sıkıcı.”</p>

  <p class="normal">İngilizceyi -yani ana dilimi- yabancı bir dilmiş gibi konuşan biriyle sohbet etmek zordu. Ama yine de Johnny hem çok hoştu hem de buraya ait biriydi. Bir saat sonra film yıldızımla konuşarak bir yere varamayacağımızı anlamıştım, hesabı ödedik ve kalktık.</p>

  <p class="normal">“Araban var mı?” diye sordum.</p>

  <p class="normal">“Hayır. Yürüyeceğim.”</p>

  <p class="normal">Onu arabayla bırakmayı teklif ettim. Arabama bindik ve beş dakikaya kalmadan evinin önündeydik. Evi A41 üzerinde bir evin arka bahçesindeydi ve evden çok, bir garajı andırıyordu.</p>

  <p class="normal">“İçeri gelmek ister misin?” diye sordu. Ona fazla kalamayacağımı, ertesi sabah çocukları okula bırakmak için erken kalkmam gerektiğini söyledim. Rahatsız olmuşa benzemiyordu. Kapıyı açtı ve neredeyse tamamen boş bir odaya girdik. Kapıdan girer girmez üzerinde bilgisayarın durduğu bir masa, bir köşede televizyonun karşısında çift kişilik bir koltuk ve bir paravanın arkasında dağınık çift kişilik bir yatak. Biraz ileride de bir banyo. Mutfağa benzer bir şey gördüğümü hatırlamıyorum.</p>

  <p class="normal">Ne yapacağımı bilemedim. Tek kişilik bir koltuk olmadığı için ayakta mı kalsam, çift kişilik koltuğa mı otursam yoksa yatağa mı karar veremedim. Johnny koltuğu işaret ederek, “televizyon izlemek ister misin?” dedi. “Aslında hayır,” dedim. “Buraya televizyon izlemeye gelmedim.” Ve onu öptüm. Bana sarıldı ve beni yatağa doğru götürmeye başladı. Çok istekliydi hatta biraz fazla istekli. Ön sevişme olmadı. İşin acıklı tarafı aslında pek bir şey olduğunu söyleyemeyeceğim. Geniş omuzlarından ve kusursuz kaslarından aşağıya doğru baktığımda gördüğüm şey o kadar küçüktü ki, hiç olmasa da olurdu. Herhangi bir şey hissedebilmem için onun arkamda olması gerektiğini düşünerek pozisyonumu aldım. Takmaya çalıştığı prezervatifin ona ne kadar büyük geldiğini görmek canımı sıktı. Beraber olduk. Sanırım. İçeride mi dışarıda mı farkı bir türlü anlayamıyordum. Çok hayal kırıklığına uğramıştım. Beş santimlik bir Antonio Banderas hayal etmekte zorlanıyordum. Banderas’a benzerliğiyle bu kadar övünen birinin ilk buluşmadan önce bu küçük ayrıntıdan bahsetmemiş olması ilginçti. Bu sevişmeden hiçbir şey anlamamıştım ama en azından Johnny mutluydu. O boşaldıktan sonra “gitsem iyi olur. Zaten çok yakın oturuyoruz. Bir ara tekrar görüşelim,” dedim. “Beni nerede bulacağını biliyorsun,” dedi.</p>

  <p class="normal">Normalde tek ilgi çekici özelliği hayatımda gördüğüm en küçük organa sahip olması olan biriyle ikinci kez buluşmayı aklımın ucundan bile geçirmezdim ama birkaç hafta sonra şehrin batı yakasında bulunan <span class="ideitalik">Opium</span> adlı bir kulüpte özel bir partiye davet edildim. Partiyi organize eden arkadaşlarımdan biri, içki ve yemeklerin bedava olduğunu söylemişti. Johnny “Bedava içki mi? Harika. Tabi ki de gelirim,” dedi.</p>

  <p class="normal">Johnny’i davet etme sebebim tabi ki de seks değildi. İlk buluşmamızdan sonra böyle bir şeye bir daha kalkışır mıydım bilmiyordum ama partiye yalnız gitmek istemediğimi biliyordum ve ağzını açmadığı sürece Johnny iyi bir kavalye olabilirdi.</p>

  <p class="normal">Barmen herkese içinde erik olan alkollü içkiler veriyordu. Bunun bir Japon içkisi olduğunu ve bedava olduğunu söyleyerek. “Al bakalım,” dedim bardağı Johnny’e uzatırken. “Ben tanıdık kimler var diye bakacağım. Sorun yok değil mi?” “Beni merak etmene gerek yok,” dedi, ilk içkisini bir dikişte bitirerek. “Başımın çaresine bakabilirim.”</p>

  <p class="normal">Johnny’i beleş içkileriyle baş başa bırakıp işten, halkla ilişkiler bölümünden tanıdığım birkaç kişiye doğru yürüdüm. Tanıdık yüzlere doğru ilerlerken, yakışıklı siyahi bir çocuk beni durdurarak “parfümün <span class="ideitalik">Agent Provocateur</span> mü?” diye sordu. Öyle olduğunu söyledim. “Bu parfümü süren bir kadınla cehenneme bile gidebilirim.” “Zekice,” diye düşündüm ama çocuk onunla seks yapamayacağım kadar gençti. Yine de biraz dans ettik ve ben yoluma devam ettim. Gece boyunca, birkaç kez bara Johnny’e bakmaya gittim ve her gittiğimde Johnny’i yeni bir içkiyi kafasına dikerken buluyordum. Saatin gece yarısı olduğunu fark ettiğimde yanına giderek “çıkalım mı?” dedim.</p>

  <p class="normal">Johnny tuvalete gitti, ben de vestiyere yöneldim. Barda buluşmayı kararlaştırmıştık. Yirmi dakika geçmesine rağmen Johnny ortalıkta görünmüyordu. Erkekler tuvaletinin kapısından başımı uzatarak “Johnny, orada mısın?” dedim. Kabinlerden birinin kapısı açıldı ve Johnny üzerinde sadece boxerıyla dışarı çıktı. “Burada çıplak ne yapıyorsun? Giysilerin nerede!?” “Giysilerim mi?” dedi boş boş bakarak. “Evet giysilerin. Üzerine giydiğin şeyler. Neredeler?” Üzerine baktı. “Kahretsin!”</p>

  <p class="normal">Kulübün güvenlik görevlilerinden biri yanıma gelerek “Pardon hanımefendi, kadınların erkekler tuvaletine girmeleri yasak,” dedi. Ona erkekler tuvaletine girmeye çalışmadığımı söyleyerek durumu anlattım. Görevli tuvalete girdiğinde Johnny ellerini havaya kaldırarak “Tamam, tamam, teslim oluyorum,” dedi. Belli ki görevliyi polis sanmıştı. On dakika daha bekledikten ve Johnny hâlâ görünmeyince eve gittim. Bu hayatta tekrar izlemeyeceğim bir Banderas filmiydi.</p>

  <p class="normal"><span class="ideitalik">The Guardian</span> listemde daha 16 isim vardı ama boyutları başparmağımı bile geçmeyen alkolik Johnny ile yaşadıklarımdan sonra, <span class="ideitalik">Independent</span>’dan gelen mesajlara bakmaya karar verdim. İçlerinden Gilles adındaki adamı seçtim. Basılmış birkaç romanı vardı. Entellektüel, hoş birine benziyordu. Ayrıca o güne kadar duyduğum en havalı aksana sahipti. O da benim gibi boşanmıştı. İki çocuğu vardı ve kırklı yaşlardaydı. Londra’ya üç saatlik mesafede Wye Vadisi denen bir yerde yaşıyordu ama işi yüzünden sık sık şehre gelmesi gerekiyordu. Frank’le yaşadıklarımdan sonra sırf bu sebepten onu elemem gerekirdi ama yakınımda olup da beş santimlik bir adam olmasından iyiydi. Ayrıca Gilles mesajlarında ufak bir kulübede yaşadığını söylemişti ve anlattıklarına bakılırsa çok şirin romantik bir yerdi. Evi ısıtmak için sürekli şömine yaktığını söylüyordu. Gözümün önünde mutfakta mum ışığında yemek yapan bir adamın hayali canlandı. Eğer her şey yolunda giderse, bu kulübenin hafta sonlarım için harika bir kaçış yeri olabileceğini düşündüm. Tabi hayallerim ikinci telefon görüşmemizde Gilles’in kazağının tutuşmasıyla ve apar topar telefonu kapatmasıyla son buldu. Üçüncü konuşmamızda Gilles operaya iki bileti olduğunu ve gösteriden önce akşam yemeği yiyebileceğimizi söyledi. Çifte davetiye. Fikir çok hoşuma gitmişti.</p>

  <p class="normal">“Ama hepsinden önce seni öpebilir miyim?” diye sordu. “Böylelikle bu kısmı aradan çıkarmış oluruz.”</p>

  <p class="normal">Cevap vermeden önce operacımı biraz yordum. Ona sadece onun için hazırladığım bir anket gönderdim. Soruların arasında ne tür araba kullandığı, hangi içkileri sevdiği, burcu, giyim tarzı, kadınlarda nelerden hoşlandığı ve en sevdiği öpüşme şeklinin ne olduğuna dair sorular vardı. Sorularımı büyük bir içtenlikle yanıtladı. Söylediğine göre bir zamanlar bir kadın, kristal küre yerine bilgisayar kullanarak ona yıldız haritasını çıkarmış ve tipik bir yay burcu erkeği olduğunu söylemişti. Ben bunu, onun seyahat etmeyi seven (her şey yolunda giderse bundan böyle benimle beraber), özgür bir ruh olduğu şeklinde yorumladım. Giyim tarzını ‘süse meraklı’ olarak tanımladı hatta kızı onun için ‘kadınlardan hoşlanan bir gay’ diyormuş. Tanıdığım her erkek gibi o da topuklu ayakkabı giyen kadınlardan hoşlanıyordu ve yine birçok adam gibi <span class="ideitalik">Range Rover’ı</span> vardı. Benim gibi o da cin ve beyaz şarap seviyordu. Ama öpüşmeyle ilgili soruma cevap vermemişti. St. Martin’s yolundaki <span class="ideitalik">Pizza Express’de</span> buluşmaya karar verdik. Restoranı Gilles seçmişti. Bana kalsa ben daha şık ve pahalı bir yeri tercih ederdim. Sanırım Gilles burayı hem tiyatroya yakın olduğu hem de ucuz olduğu için seçmişti. Eğer bir adam ilk buluşma için <span class="ideitalik">Pizza Express’i</span> öneriyorsa, büyük ihtimalle işler iyi gitmezse fazla para ödemiş olmamak içindir. Tabi hesabı öderse. İlk buluşmada değilsem cüzdanımı o kadar hızlı çıkarırım ki gören beni batının en hızlı silah çeken kovboyu sanabilir. Tabi aynı zamanda hep içimden karşı tarafın “yemekler benden,” demesini umarım.</p>

  <p class="normal">Restorandaki kalabalık içerisinde Gilles’in kim olduğunu hemen anladım. Söz verdiği gibi siyah fötr bir şapka takmıştı. Gözüme birden çok sanatsal göründü. Maalesef bu tarz şapka takan adam kalmadı pek. Şapkasını çıkardı ve omuz hizasındaki saçlarını savurarak ayağa kalktı. İnce yapılı, orta boylu ve çok yakışıklı olduğunu fark ettim. Tatlı bir yüzü ve kahverengi gözleri vardı. Siyah pantolon ve boğazlı siyah kazak giymişti. Tıpkı tiyatro oyuncularını andırıyordu. Cüppe içinde görmek isteyeceğiniz tiplerdendi.</p>

  <p class="normal">Operaya ne giyileceğini tam olarak bilmediğimden ben de biraz tiyatrocu gibi giyinmiştim. Barbara Stanwyck tarzında uzun siyah dar bir etek, dar pembe bir bluz, topuklu ayakkabılar ve kısa kahverengi bir ceket ve aynı renkte fötr şapka. Kendimi bir film karakteri gibi hissediyordum. Ama asıl karanlık sonradan başladı. İlk opera deneyimim olarak Stravinsky’nin <span class="ideitalik">The Rake’s Progress</span>’ini çok uzun, sıkıcı ve katlanılması zor buldum. Minör notalarının uyumsuz bütünlüğü. Ama yine de bir şekilde uyumadan bütün gösteriyi izlemeyi başardım. İçimden bu garip adamın yanında uyuyakalacaksam burada olmayacak diye düşünüyordum.</p>

  <p class="normal">Araya çıktığımızda Gilles beni öptü. Ağzı kokuyordu. Buna rağmen gösteriden sonra biraz daha öpüştük, içimden bunun sonunda seks varsa ağız kokusuna da katlanabilirim diye düşünüyordum. Kötü öpüşmemekle beraber, öpüşü Frank’in ve Soren’inki gibi baş döndürücü değildi. Ara bitip de yerlerimize oturduğumuzda Frank elini bacağıma koymuştu ve ikinci yarı boyunca eli eteğimin altından her yerimi okşadı. Akşam yemeğini o ödemişti. İçimden opera biletinin karşılığında ödemem gereken bu mu diye düşündüm. En azından uykum açılmıştı.</p>

  <p class="normal">Gösteriden sonra Gilles’in tanıdıkları olduğu için sahne arkasına geçerek baş baritonla tanıştık. Gilles beni tanıştırırken, gülerek “Suzanne daha önce hiç operaya gitmemiş,” dedi. Yemek sırasında safça paylaştığım sırrı ortaya dökerek. Ses tonundan onunla tanışana kadar kültürsüz biri olarak yaşamış olduğumu düşündüğü belliydi. Beni böyle küçük görmesi ve sırrımı bana karşı kullanması hiç hoşuma gitmemişti.</p>

  <p class="normal">Operadan ve sahne arkasını ziyaretimizden sonra Gilles beni Holiday Inn Bloomsburry’de kaldığı odaya götürdü. Oda ancak içerideki mini bar ve çift kişilik yatağın sığacağı büyüklükteydi. Gösteriden önce iki küçük şişe şampanya almış ve onları buza oturtmuştu. Büyük şişe odadaki buzdolabına sığmazdı zaten. Bu düşüncesi hoşuma gitti. Bir kadeh soğuk şampanya içtikten sonra öpüşmeye başladık.</p>

  <p class="normal">Fermuarını açarak onu öptüm. Dudaklarım erkekliğine değer değmez boşaldı.</p>

  <p class="normal">“Aman Tanrım!” dedi. “Bu kadar erken boşaldığım için üzgünüm.”</p>

  <p class="normal">Bozulduğumu belli etmemeye çalışarak, “sorun değil,” dedim. Ne diyeceğimi şaşırmıştım. Onun adına utanmıştım ve kendi adıma büyük bir hayal kırıklığı yaşıyordum. Beş dakikalık ön sevişmemiz sırasında fazlasıyla heyecanlanmıştım. Konuyu değiştirmeye çalışarak “opera için teşekkürler, çok ilginç bir deneyimdi,” diyerek yalan söyledim. “Hoş, müziğin bu kadar uyumsuz olmasını beklemiyordum. Ben müziğin biraz daha ahenkli olanını tercih ederim.”</p>

  <p class="normal">“Evet, ben de,” dedi. Konuyu değiştirmekten memnun olmuş bir şekilde. Birçok opera âşığının gösteri boyunca nasıl horul horul uyuduklarını anlatarak, beni opera boyunca uyanık kaldığım için tebrik etti</p>

  <p class="normal">Bana doğru uzanarak beni tekrar öptü. İkinci turda ilkini telafi etmesini ve kendi affettirmesini umuyordum. Yeniden sertleşmişti. Ben de üzerine çıktım. Daha beş dakika olmamıştı ki, boşaldı.</p>

  <p class="normal">İçimden artık tahrik olma sırası bende diye düşünerek “Seks içerikli konuşmalardan hoşlanır mısın?” diye sordum. O yüksek tabaka İngiliz aksanıyla bana seksi şeyler söylemesinin, üst sınıf alt sınıf farkının beni çok heyecanlandıracağından emindim. “Seks içerikli mi?” dedi.</p>

  <p class="normal">“Evet,” dedim. “Yani hani her yerini yalamak istiyorum gibi şeyler.”</p>

  <p class="normal">“Aman Tanrım! Hayır! Hayatta böyle bir şey söyleyemem.”</p>

  <p class="normal">Çok tedirgin ve rahatsız olmuş bir hâli vardı.</p>

  <p class="normal">“Ne? Hiçbir zaman mı? Hiç ama hiç mi?”</p>

  <p class="normal">“Hiçbir zaman. Öyle bir şey demeye kalksam büyük ihtimalle fazlasıyla tıbbi bir tonda olur.”</p>

  <p class="normal">Beni tatmin etmemişti. Cinsel içerikli konuşmalardan hoşlanmıyordu. Ayrıca ağzı kokuyordu. Bir taksi çağırıp eve dönmeyi düşündüm ama onun yerine yüzüne oturup oturamayacağımı sordum. “Senin için sorun olur mu?” dedim, ona doğru yaklaşarak. Ve cevabını beklemeden hamlemi yaptım. Skor 0-2’ydi ve bence çok adilce bir istekti. Gilles dehşete düşmüş görünüyordu. Ya daha önce yatakta ne istediğini açıkça belirten bir kadınla karşılaşmamıştı ya da <span class="ideitalik">cunnilingus</span> fikri ona itici geliyordu. Sebebin ne olduğu umurumda bile değildi. Belli ki bu ilk ve son görüşmemiz olacaktı. Bu maçın rövanşı yoktu ve ben deplasmandan en azından bir puanla ayrılmaya kararlıydım. Böylece maç düdüğü çalmadan suratına oturdum.</p>

  <p class="normal">Eğer fahişe olsaydım beni tatmin etmek için herhangi bir çaba sarf etmemesi kabul edilebilirdi. Fahişelerin amacı müşterilerinin memnuniyetini sağlamaktır, bunun için para alırlar. Ama ben para almıyordum ve fahişe değildim. Haftalardır mesajlaşıyorduk ve telefonda konuşuyorduk. Bu çekici ve iyi eğitimli adamla olan ilişkimin sürekli olabileceğine dair hayaller kurmuştum. Artık yemeğimizi yediğimize, operamızı izlediğimize göre sadece orgazm olup eve gitmek istiyordum. Oral seksi sevip sevmediği umurumda değildi. Özel bir şey yapmasına da gerek yoktu ben beş dakikada kendi işimi halledebilirdim. 0-3’lük bir skoru kabul edemeyeceğim için dudaklarına sürtündüm ve neredeyse onun kadar kısa sürede boşaldım. Ardından taksi çağıracağımı söyleyerek odadan çıktım.</p>

  <p class="normal">Ertesi gün Gilles’le buluşmamızın kötü gitmesinden dolayı moralim bozuktu. Operadaki küçümseyici tavrı dışında, buluşmamızdan önceki mesajlaşmalarımız ve telefon konuşmalarımız çok eğlenceliydi. Eğer seks yapmış olmasaydık, belki bu arkadaşlığımız kalıcı bir şeye dönüşebilirdi. Ama içimden bir ses bu adamın eğitilemeyeceğini söylüyordu. Yani bir adam oral seksi ya sever ya da sevmez. Seks sırasında konuşur ya da konuşmaz. Bazı cinsel tercihler gerçekten de siyah ve beyaz kadar kesindir. Yatakta iyi olmayan birini değiştirmeye çalışmıştım. Bu iyi adamı bu kadar zorladığım için kendimi çok kötü hissettim. Cinsel isteklerimizi ifade etmemizdeki farkılık o kadar belirgindi ki sanki aramızda bir uçurum oluşmuştu.</p>

  <p class="normal">Birkaç gün sonra Gilles’i aradım “Otel odasında olanlar için çok üzgünüm,” dedim. Cinsel olarak uyumlu olmadığımız belli ve bu durum beni çok üzüyor, çünkü o geceye kadar arkadaşlığımızdan çok keyif alıyordum.</p>

  <p class="normal">“Aramana çok sevindim Suzanne,” dedi. “Ben de kendimi kötü hissediyorum.”Bana buluştuğumuzdan beri kafasının karışmış olduğunu söyledi “Tam olarak sorunun ne olduğunu bilmiyorum ama seninle beraber o otel odasında olmak garipti,” dedi.</p>

  <p class="normal">Ona başa sarıp o geceyi hiç olmamış varsaymayı teklif ettim. E-posta arkadaşlığımıza geri döndük ben de <span class="ideitalik">Nerve’e</span> geri döndüm.</p>
</body>
</html>
