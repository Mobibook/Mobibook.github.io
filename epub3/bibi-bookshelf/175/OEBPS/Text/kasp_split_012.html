<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kasp</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_11">Tantrik Seks</h1>

  <p class="normal">Saat gecenin biriydi ve ben Soho House’daydım. Üst kattaki barda bulunan büyük kahverengi koltuğa oturmuş, arkadaşlarımla konuşuyordum. TV yapımcısı ve ayak fetişisti Howard, bir saattir topuklu mor ayakkabılarımı okşamaktaydı. “Keşke bu ayakkabılar bana uysaydı,” dedi. “Seksenlerde aynı buna benzeyen bir çift ayakkabım vardı. Yıllardır benzerlerini arıyorum.” İçimden tam çatlaksın dedim. Howard’a ise “üzgünüm dostum, şanssız günündesin bunların benzeri yok, ben de satmayı düşünmüyorum,” dedim. Tam o sırada içeri Oliver girdi. İleri yaşlarda bir adamdı, sanırım elli beş yaşlarındaydı ve yıllardır onu çok çekici bulurdum. Onu o kadar yıl arzuladıktan sonra neredeyse varlığını unutmuştum. Ama her zaman aklımın bir köşesinde onu düşünürdüm, beraber olsak ne güzel olurdu diye. Ama öyle saplantılı falan değildim.</p>

  <p class="normal">Daha önce birkaç kez konuşmuşluğumuz vardı. Bir arkadaşımın Cobden Club’daki ellinci doğum günü partisinde tanıştırılmıştık. Parti duvarları koyu ahşap ve bir köşede yine koyu ahşap bir barın durduğu ve etrafa rahat koltukların serpiştirildiği geniş bir salonda veriliyordu.</p>

  <p class="normal">Onu ilk gördüğümde, Oliver, arkadaşım Aidan’ın eşi Yasmin’le konuşuyordu. O zamanlar Frank’le beraberdim ve daha yeni New York’tan harika bir seks maratonundan dönmüştüm ve kendimi oldukça iyi hissediyordum. Yasmin’i altı aydır görmemiştim. Konuşmak için yanına gittiğimde, beni bir film yapımcısı arkadaşıyla tanıştırdı. Oliver, derinlerden gelen boğuk bir sesle “memnun oldum,” demişti. Sesi insana yıllanmış şarapları hatırlatıyordu. Bu sesi saatlerce sıkılmadan dinleyebilirdim.</p>

  <p class="normal">Aslında tipim değildi. Benden çok az uzundu ve en az on yaş büyüktü. Kısa kesilmiş, karışık gri saçları, yine kısacık gri bir bıyığı ve sakalı vardı. Yüz hatları çok kibardı ve altın çerçeveli gözlüğünün ardından bakan yumuşak mavi gözleri vardı. Onu daha ilk görüşte inanılmaz derecede yakışıklı, sofistike ve seksi bulmuştum. Sonraları çok kez karşılaştık. Genelde hep Soho House’da rastlaşıyorduk ve kısa bir süre sonra ortak çok arkadaşımız olduğunu keşfetmiştim. Her seferinde bana “nasıl gidiyor Suzanne?” diye sorardı. Ben de “iyi, teşekkürler,” derdim. Eğer yanımızda başkaları yoksa, genelde tüm konuşmamız bundan ibaret olurdu. Yanımızda arkadaşlarımız olduğu zamanlarda ise, yakınlarında bir yerlerde durur, yönetmekte olduğu son film hakkında anlattıklarını dinler, güzel gözlerine bakardım. Onu görmediğim zamanlarda aklıma bile gelmezdi ama her karşılaştığımızda onu ne kadar çekici bulduğumu yeniden fark ederdim.</p>

  <p class="normal">Beni ona çeken tek şey -ki bu aslında çok önemli bir faktördü- görünüşü değildi. Olgun duruşu, kendine güveni ve kimseye bir şey ispat etmek zorunda olmadığını belli eden havası beni çok etkilerdi. Daniel’ın tam aksine ayakları yere basan bir adamdı. Daniel ise ne zaman bir ortama girse herkesin ilgisini çekebilmek için uğraşır dururdu.</p>

  <p class="normal">Ayakkabımı Howard’dan kurtararak Oliver’ın yanına gittim. Kendimi çok rahat hissediyordum, sebep Oliver olabilirdi ya da sonradan Cenevre’den kalkan uçağını kaçırdığı için benimle buluşmaya gelemeyen yatırım bankacısını beklerken içtiğim dört <span class="ideitalik">bloody mary</span>’nin de etkisi de olabilirdi. Ya da belki canım o gece fazlasıyla seks yapmak istiyordu ve bankacımın gelmemesi beni hayal kırıklığına uğratmıştı. Bilemiyorum. Ama Oliver’ı gördüğüm an içimden, “işte uzun zamandır beklediğin fırsat Suzanne,” demiştim. “Bu adamı elde etmek istiyorsan hemen harekete geçmelisin.”</p>

  <p class="normal">“Merhaba Suzanne,” dedi, “Nasılsın?”</p>

  <p class="normal">“İyiyim,”dedim. “ Evine gelip sana oral seks yapabilir miyim?” Artık eskiden kullandığım ve neredeyse bakirelere yaraşan “seni öpmem gerek,” cümlesini kullanmıyordum. Bu yeni cümlem çok daha etkili oluyordu. Uzanarak onu öptüm, o da kalçalarımı tutarak beni kendine çekti.</p>

  <p class="normal">“Gelmemen için bir sebep göremiyorum,” dedi.</p>

  <p class="normal">“Harika,” dedim. “Sonra görüşürüz.” Bir saat kadar ikimiz de kendi arkadaşlarımızla takıldık. Bu süre boyunca gözüm sürekli Oliver’ın üstündeydi. Randevumuzun hâlâ geçerli olduğundan emin olmak istiyordum.</p>

  <p class="normal">Barın içi 1.80’lik modellerle doluydu ve birkaç tanesi bu altın çerçeveli gözlüklü adamın yörüngesine girmişti bile. Ben saat ondan beri hiç gelemeyecek bankacımı beklemekteydim. Oliver ise saat birde, yani daha geç bir saatte gelmişti ve teklifime rağmen bir süre daha burada takılmak istediği belliydi. Eğer onunla evine gitmek istiyorsam kapanış saatine kadar beklemem gerekecekti. Ben de bekledim.</p>

  <p class="normal">Yeniden ayak fetişistinin yanına gittim. Ayağımı koltuğun koluna koyarak “al bakalım,” dedim. O da uzun bir süre, ben arkadaşlarımla sohbet ederken ayağımı okşadı durdu. Kapanış saati geldiğinde, ayağımı Howard’ın kucağından çekerek, “hoşça kal,”dedim. Oliver’ı alt kattaki barda, bara dayanmış bir adamla konuşurken buldum.</p>

  <p class="normal">“Hazır mısın?”</p>

  <p class="normal">Beni gördüğüne şaşırmıştı, alçak bir ses tonuyla “Ah, sen oral seks konusunda ciddi miydin?” dedi.</p>

  <p class="normal">“Tabi ki ciddiyim,” dedim. “Hadi, arabam hemen dışarıda.” China Town araba parkına geldiğimizde, arabama bindik ve “nereye gidiyoruz?” diye sordum.</p>

  <p class="normal">“Shepherd’s Bush.”</p>

  <p class="normal">Londra caddelerinde ilerlerken bile, o gece Oliver’a özel şoförlük yapmaktan ileri gidip gidemeyeceğimi düşünüyordum. O güne kadar hiç uzun bir sohbetimiz olmamıştı. Hatta o geceki konuşmalarımız o güne kadar yaptığımız en uzun konuşmaydı. Arabamda, yanımda oturuyor olmasına rağmen hâlâ teklifimde ne kadar ciddi olduğuma inanmadığını biliyordum. Evine ulaştığımızda, Gold Hawk yolunun üzerinde altmışlarda inşa edilmiş eski püskü bir binada oturuyordu. Bir film yapımcısının neden böyle bir yerde oturduğunu düşünmeden edemedim.</p>

  <p class="normal">Oliver “gerçekten de geliyor musun?” dedi.</p>

  <p class="normal">“Nasıl yani?” dedim, “şaka yaptığımı mı düşünüyorsun? Oral seks istiyor musun, istemiyor musun?”</p>

  <p class="normal">Gülerek, “o zaman içeri girsek iyi olur,” dedi.</p>

  <p class="normal">Arabamı garajına park etmek için bir süre Oliver’ın garajdaki eşyaları düzenlemesini bekledim. Dairesine gitmek için binanın dışındaki merdivenlerden çıktık. Üçüncü kata geldiğimizde kapıyı açtı ve içeri girer girmez öpüşmeye başladık. Elini eteğimin altına sokarak file çoraplarımı parçaladı. İçimden çoraplarım mahvoldu diye düşünsem de, bu hareketi beni çok tahrik etmişti.</p>

  <p class="normal">Mutfaktaki tezgahtan bir fotoğraf makinesi aldı. Ben de girişteki boy aynasının önünde durarak ona arkamı döndüm, eteğimi sıyırdım ve bu geceyi ölümsüzleştirmesine izin verdim.</p>

  <p class="normal">“Kötü kız seni,” dedi.</p>

  <p class="normal">Gülerek “öyleyimdir,” dedim.</p>

  <p class="normal">Ardından mutfak tezgahına oturdum. Anı bozmak istemiyordum ama birkaç dakika sonra dayanamadım ve “hiçbir yere kaybolma, ama acilen tuvalete gitmem gerekiyor. Nerede?” dedim.</p>

  <p class="normal">O da “gel göstereyim,” diyerek beni bir kapıdan içeri soktu ve kapıda dikilmeye devam etti. Pekâlâ diye düşündüm madem istiyorsun izle bakalım. Ardından yatak odasına gittik ve seviştik. Seviştikten sonra bana sarıldı ve uykuya daldı. Ertesi sabah yatakta radyo dinledik ve çay içtik. Sonradan küvette kucak kucağa uzandık. Birlikte o kadar rahattık ki, isteği bana hiç garip gelmedi. Oliver’ı yıllardır tanıyor gibiydim, sanki uzun zamandır beraber yaşayan bir çift gibiydik. Bir anda aramızda çok güçlü bir güven duygusu oluşmuştu.</p>

  <p class="normal">“Aç mısın?” diye sordu.</p>

  <p class="normal">“Açlıktan ölüyorum.”</p>

  <p class="normal">Oliver bana İngiliz kahvaltısı hazırladı. Daniel ve Soren dışında çok az adam benim için yemek yapmıştı.</p>

  <p class="normal">“Filmlerimden herhangi birini izledin mi?” diye sordu. “Ne tür filmler çektiğimi biliyor musun?”</p>

  <p class="normal">“Hayır,” diye itiraf ettim. Film ya da televizyon yapımcısı olduğunu biliyorum ama çektiğin hiçbir filmi görmedim,” dedim.</p>

  <p class="normal">“Vaktin var mı? Birini izletebilirim.”</p>

  <p class="normal">Ona “çok isterdim, ama eve dönmeliyim,” dedim. Yapmam gereken bir sürü iş vardı.</p>

  <p class="normal">Biraz hayal kırıklığına uğramış gibiydi, sanki bütün bir hafta sonunu -yaşlı evli çiftler gibi- beraber geçireceğimizi ummuştu. Aslında yapmam gereken şeyler olmasa ben de onunla kalmak isterdim. Onunla beraberken kendimi çok rahat hissediyordum, ama korkarım ilişkimizin anahtarları ben ona oral seks teklif ettiğimde çizilmişti.</p>

  <p class="normal">Ön kapıyı açarken, “Sen çok özgür bir ruhsun, Suzanne,” dedi. “Seninle beraber olacak adamın çok daha...” cümlesini tamamlamadı. Çok daha ne? diye düşündüm. Çılgın? Daha güvenli? Yatakta daha iyi?</p>

  <p class="normal">İçimden bir ses Oliver gibi bir adamın benim gibi biriyle ilişki yaşamayacağını söylüyordu. Beni cinsel açıdan fazla maceracı bulduğu belliydi. Ben onun için ancak fantezilerini gerçekleştireceği bir kadın olabilirdim; beraber yaşayacağı, yemeklerini pişireceği biri değil. Yirmi dört saat boyunca beraber harika zaman geçirmemize rağmen, beni cinsel olarak tatmin edememişti. Ve bu durumdan rahatsız olmuşa da benzemiyordu. Ben özgür ruhtum, fantezi kızdım ve birinin fantezi objesi olduğunuzda, sizin ne istediğinizin pek önemi yoktur. Beni tatmin etmenin, onun önceliklerinden biri olmadığı belliydi. Oliver’ı o kadar uzun süre arzulamıştım ki, sonunda onunla yattıktan sonra kendimi üzgün hissettim. Yıllar içerisinde bu altın çerçeveli gözlüklü adamı tek gecelik bir ilişkiden çok erkek arkadaşım olarak hayal etmiştim. Beraber geçirdiğimiz yirmi dört saat beni hayal dünyamdan çıkararak gerçekleri görmemi sağlamıştı. Hayal kırıklığıma rağmen kendimi aynı zamanda oldukça rahatlamış hissediyordum. Eve dönerken, içimden, eğer istediğin fantezi kızıysa, bana uyar diye düşündüm. Şimdilik bu kadarı yeter bana. Bunun bile ilişkimiz açısından bir ilerleme olduğunu düşündüm. En azından artık birbirimizi daha yakından tanıyorduk.</p>

  <p class="normal">Bekar kız arkadaşlarıma, erkek arkadaşım olmadan bile Sun Gazetesi tarafından yayınlanan İngiltere standartlarını tutturduğumu söylediğimde -haftada üç gün seks- birçoğu bana sinir oldular. Hiçbiri büyük ihtimalle bu rakamın yanına bile yaklaşamıyordu ve aslında bana kızmakta haklıydılar. Bu yüzden onlara çok kişiyle seks yapmanın da kendine göre kötü yönleri olduğundan bahsetmedim. Bir sene boyunca süren tek gecelik ilişkiler, grup seksi partileri ve düzenli seks arkadaşlarından sonra yattığım herkes birbirine karışmaya başlamıştı. Yaşadığım ilişkileri birbirinden ayırt etmekte zorlanıyordum. Bir yerden sonra belli ki kendimi seksten soyutlamaya başlamıştım ve fark ettim ki böyle giderse çok yakında profesyonel olabilirdim. Kastettiğim para karşılığında seks yapmak değil tabi ki ama çoğu kez biriyle sevişirken kafamda bambaşka yerlere gidiyorum. Mesela Greg’le, Oliver’la ya da Tim, Dave, Anthony ile sevişirken kafamda apayrı bir porno fantezisi canlandırıyordum ve çoğunda o an sevişmekte olduğum kişi olmuyordu.</p>

  <p class="normal">Kendisi de oldukça fazla adamla yatmış olan arkadaşım Hannah, bana bunun çok sık yaşanan bir sorun olduğunu söyledi. Bir akşam Portobello’da bir barda oturmuş bir şeyler içiyorduk ve Hannah “sado-mazoşizm, nefessiz bırakma, lezbiyen seks, biseksüel ilişki, grup seks, hatta kanca takmaya kadar ne varsa denedim, sırf endorfin hissini yakalamak için,” dediğinde, bir şeyler kafama dank etti.</p>

  <p class="normal">Şarabından bir yudum alarak, “yani artık orgazm olabilmek için hatta sırf zevk alabilmek için kafamda uzun senaryolar kurmam gerekiyor: Üniformaları içinde bir ordu, yaralı bir kahraman, kurtarılmayı bekleyen kız. Bunun ne kadar sıkıcı bir durum olduğunu ve ne kadar uzun sürdüğünü tahmin bile edemezsin.”</p>

  <p class="normal">“Tahmin edebiliyorum,” dedim. Ona internetten tanıştığım ve beni bir türlü tatmin edemeyen adamı anlattım. Bana sevişirken kafamdaki porno fantezilerini bir kenara bırakıp, beraber olduğum adamın gözlerine bakmamı ve onunla konuşmam gerektiğini söylemişti. “Orgazm olmak için bütün o saçmalıklara ihtiyacın yok; ihtiyacın olan tek şey o an seviştiğin adam” demişti.</p>

  <p class="normal">Hannah, “evet, biliyorum, onu da denedim,” dedi. Aynı zamanda nörolinguistik programlama ve temel terapi de denedim. Hiçbiri işe yaramadı.”</p>

  <p class="normal">Hannah’ya acımaya başlamıştım.</p>

  <p class="normal">Ona, onun yaşlarındayken rahatlamam için gereken tek şeyin ‘hey, şu anda seks yapıyorum’ diye düşünmek olduğunu söyledim. “Şimdi ise kafamda bin türlü seks fantezisi kurgulamam gerekiyor. Gerçekten de çok can sıkıcı bir durum,” dedim.</p>

  <p class="normal">Durumun ciddiyetini bir cuma öğleden sonra, Greg’le Rio’nun Yeri’nde sevişirken çok daha iyi anladım.</p>

  <p class="normal">Kırmızı odalardan birindeydik ve ben üstteydim. “Bugün neyin var? Her zamanki enerjinden eser yok,” dediğimde, bana “Ah! sanırım biraz yorgunum,” dedi. “Bu sabah şu kadını görmeye gittim, hani şu Essex’de oturan hani biz üst katta sevişirken bizi mutfaktan dinleyen kocası olan.”</p>

  <p class="normal">“Ah evet, hatırladım,” dedim. “Yani bana saat daha bir bile olmamışken bugün seks yaptığın ikinci kadın olduğumu mu söylüyorsun?”</p>

  <p class="normal">“Evet.”</p>

  <p class="normal">Bir anda kendimi çok kötü hissettim. Başka kadınlarla yattığını biliyordum ama bir numara olmayacağım aklıma gelmemişti. Derdim kalbinin bir numarası olmak falan değildi ama bir seri üretimin parçası olmak istemiyordum.</p>

  <p class="normal">“Belki bugünlük burada bıraksak iyi olacak,” dedim. “Bir anda bütün keyfim kaçtı.”</p>

  <p class="normal">Alt kata indik ve duş aldık. Onu uzun bir süre aramayacağımı biliyordum. Duştayken, başka kadınlarla yatması umurumda değil diye düşündüm. Ama günün ikincisi olmak istemiyorum. Tamam ilişkimiz sadece seks üzerine kurulu olabilir ama yine de kendimi özel hissetmek istiyordum. Bir anda artık aynı anda birden çok adamla seks yapan bir kadın olmak istemediğimi fark ettim. Artık yakınlık arıyordum; bir saatlik öğle arası kaçamağından daha uzun sürecek bir şey.</p>

  <p class="normal">Birkaç gün sonra, Soho’daki bir barda arkadaşım Tania’yla karşılaştım.</p>

  <p class="normal">“Hareminde işler nasıl?” diye sordu. “Hâlâ bir adamdan diğerine mi atlıyorsun?”</p>

  <p class="normal">“Pek sayılmaz, sıkıldım artık,” dedim ve ona nasıl bütün beraberliklerimin birbirine benzemeye başladığını anlattım. “Sürekli benimle sevişmek isteyen orta yaşlı bir adam ya da mutsuz evliliği olan tipler. İlk birkaç sefer iyi gidiyor da, sonra bir bakıyorum oturmuş sorunlarını dinliyorum, özel psikologları haline gelmişim.”</p>

  <p class="normal">“Tahmin edebiliyorum,” dedi. Tania bir radyo kanalında bir seks programı sunucusuydu ve beni anlayabilecek biri varsa o da oydu. “Hiç tantrik seks denedin mi?” diye sordu.</p>

  <p class="normal">“Tantrik seksten kastın altı saat boyunca kilit pozisyonunda hareketsiz durmak mı? <span class="ideitalik">Trudie-Sting</span> seksinden mi bahsediyorsun?”</p>

  <p class="normal">Tantrik seks hakkındaki tüm bildiklerim marketlerin magazin broşürlerinden öğrendiklerimle sınırlıydı. Bir tür ruhani bir deneyim olsa gerekti. Kendimi hep biraz hippi ruhlu biri olarak görmüşümdür ve Tanrı biliyordu ki bir sene süren anlamsız seks maratonlarından sonra biraz ruhaniyetin bir zararı olmazdı.</p>

  <p class="normal">Tania bana radyo programına konuk ettiği Jahnet de Light adındaki bir kadından bahsetti. “Tantrik dersleri veriyor. Bence tanısan çok seversin. Üstelik Kuzey Londra’da sana çok yakın bir semtte oturuyor.”</p>

  <p class="normal">Tania ertesi gün bana Jahnet’in e-posta adresini gönderdi. Ben de hemen bir e-posta yazdım. Tam olarak ne ummam gerektiğini bilmiyordum ama eğer ilgimi teşhircilikten ve hayatımı bir fahişe gibi yaşamaktan başka bir yöne çekmeme yardımcı olup; kendimi daha iyi anlayıp, kendimi yeniden birilerine yakın hissetmemi sağlarsa harika olurdu.</p>

  <p class="normal">Bir hafta sonra Jahnet mesajıma cevap yazarak bana telefon numarasını verdi. Bana ofisten attığım mesajı aldığında, şirketimin internet sitesine baktığını, reklamcılık işinde olduğumu görünce çok iyi bir ortaklık yaşayabileceğimizi düşündüğünü söyledi. Ben ona yeni kurmakta olduğu tantrik yaşam koçluğu işinin reklamlarında yardım edecektim; o da benim tantrik dünyayı keşfetmemi sağlayacaktı. “Şu anda ders alıyorum ve kursu bitirebilmem için altı tane vaka incelemesi yapmam gerek. Bunlardan biri olmak ister misin?” Bana, haftada bir saatimi ayırıp evine gitmemi ve beraber tantrik seks üzerine çalışabileceğimizi söyledi. “Senden ücret talep etmeyeceğim.”</p>

  <p class="normal">Yahudi olduğum ve işleri ucuza kapatmaya bayıldığım için teklifini hemen kabul ettim. “Ne zaman başlıyoruz?” diye yazdım.</p>

  <p class="normal">Üç hafta sonra Jahnet’le, Maida Vale’deki çatı katında buluştuk. Salonu Shiva ve Shakti heykelleri, tantrik ve doğu felsefesi kitapları ve Hint işi yastıklarla doluydu. Yerde bir sürü büyük şilte vardı ve salonun ortasında kıvrıla kıvrıla çatıya çıkan bir merdiven duruyordu. İçerisi tütsü kokuyordu ve pencerelerdeki turuncu perdelerden içeriye loş bir ışık yayılıyordu. Hayatımda hiç Bombay’e gitmemiştim ama Jahnet’in evi sayesinde gitmiş kadar olmuştum.</p>

  <p class="normal">Beraber yuvarlak bir masaya oturduk ve Jahnet mutfağa nane çayı yapmaya gitti. Tania, bana Jahnet’in tantrik seks hocası olduğunu söylemişti. Söylemeyi unuttuğu şey Jahnet’in hayatını fahişelik yaparak kazandığıydı. Otuz senedir bu meslekteydi ve sonradan öğrendiğime göre İngiltere’de tantrik seks dersi veren tek kişi oydu.</p>

  <p class="normal">İlk buluşmamızda bana, “Elli bir yaşına bastığımda, artık yaptığım işten sıkılmıştım,” dedi. “Gün boyu erkekleri rahatlatmaktan fazlasını istediğimi fark ettim. Erkekleri mutlu etmeyi seviyordum ama olaya ruhani bir boyut katmak istedim.”</p>

  <p class="normal">Jahnet yarı Hintli, yarı İngiliz-İrlandalı, çekici bir kadındı. İri yuvarlak hatlı bir vücudu, büyük göğüsleri ve omuz hizasındaki siyah saçlarının arasından parlayan sarı bukleleri vardı.</p>

  <p class="normal">Olgun ve müzikli bir ses tonuyla bana bu kurstan alacağı sertifika ile yaptığı işi yasal bir hâle getirmeyi planladığını anlattı. On altı yaşındayken okulu bırakmıştı. Ne bir diploması vardı ne de doğru dürüst bir eğitim almıştı. Artık mesleğine yeni bir yön vermenin zamanı gelmişti ama her zaman iyi bir seks çalışanı prensiplerine bağlı kalacak ve insanlara yardım etmeye devam edecekti.</p>

  <p class="normal">İnternet üzerinden yaşam koçluğu dersleri alıyordu, bana “şekerim, içimden bir ses gün boyu ortaya çıkardığım bu cinsel enerjiyi iyi bir yönde kullanmamı söylüyordu. İnsanların istediklerini gerçekleştirmelerine yardım etmek istiyordum. Sadece cinsel anlamada değil, hayatlarının her alanında,” dedi. Doğru yerdeydim.</p>

  <p class="normal">Derslerimiz oldukça sıra dışıydı ve çok çeşitliydi. Her derse ruhani bir tören mahiyetindeki bir banyo ile başlıyorduk. Ben giysilerimi çıkarırken Jahnet küveti doldurur içine türlü parfümler ve rengarenk çiçekler koyardı. Bu zamanlarda bazen o kadar rahatlardım ki yapmak istediğim tek şey uyumak olurdu. Bazen de çok tahrik olurdum. Sürekli kendime burada bulunma sebebimin çok farklı olduğunu hatırlatıp dururdum. Jahnet her ders desenli şifon bir sarong giyerdi ama benim - hava soğuk değilse - çıplak olmamı isterdi. Kısa bir süre sonra ben de kendime bir sarong aldım.</p>

  <p class="normal">İlk hafta karşılıklı bağdaş kurarak, avuç içlerimiz kucağımızda tavana bakacak şekilde açık olarak oturduk ve nefes alma teknikleri üzerinde çalıştık.</p>

  <p class="normal">Jahnet “bir yandan vajinanı kasarken ,diğer yandan derin derin nefes almalısın,” dedi. Amaç, kaslarımı tanımamı ve onları kontrol etmeyi öğrenmemi sağlamaktı. Ki böylelikle bir gün ben de, Jahnet gibi sırf bu kasları kullanarak beraber olduğum adama zevk verebilecektim. Jahnet, bana bunun sayesinde orgazmlarımın çok daha kuvvetli olacağını anlattı. Fena fikir değil diye düşündüm. Yaptıklarıma vajinal aerobik adını vermiştim ve en az spor salonunda çalışmış kadar yoruluyordum. O gün eve gittiğimde ben ve vajinam yorgunluktan ölmek üzereydik.</p>

  <p class="normal">İkinci hafta, Jahnet bana bir saat masaj yaparak tantrik masaj tekniklerini öğretti. Bir yandan kulağıma mırlıyor, diğer yandan bana masaj yapıyordu. Kısa sürede bu kadar etkili bir şekilde okşanmaktan bütün vücudum titremeye başlamıştı. Jahnet bana bir yandan da tantra’nın tarihçesini anlatıyordu. Tantra üç bin yıl önce Hindistan’da keşfedilmişti. Dediğine göre bu, seksin meditasyonla birleşimiydi ve amaç kısa süreli klitoral orgazm yerine, vücudu dalga dalga etkileyen daha uzun süreli orgazma ulaşmaktı. Tantrik masaj partnerine zevk vermenin sadece bir yoluydu.</p>

  <p class="normal">“Sana sadece temel bilgileri öğretebilirim,” dedi. “Unutma vajinal kaslarını her gün çalıştırmalısın. Kasların yeterince gerginleştiğinde, yaşadığın orgazmlar hem daha derin hem de daha uzun süreli olacak.”</p>

  <p class="normal">Üçüncü seansımızın sonunda Jahnet, bana bir orkide vererek bunu parçalanana kadar yanımda taşımamı söyledi. Çiçeği el çantama koydum ve her yere yanımda taşıdım: Toplantılara, spor salonuna, eve. O günün sonunda çiçek tamamen parçalanmıştı ve çantamın dibine yayılmıştı.</p>

  <p class="normal">Bir arkadaşıma yapmakta olduğum egzersizden bahsettiğimde bana orkidenin Yunancada testis anlamına geldiğini söyledi. İçimden bir ses bunun çok derin bir anlam taşıdığını söylese de üzerinde durmadım. Vajinal egzersizlerime devam ettim.</p>

  <p class="normal">Seanslarımızdan birinde Jahnet bana vajinal ve anal kaslarımı kontrol etmenin inceliklerini öğretti. Parmaklarını içime sokarak kaslarımı doğru hareket ettirdiğimden emin olmak istiyordu. “Daha çok sık ve sakın bırakma!” diye emretti. “Sık!”</p>

  <p class="normal">Her hafta, “ama bu çok yorucu,” diye şikayet ediyordum. “Vajinal kaslarım bugüne kadar yeterince çalıştı zaten.”</p>

  <p class="normal">“Evet ama doğru şekilde değil, canım.”</p>

  <p class="normal">Derslerimiz boyunca Jahnet bana hem dadılık, hem seks hocalığı, hem de terapistlik yapıyordu.</p>

  <p class="normal">“Senin sorunun Suzanne sürekli orgazm peşinde olman,” dedi.</p>

  <p class="normal">İçimden haklı olabileceğini düşündüm. Seksi polisim Anthony de son görüşmemizde benzer bir şey söylemişti. “Zekisin, komiksin, her hâlinle harikasın. Tek sorunun çoğu zaman hayatını beyninden çok vajinanın yönetmesine izin veriyorsun,” demişti.</p>

  <p class="normal">Jahnet bana her şeyin zamanla yerine oturacağını ve bir gün benim de tantra’nın orgazm olmakla değil, zevk almakla ilgili olduğunu anlayacağımı söyledi.</p>

  <p class="normal">“Ama vajinam sürekli bu kadar yorgunken bu nasıl mümkün olacak?” diye sordum.</p>

  <p class="normal">“Bütün bu grup seks saçmalıkları seni orgazm olmaya saplantılı hâle getirmiş Suzanne,” dedi. “Sadece aldığın zevkin tadını çıkar. Rahatla ve beyninin vücudunla bir olmasına izin ver ve aldığın zevki partnerinle paylaş.”</p>

  <p class="normal">Jahnet’ın dediğine göre, tantrik seks, partnerlerin etraflarına bir enerji çemberi oluşturmaları üzerine kuruluydu; yani son aylarda beynimde canlandırdığım seks fantezilerine tam bir tezat oluşturuyordu.</p>

  <p class="normal">Bir gün Jahnet, beni gerçekten endişelendiren bir şey söyledi. “Gelecek haftaki dersimize kadar orgazm olmanı istemiyorum. Bu haftaki ev ödevin bu.” Dediğine göre mastürbasyon yapabilirdim -Tanrıya şükür- ama rahatlamam yasaktı. Bir kez daha bana, bu ödevin amacının beni orgazm odaklı biri olmaktan kurtarmak olduğunu anlattı. Tabi ki de söz dinlemedim. Ama dört gün boyunca kendimi tuttum -ki bence başlangıç için hiç fena değildi- ve orgazm olduğumda muhteşemdi.</p>

  <p class="normal">Jahnet’la bütün derslerimi tamamladım. Son seansımızın sonunda bana senelik ödevimi verdi. “Kendine üç tane tantrik seks partneri bulmanı istiyorum. Sadece bunun için buluşacaksınız, duygusal yakınlaşma istemiyorum.”</p>

  <p class="normal">Ben de “bu ödevi bütün öğrencilerine veriyor musun?” diye sordum.</p>

  <p class="normal">“Hayır,” dedi. “Bu ödev tamamıyla sana özel. Diğer öğrencilerimin, senin gibi ihtiyaçları bir adam değil, senin durumunda sanırım üç yeterli olacaktır.”</p>

  <p class="normal">Bana ödevimi nasıl uygulayacağımı da detaylı bir şekilde anlattı. “Her ay bu üç kişiden, her biriyle bir- iki hafta görüşeceksin. Arada geçen zamanda görüşmeniz kesinlikle yasak. ‘Tantrik hafta sonlarında’ kendini sadece zevk almaya adayacaksın. Sadece cinsel olarak demiyorum, her açıdan.” Dediğine göre, partnerlerimle nadir görüşerek kendimi beraber olduğum adama değil, olaya kaptırmam daha kolay olurmuş.</p>

  <p class="normal">Sanırım Jahnet’in anlatmak istediği o duygusal sınırı aşabilirsem ,beden-beyin uyumundan kaynaklanan o ruhani seviyeye ulaşmam çok daha kolay olacaktı. Bu benim yıllardır alıştığım beden- beden uyumsuzluğundan çok daha farklı bir şeydi.</p>

  <p class="normal">Ödevimin bir sonraki kısmı çok hoşuma gitmişti. ‘Tantrik hafta sonlarında’ genelde yaptığın hiçbir şeyi yapmayacaksın. Çamaşır yıkamak, yemek pişirmek (ki eğer yemek pişirmeyi seviyorsan başka), ev işi yapmak kesinlikle yasak. tantrik seks için kendine yatak odasından farklı bir yerde kutsal bir alan oluşturmalısın ki böylelikle partnerinle yatakla sınırlı kalmadan özgürce masaj yapabilir, oynayabilir, dans edebilirsiniz.</p>

  <p class="normal">Ayrılmadan önce Jahnet bana, kendime partner bulduğumda ilk seans için ona gidebileceğimizi ve ilk tantrik deneyimimizi onun eşliğinde yaşayabileceğimizi söyledi. Bu dediği bana biraz uygunsuz gelmişti. Tantrik ya da değil birisiyle sevişirken üçüncü bir kişinin izlemesinin grup seks partilerinden ne farkı vardı ki?</p>

  <p class="normal">Ona “peki bu adamları nereden bulacağım?” diye sordum.</p>

  <p class="normal">“Bunu kendin keşfetmelisin,” dedi. “Korkarım bu konuda sana yardımcı olamayacağım. Sana en uygun üç kişiyi bulana kadar on-on beş kişiyle buluşman gerekebilir.”</p>

  <p class="normal">Bu eleme sürecinin çok eğlenceli olabileceğini düşündüm.</p>

  <p class="normal">Beraber seks yapacağım bir partner bulma konusunda oldukça uzmanlaşmıştım ama tantrik seks için birini nereden bulacağım hakkında en ufak bir fikrim yoktu. İçimden bir ses arkadaşlık sitelerinin en gözdesi <span class="ideitalik">Match.com’da</span> içinde ‘tantrik’ kelimesi geçen bir ilan yayınlamaya kalkarsam, bunun para karşılığı seks ile eş anlamlı bulunup reddedileceğini söylüyordu. Ama internette dolaşırken, ki kendisi her zaman için benim en güvenilir çöpçatanım olmuştur, <span class="ideitalik">Tantra.com</span> diye bir siteye rastladım. Üye olanların çoğu Amerika’da yaşıyor olsa da hemen kendime bir sayfa hazırladım. Sonuçta bedavaydı, ben de aynı ilanı bir de <span class="ideitalik">SwingingHeaven’a</span> koydum. Konu başlığı ‘Beraber dalgaları aşmaya var mısın?’ idi.</p>

  <p class="normal"><span class="ideitalik">Tantrik seks öğrencisi, 43, sarışın, mavi gözlü, 1.65 boylarında, romantik bir ilişkiden çok beraber tantrik seksi keşfedecek, bir ya da birden çok partner arıyor. İlgilenenlerin, yakınlığın sadece monogam bir ilişki çerçevesinde olmayacağı fikrine açık olmaları gerekiyor.</span></p>

  <p class="normal">İçimden denemekten ne çıkar diye düşündüm. Hoş, büyük ihtimalle cevap verenlerin büyük bir çoğunluğu bağlanma sorunu olmadan, altı saat boyunca seks yapmak isteyen genç azgın tipler olacaktı ama olsun.</p>

  <p class="normal">Birkaç gün içerisinde ilanıma elli cevap geldi ve çoğu da beklediğim türden adamlardandı. Hiçbirine cevap yazmadım.</p>

  <p class="normal">Kısa bir süre sonra, çocuklarımı da alarak üç haftalığına Vietnam’a tatile gittim. İçimden tantra olmasa da en azından kafamı dinlerim diye düşünüyordum. Kendime kas egzersizlerimi ihmal etmeyeceğime ve sık sık mastürbasyon yapmayacağıma söz verdim. Geri döndüğümde partner arayışıma kaldığım yerden devam edebilirdim.</p>

  <p class="normal">Vietnam’a giderken yanıma Jahnet’ın son seansımızda bana ayrılık hediyesi olarak verdiği oltu taşından yapılmış kolyeyi de almıştım. “Yolculuğun sırasında uygun bir yer bulduğunda, bunu suya atmanı istiyorum,” demişti. Ben de dediğini yaptım. Vietnam’daki ikinci günümde sahilde otururken ve artık Daniel için gerektiği kadar acı çekmiş olduğumu düşünürken kolyeyi suya attım ve o anda sanki Daniel’ın içimden çıkarak uçtuğunu hissettim. Sonunda Daniel’ı özgür bırakmıştım.</p>

  <p class="normal">Londra’ya döndüğümde, uzun zamandır kullanmadığım e-posta adreslerimden birinde, bir sene kadar önce <span class="ideitalik">Match.com’a</span> verdiğim ilana cevap gelmiş olduğunu gördüm. Cevabı yazan Jack’ti.</p>
</body>
</html>
