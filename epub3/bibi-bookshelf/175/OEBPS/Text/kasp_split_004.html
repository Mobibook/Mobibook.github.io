<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kasp</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_3">Kurtarıcım</h1>

  <p class="normal"><span class="ideitalik">Nerve</span> adlı siteye üye olduğum günün ertesi, yapmam gereken bir sürü iş vardı ama ben eve gidip posta kutumu kontrol etmek için sabırsızlanıyordum. Beş mesaj gelmişti. Vurguyu arkadaşlık üzerine yaptığım için bir mesaj bile gelmiş olması mutluluk vericiydi. On yaşındayken <span class="ideitalik">Jackson 5</span> Fan kulübüne üye olduğumda hissettiğim duygulara benzer duygular yaşıyordum. Yazanlardan biri Los Angeles’da bir <span class="ideitalik">Harley Davidson</span> dükkânı işleten 57 yaşında bir motorcuydu. Bir diğeri, Chicago’da yatırım bankacısı olduğunu iddia ediyordu. Üçüncüsü Seattle’lı bir grafik tasarımcısıydı. Dördüncüsüyse, New York’lu bir avukat. Beşinci adamın ne yaptığını hiç öğrenemedim çünkü tek yaptığı bana çıplak bir resmini göndermek olmuştu. İçimden dün gece neredeydin diye düşünüp, resme şöyle bir göz attıktan sonra mesajı sildim. Kısa bir süre sonra mektup arkadaşlarım bu siteye sadece sohbet amaçlı girdiğimi fark ettiler ve sayıları dörtten bire indi. İçlerinden sadece biri benimle yazışmayı sürdürüyordu. Bu New York’lu avukattı ve adı Frank’di. Yirmi senelik bir evliliği ve Times Meydanı’nda bir bürosu vardı. Onun da benim gibi ve benimkilerle aynı yaşta iki çocuğu vardı ve o da ilişki peşinde değildi.</p>

  <p class="normal">Ortak çok noktamız vardı. Frank’in oturduğu mahalle büyük annemin oturduğu yere çok yakındı. -Queens’de birbirine tıpatıp benzeyen uzun binaların bulunduğu bir sokak-. Frank’in eşi ise, benim 13 yaşında İngiltere’ye gidene kadar yaşadığım sokağa beş dakikalık mesafede, sakinlerinin çoğunu işçi ailelerinin oluşturduğu bir Long Island mahallesinde büyümüştü. Hatta babalarımız bir ara aynı şirkette çalışmışlardı.</p>

  <p class="normal">Frank, kafamda canlandırdığım hâliyle orta yaşlı, tıknaz ve seyrek gri saçlı biriydi. Çoğu zaman onu, Times Meydanı’nda kıyametler koparken, bürosunda koyu ceviz bir masanın ardında takım elbisesiyle sakin sakin otururken hayal ederdim. Benim gibi Frank de profiline resim koymamıştı ve bu durum benim umurumda bile değildi. Onunla herhangi bir buluşma planlamadığımdan neye benzediğinin pek önemi yoktu benim için. Biz sadece birbirini kelimeler aracılığıyla tanımaya çalışan iki kişiydik.</p>

  <p class="normal">Frank benimle ilgili her şeyi öğrenmek istiyor ve söylediğim her şeye değer veriyordu. Her gün işten eve gelir gelmez hemen bilgisayarın başına geçer, ondan gelen e-postaları okurdum. İşten eve dönmeyi iple çeker olmuştum. Kocam benim geçmişimi hiç merak etmemişti bu yüzden beni tanımaya bu kadar istekli biriyle konuşmaktan hoşlanmam çok doğal bir şeydi.</p>

  <p class="normal">Bir gün Frank’e kafamı çok karıştıran bir rüyamı anlattım. Tam da tüm cinsel isteklerimi kaybettiğimi düşündüğüm bir anda gördüğüm bir rüyaydı bu. Rüyamda kendimi insanların camekânlar ardında çalıştığı eski tip bir bankada, bankacı olarak gördüm. Yirmili yaşlarda çok yakışıklı bir çocuk da benimle beraber çalışıyordu. Birbirimizden hoşlanıyorduk ama aramızdaki cam birbirimize yaklaşmamızı engelliyordu. Bankada öpüşemeyeceğimiz için dışarı çıktık ve kendimizi bir çayırda bulduk. Uzun süre ateşli bir şekilde öpüştük. Rüyamda bunun bir rüya olduğunun ve uyanmak üzere olduğumun farkındaydım ve rüyam hiç bitmesin istiyordum. Uyandığımda rüyamın ne kadar gerçekçi olduğuna şaşırmıştım. Eminim rüyadayken yastığımı falan öpmüşümdür. Bu rüya kafamı çok karıştırdı çünkü gençken uzun süre gördüğüm öpüşme rüyalarına benziyordu. Frank’e rüyamı yıllardır hep içimde yaşattığım yabancı biriyle öpüşüp kendimden geçme arzusu olarak yorumladım. Ona, kocamla beraber olmayı kestikten sonra gençliğimdeki güçlü duyguları yeniden yaşayıp yaşamayacağımı düşündüğümü anlattım.</p>

  <p class="normal">Frank bir gün bana “senin mektup arkadaşın olmayı çok seviyorum,” dedi. “Nasıl göründüğünü, sesini, kokunu merak ediyorum.” Ben de onun nasıl göründüğünü, sesini ve kokusunu merak ediyordum. Ama hâlâ neye benzediğini bilmediğim için hayal gücümü kullanmakta serbesttim. Ama hayallerimde bile, Frank e-postalarından birinde bana itiraf edene kadar, kolunca kocaman bir dövme olacağını düşünmemiştim.</p>

  <p class="normal">“Deli gibi acıdı,” demişti. “Ama bence biraz acının kimseye bir zararı olmaz.” O zamanlar ne demek istediğini tam olarak anlamasam da bir dövmesi olması bana çok cazip gelmişti. Genelde dövmelerden çok hoşlanmam ama Frank’in sırf bu dövmeyi -tüm kolunu saran bir ejderha figürü- yaptırabilmek için dünyaca ünlü dövme ustası Vyvyn Lazonga’nın peşine düşmesi ve kolunda taşıdığı ejderhanın sembolik ve mitolojik anlamları üzerinde gerçekleştirdiği araştırmalar beni çok etkiledi.</p>

  <p class="normal">Yani sonuçta o, kalp içine kız arkadaşının ismini yazdıran adamlardan çok farklıydı. Frank hakkındaki bütün düşüncelerim bir anda değişmişti. Artık nasıl göründüğünü merak ediyordum.</p>

  <p class="normal">Arkadaşlığımızın birinci ayında bana “Sürekli seni düşünüyorum. Benim için bir bağımlılık haline geldin. Ama seni bütünüyle tanıyamamak beni üzüyor,” diye yazdı. Ben de aynı şeyleri hissediyordum.</p>

  <p class="normal">Ertesi gün Frank’den kısa bir e-posta geldi. “İşte resmim. Umarım dosyayı açabilirsin.” Resmi açarken kalbim deli gibi çarpıyordu. Tabi o zamanlar daha internetin ne kadar etkili bir araç olduğunu ve insanlar arasında nasıl sahte bir yakınlaşma sağladığını farkında değildim. Bir anda e-postaların ardında gerçek bir insan olduğu fikri kafama dank etti. İnternet bağlantım hâlâ çevirmeli olduğu için resim çok yavaş açılıyordu. Resimden bana bakan adam koyu renk kısa saçlı, ince dudaklı, derin bakışlı, zayıf biriydi. Bakışlarındaki hüzün çok belirgindi ama zaten Frank’in evliliğinin çok iyi gitmediğini bildiğimden acaba bana mı öyle geliyor diye düşündüm.</p>

  <p class="normal">Kocam kadar yakışıklı değildi ama yüzlerindeki ve vücutlarındaki benzerlik çok açıktı. İkisinin de atletik vücutları, koyu renk saçları ve çıkık elmacık kemikleri vardı. Aynı tipte ama birbirinden tamamıyla farklı iki adam. Artık kafayı Frank’e iyice takmıştım. Ama önce sesini duymam gerekiyordu.</p>

  <p class="normal">Bir erkeğin ses tonu beni hep en çok etkileyen unsurlardan biri olmuştur. Bir keresinde, daha üniversitedeyken, okuldaki en yakışıklı çocuktan sırf ses tonu sinirime dokunuyor diye ayrılmıştım. İşin ilginci, ses ve diksiyon dersinde tanışmıştık. O da benim gibi iletişim öğrencisiydi. İlk ders gelip yanıma oturduğunda, “Tanrım! Ne hoş herif,” diye düşünmüştüm. Ta ki bana o ince, koyu Brooklyn aksanlı sesiyle “Sence burada sesimi değiştirmeme yardımcı olabilirler mi?” diyene kadar. Soğukça “Mucizeler yarattıklarını sanmıyorum,” diye cevap vermiştim. Saygısızlığımı fark etmemiş gibiydi. O gün dersten sonra yurtta odamda beraber olduk.</p>

  <p class="normal">Farklı tarzlarımıza rağmen sınıfın moda kralı ve kraliçesiydik ve ortak zaafımızın farkındaydık. Arkadaşım sadece çok yakışıklı değil aynı zamanda yatakta da çok başarılıydı. Ama maalesef sesi dayanılacak gibi değildi ve ben ancak üç ay dayanabildim.</p>

  <p class="normal">Bu ilişkiden çıkardığım ders: Erkekler ağızlarını kapalı ve fermuarlarını açık tuttukları sürece her şey yolunda. O günden sonra sesi bana itici gelen kimseyle çıkmadım.</p>

  <p class="normal">Frank’e “Sesini duymak istiyorum,” diye yazdım. “Lütfen numaranı gönder.”</p>

  <p class="normal">“Bu hiç iyi bir fikir değil Suzanne. İkimiz de evliyiz. Bırak her şey olduğu gibi kalsın,” dedi. Telefon numarası için onu sıkıştırmaya devam ettim ve sekiz hafta süren bir e-posta trafiğinden sonra sonunda pes etti. Her gün yazdığımız iki sayfalık mektupların yerini bir iki saatlik telefon görüşmeleri almıştı. İşten eve gelir, yemek hazırlamaya başlar ve Frank’i arardım. Saat farkı yüzünden Frank o sırada öğle yemeği arasında olurdu.</p>

  <p class="normal">Ağır bir New York aksanı vardı. Al Pacino’nun gırtlaktan gelen sesinden ziyade James Stewart’ın genizden konuşmasını andırıyordu. Sesi kafamda hayal ettiğimden çok farklıydı. Ben daha derinden, yumuşak ve baştan çıkarıcı bir ses hayal etmiştim. Amerikalı bir DJ’in ya da gösterime girecek filmlerin arka fonundaki adamın sesi gibi. Yine sorun etmiyordum. İlk telefon konuşmamızın üzerinden iki hafta geçmişti ki Frank bana ev telefonunu verdi. Önümüzdeki ay boyunca ne zaman istersen arayabileceğimi, eşinin çocuklarla beraber Texas’a annesini görmeye gideceğini söyledi.</p>

  <p class="normal">“Hey, yalnız başına geçireceğin koskoca bir ay. Arkadaş ister misin?”</p>

  <p class="normal">“Ciddi misin?”</p>

  <p class="normal">Ona çok ciddi olduğumu söyledim ve kafamda hemen şehir dışına çıkmamı sağlayacak bir plan oluşturmaya başladım. Ve on sene boyunca hiç yapmadığım bir şey yaptım: David’e yalan söyledim. Ona, New York’a yeni doğum yapan arkadaşım Martha’yı ziyarete gideceğimi söyledim. Martha’yla üç senedir hiç görüşmemiş olmamız ya da benim birden bire Martha’nın bebeğini görmek için bu kadar istekli olmam - hele Londra’daki arkadaşlarımın neredeyse hepsi doğum yapmış ve ben onları bir kere bile ziyaret etmemişken- David’e hiç garip gelmedi. Bu durumu iki şekilde yorumlayabilirdim: Ya David bana sonsuz güveniyordu ya da beni hiç tanımamıştı. Yani kısaca, David yalanıma inanmıştı. Neden inanmayacaktı ki? Arada sırada aldığım <span class="ideitalik">Sergio Rossi</span> ayakkabıların gerçek fiyatı ve kestirdiğim çılgın bir saç stilinin sebebinden başka ona hiç yalan söylememiştim.</p>

  <p class="normal">Uçak biletimi ayırtır ayırtmaz bir mart kedisine döndüm. Frank’le her telefon konuşmamız beni fazlasıyla tahrik etmeye başlamıştı. Çocukları yatırdıktan sonra işim olduğunu bahane ederek ofise döner ve Frank’i iş yerinden arardım ve telefonda seks yapardık. Frank kapısını kilitler ve birbirimize 5000 km. uzaklıkta sevişirdik.</p>

  <p class="normal">Yolculuk günüm yaklaştıkça artık günler geçmek bilmiyordu. Şehirdeki bütün iç çamaşırı mağazalarına gidip kendime bir sürü seksi kıyafet almıştım. Frank’in özlemiyle yanıp tutuşuyor; beraber olacağımız günü iple çekiyordum.</p>

  <p class="normal">Omuz hizasındaki saçlarımı katlı küt bir model kestirdim. Ardından sıkı bir ölüm rejimine başladım. Günde sadece iki öğün yiyor, akşam yemeğini de es geçiyordum. Almam gereken tüm gıda, fantezilerimde saklıydı. Her akşam koşu bandına çıkıyor, 45 dakika koşuyor ve uykudayken yakacağım kalorileri düşünüyordum. Dört hafta sonra New York’a gittiğimde on kilo vermiş olmam gerekiyordu. Frank’in beni çok seksi bulmasını ve görür görmez yatağa atmak istemesini umuyordum.</p>

  <p class="normal">Arkadaşlığımızın başlangıcından tam üç ay ve yüzlerce mektup ve telefon görüşmesinden sonra, Kennedy Havaalanı’nda beni Times Meydanı’ndaki W Oteli’ne götürecek taksinin gelmesini bekliyordum. Otelin yeri çok merkeziydi ve internetteki resimlerden şık ve romantik bir yere benziyordu.</p>

  <p class="normal">Odadaki kocaman iki kişilik yatak neredeyse oda kadardı, yatağın iki tarafında ancak birkaç metrelik boşluk vardı. Bence hiç sorun yoktu. Duşa girdim, saçımı yıkadım ve bütün vücuduma hoş kokulu kremler sürdüm. Ardından Frank’le buluşmamız için özel olarak aldığım pembe yeleği, kot eteğimi ve mavi sandaletlerimi giydim.</p>

  <p class="normal">Ben Londra’dan ayrılmadan önce Frank: “Seni ne tür kıyafetler heyecanlandırır?” diye sordu. Erkeklerin çoğuna siyah yakıştığı için ben de siyah tişört, siyah kot pantolon ve siyah kovboy çizmeleri diye cevapladım. Bir tür <span class="ideitalik">Gece Yarısı Kovboyu</span> fantezisi. Uzun boylu, ince yapılı bir adama en çok yakışacak kıyafetin bu olduğunu düşünüyordum, aynı zamanda bana yirmilerimdeyken kulüplerde gördüğüm adamları hatırlatıyordu. Yani Frank’i, cinsel deneyimlerimin ilk yıllarında giysilerini çıkardığım adamların kıyafetlerine büründürmek mantıklı geliyordu. Beni görür görmez soyunmasını istesem de beni karşılamaya geldiğinde kareli gömlek, ucuz kot pantolon ya da işe giydiği takım elbise gibi saçma bir kılıkta olmasını istemiyordum.</p>

  <p class="normal">Kafamda aramızda geçeceklerin hepsini hayal etmiştim ve bunları gerçekleştirmek için elimden geleni yapacaktım. Otele gelişimden iki saat sonra kapım hafifçe vuruldu. Kapıyı açtığımda karşımda siyah tişört, siyah kot pantolon ve siyah kovboy çizmeleri giyen bir adam duruyordu. Frank ne resmindeki hâline benziyordu ne de kafamda canlandırdığım kişiye. Etraftaki çoğu adam gibi kocamla boy ölçüşmesine imkân yoktu. Düşük göz kapakları ve insanda bilgisayarın önünde gereğinden fazla zaman geçirdiği hissini uyandıran soluk bir cildi vardı. Bana üniversitedeki inek tipleri hatırlattı ve bir anda Frank’in de o inek tiplerden biri olduğunu fark ettim. Sonuçta üniversitede matematik okumuştu ve özel zevkleri arasında bilgisayara karşı satranç oynamak yer alıyordu. Bir an için her şeyi iptal etmek geçti içimden. Ama sonra kendi kendime “Suzanne 5000 kilometrelik yol tepip buralara geldin geri çevirme şu adamı,” diye düşündüm.</p>

  <p class="normal">Mahcup bir şekilde “Merhaba Suzanne,” dedi.</p>

  <p class="normal">“Hayatında bir kez olsun tipe önem verme,” dedim kendi kendime.</p>

  <p class="normal">Frank odaya girdi ve beceriksiz bir şekilde birbirimize sarıldık. Dudaklarımı onunkilere yaklaştırdım. Nefesi sıcak, ağzı yumuşak ve ıslaktı. Kendini geri çeker gibi oldu, ben onu daha da kendime çektim. Onu bir kez daha öpmek istiyordum. Daha önce öpüşürken hiç böyle hissetmemiştim. Başım dönüyordu. Büyük ihtimalle feromon ve endorfin seviyelerimden kaynaklanıyordu. Ona karşı hissettiğim kimyasal, hayvani bir çekimden ibaretti.</p>

  <p class="normal">Söz birliği etmişcesine yatağa uzandık ve öpüşmeye devam ettik. Frank elini eteğimin altına kaydırdı ve beni okşamaya başladı. Hiç konuşmadık.</p>

  <p class="normal">Bluzumu çıkardım. “Dur. Yavaş ol,” dedi. “Ağırdan alalım. Her anın tadını çıkarmak istiyorum.”</p>

  <p class="normal">Yavaşça önce sütyenimin sol askısını, ardından sağ askısını indirdi. Elleri bir süre omuzlarımda kaldıktan sonra sütyenimi açmak için sırtıma yöneldi. Frank’in her hareketi, her dokunuşu beynine kazımaya çalıştığını görebiliyordum. Sanki sonraki günlerde her anı geri sarıp izleyebilmek için her şeyi kaydeden bir kameraman gibiydi. Sütyenim vücudumdan kayarak yere düştü. “Çok güzelsin,” dedi. Bir erkekten böyle bir iltifat duymayalı on yıl olmuştu.</p>

  <p class="normal">Eteğimi kaldırdı ve ipek külodumu çıkarmadan önce her şeyi zihnine kazımak istermişcesine bana baktı. Frank beni öpmeye başladığında o gün regl olduğumu hatırladım. Her kadın erkeklerin çoğunun böyle bir şeyi rahatsız edici hatta itici bulduğunu bilir.</p>

  <p class="normal">Onun da çoktan keşfetmiş olduğu bir şeyi yineleyerek “Üzgünüm,” dedim. “Bugün regl oldum.”</p>

  <p class="normal">“Umurumda değil,” dedi ve ben ona <span class="ideitalik">Lotus</span>’taki akşam yemeği rezervasyonumuzu hatırlatana kadar yirmi dakika boyunca beni öpmeye devam etti.</p>

  <p class="normal">Yarı mahcup, yarı tahrik olmuş bir şekilde birbirimize baktık. Beyaz çarşaflar kanlı el izleriyle doluydu. Daha bir araya geleli yarım saat olmuştu ama daha şimdiden bir suç mahallini andırıyordu.</p>

  <p class="normal">“Tadın harika,” dedi Frank. “Daha sonra kaldığımız yerden devam ederiz.”</p>

  <p class="normal">İşte yaptığı şeyden gerçekten zevk alan bir adam diye düşündüm. Yemeğe gitmeden önce beraber duş alırken, en sevdiği seks şeklinin bu olduğunu söyledi. Ne kadar şanslı olduğuma inanamıyordum!</p>

  <p class="normal">Yemek sırasında Frank, buluşmamızdan önceki korkularından bahsetti. “Attığım her adımda korkularım daha da artıyordu,” dedi. Şehirde yürürken, otele vardığında, asansörle yukarı çıkarken, koridorda odama doğru yürürken nasıl endişeli olduğunu, kapıma geldiğinde kapıyı çalmadan önce durup bir süre içeriyi dinlediğini itiraf etti.</p>

  <p class="normal">Saat henüz erken olduğundan, <span class="ideitalik">Lotus</span> çok kalabalık değildi ve garson bizimle pek ilgilenmiyordu.</p>

  <p class="normal">Frank elini eteğimin altına kaydırdığında bakışlarımız kilitlendi. İlk buluşmalarındaki liseli âşıklar gibiydik. Bir yandan utanıyor, bir yandan da ilgisinden çok hoşlanıyordum. Restoranda oturduğumuz süre içerisinde ellerimizi birbirimizin vücudundan alamıyorduk. “Eğer bu restoran boş olsaydı sana neler neler yapardım,” dedi sessizce.</p>

  <p class="normal">Daha önce hiç teşhirci bir sevgilim olmamıştı. Frank beni yemek aralarında sürekli öpüyor ve beni okşamadığı zamanlarda da kulağımı ısırıyor ve eteğimi çıkarmakla tehdit ediyordu. Yüzündeki gülümsemeden diğer masalardaki insanların bize bakmalarından hoşlandığını fark ettim. Tatlı servisini beklemeden W’ya döndük ve oradaki tatlı servisimiz üç saat sürdü.</p>

  <p class="normal">Geri kalan üç günü sürekli sırt üstü kısa yemek ve uyku aralarıyla geçirdim. Üç senedir hiç seks yapmamış biri olarak doymak bilmiyordum. Kahvaltıda sevişiyor, çıkıp New York sokaklarında dolaştıktan sonra gelip yine sevişiyorduk. Ben birkaç saatlik bir uyku çekerken Frank işlerini hallediyordu. Akşam yemeğinden önce yine sevişiyorduk. Sevişmediğimiz zamanlarda ise sürekli birbirimizi öpüyor, kokluyor, okşuyorduk.</p>

  <p class="normal">Ne kadar şanslı olduğuma inanamıyordum. Frank’de benimle aynı duyguları paylaşıyordu.</p>

  <p class="normal">O hafta sonu boyunca ikimiz de sürekli sevişmeye hazır durumdaydık. Mükemmel bir çift olduğumuzu düşünüyordum. Ama hayatta hiçbir şey mükemmel değildir. Frank bana ilk gün beş orgazm yaşatmasına rağmen kendisi bir kez bile rahatlamamıştı. Bir sorun olduğuna emindim. Başlarda bir şey demek istemesem de, son gün harika bir sevişmenin ardından yatakta yan yana uzanırken “İki gün boyunca hiç rahatlamadın. Bunu istemiyor musun?” diye sordum.</p>

  <p class="normal">Sorum, onu rahatsız etmişe benzemiyordu. “Rahatlamama gerek yok. Seni mutlu etmek bana yetiyor,” dedi. Daha önce boşalmak istemeyen ya da buna ihtiyaç duymayan bir adamla hiç karşılaşmamıştım. Bir şekilde bunu kendi başarısızlığım olarak görüyordum.</p>

  <p class="normal">“Peki, eğer rahatlamak isteseydin, benden ne yapmamı isterdin?”</p>

  <p class="normal">“Bana benden nefret ettiğini söylemeni.”</p>

  <p class="normal">“Ama senden nefret etmiyorum,” dedim. Kafam karışmıştı “Sana yalan mı söylememi istiyorsun?”</p>

  <p class="normal">“Bana benden nefret ettiğini söyle,” diye tekrarladı. “Senden nefret ediyorum de.”</p>

  <p class="normal">“Bunu yapabileceğimi sanmıyorum Frank.”</p>

  <p class="normal">Ne Frank’in benden tam olarak ne istediğini ne de 5000 kilometre yol katedip kocamla bile hiçbir zaman başaramadığım şekilde neden bu adamla bu kadar yakınlaştığımı anlayabiliyordum.</p>

  <p class="normal">Ona böyle bir şey söylememi nasıl isterdi? Madem ondan nefret etmemi istiyordu o zaman neden benimle buluşmak istemişti ya da neden bütün hafta sonu boyunca bu kadar sevgi dolu davranmıştı?</p>

  <p class="normal">“Bana benden nefret ettiğini söyle,” diye yalvardı.</p>

  <p class="normal">Benim bir ilişkiden, sevgiden ya da seksten anladığım bu değildi. Frank’i rahatlatmayı çok istiyordum ama bu şekilde değil.</p>

  <p class="normal">Frank durumdan ne kadar rahatsız olduğumu anladı ve “üzülme. Bir daha senden böyle bir şey istemeyeceğim,” dedi.</p>

  <p class="normal">O hafta sonu üç kez daha seviştik. Ben her seferinde orgazm oldum. O olmadı.</p>

  <p class="normal">Ayrılırken “Seni bir daha hiç göremeyebilirim,” dedim. Frank’le buluşmak için kocama büyük bir yalan söylemem gerekmişti ve bir daha böyle bir şeye kalkışabileceğimden emin değildim. Hem de bir mazoşist için.</p>

  <p class="normal">Londra’ya döndüğümde Frank’den bir e-posta aldım.</p>

  <p class="normal">“Senden istediğim şey için özür dilerim. Seni rahatsız etmek istemezdim. İşleri zora koşmak konusunda üzerime yoktur. Ama ne yapabilirim, ben böyleyim işte.” Dediğine göre eşinin on beş yıl boyunca keşfetmeyi başaramadığı yönünü ben iki gün içinde anlamıştım. Frank hiçbir yönüyle kadınların hayalini kurdukları düzgün adamlardan değildi.</p>

  <p class="normal">Tamam belki Frank rüyalarımın erkeği değildi ama kendimi çekici, arzu duyulan, özel bir kadın olarak hissetmemi sağlıyordu. İlişkimize devam ettik ve bir süre sonra yeniden New York’a gidip Frank’i rahatlatmanın bir yolunu bulacağıma dair kendime söz verdim.</p>

  <p class="normal">Eşimden ayrılmadım. Aile hayatımı devam ettirmeye ve bir şekilde üç ayda bir New York’a gitmek için yeni bahaneler bularak Frank’i görmeye devam ettim. İkinci ziyaretimde Frank’i nasıl rahatlatacağımı keşfetmiştim.</p>

  <p class="normal">Sevişiyorduk ve Frank üstteydi. Bana “Beraber olduğun adamları anlat,” dedi. “Nasıldılar? Sana neler yaptılar? Bir sürü adamla yattığını biliyorum.”</p>

  <p class="normal">Kocam dışında biriyle yatmayalı on yıl olmuştu ama David’den önce bir sürü adamla beraber olmuştum. Yirmili yaşlarımı hatırlamaya çalıştım ve Frank’e şehrin batı yakasında tanıştığım yönetici asistanı Tim’den bahsettim.</p>

  <p class="normal">“Ne zaman sarhoş olsa gecenin bir yarısı beni arardı. Ne yaptığımı sorardı, ben de uyuduğumu söylerdim. ‘Neden gelip benimle ve arkadaşımla sevişmiyorsun?’ derdi. Arkadaşından çok hoşlanmazdım bu yüzden sadece Tim’le sevişir ama arkadaşının izlemesine izin verirdim. Yatak üçümüz için çok küçük olduğundan geceyi orada geçirmez; seks bitince bir taksi çağırırdım.”</p>

  <p class="normal">Frank hızlanmaya başlamıştı.</p>

  <p class="normal">“Büyük müydü?”</p>

  <p class="normal">“Evet. Bu yüzden her çağırdığında giderdim.”</p>

  <p class="normal">Frank’in boyutları büyük sayılmazdı ama onun heyecanlanmasını görmek beni çok tahrik ediyordu.</p>

  <p class="normal">“Bana diğerlerinden bahset.”</p>

  <p class="normal">Ben de ona üniversitedeyken kampüste sürekli pahalı bisikletiyle gezen ve dar bisikletçi taytları giyen çocuktan bahsettim. Bu çocukla yatmamın tek sebebi bir züppe oluşuydu ve onunla yatarak egosunu az da olsa yaralamak istemiştim. Bisikletine onu beğendiğimi ve onunla yatmak istediğimi belirten bir not iliştirmiştim. Yurt numaramı yazdıktan sonra o akşam saat 7’de odamda onu bekleyeceğimi söyledim. Tıpkı uysal bir köpek yavrusu gibi saat tam 7’de kapımdaydı. Seviştikten ve ben tatmin olduktan ve onu da bir şekilde rahatlattıktan sonra “Hadi bakalım. Artık gitmen gerek. Çok meşgulüm,” dedim.</p>

  <p class="normal">“Ah, tam bir kaltakmışsın,” dedi Frank, nefes nefese. “Bir kaltak olduğunu anlamıştım. Beni kullanıyorsun.”</p>

  <p class="normal">Hikâyelerim istediğim etkiyi yaratıyordu. “Senden nefret ediyorum,” diyemesem de Frank’e kullanıldığını hissettirecek başka şeyler yapabiliyordum. Beraber olduğum iki adamı daha anlattıktan sonra Frank zirveye ulaştı.</p>

  <p class="normal">Başlangıçta hiç de kolay değildi. Sevişirken seks geçmişimi anlatmakta zorlanıyordum. Aynı zamanda kendimi ucuz bir fahişe gibi hissettiriyordu. Ama Frank’in boşalmasını sağlayacaksa, ben de hikâyelerime devam edecektim.</p>

  <p class="normal">İkinci ziyaretimin sonunda bu duruma alışmıştım hatta sözlerimin Frank üzerinde yarattığı etkiyi görmek beni tahrik etmeye başlamıştı. 29 yaşında evlenmeden yüz adamla yatmış olsam da, on senelik evliliğimden sonra hepsi solmuş birer hatıra hâline gelmişti. Bu yüzden bir süre sonra bana bin bir türlü seks oyunları yaptıran adamlarla ilgili hikâyeler uydurmaya başlamıştım.</p>

  <p class="normal">Sevişmediğimiz zamanlarda Frank benimle hava atmaya bayılıyordu. Sanki kasaba fuarında büyük ödülü kazanmış biri gibi davranıyordu. Yolda yürürken beni öpüyor, mağazalarda göğsümü okşuyor, restoranlarda masanın altından çok daha fazlasını yapıyordu. Sıcak bir öğleden sonra Frank’le Greenwich Village’da dolaşıyorduk. Üzerimde beyaz bir <span class="ideitalik">Fruit of the Loom</span> erkek yeleği ve baldır hizasında kesmiş olduğum kot pantolonum vardı. Evlerden birinin önündeki merdivenlere oturup öpüşmeye başladık. Frank’in elleri yeleğimin altına kayarak sütyenimi çözmeye başladı. Tişörtümün altından sütyenimi çıkarmadan önce sertleşmiş göğüs uçlarımı okşadı. “Hadi otele dönelim,” dedim. Teşhirci, mazoşist, tam bir zırdeliydi. Ama yatakta muhteşemdi.</p>

  <p class="normal">“Tişörtünün içi görünüyor,” dedi. Yoldan geçenlerin sertleşmiş göğüs uçlarımı görebilecek olması onu tahrik etmişti. Okyanusun diğer tarafında evimden çok uzakta olduğum fikri beni rahatlatıyordu ama Frank’in nasıl olup da bu kadar rahat davranabildiğine, tanıdık birileriyle karşılaşmaktan korkmamasına şaşırıyordum.</p>

  <p class="normal">New York’u üçüncü ziyaretimde Frank teşhirciliğini yeni bir boyuta taşıdı. İnsanların eş değiştirdikleri kulüplerden birine gitmemizi teklif etti. “Hep denemek istemişimdir ama bugüne kadar benimle gelecek biriyle tanışmamıştım.”</p>

  <p class="normal">Aynı şeyi bir aralar ben de düşünmüştüm. Ona üniversitedeyken bir gün grup seks yaptığımı anlattım. O zamanlar hâlâ üniversitedeydim ve Porthsmouth New Hamphshire’ın sanatsal mahalleleri’nden birinde bir ev partisindeydim. Yanımda partide tanıştığım ama çektiği kokainlerden iyice uçmuş yakışıklı bir çocuk vardı. Grup seks yapmamızı teklif etti. “Bakalım bize katılacak birilerini bulabilecek miyiz? Yarım saate burada buluşalım,”dedi.</p>

  <p class="normal">Bize katılabilecek birilerini bulma umuduyla bütün evi dolaştım. Kimse kabul etmedi. Sonuçta Amerika’nın Puritan bölgesindeydik. Böylece biz de vestiyerde üç saat seviştik. Aramızda yatak olarak kullandığımız mantolarını almak isteyen insanlar dışında bizi rahatsız eden olmadı.</p>

  <p class="normal">Frank, “Başka bir adamla seviştiğini görmeyi çok isterim,” dedi. Benim için çok tahrik edici olacağına eminim.”</p>

  <p class="normal">“Gerçekten de başkasıyla sevişmemi istiyor musun? Kıskanmaz mısın?” dedim.</p>

  <p class="normal">“Bilmem,” dedi. Kıskanırsam çıkarız. Şehirde bu tür birkaç kulüp olduğunu, internetten araştıracağını söyledi.</p>

  <p class="normal">Bir sonraki akşam beni, yasal olduğundan şüphe duyduğum girişi çiftler için 60$ olan -ki bu tür kulüpler için aslında ucuz bir fiyat- isimsiz bir kulübe götürdü. Baldır kısımları yırtmaçlı, leopar desenli üzerime yapışan plastik bir elbise giydim. Londra’dan ayrılırken, en yakın arkadaşım Bernadette hediye etmişti. Onunla sürekli Frank hakkında konuşuyorduk. Bana erkek arkadaşımla bir sonraki buluşmamda süper seksi görünmem gerektiğini söylemişti. 10 santimlik topuklu siyah ayakkabılarımla porno yıldızı görüntüme kavuşmuştum.</p>

  <p class="normal">Taksi bizi eski bir binanın önünde bıraktı. Binanın dışı ne kadar sıradansa, içi de bir o kadar seksilikten uzaktı. Tam olarak ne umuyordum bilmiyorum ama en azından birkaç yatak, salıncak, kelepçe falan görmeyi bekliyordum. Ama içerisi boş bira sandalyeleri ve yine boş bir dans pistinden ibaretti. 15 dakika sonra içeri bir çift girdi ve arka kapıdan alt kata indiler. Az sonra bir çift daha aynı şekilde aşağıya inince eğlencenin alt katta olduğunu anladık.</p>

  <p class="normal">Biz de diğerleri gibi alt kata indik ve depoya benzeyen, içeride birkaç sandalye ve kare masalar bulunan bir odaya girdik. Görünürde hâlâ yatak yoktu ama içeri girerken gördüğümüz heyecanlı tip doğru yerde olduğumuzu belli etti. Sanki her an basılacakmışız gibi heyecanla etrafına bakınıyordu. İçimden polis burayı bassa ne olur acaba diye geçirdim. Bizi uygunsuz davranıştan tutuklarlar mıydı acaba? Basılma fikri bile bizi oradan ayrılmaya ikna etmedi.</p>

  <p class="normal">İçeride çoktan sevişmeye başlamış beş çift vardı. Odanın bir tarafında çıplak sarı saçlı bir kız hoş görünümlü kırklı yaşlarda olduğunu tahmin ettiğim bir adama oral seks yapıyordu. Adam da bir yandan yanında oturmakta olan kızı okşuyordu. Kız otuzlu yaşlardaydı ve üzerinde mor bir takım vardı. Onların yanındaki koltuklardan birinde farklı ırklardan bir çift sevişiyordu.</p>

  <p class="normal">Oda duyulan nefes sesleri dışında sessizdi. Müzik yoktu. Kocaman bir koltukta oturup, sevişen çiftleri izleyen bir adamla kadının yanına oturduk. Diğer insanların seviştiklerini izlemek tahrik ediciydi. Yirmi-otuz metre uzaklıkta tam olarak ne yaptıklarını göremediğimiz bir çift vardı. Merak ediyordum bu esmer adamla, iki kız arkadaşının durumu neydi acaba? Beraber miydiler?</p>

  <p class="normal">Ben de katılmak istiyordum ama nereden başlayacağımı kestiremiyordum. Kuralları bilmiyorduk. Diğer çiftlerle konuşmanın uygun bir davranış olup olmadığından da emin değildik. “En azından burada bakir bir çiftiz,” dedim Frank’e.</p>

  <p class="normal">“İlginç bir yenilik,” dedi. “Hadi bekâretimizi kaybedelim.”</p>

  <p class="normal">Frank iki masayı birleştirip, bacaklarımı aşağı sarkıtarak üzerlerine uzanmamı istedi. Kendisi bir sandalyeye oturarak eteğimi kaldırdı ve bana oral seks yapmaya başladı. Gözlerimi kapayarak kendimi Frank’e bıraktım.</p>

  <p class="normal">Tahrik olmama rağmen yarım saat olmuştu ve hâlâ orgazm olamamıştım. Kimse yanımıza yaklaşmadı, ki bu olayı daha heyecanlı hâle getirebilirdi.</p>

  <p class="normal">Frank’e “senin sıran,” dedim ve ona koltuğa oturmasını söyledim. Dizlerimin altına bir yastık koyarak Frank’in önüne oturdum. Pantolonunu çıkardım ve başladım. Yanımızdaki çift sanki bizi yeni fark etmiş gibi bize baktılar.</p>

  <p class="normal">Geriye dönüp baktığımda bu tarz bir kulüpte yaşadığım bu ilk deneyimin çok acemice olduğunu anlıyorum. Bütün geceyi Frank’le geçirdik. Öyle herhangi bir eş değiştirme falan da olmadı. Başka kimseyle konuşmadık. Tek farkı biz sevişirken odada başka insanların olmasıydı. Bu açıdan Porthmouth New Hampshire’da başarısızlıkla sonuçlanan grup seks girişimimden bir farkı yoktu. Ama yine de çok cesurca deneyimdi ve tabi ki Londra’daki sıradan hayatımdan çok farklıydı.</p>

  <p class="normal">Frank’le üçüncü buluşmamın üstünden bir ay geçmişti ki David benim gizli <span class="ideitalik">Nerve</span> üyeliğimi keşfetti. Bir arkadaşımızın e-posta adresini bulmak için internete girdiğinde ilk karşısına çıkan şey <span class="ideitalik">Nerve’den</span> bana gönderilen bir e-posta olmuştu. Mesajda “sizin için bir mesaj var,” yazıyordu. Aslında “belasını arayan belasını bulur,” yazsa daha doğru olurdu.</p>

  <p class="normal">İşten eve geldiğimde benimle mutfakta yüzleşti. “Neden ayrı bir e-posta adresin var? <span class="ideitalik">Nerve.com</span>’da ne oluyor?”</p>

  <p class="normal">Karnıma ağrılar saplandığını hissettim. Ellerim titremeye başlamıştı. Sonunda yalanım meydana çıkmıştı. Hiçbir zaman iyi bir yalancı olmamıştım ve bu ilişkiyi gizli tutmak benim için fazlasıyla zor olmuştu.</p>

  <p class="normal">“İlgilenmem gereken bazı şahsi meseleler var. İş adresimi kullanmak istemedim,” dedim.</p>

  <p class="normal">“Ne gibi şahsi meseleler? Benden ne saklıyorsun?” dedi.</p>

  <p class="normal">Söyleyecek bir şey bulamadığım için doğruyu söyledim.</p>

  <p class="normal">“Hayatımda biri var.”</p>

  <p class="normal">“Gerçekten mi?” dedi. Çok şaşırmışa benziyordu. “Kim?”</p>

  <p class="normal">Bağırmasını, kızmasını hatta hayal kırıklığına uğramasını bekliyordum. Ama o daha çok kafası karışmış görünüyordu. Benimle o kadar uzun zamandır sevişmiyordu ki belki de başka bir adamın benimle sevişmek istemesi ona garip gelmişti. Fazlasıyla sakin görünüyordu.</p>

  <p class="normal">“New York’dan bir adam,” dedim. “İnternet üzerinden tanıştık. New York’a onu görmeye gidiyordum.”</p>

  <p class="normal">“Vay. Ne kadar sinsiymişsin.” Sanki beni onaylıyor gibiydi. Sevgilimin adını, ne iş yaptığını sordu. Ona adının Frank olduğunu, avukat olduğunu Queens’de yaşadığını, evli ve iki çocuklu olduğunu söyledim.</p>

  <p class="normal">“Vay be.”</p>

  <p class="normal">Vay be demekten başka bir şey demesini umuyordum ama aynı zamanda rahatlamıştım da. En azından beni evden kovmamıştı. Belki, o da dürüstlüğe her şeyden fazla önem veriyordu. Aramızda başka bir adam olabilirdi ama en azından artık daha fazla yalan söylememe gerek kalmayacaktı. Başka bir şey demeden mutfaktan çıktı.</p>

  <p class="normal">Birkaç gün sonra annemlerden çocuklara bakmalarını istedim. David’le akşam yemeğine çıkacaktık. Sonra birden ağlamaya başladım. Sorunun ne olduğunu sordular ben de onlara Frank’i anlattım ve mutsuz bir evliliğim olduğunu itiraf ettim. Babam David’le hâlâ sevişip sevişmediğimizi sordu. Ona yıllardır hiç sevişmediğimizi söyledim.</p>

  <p class="normal">“Bitmiş bu iş,” dedi babam. Seks yoksa ilişki de yoktur. Bitmiş bu iş.”</p>

  <p class="normal">David’le Edgware sokağındaki Lübnan restoranına gittik. Vakit hâlâ çok erkendi ve içerisi boştu. Birbirimize karşı oturduk. İnanılmaz derecede sakin görünüyordu. Bizi gören herkes, güzel bir evliliği olan sıradan insanlar sanabilirdi.</p>

  <p class="normal">“Neler oluyor?” dedim. “Kızgın görünmüyorsun. Neler oluyor söylesene.” Kafamda bir sürü senaryo kuruyordum. Yoksa rahatlamış mıydı? O da benim onu sevmediğim gibi beni sevmiyor muydu? Umurunda bile değil miydi yoksa bütün bu olanlar? David’e baktım ve suratında suçlu bir ifadeyle sandalyesinde rahatsızca kıpırdandığını gördüm. “Tahrik mi oldun?”</p>

  <p class="normal">Gözlerini kucağından kaldırmadan “Aslına bakarsan,” dedi. “Olabilir.”</p>

  <p class="normal">“Lütfen beni başka bir adamla düşünmenin seni tahrik ettiğini söyleme.”</p>

  <p class="normal">“Olabilir,” diye tekrarladı. Bir teoriden çok itiraf gibiydi sözleri.</p>

  <p class="normal">Şok olma sırası bana gelmişti. 10 yıldan sonra kocamı aslında hiç tanımadığımı fark ettim. Yatakta utangaç olduğunu düşündüğüm adam benim başka bir adamla beraber olmamdan tahrik olabiliyordu. Bu benim hiçbir şekilde tahmin edemeyeceğim bir şeydi. Seksten, fantezilerimizden, arzularımızdan hiç bahsetmezdik. Ve diğer birçok genç çift gibi kısa sürede ilişkimizi partnerlerden birinin ilişkiyi başlattığı, diğerininde karşılık verdiği bir rutine oturtmuştuk. Ve bizim durumumuzda ilişkiyi başlatan hep bendim. Bunun dışında kocamın seksüel oluşumu hakkında hiçbir şey bilmiyordum.</p>

  <p class="normal">“Artık başka bir adamla yatmaya başladığına göre, belki benimle de yeniden yatmaya başlarsın,” dedi.</p>

  <p class="normal">Amacının ne olduğunu anlamaya çalıştım. Beni gerçekten istiyor muydu? Yoksa seksi, özel aşçısını, temizlikçisini, bakıcısını, yani beni elinde tutmak için bir koz olarak mı görüyordu? Emin olduğum tek bir şey vardı, o da Allah’ın belası bu herifle artık beraber olmak istemiyordum. İlişkim, karşılıklı oturup konuşmamızı sağlamıştı ama artık ikimiz için çok geçti.</p>

  <p class="normal">“Bu işler böyle yürümez David,” dedim. Düğmesine basıp açıp kapayabileceğin bir makine değilim ben. Bu adama aşığım. Bu yüzden onunla yatıyorum. Seninle yatamam. Üzgünüm.”</p>

  <p class="normal">Bir süre sessiz kaldıktan sonra “peki ne yapmak istiyorsun?” diye sordu.</p>

  <p class="normal">“Boşanmak istiyorum.”</p>

  <p class="normal">Yine hiç şaşırmış ya da üzülmüş gibi görünmüyordu. “Tamam,” dedi. “Eğer istediğin buysa.” Ve bir anda kocam yeniden bir iş adamı kimliğine büründü. “Kusura bakma ama o kadar evrakla uğraşamam. Eğer boşanmak istiyorsan avukatı da sen tutacaksın, diğer işlerle de sen ilgileneceksin. Ve eğer bu Amerika’daki adamı görmek istiyorsan, hiç durma. Sadece çocukların haberi olmasın.” dedi.</p>

  <p class="normal">Evraklar tamamlanana kadar mutlu aile tablosu çizmeye devam ettik.</p>

  <p class="normal">Bu olaydan sonra Frank’i bir kez daha gördüm. Eşinin ve çocuklarının senelik Texas ziyareti, David’le aramızdaki yeni anlaşma, Frank’le bir sene boyunca süren hafta sonu kaçamaklarından daha uzun bir süre beraber olmamızı sağlamıştı. Çocuklar için New York’un kuzeyinde bir yaz kampı ayarladım. Çocuklar kamptayken ben de Frank’le görüşecektim.</p>

  <p class="normal">Kampın başlama tarihi yüzünden New York’a planladığımızdan bir gün erken gitmem gerekiyordu. Ben de Frank’e çocuklarla onun evinde bir gün geçirip geçiremeyeceğimizi sordum. Daha önceki buluşmalarımız hep parasını benim ödediğim otel odalarında olmuştu. Artık Frank’in de benim için bir şeyler yapmasının zamanı gelmişti.</p>

  <p class="normal">“Bunun iyi bir fikir olduğuna emin misin?” diye sordu, çocukların ilişkimizi bilmediklerini hatırlatarak. İçimden cebime kalacak olan 300 doları düşününce “evet,” dedim. “Bence harika bir fikir. Eğer yeterince dikkatli olursak hiçbir sorun olmaz.” Ama eğer bu durum onun için sorun yaratacaksa, otelde de kalabileceğimizi söyledim.</p>

  <p class="normal">“Yoo, benim için hiçbir sorun yok,” dedi. “Zaten evde benden başkası yok, çocuklar bizimkilerin ranzasında yatarlar. Sen bizi.. Ee.. Yani benim yatağımda yatarsın. Ben de salondaki kanepede uyurum. Beraber olmamızın bir yolunu bulurum merak etme.”</p>

  <p class="normal">Geriye dönüp baktığımda ne kadar çılgın bir fikir olduğunu anlıyorum. Evet belki param cebimde kalmıştı ama bu bizim ilişkimizin sonunu getirdi. Sayısız otel odasında sayısız fantezi gerçekleştirmiştik. Artık gerçeklerle yüzleşmenin zamanı gelmişti.</p>

  <p class="normal">Frank’in dövmesine gösterdiği özenin evine de yansıyacağından hiç şüphem yoktu. Daha fazla yanılamazdım. Oturduğu bina, Queens’deki diğer birçok bina gibi kırmızı tuğladan sıradan bir yapıydı. Duvarlara serpiştirilmiş, eşinin yaptığı tablolar dışında burada bir aile yaşadığına dair en ufak bir belirti yoktu. Yemek odası yoktu ve evdeki tek masa girişteki holde duran dört kişinin beraber yemesine imkân vermeyecek kadar küçük olan kare masaydı. Mutfak küçücüktü ve belli ki uzun zamandır kimse burada yemek pişirmemişti. Yatak odasında beyaz bir tuvalet masası ve mavi-beyaz karyola başı ve bir köşeye atılmış orta büyüklükte bir yatak vardı. Bu mobilyalar bana 1970’lerin başlarında oynadığım plastik <span class="ideitalik">Barbie Rüyalar Evi</span> setini hatırlattı. Ama maalesef, burada ne ben kendimi <span class="ideitalik">Barbie</span> gibi hissediyordum ne de bu eve rüya evi denebilirdi.</p>

  <p class="normal">Manhattan’da çalışan başarılı bir avukat nasıl oluyor da böyle yaşayabiliyordu? Ve ne tür bir kadın böyle bir şeye katlanabiliyordu? Aslına bakarsanız, âşık olduğunuz insanın kendi dünyasını nasıl dekore ettiğinin çok önemi olmamalı. Ama profesyonel hayatını insanlara imaj satarak kazanan biri olarak, gördüğüm şeyler karşısında donakalmıştım. Verdiğim tepkinin çok yüzeysel olduğunun farkındayım. Tam da ön yargılı bir kaltak gibi davranmıştım ama Frank’in evinde gördüklerim Frank’i başka bir gözle görmeme sebep olmuştu. O gece, Frank gizlice odama geldi ve çocukları uyandırmamak için yavaşça ve sessizce seviştik. Yeniden kollarında olmak çok güzel bir duyguydu. Tıpkı ilk buluşmamızdaki gibi regl olmuştum ve çarşaflara biraz kan bulaştı. Aylar sonra Frank çarşafları onlarca kez yıkamasına rağmen lekeyi tam olarak çıkaramadığını söyledi.</p>

  <p class="normal">Ertesi gün otobüsle çocukları kampa götürürken bu tıka basa otobüste olmanın bile Frank’in evinde olmaktan daha keyifli olduğunu düşündüm. Kamptan dönüş yolu daha da keyifliydi. Frank ceketini bacaklarımızın üzerine örttü. Ceketin altından birbirimizi okşuyorduk. Arkamızdaki kadın bize arka koltuklara geçmemizi söyleyene kadar fantezi dünyamdaydım.</p>

  <p class="normal">Sonra metroyla Frank’in evine döndük. Telefon konuşmalarımızdan birinde Frank çok güzel spagetti pişirdiğinden bahsetmişti ve bana yemek pişirmeye söz vermişti. Baş başa yiyeceğimiz bu yemeği dört gözle bekliyordum.</p>

  <p class="normal">Mutfakta durmuş yemek pişirmesini izliyordum. Bir tencere su kaynatıp içine kuru makarnaları attı. On dakika sonra dolaptan bir kavanoz <span class="ideitalik">marinara</span> sosu aldı, biraz ısıttı ve süzgeçte süzülmekte olan makarnaların üzerine boca etti. Jelatininden iki kâğıt tabak çıkardı, makarnaları koydu ve bir dilim soğuk İtalyan ekmeği eşliğinde bana sundu.</p>

  <p class="normal">“Gündelik tabaklarına ne oldu?” diye sordum.</p>

  <p class="normal">“Nasıl yani?” dedi. “Gündelik tabaklarım işte.”</p>

  <p class="normal">Kâğıt tabaklar bana hep piknikleri çağrıştırır. “Porselen tabakların yok mu Frank?”</p>

  <p class="normal">“Yoo, bütün tabaklarım bunlar,” dedi, sanki çok normal bir şeymiş gibi.</p>

  <p class="normal">Sonradan Bernadette’e bu kâğıt tabak olayını anlattığımda “Belki de eşiyle bulaşıkları kimin yıkayacağı üzerine kavga etmişlerdir ve çözüm olarak kağıt tabak kullanmaya karar vermişlerdir,” dedi. “Çatal ve bıçaklar da plastik miydi?”</p>

  <p class="normal">Frank’den sonra beraber olduğum adamlardan biri, Daniel, bana kâğıt tabakların bu internet ilişkilerinin ne kadar sahte olduğunu ve hepsinin aslında sürüncemede kalmış tek gecelik ilişkiler olduğunun ispatı olduklarını söyledi.</p>

  <p class="normal">“Nasıl oluyor da senin gibi yemek yemeyi en az seks yapmak kadar çok seven Yahudi bir kız porselen tabakların önemini anlamayan bir adamla beraber olabiliyor?” demişti. Aslında çok haklıydı. “Bir kere kâğıt tabaklarla yemek yerken ekmeğini yemeğin sosuna bandırmazsın çünkü kağıt bütün sosu emer. Üzerinde sulu bir şey yiyemezsin tabak yumuşacık olur eğrilir, bükülür, yemeğin bütün tadı kaçar. Ancak yemek yemekten zevk almayan bir adam kâğıt tabaklarda yemek yer. İtiraf et Suz, bu olayın elle tutulur hiçbir yanı yok. Sen bu kâğıt tabaktan yemek yiyen adamı sevmiş olamazsın.”</p>

  <p class="normal">Daniel haklıydı. Gerçek hayatta Frank ve ben ancak bir kez beraber olurduk ve ben bütün arkadaşlarıma bu kağıt tabaktan yemek yiyen adamı anlatıp dalga geçerdim. Belki de beni kendime getiren bu kâğıt tabak konusu olmuştu. Belki de yıllarca bu ortamlardan uzak kalmamın etkisiyle Frank’i gözümde büyütmüştüm. On beş ay boyunca Frank’i olduğu gibi değil hayallerimin bir yansıması olarak görmüş, ancak son New York seyahatimde onun aslında ne kadar sığ ve köşeye sıkışmış bir adam olduğunu fark etmiştim.</p>

  <p class="normal">Hiçbir zaman New York’a taşınamayacağımı ve Frank’in de hiçbir zaman eşini terk etmeyeceğini kendime itiraf ettim. Bu arada itiraf edeyim, aynı zamanda gün saymakla meşguldüm. Birkaç ay içerisinde boşanmış olacaktım ve her geçen gün dışarıdaki yüzlerce bekar erkekle dilediğim gibi görüşmekte özgür olacağımı ve bir daha gizli saklı işler çevirmeme gerek kalmayacağının bilincine varıyordum.</p>

  <p class="normal">Frank’i sevmiştim ama sevgim zamanla yerini minnettarlığa bırakmıştı. Uzun bir süre boyunca bu ilişkiye çok fazla anlam yüklemiş, çok fazla beklentiye girmiştim. Ama gerçekler farklıydı. Frank aslında benim için tam bir hayal kırıklığı olmuştu. Sadece bir süreliğine, özellikle birbirimize kur yaptığımız o ilk günlerde, Frank bir erkekte aradığım her şeye sahipti. Ama sonunda onun da hayallerimdeki erkekten çok farklı olduğunu anladım. Ama bana bir iyiliği dokunmuştu. Onun sayesinde kendimi yeniden arzu edilen bir kadın gibi hissediyordum. Onun sayesinde kaybettiğimi düşündüğüm cinsel duygularım yeniden alevlenmişti. Kendime güvenim yerine gelmişti ve hayatımın bu bekar evresine bu ruh hâli içerisinde başladım.</p>
</body>
</html>
