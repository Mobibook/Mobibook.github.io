<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h1>Beşinci Bölüm</h1><div><img src="main-13.jpg" alt=""/></div>
<p>Bu bölümde, Sen de yemekhaneye gelebilirsin, köfte seviyorsan. Ayrıca Aranka Mort bir mektup alıyor.</p>
<p>&quot;Öğle yemeğinde köfte var! Gelin!” diyerek sınıfın kapısını açtı Ignâc gürültüyle. &quot;Andi avluya inmediğiniz için hâlâ korkunç öfkeli.&quot;</p>
<p>&quot;Ben geliyorum,&quot; dedi Sâri.</p>
<p>&quot;Ben köfteden nefret ederim,&quot; diye homurdandı Döri.</p>
<p>&quot;Ha, şimdi anladım!&quot; diye alnına vurdu oğlan. &quot;Aranıza kara kedi girdi. Sakın köfteleri kediye kaptırmayın.&quot;</p>
<p>&quot;Lütfen yakamdan düşer misin?&quot; diye hırladı öfkeyle Sâri fakat Ignâc bunu duymadı çünkü artanları yemeye zamanı olsun diye koşturuyordu.</p>
<p>Bodrum kattaki yemekhaneyi öğle yemeği kokusu kaplamıştı. Bunu dile getirebilecek bir yazar veya şair yoktur ama etüde kalanlar bu kokuyu hiçbir şeyle karıştırmazlar.</p>
<p>Ama bence Bekes İlkokulu yemekhanesinin havasında da garip bir şeyler vardı.</p>
<p>Gerçi aslında alışılmadık bir şey de mutfakçı teyzelerin teyze değil de yirmili yaşlarda iki kız olmasıydı. Üstelik şişman da değillerdi. Hatta görünüşleri gerçek insan boyutlarında Barbie bebekler gibi sıra&#160;dışıydı. (Sen hayatında Barbie bebeklere benzeyen&#160;kaç mutfakçı teyze gördün?) Bellerine kadar uzanan&#160;kızıl saç şelalelerini sürekli olarak kepçe olmayan&#160;boştaki elleriyle arkaya atıp duruyorlardı. Şimdi de&#160;tezgâhın arkasında duruyorlar, ruj sürmüşler, yüksek&#160;topuklu sandaletleri ve mini etekleri var. Çocukların&#160;bu kızların isimleri hakkında en ufak bir fikirleri bile&#160;yok (Aslında ben biliyorum: Ella ve Bella Dumanov-szky.) fakat herkese &quot;cicim&quot; dedikleri için çocuklar&#160;onlara &quot;Cici Teyzeler&quot; adını takmış.</p><div>
<p>Viktöria Bosnyâk PERİCADI</p></div><div>
<p>Viktöria Bosnyâk PERİCADI</p></div>
<p>&quot;Ne kadar vereyim cicim?&quot; diye sordu tam da Ignâc'a Cici Teyzeler'den biri ikizler aşağıya ulaştıklarında. &quot;Tamam anladım. Çok, değil mi?&quot; dedi ve&#160;cıvık kapuskayı oğlanın tabağına dağ gibi yığdı.</p>
<p>&quot;İki köfte yiyebilir misin cicim?&quot; diye sordu diğer Cici Teyze ve verdi de.</p>
<p>İkizler vıcık vıcık kapuskaya tiksinerek bakıyordu. Eğer birbirleriyle konuşuyor olsalardı öğle yemeğinin en az ismi kadar tiksindirici göründüğü konusunda fikir birliğine varırlardı.</p>
<p>&quot;Ben sadece köfte istiyorum,&quot; diyerek tabağını uzattı Döri.</p>
<p>Kardeşiyle aynı fikirde olmak gerçi Sâri'nin gücüne gidiyordu fakat yine de zar zor söyledi inleyerek:</p>
<p>&quot;Ben de.&quot;</p>
<p>Laci, kızlara yanına oturmaları için işaret etti. Şaşkınlık içerisinde kızların iki ayrı masaya oturduklarını görmüştü.</p>
<p>O an arkadaşları Laci de farklı saç stilini ve hırkayı fark etmişti. Tabağını, çatal bıçağını, bardağını ve taşınabilirini de alarak daha yakında olan Sâri'nin&#160;yanına oturdu.</p>
<p>&quot;Sormak ayıp olmasın ama neler oldu sorabilir miyim?&quot; diye sordu.</p>
<p>&quot;Hiçbir şey.&quot;</p>
<p>&quot;Zaten anlamıştım. Başka?&quot;</p>
<p>&quot;Bu kadarı yeter.&quot;</p>
<p>Laci yeniden tabağını, çatal bıçağını, bardağını ve taşınabilirini de alarak Döri'nin yanma geçti; o da&#160;aynı şeyleri söyledi, kendi hakkında değil, Sâri hakkında tabii.</p>
<p>Laci öğle yemeği sırasında altı defa daha gitti geldi ve mesele kafasında zar zor anlaşılır hale geldi.&#160;O esnada bardağındaki bir yudum suyu neredeyse üç&#160;kez taşınabilirine dökecekti. Bu artık onun için bile&#160;fazlaydı.</p>
<p>&quot;Mektubu postalıyorum!&quot; dedi ve tabağını bulaşıkhaneye bıraktı.</p>
<p>Bella orada duruyordu ve tabağı almak üzere beş santimlik kırmızı yapay tırnaklarla ve devasa yakutlarla bezeli yüzüğünün süslediği elini uzattı.</p>
<p>&quot;Lezzetli miydi cicim?&quot; diye sordu fakat Laci öyle düşünceliydi ki cevap vermedi.</p>
<p>Doğruca sınıfa döndü ve ikizlerin kendisine yardım edecek durumda olmadıklarını anladığından Sândor'un kitap için yazacağı dilekçeyi hazırlamaya&#160;koyuldu. Mektup şöyleydi:</p>
<p>Çok saygıdeğer, sevgili Aranka Teyze!</p>
<p>Bu mektubumla sizi meşgul olduğunuz o dallanıp budaklanmış işleriniz arasında rahatsız ettiğim için&#160;lütfen bana kızmayın ama sizden önemli bir ricam&#160;olacak. Lütfen bana Pal Sokağı Çocuklan'nm GERÇEK&#160;nüshasını ödünç veriniz çünkü iyileştikten sonra</p><div>
<p>Viktöria Bosnyak PERİCADI</p></div><div>
<p>Viktöria Bosnyâk PERİCADI</p></div>
<p>Nemeçek'in doğum günü partisinde neler olduğunu bilmem gerekiyor.</p>
<p>Şimdiden teşekkür ederim!</p>
<p>Saygılarımla</p>
<p>Sândor Kral</p>
<p>4/D sınıfı öğrencisi</p>
<p>Post scriptum: Söz veriyorum ona çok dikkat edeceğim!</p>
<p>Laci yardım ettiği için kendisine şükran duyan Sândor'a mektubu imzalattı. Kızlara da gösterdi, tabii&#160;ki ayrı ayrı, ikisi de başlarıyla onayladılar.</p>
<p>Aranka Teyze ertesi gün ilk teneffüste kütüphanenin kapısını içeriden açtığında kalbine hitap eden mesaj ayaklarının dibine düşmüştü. Hadi bir görelim&#160;bakalım hitap edilecek bir kalbi var mı, yok mu?</p>
<p>&quot;Bu da neyin nesi şimdi? Tam da lumbagom iyileşmeye başlamıştı, şimdi bir de şu mektup için eğilmem mi gerekecek?&quot; diyerek hiddetlendi ve kapıyı çarptı. Kâğıt yerde kalmıştı. İlginç bir şekilde ders zili&#160;çaldıktan sonra yazı masasında otururken bozuk&#160;gözlerine taktığı gözlükleriyle baktığı Laci'nin kargacık burgacık yazısından başka bir şey değildi.</p>
<p>&quot;Bu arsız çocuk da ne sanıyor kendini? Benim meşgul olduğum o dallanıp budaklanmış işler mi?&#160;Neyim ben, bahçıvan mı?&quot; diye pufladı kendi kendine&#160;her zamanki gibi. &quot;Ne istiyor? Nemeçek'in doğum&#160;gününü mü okumak istiyor? Yüzyıldır kütüphaneciyim ama böyle bir şey duymadım. Oysa Ferenc Mol-nâr bu kitabı daha 1907'de yazmıştı. Peki, ben o zamandan beri kaç defa okudum! Ama doğum günü...&#160;Şu Kral isimli çocuğun bu kadar kültürlü olması ne&#160;kadar da ilginç! Buna inanamıyorum. İmkânsız bu.&#160;Bunu Laci Jöhegyi yazdı. Aslında şu doğum gününe&#160;bir baksam iyi olacak. Laci'nin hatırı için Sândor'a&#160;başka bir nüsha vereceğim. Bakalım hangisiymiş?&quot;</p>
<p>&quot;Girebilir miyim?&quot; diyerek kapıyı çaldı Laci. &quot;Görüyorum ki mektubu almışsınız.&quot;</p>
<p>&quot;Senin mektubunu değil mi, seni afacan?&quot;</p>
<p>&quot;Nasıl fark ettiniz?&quot;</p>
<p>&quot;Pek de büyü gücü gerekmedi. Sanırım ne okulda ne mahallede hatta ne de şehirde &quot;not” kelimesi yerine&#160;Latince &quot;post scriptum&quot; yazacak senden başka kimse&#160;yoktur. En azından arkadaşın Sândor hiç yazamaz.&quot;</p>
<p>&quot;Yani o zaman vermeyecek misiniz?&quot;</p>
<p>&quot;Niye vermeyeyim? Kütüphaneciyim ben, cin değil, değil mi?&quot; diyerek aniden üslubunu değiştirdi Aranka Teyze.</p>
<p>Laci şaşkınlık içerisinde yeni kitabı sıra arkadaşına götürdü. Giderken duvar gazetesinin yanında durdu ve hayretler içerisinde resimde yağmur yağdığını gördü. Ayrıca Cebir de usulca ahşap kulübesine çekilmişti. Fakat aslında kütüphaneden her zamanki sızlanmalar, oflamalar ve çığlıklar yerine şunları duyduğunda şok geçirmişti:</p><div>
<p>Viktöria Bosnyâk PERİCADI</p></div><div>
<p>Viktöria Bosnyâk PERİCADI</p></div>
<p>&quot;Hihihil Hohoho! Hahaha!&quot;</p>
<p>&quot;Kütüphaneci teyzenin acaba bir derdi mi var?&quot; diye düşündü bu alışılmadık gürültüyü işittiğinde.&#160;Usulca geri döndü ve anahtar deliğinden içeriyi gözetledi. Aranka Mort neşeli bir yüz ifadesiyle, Pal Sokağı Çocukları'na eğilmiş, masasında oturuyordu. Bir&#160;eliyle karnını tutuyor, diğeriyleyse unutmabeni çiçeği&#160;desenli patiska mendiliyle gözyaşlarını siliyordu.</p>
<p>&quot;Doktor Jâmbor Amca'ya söylesem mi acaba?&quot; diye düşünmeye başladı oğlan fakat o sırada zil çaldı.&#160;Acele etmesi gerekiyordu çünkü İngilizce öğretmeni&#160;Miss Lilibeth dersine geç kalanlara fena darılıyordu.</p>
<p>Söyle bana, büyüteçle bile araşan zil çaldıktan en az on dakika sonra sınıfa gezinerek girenler karşısında kesinlikle mutlu olacak tek bir öğretmen bile bulunamayacağını Sen de biliyorsun değil mi?</p>
<p>Sen benimle gel en iyisi! Bırak Laci, İngilizce dersine gitsin, biz yeniden kütüphaneye bir çıkalım! Aranka Teyze sanırım şimdiye kadar kikirdemeyi ve&#160;kıkırdamayı bitirmiştir. Kütüphanede bulunan Pal Sokağı Çocukları'mn elli dokuz cildinin hepsini önüne&#160;yığmış (Ah pardon sadece elli sekiz cildi çünkü biri&#160;Sândor'daydı!) ve telaşlı telaşlı sayfalarını çeviriyordu.</p>
<p>&quot;Akıl almaz,&quot; diyerek bir şeyler geveledi ağzında ve çekmeceden fildişi saplı bir büyüteç çıkardı. &quot;Oysa&#160;bu da diğerlerindeki boyanın ve eski kâğıdın aynısı.</p>
<p>Ama ne kadar da eğlenceli! Nemeçek'in doğum günü partisi gerçekten de içerisinde var!&quot;</p>
<p>Geçen hafta Laci'de olan nüshayı tüm dikkatiyle boşuna incelemişti; benli burnuyla bile iyice bir kokladı fakat kitapta hiçbir tahrip izi göremedi.</p>
<p>&quot;Bir bakalım!&quot; diyerek yerinden fırladı Aranka Mort lumbagonun ne olduğunu bilmeyen biri gibi.&#160;Evrak dolabına koştu, Laci'nin kitap fişini bulup çıkardı. Acaba bundan önce ne okumuş? &quot;Aha! Mark&#160;TVvain'in Prens ve Dilenci isimli kitabını,&quot; diyerek tespit etti ve hemen raflara yöneldi.</p>
<p>&quot;Bu olacak. İşte bu! Yok, yok hiçbir şey çağrıştırmadı! Bu ilk cümle bile böyle değildi! Burada söylenenlere bakılırsa ailesi Tom doğduğunda büyük bir eğlence düzenlemiş çünkü babası küçük çocuğun&#160;dünyaya gelişine çok sevinmiş. Doğru hatırlıyor muyum bir bakayım. Bu kitabı neredeyse yüzyıldır okumadım.&quot;</p>
<p>İyi tahmin ettin. Diğer tüm Prens ve Dilenci'ler şu şekilde başlıyor: &quot;XVI. yüzyılın ikinci çeyreğinde, bir&#160;sonbahar günü, Londra'da yoksul Canty ailesinin bir&#160;oğlu oldu, hiç ihtiyaçları yokken.&quot;</p>
<p>Aranka bunun farkına vardıktan sonra kütüphanenin kapısını kapattı ve tüm bir sabahı durmaksızın raflar arasında gidip gelerek geçirdi. Laci'nin geçen&#160;üç yıl içerisinde ödünç aldığı her kitabı ve her birinin&#160;diğer birer nüshasını topladı. Yazı masası kitaplarla</p><div>
<p>Viktöria Bosnyâk PERİCADI</p></div><div>
<p>Viktöria Bosnyâk PERİCADI</p></div>
<p>kaplanmıştı ve kütüphaneci teyze artık yere çömelmiş durumda okuyordu. Burnunu çekmiyordu, oflayıp&#160;puflamıyordu, sadece şaşkınlıktan ağzı açık kalmıştı.</p>
<p>Örneğin Collodi'nin Pinokyo'sunu açlık çeken, yersiz yurtsuz bir marangoz ustasının yontmadığını,&#160;villasındaki yerden ısıtma sistemini yeterince havalı&#160;bulmadığı için şöminesine alev resimleri çizdiren&#160;zengin bir mobilya fabrikatörünün yontturduğunu&#160;öğrenmişti.</p>
<p>Kipling'in Orman Kitabı'na Maugli'nin zoolog olan ve kurtların yanına taşınan ailesinin ortaya çıktığı birkaç sayfa daha eklemiş olduğu da kendisi için&#160;anlaşılır hale gelmişti.</p>
<p>Winnie the Pooh'nun çok aptal olmadığını çünkü aynı anda birçok konuda doktora yaptığını Milne kanıtlamıştı. Tezlerinin isimleri şunlardı: Diyetin ağaç&#160;kurtları ve diğer canlı organizmalar üzerindeki etkileri (beslenme biliminden), Ağaca tırmanırken arıların&#160;ve yerçekiminin etkileşimi (fizikten), Delik balon ve&#160;boş teneke ilişkisi (felsefeden).</p>
<p>Aranka Teyze sonunda sesli olarak sadece şu kadarını söyledi:</p>
<p>&quot;Elbette! Bu işin peşine düşmem lazım!&quot;</p>
<p>Oysa bırakın peşine düşmeyi, ayağa bile kalkamı-yordu. Yakınında yerde kıvrılmış duran telefon kablosuna doğru süründü ve cihazı kendine doğru çekiştirdi. Hiç telefon kullanmadığı için okul sekreterinin numarasının ne olduğu hakkında hiçbir fikri yoktu.&#160;Rastgele bir numara çevirdi. Beşinci denemesinde&#160;telefonu açan okul bekçisi oldu.</p>
<p>&quot;Alo, ben kütüphaneci! Siz kimsiniz?&quot; diyerek cırladı Aranka Teyze telefona.</p>
<p>Okul bekçisi Jânos 13 Kiss, bu sözleri duyar duymaz bayıldı. Neredeyse yirmi beş yıldır okulda çalışıyordu fakat kütüphaneci kadın onu hiçbir zaman aramamıştı. Cebir tam zamanında açık kapıdan içeri&#160;süzülmüş ve kendine gelinceye kadar sahibinin yüzünü yalamıştı.</p>
<p>&quot;Alo, efendim!&quot; diyerek sıkıştırmaya devam ediyordu telefondaki ses.</p>
<p>&quot;Ben Cebir. Ah, hayır, pardon Jânos 13 Kiss. Ne emretmiştiniz?&quot; diyerek fısıldadı boğuk sesiyle adam.</p>
<p>&quot;Okul sekreterini bağlar mısınız?&quot; diyerek talimat verdi Aranka Teyze.</p>
<p>Kütüphaneci kadının sesini duyduğunda okul sekreteri Pirike'nin durumunu tahmin edebilirsin.&#160;Onu yapay solunumla kendine getirmeye çalışan Külot Klott olmuştu; gerçi Pirike, Cebir yardım etmiş&#160;olsaydı daha fazla sevinirdi çünkü Klott Öğretmen'den&#160;nefret ediyordu.</p>
<p>Bu telefonlaşmaların sonucunda Pirike son teneffüsten önce hoparlörden şunları anons etti:</p>
<p>&quot;Dikkat, dikkat! 4/D sınıfı öğrencisi Laci Jöhegyi, Aranka Mort Teyze tarafından acilen, hemen, derhal,</p><div>
<p>Viktöria Bosnyâk PERİCADI</p></div><div>
<p>Viktöria Bosnyâk PERİCADI</p></div>
<p>gecikmeksizin, mutlaka kütüphanede bekleniyorsunuz!&quot;</p>
<p>Okulun 332 öğrencisi bu sözleri duyunca çok şaşırmıştı fakat Laci'nin umurunda değildi. Saatlerden beri kafasını kurcalayan acı gülücükleri şüphesiz&#160;başkasından değil Aranka Teyze'den duymuştu. Fakat&#160;bu gülücükler sadece kafasını kurcalamamış, onu&#160;meraktan çatlatmıştı da. Fazla dikkat çekmemek için&#160;ağır hareketlerle çantasını hazırladı, diğerlerinin avluya inmesini bekledi ve ancak o zaman rüzgâr hızıyla çatı katına yöneldi.</p><div>
<p>Altıncı Bölüm</p></div><div><div><img src="main-14.jpg" alt=""/></div></div>
<p>Bu bölümde belki de sır aydınlanacak, tabii bunu ağzından kaçırmayacağına cidden söz verirsen.</p>
<p>&quot;Buraya adımınızı atmıyorsunuz!&quot; diye çınladı Aranka Mort'un paslı sesiyle merdiven sahanlığı.</p>
<p>&quot;Müdire hanım çok kızacak!&quot; diye cevap verdi bir kadın sesi.</p>
<p>&quot;O sizin sorununuz. Burada temizlik olmayacak, nokta!&quot;</p><div>
<p>Viktöria Bosnyâk PERİCADI</p></div>
<p>O sırada oraya ulaşan Laci, kütüphaneci kadının kimle dalaştığını şimdi görüyordu. Üçüncü katın temizlikçisiyle; kadın şöyle karşılık vermişti:</p>
<p>&quot;Belki nokta olmayacak ama temizlik kesin olacak,&quot; diyerek içeriye, kütüphaneye sokulmaya çalıştı.</p>
<p>&quot;Olmayacak,&quot; diyerek görüşünü kesin bir dille belirtti Aranka Teyze ve pencereden dışarıya baktı.&#160;Birkaç saniye boyunca endişeli bakışlarla inceleyip&#160;durdu mavi gökyüzünü. O sırada dışarıda neredeyse&#160;sihirli bir değnek değmiş gibi muazzam şimşekler&#160;çaktı, ardından ona yaraşır tehditkâr bir gök gürültüsü; kütüphaneci tüm bunları kendinden memnun bir&#160;gülümsemeyle karşıladı, sonra aniden kararan mavi&#160;gökyüzüne doğru sessizce fısıldadı salatalık şeklindeki burnunun altından:</p>
<p>&quot;Teşekkür ederim.&quot;</p>
<p>Fakat Laci, Aranka Teyze'nin ağzının önünde tuttuğu menekşelerle bezeli patiska mendil yüzünden bunu duyamazdı tabii.&#160;&#160;&#160;&#160;^</p>
<p>&quot;Vay başıma gelenler!&quot; diyerek çığlık attı temizlikçi kadın ve koridor pencerelerini kapatmak için üçüncü kata doğru koşturdu.</p>
<p>&quot;Söylememiş miydim?&quot; diyerek göz kırptı Laci’ye Anna Mort ve oğlanı kütüphaneye buyur etti.</p>
<p>&quot;Hiç kimse buradaki örümcek ağlarını temizlemeyecek!&quot;</p>
<p>Laci bu yüzden biraz şaşkınlığa düşmüştü fakat neden olduğunu sormaya zamanı yoktu, zaten hınk-layarak yerde yatan muazzam kitap yığınının üzerine&#160;düşmüştü.</p>
<p>Güçlükle doğrulmaya çalışırken yerdeki kitapların hepsinin daha önce okuduğu kitaplar olduğunu fark&#160;etti: Oliver Twist, Kaptan Nemo, Orman Kitabı, Büyük&#160;Kızılderili Kitabı fakat daha fazla bakamamıştı çünkü&#160;Aranka Teyze gülümseyerek önünde duruyordu.</p>
<p>&quot;Hiç şüphe yok aklını oynatmış,” diyerek kendi kendine mantıklı bir sonuç çıkardı oğlan.</p>
<p>&quot;Eeee, demirbaş sayımı mı yapıyorsunuz?&quot;</p>
<p>Aranka sadece gülümsüyordu.</p>
<p>&quot;Yoksa ıskartaya mı çıkarıyordunuz?&quot;</p>
<p>Aranka hâlâ gülümsüyordu.</p>
<p>Uzun süre birbirlerine baktılar, sonra kütüphaneci kadın şöyle dedi:</p>
<p>&quot;Öğle yemeği yemeye zamanın olmadı değil mi? Bak burada biraz çikolatalı bonbon var.&quot;</p>
<p>Fakat Laci kütüphaneci kadın yazı masasının en alt çekmecesinden sarmal süslemeleri olan teneke&#160;kutuyu çıkardığında bile biraz olsun rahatlamamıştı.&#160;Açtı ve oğlana uzattı.</p>
<p>&quot;Hadi çekinme al!&quot; diyerek ona bonbonlardan ikram etti.</p>
<p>&quot;Keşke şu insanı sinir eden sırıtkanlığı bir bırak-sa!&quot; diye düşünüyordu Laci.</p><div>
<p>Viktöria Bosnyâk PERİCADI</p></div><div>
<p>Viktöria Bosnyâk PERİCADI</p></div>
<p>&quot;Teşekkür ederim!&quot;</p>
<p>Çikolataların tümü kusursuz şekilde yuvarlaktı ve hepsi aynı biçimde yaldızlı kâğıda sarılmışlardı. Oğlan görev bilinciyle bir tane aldı ve ne olursa olsun!&#160;diyerek açmaya başladı. Ambalajın yarısını sıyırdığında küçük mavi bir kâğıt şerit ortaya çıktı. Şaşkınlıkla&#160;baktı.</p>
<p>&quot;Hiç aldırma!&quot; dedi kütüphaneci kadın.</p>
<p>Laci ise küçük kâğıt parçasını ters çevirdi, arka tarafında gümüş harflerle şu yazıyordu: Sır...</p>
<p>&quot;Bu ne anlama geliyor?&quot; diye sordu hayretle ama Aranka Teyze kâğıdı elinden almıştı bile.</p>
<p>&quot;Sana bununla ilgilenme demiştim, bonbonunu ye, eriyecek yoksa!&quot;</p>
<p>Oğlan gözlerini kapadı ve kendisini mümkün olan en iğrenç tada hazırladı ve çikolatayı ağzına&#160;attı.</p>
<p>Hayatında hiç böyle enfes bir şey yememişti. Yerken, kapalı gözlerinin önünden sanki bir film şeridi akmaya başlamıştı; küçük bir atölye görüyordu, burada tuhaf, yüzlerce yıl öncenin kıyafetlerini giymiş&#160;bir adam bir şey yontuyordu. Sonra çikolata bitti ve&#160;film sona erdi. Oğlan şaşkınlık içerisinde gözlerini&#160;açtı. Kütüphaneci teyze ise sanki hiçbir şey olmamış&#160;gibi orada öyle gülümseyerek duruyordu.</p>
<p>&quot;Hadi söyle Laci'ciğim nasıl yaptın?&quot; diye sordu sevgiyle.</p>
<p>&quot;Laci'ciğim mi? Kuru erik kafalı değil mi?&quot; diyerek afalladı oğlan kendi kendine.</p>
<p>&quot;Neyi kastetmiştiniz Aranka Teyze?&quot;</p>
<p>&quot;Sen onu biliyorsun.&quot;</p>
<p>&quot;Yemin ederim bilmiyorum!&quot; diye iddia etti oğlan, sanki kütüphaneci teyzenin neyi o kadar merak ettiğini gerçekten bilmiyormuş gibi.</p>
<p>Aranka Teyze, Laci'nin yanındaki kitap yığınının üzerine oturdu.</p>
<p>&quot;Kitapların metinlerini nasıl değiştirdin?&quot;</p>
<p>&quot;Hiçbir şekilde Aranka Teyze, lütfen. Kütüphane malına asla zarar vermem ben.&quot;</p>
<p>&quot;Ah, seni acı haşhaş tohumu beyinli!&quot; diye inledi öfkeyle kütüphaneci, bunun üzerine Laci biraz olsun&#160;rahatlamıştı. Belki yine de her şey eskisi gibidir. Fakat hayal kırıklığına uğradı çünkü Aranka Teyze bir&#160;saniye sonra yeniden sevimli sevimli bakıyordu.</p>
<p>&quot;Yani bilmiyorsun. Hiçbir fikrin yok. Buraya bak!&quot; diyerek Pal Sokağı Çocukları'nın iki nüshasını da&#160;açtı.</p>
<p>&quot;Buna ne diyeceksin bakalım, sana bir paragraf okuyayım:</p>
<p>Dünya Boka'yla beraber dönüyordu. Artık gözlerinden yaşlar akıyordu. Aceleyle sonra da bütün gücüyle kapıya doğru koştu. Burada, o kadar acıyla, o kadar kahramanlıkla savundukları ve şimdi onları sırtına büyük bir apartman almak için sonsuza kadar</p><div>
<p>Viktöria Bosnyâk PERİCADI</p></div><div>
<p>Viktöria Bosnyâk PERİCADI</p></div>
<p>vefasızca terk eden bu vefasız toprak parçasından kaçıyordu.&quot;</p>
<p>&quot;Benimkinde böyle değil,&quot; dedi oğlan biraz karıştırdıktan sonra. &quot;Lütfen bir dinleyin:</p>
<p>Dünya Boka'yla beraber dönüyordu. Artık gözlerinden yaşlar akıyordu çünkü ağlamak ayıp değildir, eğer insan mutluluktan ağlıyorsa. Aceleyle kapıya doğru koştu. Nemeçek'e iyi haberler götürmek için var&#160;gücüyle koşuyordu: Arsayı o kadar acıyla ve kahramanlıkla boşuna savunmamışlardı. Şu andan itibaren&#160;yeni çocuk gruplarını orada sonsuza kadar canlarının&#160;istediği gibi oynayabilecekleri ve sırtında asla ama asla&#160;bir apartman taşımayacak bir oyun alanı bekliyor.&quot;</p>
<p>&quot;Sahiden aynı değil. Birini okudun, diğerini okumadın. Bu yani yanındaki orijinalinden çok daha fazla hoşuma gidiyor.&quot;</p>
<p>&quot;Yani o zaman Sândor sizin ona gerçek olanı vermediğinizi söylediğinde yanılmamıştı?&quot;</p>
<p>&quot;Hayır, gerçekten yanılmıştı. Gerçeğini verdim fakat o da hoşuna gitmemişti, hoşuna giden sende-kiydi. Artık gerçekten nasıl yaptığını söyleyebilirsin.&#160;Söz veriyorum, ceza yok.&quot;</p>
<p>&quot;Üzgünüm ama hâlâ anlamadım.&quot;</p>
<p>&quot;Pekâlâ, tamam. Düşün bir bakalım! Bir bonbon daha ye hadi!&quot;</p>
<p>Oğlan şimdi teneke kutuya ilkinde olduğundan daha az şüpheyle uzandı. Bir tane aldı. Açık mavi kâ-&lt;</p>
<p>O</p>
<p>ğıt parçasında şunu okuyabiliyordu: Ortaya çıkacak...</p>
<p>Ağzına attı ve anında kendini atölyede buldu. Eski moda bir matbaa olmalıydı. Adamsa muhtemelen matbaacıydı. Tam da ağaçtan bir harf yontuyordu.&#160;Daha sonra hayal kayboldu, yine kütüphanenin ahşap döşemesinde çömelmiş duruyordu ve karşısında&#160;Aranka Mort, hiç de somurtkan görünmüyordu.</p>
<p>&quot;Eee?&quot; diye meraklandı kütüphaneci. &quot;Aklına gelmiyor mu? Başına benzer bir şey gelmedi mi? İyice bir düşün taşın bakalım!&quot; (-Nereye taşınacaktı- ki şimdi kütüphaneden?!)</p>
<p>&quot;Hayal meyal bir şeyler hatırlıyorum!&quot; dedi duraksayarak Laci.</p>
<p>&quot;Söyle hadi!&quot;</p>
<p>&quot;Anaokuluna gittiğim zamanlar, öğretmen resimli kitapları karaladığım için bana çok ceza vermişti.&quot;</p>
<p>&quot;Karaladın mı?&quot;</p>
<p>&quot;Tabii ki karalamadım. Sadece bir resim hoşuma gitmediğinde, artık bana korkunç gelmeyinceye kadar&#160;bakıyordum. Elimi bile sürmüyordum fakat öğretmen&#160;ben bakmadan önce resimlerin daha farklı olduğunu&#160;söylüyordu. Ona göre özellikle Andersen Masalları'na&#160;zarar veriyormuşum. Örneğin Kibritçi Kız gibi en&#160;üzücü hikâyeleri o yazmıştı hep. Korkunç. Zavallı kızın neden donması gerekiyormuş ki? Onun için iyi&#160;küçük bir kayakçı tulumu düşündüm. Üstelik kim</p><div>
<p>Viktöria Bosnyâk</p></div><div>
<p>Viktöria Bosnyâk PERİCADI</p></div>
<p>kibrit almak ister ki? Ben de ellerindekini kibrit yerine küçük balonlar olarak hayal ettim. Doğrusu ondan sonra diğer çocuklar kitabı daha bir neşeli karıştırmaya başladılar fakat kitap bir daha bana verilmedi. Aranka Teyze, bu iki olay arasında sizce bir bağlantı olabilir mi?&quot;</p>
<p>&quot;Elbette var! Öyle görünüyor ki senin hayal gücün kafandan taşıyor. Hayal gücü az olanın hayatı sıkıcı olur. Yeteri kadar olan sıkılmaz. Fakat gizemli&#160;bir sebep yüzünden senin payına ortalamadan fazlası&#160;düşmüş. Taşıyor ve kitaba geçiyor.&quot;</p>
<p>&quot;Bu nasıl mümkün olabilir?&quot;</p>
<p>&quot;Seninle kitaplar arasında özel bir bağ var&quot;.</p>
<p>&quot;Tabii var. Okumaya bayıldığımı biliyorsunuz!&quot;</p>
<p>&quot;Söz konusu olan ondan çok daha fazlası. Bir bonbon daha istemez misin?&quot;</p>
<p>&quot;İsterim, teşekkür ederim. Böylesini hiç tatma-mıştım.&quot;</p>
<p>Aranka Teyze, çocuk üçüncü çikolata topunu açıncaya kadar kafasını gizemli şekilde salladı. Bunun içerisindeki kâğıt parçası mavi değil, kırmızıydı&#160;ve üzerinde sadece şu vardı: Şimdi!</p>
<p>Laci ağzına tıkıştırmıştı bile ve tabii kendisini yeniden matbaada buldu. Kapıdan tam da kendisi kadar bir oğlan girdi. Bu şüphesiz çırak olmalıydı. Şapkasını çıkardı ve terbiyeli şekilde şöyle dedi:</p>
<p>&quot;Guten Tag, Meister Gutenberg!&quot;</p>
<p>Laci, &quot;O halde? O halde? Ne görüyorsun?&quot; diyen sabırsız sesini işitti Laci Aranka Mort’un ve matbaayı&#160;yeniden terk etmesi gerekmişti çünkü o zamana kadar çikolata ağzında erimişti bile.</p>
<p>&quot;Söyle artık!&quot;</p>
<p>&quot;Neyi?&quot;</p>
<p>&quot;Gördüklerini. Kâğıt parçalarının üçünde 'Sır ortaya çıkacak şimdi!' sözleri tesadüfen bulunmuyor. Çikolata falı. Kader tanrıçası Fortuna'nın yardımıyla&#160;çektin bu kâğıtları.&quot;</p>
<p>&quot;Üzgünüm Aranka Teyze ama gördüklerim bizi daha akıllı yapmayacak.&quot;</p>
<p>&quot;Canımı sıkma şimdi! Hadi başla artık anlatmaya, yoksa sabrım tükenecek!&quot; diyerek eski huyuna geri&#160;döndü kütüphaneci.</p>
<p>&quot;Çok eski bir atölye gördüm. Sanırım matbaaydı. Bir şeyler yontup duran bir adam daha vardı, bir harf&#160;yontuyordu herhalde. O sırada içeri bir oğlan girdi ve&#160;ona bir şeyler söyledi.&quot;</p>
<p>&quot;Zorla biraz hafızanı lütfen!&quot;</p>
<p>&quot;Macarca değildi ama sanırım ona selam veriyordu. Herhalde Almanca. Şöyle dedi: Guten Tag!&quot;</p>
<p>&quot;Başka bir şey söylemedi mi?&quot;</p>
<p>&quot;Hayır. Sadece selam verdi. Sonra bir daha gut dedi fakat devamını anlamadım.&quot;</p>
<p>&quot;Gutenberg demiş olmasın?&quot;</p>
<p>&quot;Olabilir. Meyster Gutenberg gibi bir şeyler, dedi sanırım.&quot;</p><div>
<p>Viktöria Bosnyâk PERİCADI</p></div><div>
<p>Viktöria Bosnyâk PERİCADI</p></div>
<p>&quot;İşte şimdi oldu! Anlaşıldı! Meister Gutenberg! Üstat Gutenberg. Sen onun kim olduğunu biliyor musun? Matbaanın mucidi! Harika bir dehadır. O olmasa&#160;okul kütüphaneleri olmazdı çünkü bugün bile el yazması kitap almak için ancak kralların, şeyhlerin ve&#160;başka milyonerlerin parası olur ancak!&quot;</p>
<p>&quot;Bunu anlıyorum. Peki ama Gutenberg'in Pal Sokağı Çocukları ve diğer değiştirilmiş kitapla ne ilişkisi var? Yine de böyle bir cevabı insan kendi kafasını kaşıyarak uyduramaz!&quot;</p>
<p>&quot;Ne iyi bir fikir!&quot; dedi ve yeniden neşelendi kütüphanecinin normalde asık olan suratı ve önce sol, sonra sağ, ardından da her iki eliyle dalgın dalgın&#160;kafasını kaşımaya başladı. Laci'ye sanki saatlerdir&#160;orada oturuyorlarmış gibi gelmişti ve aklına birden&#160;başarılı olmak istiyorsa kendisinin de en azından bir&#160;eliyle kafasını kaşıması gerektiği fikri geldi, tam da&#160;bu sırada Aranka Mort zafer sarhoşluğu ile çığlık&#160;attı:</p>
<p>&quot;Evet! Evet! Evet! Evet!&quot;</p>
<p>&quot;Evet?&quot; diye baktı oğlan bön bön.</p>
<p>&quot;Tabii ya. Umarım isminin ne olduğunu biliyor-sundur?&quot;</p>
<p>&quot;Benim mi Aranka Teyze?&quot;</p>
<p>&quot;Tabii ki senin ahmak!&quot;</p>
<p>&quot;Çok özür dilerim! Tabii ki biliyorum. Lâszlö Jö-hegyi benim adım.&quot;</p>
<p>&quot;Tabii ki öyle. Almanca Gutenberg sözü Macarca-, da Jöhegyi anlamına gelir. İşin sırrı burada işte! Yarın&#160;mutlaka ailene bir sor, belki bu konuda bir şeyler bi-liyorlardır. Hadi yallah! İşim var.”</p><div>
<p>Viktöria Bosnyâk PERİCADI</p></div><div><img src="main-15.jpg" alt=""/></div>
<p>Bu bölüm koridorda geçiyor ve pek de bir şeyler olmuyor ama yine de okumaya değer, zaten bit kadar&#160;küçük bir bölüm ama endişe etme, içerisinde bir tek&#160;bit bile yok.</p>
<p>Laci kütüphaneden çıktığında saat üçü çoktan geçmişti. Etüde gitmesi gerekiyordu, diğerleri bu arada tam da ev ödevlerini yapıyorlardı. O ise büyükbabasıyla konuşmadıkça ve şu Gutenberg meselesi</p>
<p>hakkındaki gerçeği öğrenmedikçe akıllıca bir şey yapamayacağından emindi. Sınıf kapısı önünde dolanıp duruyordu ve bu arada çantasını beraberinde kütüphaneye götürmüş olması onu memnun etmişti. Köşeyi döndü, ikinci kata indi, sonra da birinci kata. Zru-meczky Amca'yı saymazsak o ana kadar yoluna kimse&#160;çıkmamıştı.</p>
<p>Heykelin önünden geçtikten sonra henüz iki adım atmamıştı ki kulağına bir şey çarptı. Hayır, tabii&#160;ki kulağına çarpan tokat değildi, kısık bir sesti:</p>
<p>&quot;Merhaba Laci'ciğim!&quot;</p>
<p>Oğlan bir an için taş kesildi.</p>
<p>&quot;Yakalandım!&quot; diye düşündü. Etrafına bakındı, bu arada etüde neden gitmediğiyle ilgili iyi bir açıklama&#160;düşünüyordu. Arkasına döndü fakat heykelden başka&#160;bir şey görmedi.</p>
<p>&quot;Acaba hayal mi görüyorum, yoksa çikolata falının yan etkisi mi?&quot; diye kafa yordu; bu arada kapıya doğru bir adım daha atmaya cesaret etmişti.</p>
<p>&quot;Sândor yardım edecek!&quot; dedi sesi yeniden. Köşeyi döndü fakat koridor deminki gibi ıssızdı. Arkasını döndü bir adım daha attı, sonra da bir şey duymadan önce hızla arkaya baktı. Laci'ye bir an için sanki Dezsö Zrumeczky bronz ağzını konuşmak için açtı&#160;gibi gelmişti.</p>
<p>&quot;Mümkün değil!&quot; diye konuşmaya başladı Laci sesli sesli.</p><div>
<p>Viktöria Bosnyâk PERİCADI</p></div><div>
<p>Viktöria Bosnyâk PERİCADI</p></div>
<p>&quot;Mümkün olmayan ne?&quot; dedi ses yeniden arkasından.</p>
<p>&quot;Tabii ki arkama dönmeyeceğim!&quot; diye düşündü oğlan. &quot;Bu da kesinlikle taşan hayal gücümün bir&#160;oyunudur.&quot;</p>
<p>Omzunu bir el kavramıştı.</p>
<p>&quot;Derdin ne?&quot;</p>
<p>Laci, her şeyi göze alarak arkasını döndü. Çok rahatlamıştı çünkü karşısındaki korkunç, doğaüstü&#160;bir varlık değil, Döri Lengyel idi.</p>
<p>&quot;Sen ne arıyorsun bakalım burada?&quot;</p>
<p>&quot;Sen ne arıyorsun burada? &quot;diyerek karşılık verdi Laci.</p>
<p>&quot;Yemekhaneye satranç oynamaya gidiyorum. Sen cadalozun yanında değil miydin?&quot;</p>
<p>&quot;Cadaloz değil bir kere. Tamamen normal.&quot;</p>
<p>&quot;Şimdi bana masal anlatma! Aşırı okumak aklını götürmüş. Böyle aksi bir acuzeyle Pamuk Prensesin&#160;bile işi olmaz, geçelim şimdi bunu! Az önce burada&#160;kiminle sohbet ediyordun ve ayrıca Aranka Teyze seni&#160;niye çağırtmış?&quot;</p>
<p>&quot;Peki ama bana üşütük demeyeceğine söz ver!&quot;</p>
<p>&quot;Üşütüp üşütmediğini sormuyorum, ne olduğunu anlat diyorum!&quot;</p>
<p>&quot;Bence Dezsö Zrumeczky bana seslendi.&quot;</p>
<p>&quot;Tabii, tabii! Peki, ne dedi, 'Merhaba Laci' mi?&quot;</p>
<p>&quot;Nereden biliyorsun?&quot;</p>
<p>&quot;Sen çıldırdın mı? Üşütük bile demeyeceğim sana, sen donup buza dönüşmüşsün bile. Ateşin var mı?”</p>
<p>&quot;Benim hatamdı. Sanırım ona selam vermedim. Oysa selam vermeden geçmezdim hiç.&quot;</p>
<p>&quot;O zaman şimdi güzelce selam ver, eve git ve alnına ıslak bir bez koy!&quot; diye tavsiye etti Döri endişeyle ve aceleyle bodrum kata yöneldi.</p>
<p>&quot;Bunu atlattım!&quot; diye düşündü oğlan. &quot;Kütüphanede ne olduğunu bir kez bile sormadı.&quot;</p>
<p>&quot;Selamlar!&quot; dedi nazikçe heykele ve dikkatle ne olacağını gözledi. Hiçbir şey olmadı. Daha doğrusu&#160;oldu ama o sırada artık sokakta yürüyordu. Aceleyle&#160;büyükbabasına gidiyordu. Orada midesini doldurabileceğine emindi ama ilginç bir şekilde aslında aç değildi. Bonbon yüzünden mi yoksa? Büyükbabası sayesinde önemli bilgiler edinebileceği ümidine kapılmıştı.</p>
<p>Efendim? Laci okuldan çıktıktan sonra ne mi oldu? Peki, eğer bu kadar meraklıysan söyleyeyim:&#160;Dezsö Zrumeczky kendinden memnun iç çekti.</p><div>
<p>Viktöria Bosnyâk PERİCADI</p></div><div><img src="main-16.jpg" alt=""/></div>
<p>Bu bölümde Laci'nin kaç tane reçelli krep yiyebileceği ve birkaç önemsiz şey daha ortaya çıkacak. (Vali Teyze çok güzel reçelli krep yapar. Tat istersen&#160;Sen de bir tane!)</p>
<p>Laci başka zaman olsa çeyrek saat tutacak olan büyükbabasının evine giden yolu bugün yedi buçuk&#160;dakika içerisinde kat etmişti. Vali Teyze bu saatte orada ne aradığına şaşırmamıştı, benzer durumlarda&#160;bütün büyükannelerin sorduğu o haklı ve mantıklı&#160;biricik soruyu sordu:</p>
<p>&quot;Açsın değil mi seni küçük şeytan?&quot;</p>
<p>(Senin büyükannen böyle söylemiyor mu?)</p>
<p>&quot;Hem de nasıl, kurt gibi açım büyükanne!&quot; diye güldü oğlan. &quot;Ama seni yemeyeceğim.&quot;</p>
<p>&quot;Oysa korkmaya başlamıştım,&quot; diye kahkaha attı Vali Teyze. &quot;Ne yapayım sana? Reçelli krep ister misin?&quot;</p>
<p>&quot;Tabii isterim nineciğim! Dünyanın en nefis reçelli kreplerini sen yapıyorsun.&quot;</p>
<p>Vali Teyze sanki yüz tane eli varmış gibi gerekli malzemeleri hemen çıkardı. Bir dakika içerisinde hamur hazırdı bile. Bir dakika daha geçtiğinde ilk reçelli krep Laci'nin tabağında gülümsüyordu. Reçelli.&#160;Sonra kakaolu geldi. Sonra da lor peynirli. Sonra yeniden en baştan. Reçelli, kakaolu, lor peynirli, yığınla&#160;kuru üzüm olduğunu söylemem bile gereksiz sanırım. Ağız sulandıran koku o sırada Vili Amca'yı da&#160;oraya çekmişti.</p>
<p>&quot;Vali'ciğim! Ağzım öyle sulandı ki! Ben de bir parça krep atıştıramaz mıyım?&quot; diye şakalaşıyordu büyükanneyle.</p>
<p>&quot;Atıştır bakalım Vili'ciğim! Altı parça yeter mi? Daha fazla veremem. Şimdiye kadar sadece Laci yedi,&#160;hamur bitiyor ve üstelik şu sevimli küçük okur bir&#160;tane bile yemedi, oysa salyaları neredeyse kitaba&#160;akacak.&quot;</p><div>
<p>Viktöria Bosnyâk PERİCADI</p></div><div>
<p>Viktöria Bosnyâk PERİCADI</p></div>
<p>Büyükanne Jöhegyi Senin payını hazırlarken Vili Amca ve Laci oturma odasına gitti. Jöhegyi Amca,&#160;sevgili eşinin mutfak sanatı üzerine biraz düşünebileceğine inanıyordu fakat Laci'nin daha fazla beklemeye tahammülü yoktu.</p>
<p>&quot;Büyükbaba!&quot;</p>
<p>&quot;Evet!&quot;</p>
<p>&quot;Aile hakkında neler biliyorsun?&quot; diye sordu oğlan, sırla ilgili fazla bir şey ele vermek istemiyordu.</p>
<p>&quot;Hangisi hakkına?&quot;</p>
<p>&quot;Bizimki hakkında.&quot;</p>
<p>&quot;Her şeyi. Sen babanlarlasın, sonra annenin ailesi, biz de büyükanneyle buradayız.&quot;</p>
<p>&quot;Bunu ben de biliyorum.&quot;</p>
<p>&quot;O zaman niye soruyorsun?&quot;</p>
<p>&quot;Tuhaf bir şeyler, sıradan olmayan bir şeyler biliyor musun?&quot;</p>
<p>Vili Amca koltuktan ayağa fırladı ve Vali Teyze'ye koştu.</p>
<p>&quot;Vali, içeri gel bir, sanırım Lacilerin evinde bir problem var!&quot;</p>
<p>&quot;Yok canım! Olsa bilirdim. Rahat ol! Bulaşıkları yıkayıp gelirim ben de,&quot; diye cevap verdi büyükanne.</p>
<p>Vili Amca tüm olasılıkları düşündü: Tartışma, ayrılık; durumu iyice anlamaya çalışıyordu.</p>
<p>&quot;Hiçbir tehlike yok Laci’ciğim. Bana her şeyi söyleyebileceğini biliyorsun. Hadi söyle mesele nedir?&quot;</p>
<p>&quot;Mesele mi?&quot;</p>
<p>&quot;Mesele.&quot;</p>
<p>&quot;Mesele yok.&quot;</p>
<p>&quot;Mesele yok mu? Mesele değil o zaman. Fakat mesele şu ki ne hakkında konuştuğumuzu bilmiyorum.&quot;</p>
<p>&quot;Büyükbaba bizim ağacımız var mı?&quot;</p>
<p>&quot;Ne ağacımız?&quot; diyerek şaşkınlık geçirdi Vili Amca.</p>
<p>&quot;Açsanız hâlâ marketten un getirin!&quot; diye bağırdı mutfaktan Vali Teyze.</p>
<p>&quot;Ağaç mı yontmak istiyorsun? Tabii ki var. Yardım ederim sana. Ne yapalım? Kutucuklar mı? Satranç&#160;takımı mı?&quot;</p>
<p>&quot;Ben soyağacını kast etmiştim.&quot;</p>
<p>&quot;Soyağacı yontulan bir şey değildir, çok üzgünüm.&quot;</p>
<p>&quot;Yontmak istemiyorum. Jöhegyi ailesinin soyağa-cını merak ediyorum.&quot;</p>
<p>&quot;Ha şimdi anladım!&quot; diye alnına vurdu büyükbaba. &quot;Soyağacı. Anlıyorum. Hayır anlamıyorum. Onu da ne yapacaksın?&quot;</p>
<p>Vali Amca sorguya çekmeye devam etmeden önce, Laci'nin aklına okulun koridorunda duyduğu o&#160;sesin Sândor’un yardım edeceğini fısıldadığı geldi.</p>
<p>&quot;Hemen geliyorum,&quot; dedi büyükbabaya, &quot;Sân-dor'u aramam lazım.&quot;</p><div>
<p>Viktöria Bosnyâk PERİCADI</p></div><div>
<p>Viktöria Bosnyâk PERİCADI</p></div>
<p>Evin girişine çıktı ve aceleyle sıra arkadaşının telefonunu çevirdi.</p>
<p>&quot;Alo! Ellerinizden öperim Kral Teyze! Ben Laci Jöhegyi. Sândor evde mi?&quot; diyerek aceleyle konuştu.</p>
<p>&quot;Hemen çağırıyorum,&quot; diye cevap verdi hattın öbür ucundaki Sândor'un annesi. Uzunca bir sure&#160;bekledi, sonra Sândor’un yerine yine ahizeye o konuştu:</p>
<p>&quot;Üzgünüm. Gelemiyor. Öyle heyecanlı bir bolümdeymiş ki şimdi kitabı yarım bırakamazmış.&quot;</p>
<p>&quot;Ona benim aradığımı söylediniz mi?</p>
<p>&quot;Tabii ki. Fakat kitaptan başını bile kaldırmadı. Söyle bakalım okulda onunla ilgili bir tuhaflık fark&#160;etmedin mi? Sândor'cuğum için endişeleniyorum.&#160;Hayatında hiç kitap okumamıştı, bir tane bile. Sanırım Marika ile görüşmeye gitmem...&quot;</p>
<p>Sândor'un annesi sadece konuşuyor, konuşuyor, konuşuyordu; Laci nazikçe &quot;Hoşça kalın,&quot; dedikten&#160;ve telefonu kapattıktan sonra bile.</p>
<p>&quot;Belki de bunların hepsi yanılgıydı,&quot; diye derin derin düşündü Laci, &quot;ya da şu Sândor bizim Sândor</p>
<p>değildir.&quot;</p>
<p>Oturma odasına döndüğünde Vili Amca yazı masasının üzerine bir yığın sararmış kâğıt ve kenarları</p>
<p>tırtıklı fotoğraf koymuştu.</p>
<p>&quot;İstediğin gibi karıştır bakalım! Aileyle ilgili elimizdeki bütün belgeler ve fotoğraflar burada. Hepsine bakmaya benim hiç zamanım olmadı. Belki soya-ğacımız da aralarındadır. Araştır bakalım! Ben o zamana kadar büyükannene yardım edeyim, tabakları kurulayacağım.”</p>
<p>Oğlan yalnız başına kaldı ve duygulanarak eski hatıralara daldı. Sarı kahverengi resimler üzerindeki&#160;şapkalı, eldivenli hanımlara ve kısa pantolonlu küçük&#160;oğlanlara baktı. Her birinin arkasına tumturaklı harflerle, titizlikle resimdekilerin isimleri yazılıydı: Amâl&#160;Johegyı, Lalika Jöhegyi, Ervin Jöhegyi, Babi Jöhegyi.&#160;Buyuk büyükbabasının mezuniyet sınavı sertifikası&#160;da aralarındaydı. oğlan hayretler içerisinde tüm notların 1 olduğunu gördü.</p>
<p>&quot;Büyükbaba! Baban mezuniyet sınavından kalmış mıydı?” diye bağırdı mutfağa doğru.</p>
<p>Vili Amca kapıdan kafasını uzattı.</p>
<p>&quot;Nasıl olur da kalmış olabilir? Hepsi yıldızlı pekiyi idi!”</p>
<p>&quot;Bak! Hepsi 1.&quot;</p>
<p>&quot;Ha!&quot; kıkırdadı Jöhegyi Amca. &quot;O zamanlar en iyi not oydu.&quot;</p>
<p>Tepsi böreği için de un lazım!&quot; diyen büyükannenin sesini işittiler.</p>
<p>Vılı <sup>Amca tab</sup>ak kurulamak ve Vali Teyze rahatlasın diye aç olmadıklarını, tepsi böreği pişirmek zorunda olmadığını ve ailede kimsenin ayrılmadığın, söylemek için mutfağa döndü.</p><div>
<p>Viktöria Bosnyâk PERİCADI</p></div><div>
<p>Viktöria Bosnyâk PERİCADI</p></div>
<p>Zaman geldi geçti, yazı masası üzerindeki kâğıt yığını tükendi. Dışarıda ise hava kararmaya başladı.</p>
<p>&quot;Laci’ciğim!&quot; diye odaya doğru bağırdı büyükbaba. &quot;Annen burada olduğunu biliyor mu?&quot;</p>
<p>Laci eve telefon etmek için kalkmıştı bile.</p>
<p>&quot;Büyükannemlerdeyim,&quot; diye bildirdi annesine.</p>
<p>&quot;Aklıma gelmişti,&quot; diye cevap verdi annesi ve ekledi:</p>
<p>&quot;Sândor Kral aradı. Hayat memat meselesi olduğunu söyledi.&quot;</p>
<p>&quot;Teşekkür ederim! Hemen eve geleceğim!&quot; dedi Laci ve telefonu kapattı.</p>
<p>&quot;Belki de şu Sândor yine de bizim Sândor'dur? Hayat memat meselesi! Görelim bakalım!&quot; diyerek&#160;numarayı çevirdi.</p>
<p>Telefonu Sândor açtı. Laci kendisini tanıtmaya kalmadan sıra arkadaşı hemen heyecanla anlatmaya&#160;başlamıştı bile:</p>
<p>&quot;Moruk! Bu müthiş! Yarın Ignâc'a vereceğim.&quot;</p>
<p>&quot;Neden bahsediyorsun?&quot; diye meraklandı Laci.</p>
<p>&quot;Tabii ki Pal Sokağı'ndan. Gülmekten karnım ağrıdı.&quot;</p>
<p>&quot;Peki ya Gutenberg hakkında ne biliyorsun?&quot;</p>
<p>&quot;Onu hatırlamıyorum. O da var mıydı kitapta? Darılma bana, o zaman hemen bir kez daha okuyayım.&quot;</p>
<p>Ve hoşça kal bile demeden telefonu kapadı.</p>
<p>Laci bitkin şekilde yeniden sallana sahana artık iyice azalmış olan kâğıt yığınına doğru yürüdü. Yani&#160;Sândor yardım edemeyecek. Üstelik soyağacını da&#160;bulamadım henüz. Aranka Teyze yarın hayal kırıklığına uğrayacak, diye düşündü kendi kendine.</p>
<p>Ümidini yitirmiş şekilde sararmış bir mektubu eline aldı. Sivri harflerle yazılmıştı, zar zor okunuyordu. Mürekkep bile artık silikleşmişti. Mektupta şunlar&#160;yazıyordu:</p>
<p>Sevgili arkadaşım Jenöl</p>
<p>Mektubumun sağ salim eline ulaşacağına güvenebilir miyim acaba? Kuvvetle ümit ediyorum. Çünkü hilebaz İmparatorluk ve Krallık Postası mektubunu&#160;oldukça yavaş teslim etti, 4 haftada. Fakat satırlarını&#160;okuduktan sonra çok mutlu oldum. Tanrı,yürü ya&#160;kulum demiş! Matbaa açma niyetine sevindim. Ben&#160;ticaretten anlamam fakat Landerer ve Heckenast'ın&#160;işlerinin hayli iyi gittiğini duyuyorum. İşte değerli&#160;Gutenberg'im, matbaanın babası Johann Gutenberg'in&#160;torunu olan Senin, ismini Macarcalaştırmış olman ve&#160;artık Eugen Gutenberg yerine Jenö Jöhegyi ismini&#160;almış olman haberi yüreğimin heyecanla çarpmasını&#160;sağladı. Böylece en azından Pest Buda'da artık sadece Almanca isimli matbaacı çalışmıyor olacak.</p>
<p>İznin olursa ben de bu güzel örneği takip etmek istiyorum ve bugünden itibaren Petrovics olarak değil</p><div>
<p>Viktöria Bosnyâk PERİCADI</p></div><div>
<p>Viktöria Bosnyâk PERİCADI</p></div>
<p>de o güzel Macarca isimle, Petöfi ismiyle adlandırsınlar beni. Kendini onursal vaftiz babam olarak kabul et!</p>
<p>Dostça sevgilerimle</p>
<p>Sândor Petöfi</p>
<p>4 Aralık 1843</p>
<p>&quot;O halde o Sândor sensin! Teşekkür ederim! Teşekkür ederim! Binlerce teşekkür!&quot;</p>
<p>&quot;Memnuniyetle tatlım!&quot; diye kapıyı açtı Vali Teyze. &quot;Ne istersen sana her zaman pişireceğimi biliyorsun.&quot;</p>
<p>&quot;Bunu zaten biliyorum büyükanne,&quot; diyerek Vali Teyze'yi öptü Laci, ardından Vili Amca'nın yanaklarında da iki öpücük şapırdadı; çok geçmeden artık&#160;torunları dışarıda merdiven aralığındaydı bile. Eve&#160;kadar Kızılderili dansı yapar gibi seke seke gitti; gerçi&#160;bu ne Kızılderililer ne de kendisi için büyük bir spor&#160;başarısıydı çünkü Laci'ler büyükbabasının evinden&#160;iki ev ötede oturuyorlardı.</p><div>
<p>f\</p><img src="main-17.jpg" alt=""/></div>
<p>Bu bölümde Aranka Mort'un sırrı ortaya çıkıyor.</p>
<p>&quot;Söyle Eduârd,&quot; diye seslendi arkadaşına Au-gusztin usta her zamanki gibi sabah kahvesi içtikleri Ağustos Pastanesi'nin terasında. O zamana kadar biri&#160;üç tepsi erikli dilberdudağı hazırlamış, diğeriyse bir&#160;ökçe bir pençe takmıştı.</p>
<p>&quot;Ne söyleyeyim Guszti'ciğim?&quot; diyerek kahvesini yudumlarken ona baktı Bay Kreischer.</p><div>
<p>Viktöria Bosnyâk PERİCADI</p></div>
<p>&quot;Bu sabah Laci Jöhegyi'yi sen de gördün mü? Sanki peşinden kovalıyorlarmış gibi okula koşuyordu. Başka zamanlarda neredeyse ayaklarını sürüye&#160;sürüye gidiyor oysa.”</p>
<p>&quot;Görmez olur muyum? Onu kurtarmak için atölyeden dışarı fırladım ama peşinde kimsecikler yoktu.&quot;</p>
<p>&quot;Ben de aynen öyle yaptım. Tam da pasta kreması hazırlıyordum. Onu kurtarmam gerekir diye düşündüm. Elimde krema pompasıyla dışarı fırladım fakat kimseyi göremedim.&quot;</p>
<p>&quot;Tuhaf,&quot; diye görüşünü belirtti Eduârd Kreischer.</p>
<p>&quot;Tuhaf evet,&quot; diyerek kafasını salladı Gusztâv Au-gusztin.</p>
<p>İki beyefendi sabah olanlar hakkında böyle düşüncelere daldıklarında neredeyse öğlen oluyordu.</p>
<p>Laci ise saat sekizden çok daha önce Bekes İlkokulu'na daha önce hiç olmadığı kadar heyecanla&#160;koşuyordu.</p>
<p>Şüphesiz Sana niye olduğunu açıklamama gerek yok. Sadece herhangi bir sebeple kitabı okumaya bu&#160;sayfadan başlayanların hatırı için yine de anlatayım.&#160;Laci iyi haberi yani çözümü bulduğunu kütüphaneci&#160;teyzeye bildirmek için böyle canı çıkarcasına (Koşmaktan insanın canının çıktığı neyse ki çok nadir&#160;görülür.) koşturuyordu. Kütüphanenin kapısını kilitli&#160;görünce şaşkınlığı büyük olmuştu. Tabii Sen acele&#160;etmesinin gereksiz olduğunu çünkü Aranka Teyze'nin&#160;kapıyı asla ilk teneffüsten önce açmadığını biliyorsun. Laci ise mutlaka iyi haberi onunla paylaşmak&#160;istiyordu, bu yüzden ikindi kahvaltısı için çantasına&#160;koyduğu peynirli sandviçi sardığı kâğıttan kopardığı&#160;bir parça kâğıda yazdığı peynir kokan notu kapının&#160;arasına sıkıştırdı.</p>
<p>Kütüphaneci bir müddet sonra içeriden kapıyı açtığında ve kâğıt parçası yerçekimine karşı koyama-yarak ayaklarının dibine düştüğünde mırıldanmıyordu, oflayıp puflamıyordu. Yüzü gülüyordu, etrafına&#160;bakıp yakınlarda kimse olmadığını gördükten sonra&#160;sevimli bir sesle şöyle dedi:</p>
<p>&quot;Lütfen!&quot; Bunun üzerine Laci'nin mesajı yerçekimine aldırmadan salına salına eline uçtu.</p>
<p>&quot;Ooo!&quot; dedi Aranka Teyze ve kütüphaneye döndü. Ayrıntıları hemen öğreneceği için içi içine sığmıyordu. Oysa Laci sadece çözümü bulduğunu yazmıştı.</p>
<p>&quot;Lacicik şimdi gelir,&quot; diyerek kendi kendini sa-kinleştirmişti Aranka Teyze kırk dakika boyunca. &quot;Sakin ol!&quot;</p>
<p>Fakat oğlan gelmedi. İkinci ders beden dersiydi. Matematik dersinde eşofmanlarıyla kalmak istemediği için sonraki teneffüste de çatı katına çıkamadığını&#160;tahmin edebilirsin.</p>
<p>Dördüncü ders ise boş geçti. İngilizce dersi iptal edilmişti. Boşluğu tıkamaya, daha doğrusu diğer öğ-</p><div>
<p>Viktöria Bosnyâk PERİCADI</p></div><div>
<p>Viktoria Bosnyâk PERİCADI</p></div>
<p>retmenin yerine Almanca öğretmeni geldi. Laci dersten ayrılmak için izin istediğinde birinin, hele de bir çocuğun neden Aranka Mort’un yanına gitmek isteyebileceğini anlamasa da ona izin verdi.</p>
<p>Laci kütüphanenin kapısının kapalı olduğunu gördü. İçeriden gülüşmeler duyuluyordu. •</p>
<p>&quot;Öyle görünüyor ki Aranka Teyze yine iyi gününde,&quot; diye düşündü oğlan; bu arada bir erkek sesi de işitmişti. Hatta bir de değil, iki. Dikkatle kapıyı açtı.&#160;Kapı bir defa bile gıcırdamamıştı. Eşiğin yanında,&#160;yerde bir resim albümü vardı. Açık albümde sıkıcı bir&#160;resim görülüyordu. Üzerinde çimlerle kaplı bir tepe,&#160;çömelmiş, şapkalı bir adam ve uzaklarda ise belki de&#160;şemsiyeli iki kadından başka bir şey görülmüyordu.&#160;Laci'nin ayaklarının dibindeki kitabı uzun uzun incelemek için zamanı yoktu. Her zaman ıssız olan kütüphanede, kitabın bir adım ötesinde beş kişi vardı.&#160;Bu topluluk üç erkek ve iki kadından ibaretti. Fakat&#160;çok tuhaf tarzda giyinmişlerdi ve ne kadar da tuhaf&#160;davranıyorlardı! İki genç adam ahşap döşemeye serilmiş örtünün üzerinde uzanıyordu, biriyse kadınlarla sohbet ediyordu. Aralarında piknik sepeti ve şarap&#160;şişesi vardı.</p>
<p>&quot;Kütüphanenin tam da ortasında piknik mi yapıyorlar?&quot; diye düşündü Laci, daha sonra iki kadını dikkatlice inceledi. Birinin üzerinde beyaz bir elbise&#160;vardı. Eteği fırfırlarla kaplıydı; boynunu iki kırmızı&#160;fular süslüyordu. Diğeri çemberli bir etek giymişti ve&#160;elbisesi pembeydi, saçında da pembe bir kurdele vardı. (Bu eski moda kıyafetler gerçekten de rahat değildi ama hiçbir şekilde zevksiz ve dayanıksız da değillerdi. Çemberli etek deyince kadının hulahop çevirdiğini düşünürsen yanılırsın. Saf ipekten dikilmişlerdi&#160;şüphesiz!)</p>
<p>&quot;Ne kadar da güzel eski moda bir kadın,&quot; diye hayran kaldı oğlan ve bu arada dikkatsizce eşiğe bastı.</p>
<p>&quot;Ah!&quot; diyerek hiddetlendi eşik.</p>
<p>&quot;Şişt!&quot; diyerek susturmaya çalıştı Laci ama boşuna, artık fark etmişlerdi bile. Üç beyefendi aniden ortadan kayboldu, ardından beyaz elbiseli kadın da&#160;ama piknik sepeti hâlâ oradaydı, kırmızı ve kahverengi örtü ve çaresizce ellerini ovuşturan pembe renk&#160;elbise giymiş kadın da.</p>
<p>&quot;Aranka Teyze!&quot; diye bağırdı Laci, kadının yüzünü daha iyi görünce. Aslında ağzından ses çıkmamıştı&#160;bile.</p>
<p>&quot;Ağzını açıp durma öyle kızarmış balık gibi, gel içeri!&quot; diye seslendi kararlı şekilde kütüphaneci kadın.</p>
<p>&quot;Kapıyı kapat! Ağzını da kapat! Hiçbir şey sorma!&quot;</p>
<p>Oğlan söylenenleri yaptı ve parkelerin üzerindeki albümün üzerinden atlarken az önce burada burnu-</p><div>
<p>Viktoria Bosnyâk PERİCADI</p></div><div>
<p>Viktöria Bosnyâk PERİCADI</p></div>
<p>nun dibinde eğlenen tamamen gerçek büyüklükteki üç genç adamın ve kadının artık resimdeki çimlerle&#160;kaplı tepenin yamacında olduklarını şaşkınlıkla fark&#160;etti.</p>
<p>&quot;O kitabı lütfen bana ver,&quot; diyerek Laci'nin şaşkınlığını dağıttı Aranka Teyze.</p>
<p>&quot;Öyle ürküttün ki büyü yarım kaldı. Başıma hiç böyle bir şey gelmemişti henüz.&quot;</p>
<p>Albümü eline aldı, resme göz kırptı, örtüler ve yiyecekler yerden fırlayarak resmin içine girdiler.</p>
<p>&quot;Bununla yetineceğiz,&quot; diye ekledi memnuniyetle ve her zamanki yerine oturdu. Çemberli elbise ise&#160;yazı masasının altına sığmıyordu. (Hayır, hulahop&#160;değil! İpek olduğunu söylemiştim.)</p>
<p>&quot;Ah! Bunu unutmuşum!&quot; diyerek afalladı kütüphaneci ve az önce kapadığı kitabı yeniden karıştırmaya başladı. Yeniden o resme göz kırptı ve o anda pembe elbiseli, güzel küçük hanım da resme girdi.&#160;Aranka Teyze ise sanki hiçbir şey olmamış gibi o her&#160;günkü sıkıcı gri eteğiyle ve hırkasıyla kalakaldı.</p>
<p>&quot;Peki, söyle bakalım ne keşfettin?&quot; diye sordu biraz şaşkınca.</p>
<p>Laci öylece ağzı açık şaşkın şaşkın bakıyordu.</p>
<p>&quot;Seni çok bekledim!&quot;</p>
<p>Laci öylece ağzı açık şaşkın şaşkın bakıyordu.</p>
<p>&quot;Sanırım meseleyi açıklamak zorunda kalacağım.&quot;</p>
<p>Laci öylece şaşkın şaşkın bakıyordu ama artık ağzı açık değildi.</p>
<p>&quot;Otur şuraya! İyi dinle ve rahat ol!&quot;</p>
<p>Laci kafasını salladı.</p>
<p>&quot;Doğruya doğru, böyle şeyler yapmamalıydım. Ama öyle yalnızım ki! Üstelik bir şey keşfettiğini söylediğinden beri de heyecanlıydım. Heyecan yüzünden&#160;sürekli acıkıyorum. Fakat canım meyve natürmortu&#160;istemiyordu. Cemiyet hayatına özlem duyuyordum,&#160;uzun süre de gelmedin. Beni anlayabilecek misin?&quot;</p>
<p>Laci sadece bön bön, şaşkınlıkla bakıyordu.</p>
<p>&quot;Anlayacağın, böyle zamanlarda uygun bir resim arıyorum ve resimdeki bir elbiseyi büyü yaparak üzerime giyiyorum veya bir salkım üzüm yiyorum, belki&#160;bir de resimdeki insanlarla sohbet ediyorum. Fakat&#160;bu resim özeldir. Pali bu resmi 1873'te yapmıştı. Pal&#160;Merse Szinyei. Mayıs ayında bir piknikte beraberdik.&#160;Manzara ona ilham vermişti. O pembe elbiseli kadın&#160;benim. Görüyor musun?&quot;</p>
<p>&quot;Bu mümkün değil,&quot; diye inledi oğlan. &quot;Darılmayın Aranka Teyze ama yanılıyorsunuz!&quot;</p>
<p>&quot;Niçinmiş? Zannediyor musun ki ben her zaman böyle yaşlı, kırışık ve buruşuktum? Seni böyle patavatsız bilmezdim Laci!&quot; diyerek öfkesinden kızardı&#160;kütüphaneci.</p>
<p>&quot;O yüzden değil, bu resmi Pâl Merse Szinyei'nin 1873'te yaptığını söylediğiniz için. Matematiğim çok</p><div>
<p>Viktöria Bosnyâk PERİCADI</p></div><div>
<p>Viktöria Bosnyâk PERİCADI</p></div>
<p>iyi değil ama o zaman Aranka Teyze'nin en az 150 yaşında olması gerekir.&quot;</p>
<p>&quot;Utan kendinden! Bir hanımın yaşını söylemek uygun düşmez. Ama madem söyledin, o kadar olmadığımı kim söyledi?&quot;</p>
<p>&quot;Ama bu mümkün değil!&quot;</p>
<p>&quot;Niye inat ediyorsun? Ben kaç yaşında olduğumu bilirim. Sen de kaç yaşında olduğunu biliyorsun, öyle&#160;değil mi? Çay ister misin?&quot;</p>
<p>Laci hayır demenin daha iyi olacağını düşündü. Boğazından tek bir yudum bile geçmeyecekti. Aranka&#160;Teyze evrak dolabının ikinci çekmecesini çekti ve içerisinden buharı tüten, kelebek figürlü bir porselen&#160;çay fincanı çıkardı.</p>
<p>&quot;Kesin istemiyor musun? İyi o zaman.&quot;</p>
<p>Çekmeceyi kapadı, yerine geçti ve fincan altlığındaki küçük gümüş kaşıkla sıcak içeceği ağır hareketlerle karıştırmaya başladı.</p>
<p>Laci içinse saniyeler güçlükle geçiyordu.</p>
<p>&quot;Ya ben delirdim ya da o,&quot; diye kendi kendine söylenenlere ve gördüklerine bir anlam vermeye çalışıyordu.</p>
<p>Nihayet çay bittiğinde Aranka Teyze konuşmaya devam etti:</p>
<p>&quot;Şimdi ne düşündüğünü biliyorum. Okuldaki diğer herkes gibi cadı olduğuma inanıyorsun. Çirkin, moruk bir cadalozum.&quot;</p>
<p>&quot;Hayır ben...&quot;</p>
<p>&quot;Mazeret aramana gerek yok. Anlıyorum. Şimdilerde pek güzel görünmüyorum. Üstelik eskisi gibi keyifli de değilim. Fakat gerçekten cadı değilim.&quot;</p>
<p>&quot;Fakat yaşınız 150 değil mi?&quot;</p>
<p>&quot;Evet.&quot;</p>
<p>&quot;Peki ya az önceki sihirbazlık gösterileri?&quot;</p>
<p>&quot;Sence sadece cadılar ve sihirbazlar mı büyü yapabilir?&quot;</p>
<p>&quot;Periler de...&quot; diyerek şansını denedi kuşkuyla oğlan, bu arada çirkin kütüphaneciye bakmaya pek&#160;de cesaret edemiyordu.</p>
<p>&quot;Tam isabet.&quot;</p>
<p>&quot;Aranka Teyze peri mi?&quot;</p>
<p>&quot;Öyle. Tabii her zaman böyle görünmüyordum. Bak şimdi!&quot; dedi ve kırık dökük yazı masasının tahta-kurularının delik deşik ettiği çekmecesinden bir deste okul fotoğrafı çıkardı. Aralarında geçen yirmi beş&#160;yıldan kalma renkliler de vardı, siyah beyazlar biraz&#160;daha eskiden ve kahverengi olanlar seksen doksan&#160;yıl öncesinden kalmaydı. Bu benim. Burada da şu&#160;bak. Bu resimde de şurada arkada duruyorum.</p>
<p>Fotoğraflara bakıp durdular. Aranka Teyze her birinde muhteşemdi. Aynen pembe renk elbiseli hanım gibi görünüyordu, daha doğrusu az önce Laci'nin&#160;kütüphaneyi gözetlerken gördüğü gibiydi. Genç ve&#160;güzeldi 99 yıldır, 89 yıldır, 79 yıldır, 69 yıldır, 59 yıldır,</p><div>
<p>Viktöria Bosnyâk PERİCADI</p></div><div>
<p>Viktöria Bosnyâk PERİCADI</p></div>
<p>49 yıldır, 39 yıldır, 29 yıldır. 19 yıl önce birazcık yaşlanmaya başlamış fakat yaşına göre maşallahı var. 9 yıl önceki resimde ise artık bugün neyse öyle görünüyor yani moruk bir cadaloz gibi.</p>
<p>&quot;Ama periler yaşlanmaz ki! Öyleyse ne oldu?&quot;' diye şaşkınlığını ifade etti Laci.</p>
<p>&quot;Sana hayatımın hikâyesini anlatacağım fakat sır olarak saklayacağına söz vermelisin.&quot;</p>
<p>&quot;Söz veriyorum,&quot; dedi oğlan ciddiyetle.</p>
<p>&quot;Evet, şöyle oldu, bütün peri sınavlarından geçinceye kadar yeryüzünde serbestçe dolaşabiliyordum, yapmam gereken hiçbir görevim yoktu. Bir ergin olduğumda, tam 99 yıl önce, bu okul kütüphanesi işini aldım. Biliyorsun, bütün okul kütüphanecileri peridir. Okumayı öğrenen çocukların kitaplara alışmasına yardım etmek büyülü bir görevdir. Bu harika&#160;ve yeni okulda bu görevi yerine getirecek ilk kişi ben&#160;olduğum için mutluydum. Her şey yolunda gidiyordu.&#160;Bir sürü küçük afacan neşe içerisinde okuyordu.&#160;Radyonun icat edilmesi bile sorun yaratmamıştı.&#160;Oysa şu televizyon ve bilgisayar! Çoğu insanın artık&#160;renkli televizyonu olduğunda durum endişe verici&#160;hale gelmeye başladı. Giderek daha az çocuk okuyordu. Mesele şuydu: Kütüphaneci peri ancak kendine&#160;emanet edilen okuldaki her çocuk kütüphaneye gider&#160;ve kitap okursa genç, güzel ve sağlıklı kalabilirdi. Ne&#160;kadar az gelirlerse kendimi o kadar kötü hissediyordum. 130 yaşını yeni geçmiştim ki saçlarım ağarmaya&#160;başladı. Beş yıl önce şu burnumdaki ben de ortaya&#160;çıktı. Birkaç kez büyüyle yok ettim ama nafile, beş&#160;dakika içerisinde yeniden çıkıyor. Her tarafım ağrıyor.&#160;Ama en fazla ruhum acı çekiyor. Keyfim bu yüzden&#160;kötü çünkü geçen öğretim yılının sonunda Kütüphane Baş Perisi'nden bir mesaj aldım. Bekle biraz! Sana&#160;göstereyim.&quot;</p>
<p>Aranka Mort, ah vah ederek gümüş çıtçıtlı timsah derisi el çantasında aramaya başladı mektubu. Önce&#160;çuha çiçeği desenli patiska mendilini çıkardı ve burnunu içerisine borazan gibi öttürdü. Sonra aramaya&#160;devam etti ve nihayet katlanmış bir selofan çıkardı.</p>
<p>&quot;İşte al!&quot; diyerek titreyen elleriyle uzattı.</p>
<p>&quot;Bunu ne yapacağım?&quot; diye baktı oğlan anlamamış gibi.</p>
<p>&quot;Ha bağışla beni, şifreli olduğunu unutmuşum!&quot; diyerek geri aldı Aranka Teyze ve o ana kadar Vali&#160;Teyze'nin her zaman kayısı reçeli kavanozlarına lastikle geçirdiklerinden hiçbir farkı olmayan selofana&#160;üfledi. Bir perinin nefesi değdiği için üzerinde altın&#160;harfler belirmişti.</p>
<p>Sevgili Aranka!</p>
<p>Yönetmeliğe uyulmasına (Peri Kütüphanesi Yönetmeliği 4. madde 3. bent) dikkatini çekerek üzücü bir görevi yerine getiriyorum; yönetmelikte senin de</p><div>
<p>Viktöria Bosnyâk PERİCADI</p></div><div>
<p>Viktöria Bosnyâk PERİCADI</p></div>
<p>iyi bildiğin gibi şunlar var: Kütüphaneci peri bir yıl boyunca 1 yani bir öğrenciden fazlasına okuma alışkanlığı kazandıramadığı takdirde görev süresi sona&#160;erer, emekliye ayrılmaya mecbur olur ve o andan itibaren emeklilik yıllarını Periler Ülkesi Kütüphaneci&#160;Periler Emekliler Evi’nde önceki güzel, genç peri haliyle geçirebilir.'' Bu kural seni de ilgilendiriyor, zaten&#160;üç yıl ek süre de almıştın. Yönetim, kurumunu sadece&#160;bir çocuğun ziyaret ettiğinin farkındadır. Bu sayı bu&#160;öğretim yılının sonuna kadar değişmediği takdirde&#160;aramıza dönmen gerekecektir.</p>
<p>O zamana kadar her şey gönlünce olsun, başarılar dilerimî</p>
<p>Selamlarımla</p>
<p>Libra</p>
<p>Kütüphane Baş Perisi</p>
<p>Laci mektubu baştan aşağı okur okumaz (Okur mu okumaz mı, hangisi?) altın harfler yok oldu ve&#160;oğlanın elinde artık yeniden sadece sıradan bir selofan kaldı.</p>
<p>Çocuk ve peri, sessizlik içerisinde öylece oturuyordu, öyle ki kütüphanede sayıları zaten artmış olan örümceklerin ağlarını ördükleri bile duyulabili-yordu. Çalan zil bu sessizliği bozmuştu. Laci saatine&#160;baktı.</p>
<p>&quot;Ohoo, bu ders zili! Teneffüs zilini duymadım bile. Lütfen darılmayın ama gitmem lazım. Öğle yemeğinden sonra tekrar gelirim,&quot; dedi aceleyle ve fırtına gibi koştu gitti.</p>
<p>&quot;Ama Gutenberg meselesi ne oldu söylemedin bile,&quot; dedi arkasından cılız bir sesle kütüphaneci peri&#160;ama oğlan artık uzaklaşmıştı bile.</p><div>
<p>Viktöria Bosnyâk PERİCADI</p></div>
</body>
</html>