<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>Viktöria Bosnyâk PERİCADI</p><div><div><img src="main-1.jpg" alt=""/>
<p>ç°0^</p></div></div>
<p>Viktöria Bosnyâk PERİCADI</p><div><div>
<p>nr?</p><img src="main-2.jpg" alt=""/></div></div>
<p>Peri mi yoksa cadı mı?</p>
<p>Budapeşte’deki ilkokul kütüphanelerinden birinin sorumlusu, çocukların Aranka Mort diye çağırdıkları yaşlı&#160;ve huysuz bir teyzedir. Yemek yerken bile okumaya devam&#160;eden Laci dışında hiç kimse okulun en üst katındaki kitaplığa&#160;gidip kitap almaz. Laci’nin okuduğu metinlerin üzerinde&#160;ancak sihirle açıklanabilecek bir etkisi olur. Aranka Mort’un&#160;değişmek için çocukların yardımına ihtiyacı vardır.</p><div><div><img src="main-3.jpg" alt=""/></div></div>
<p>KDV İÇİNDEDİR 11.00 TL</p><div>
<p>%</p></div><div>
<p>Yayın Koordinatörü: 'P<sup>ek</sup></p>
<p>Kapa^eiçTasar^.</p>
<p>Tasarım üygu'<sup>ama ve</sup> °'<sup>z9</sup> _</p>
<p>Düzelti: Leyla Nebıoglu</p>
<p>Kapak Baskı: Azra Matbaası</p>
<p>\ç Baskı ve Cilt'- Ûzal Matbaası</p></div><div>
<p>vSs'^v</p>
<p>fT</p>
<p>y \</p>
<p>vfc,,;'</p>
<p>•&amp;İ, &#160;&#160;&#160;W,:.</p>
<p>ff £k« <sup>l</sup>vV</p></div><div>
<p>r . —'s/'-»</p></div><div><div><img src="main-4.jpg" alt=""/></div></div><div>
<p>1. Basım: 2011</p>
<p>3. Basım: 1000 adet, Aralık 2012 ISBN 978-975-07-1296-8&#160;Tünderboszorkâny, Viktöria Bosnyâk&#160;© Viktöria Bosnyâk&#160;© Can Sanat Yayınları Ltd. Şti., 2011&#160;Tüm hakları saklıdır. Tanıtım için yapılacal&#160;kısa alıntılar dışında yayıncının yazılı izni&#160;olmaksızın hiçbir yolla çoğaltılamaz.</p></div><div>
<p>&quot;Bu kitabın. sahibi-.</p></div><div>
<p>Can Sana! Vaymlan yapım, Dağıtım, Ticaret ve Sanayi I</p>
<p>a,,,,, Caaaesi »o. 2, 3«:<sub>!0</sub> Galatasaıa,. istanb Telefon: (0212, 252 56 75 - 252 59 89 Faks: 252</p>
<p><a href="http://www.cancocuk.com">www.cancocuk.com</a> <a href="mailto:cancocuk@cancocuk.com">cancocuk@cancocuk.com</a></p></div><div><div><img src="main-5.jpg" alt=""/></div></div><div><div><img src="main-6.jpg" alt=""/></div></div><div><div><img src="main-7.jpg" alt=""/></div></div><div><div><img src="main-8.jpg" alt=""/>
<p>Viktöria Bosnyâk</p>
<p>Cesur Tomi - Cinköpekler 1 yazarın yayınevimizden çıkan&#160;diğer kitabıdır.</p></div></div>
<p>1966’da Budapeşte’de doğdu. Macaristan ve Birleşik Amerika’da&#160;İngilizce ile Almanca eğitimi aldı.&#160;Viktöria sihre inanıyor. Başka ülkelere&#160;seyahat etmeyi, tiyatroya ve müzeye&#160;gitmeyi, film izlemeyi, çikolata yemeyi&#160;ve çocuk kitapları okumayı çok seviyor;&#160;çünkü bunların hepsinin içinde sihir&#160;olduğunu düşünüyor. Sihirli rengi ise&#160;mavi. Pericadı ile büyük bir başarı&#160;yakalayan Viktöria Bosnyâk, bu kitaptan&#160;sonra yazmayı bırakamadı. Çocuk&#160;kitapları yazmanın yanı sıra Macarcaya&#160;çeviriler yapıyor. Viktöria, Budapeşte’de&#160;eşi ve bu kitabı ithaf ettiği ikizleri Sâri&#160;ve Döri ile sihirli bir çatı katında yaşıyor.</p><a id="caption1"></a><h5>Önsöz</h5>
<p>Bu önsöz yazarın okura ilk seslendiği yerdir ve genelde okunmaz, atlanır.</p>
<p>Ama lütfen sen bunu yapma! (Ancak çok mecbursanI)</p>
<p>Merhaba Andi! Merhaba Bandi! Merhaba Fanniî Merhaba...</p>
<p>Haklısın. Bu böyle olmayacak. Oysa sana öyle çok merhaba demek isterdim ki ama insan deli olduğu sanılmasın diye tanımadığı insanlarla hemen konuşmaya başlayamıyor işte. Neyse şimdilik kitabın&#160;sonunda değiliz, başındayız ve bu birkaç sözden sonra şu konuda artık anlaşabiliriz: OKUR sensin! Haklı&#160;mıyım? Bak gördün mü işte!</p>
<p>Peki, sence ben kimim? İyi tahmin ettin! Yazarım. İsmimi senin bilmen garip değil -kapakta görmüş</p><div>
<p>Viktöria Bosnyâk PERİCADI</p></div>
<p>olmalısın- ama ben şeninkini bilmiyorum. Oysa merak ediyorum. Satırlarımı belki de bir büyükanne, bir büyükbaba veya bir büyük büyük teyze okuyordur,&#160;senli benli konuşmak o zaman gerçekten de kabalık&#160;olur. (Lütfen, lütfen beni affedin!)</p>
<p>Her neyse kim olursan ol; oğlan, kız, küçük sevinçle selamlıyorum seni. Çünkü neler olduğunu bilmen önemli. Ben zaten biliyorum. Bu benim için ayrı bir şans hem pratik olduğunu da söyleyebiliriz. Çünkü ancak bu şekilde neler olduğunu anlatabilirim&#160;sana. (Aksi halde bir şeyler uydurmam gerekirdi fakat&#160;bu pek de gerçeğe uymazdı değil mi?)</p>
<p>Eğer hikâyeye başlamayıp lafı daha da uzatacak olursam sıkıcı olduğunu söyleyerek kitabı hemen bir&#160;kenara atarsın. Bu yüzden izin ver de sana son bir&#160;soru sorayım! Okula gittiğine göre okulunuzda kütüphaneci bir teyze var değil mi? Hemen anlamıştım zaten! Beni niye mi ilgilendiriyor? Öğrenmek istiyorsan&#160;kitaba başla, o zaman nedenini kesin anlayacaksın.&#160;(Ben biliyorum zaten. Ben yazdım çünkü kitabı.)</p><a id="caption2"></a><h4>Birinci Bölüm</h4><div><img src="main-9.jpg" alt=""/></div>
<p>Burada hikâye başlıyor (Şimdi şaşırdın değil mi?) eğer bu bölümü iyi yazabilirsem belki ikinci bölümü de&#160;okursun.</p>
<p>&quot;Kedi tırmalasın! Eşekarısı ısırsın! Fareler cirit atsın! Çürük tahtaya bassın!&quot; diye homurdanıyordu&#160;kendi kendine. Bunları söyleyen ünlü bir halkbilimci&#160;değildi; soluk benizli, sıska, on yaşında bir oğlandı.&#160;Seve seve tanıtırım Sana, zaten hikâyemizin başkah-</p><div>
<p>Viktöria Bosnyâk PERİCADI</p></div>
<p>ramanı o. Adı Lâszlö Jöhegyi. Eylülün biri, pazartesi ve kahramanımız okula doğru yola koyulmuş. Şimdi&#160;anladın değil mi, niye kendi kendine homurdandığını? Bilirsin işte,-öfkeli şimdi.</p>
<p>Neden böyle garip konuşuyor? Neden doğrudan &quot;Allah kahretsin şu aptal okulu!” demiyor diye soruyorsun Sen de değil mi? İşte şimdi işin özünü anladın. Laci (Arkadaşları Lâszlö’ya kısaca Laci diyorlar.)&#160;her ne kadar sıradan bir oğlan gibi görünse de diğerleri gibi değil. (Örneğin Senin sınıfındaki kavgacı&#160;Dani veya şu oğlan suratlı Eszter gibi değil.)</p>
<p>Laci, sürekli kitap okur. Top oynamayı sevmez, çocuklarla oynamaz, televizyon izlemez, bilgisayar&#160;oyunları oynamayı sevmez. Birinci sınıfa başladığında akıcı şekilde okuyabiliyordu zaten. Marika Öğretmen sınıfında böyle akıllı bir çocuk olduğu için seviniyordu. Laci'den hiçbir anlamlı cevap almayı başaramadığında şaşkınlığı daha da büyük olmuştu. Aslında Laci için matematik, hayat bilgisi veya müzik&#160;dersi olması fark etmiyor, onun aklı fikri hep yarım&#160;bıraktığı kitapta oluyor. Bu yüzden Senin gibi basit ve&#160;anlaşılabilir konuşamıyor.</p>
<p>On haftalık tatilden sonra oğlanın suratının neden hâlâ solgun olduğunu Sana açıklamam gerekmez herhalde. Yoksa bu yıl yazın güneş parıldamamış&#160;mıydı? Tabii ki parıldamıştı fakat Laci Jöhegyi'nin soluk suratına değil. Büyükanne perdeleri çekilmiş çocuk odasında ah vah ettiğinde, &quot;Canım, ciğerim, tatlım birazcık güneşe çıksan!&quot; dediğinde bu yaramaz&#160;ne yapardı? Hınzırca bir gülümsemeyle bu gibi durumlarda kullanmak için hazır tuttuğu şair Jânos&#160;Arany'ın kitabını yatağın altından çıkarır ve alnındaki&#160;hayali ter damlalarını silerek okumaya başlardı:</p>
<p>Yanıyor sıcaktan çorak topraklarda sürgünler,</p>
<p>Yayılıyor üstünde bitap çekirge sürüleri...</p>
<p>&quot;Yeter mi büyükanne? Devam edeyim mi? Fakat belki de o zaman kendimi güneş yağıyla yağlamam&#160;gerekecek.&quot;</p>
<p>Büyükanne Jöhegyi, okul tatilinden beri birçok kez olduğu gibi yine eliyle boş ver gitsin işareti yaptı&#160;ve iç çekerek mutfağa gitti. Fakat büyükannelerin&#160;yaptığı gibi romatizma yüzünden oflamamıştı. Vali&#160;Teyze yani büyükanne Jöhegyi daha yeni emekli olmuştu ve yaşına göre durumu çok iyiydi; büyükbabayla dans etmeye bile giderdi. İç çekmesinin sebebi&#160;daha ziyade çok sevdiği torununun yemek zamanında bile kitaplarını elinden bırakmaması ve okurken&#160;sadece dilimlenmiş ekmekle hazırlanan üçgen şeklindeki sandviçleri yemek istemesiydi. Buna sandviçi&#160;keşfeden ve üç yüzyıl önce yaşamış olan Lord San-dwich hakkında bir şeyler okuduktan sonra başlamıştı.</p><div>
<p>Viktöria Bosnyâk PERİCADI</p></div><div>
<p>Viktöria Bosnyâk PERİCADI</p></div>
<p>&quot;Ah ne kadar da zayıfsın yavrucuğum!&quot; diyerek dert yandı Vali Teyze, büyükbabaya. Tüm yaz boyunca&#160;salamlı sandviçten, jambonlu sandviçten, sucuklu&#160;sandviçten başka bir şey yemedi.</p>
<p>&quot;Ekmeğin arasına neden doğru düzgün bir yemek koymuyorsun?&quot; tavsiyesinde bulundu oldukça pratik&#160;bir adam olan büyükbaba, &quot;Yerinde olsam çorba koymayı denemezdim,&quot; diye de ekledi.</p>
<p>O günden itibaren -tam olarak ertesi günden, yani Temmuzun 14’ünden itibaren- Laci öğle yemeğinde şu türden şeyler yedi: Patates püreli, köfteli&#160;sandviç; pilavlı etli sandviç; krepli sandviç. Tüm bir&#160;yaz menüsünü sıralamayacağım, sanırım artık beni&#160;anlamışsındır.</p>
<p>&quot;Aman nasıl da mutluyum!&quot; diye heyecanla konuşuyordu büyükanne bu sabah, Laci açılış töreni için hazırlanan pantolonu giydiğinde; pantolon belinden&#160;düşmemişti çünkü.</p>
<p>&quot;Bak gördün mü?&quot; dedi Vili Amca'ya, büyükbabaya. &quot;Nihayet birazcık şişmanlatabildim!&quot;</p>
<p>Bir defasında Vili Amca'nın pratik tavsiyesine rağmen işkembe çorbasını denediğini anlatmayı&#160;&quot;unuttu&quot; tabii. Terbiyesi biraz koyu olursa bir sorun&#160;olmaz diye düşünmüştü. Öyle de oldu. Okurken o&#160;alıştığı salamlı, jambonlu veya sucuklu sandviçlerden&#160;yemediğini fark ettiği tek öğle yemeği bu olmuştu.&#160;Tabii o zaman bile çocuğa şüpheli gelen öğle yemeğinin tadı değildi, onu kızdıran asıl şey bir parça işkembenin kitabına damlaması olmuştu.</p>
<p>&quot;Hay aksi!&quot; diyerek okula doğru yola koyuldu Laci.</p>
<p>Söyle bakalım, senin de böyle okula doğru yola koyulduğun oldu değil mi? Eğer olduysa keyfinin nasıl olduğunu kendi kendine kafanda bir canlandır&#160;bakalım. Ne güllü ne lalelerle bezeli, daha ziyade kak-tüslü değil mi? İşte Laci böyle gezine gezine, salına&#160;salına yürüyordu günlük güneşlik bu sabah vaktinde.&#160;Ağustos Pastanesi’nin önüne ulaştığında, dükkânın&#160;tabelasına yüzünü ekşiterek baktı, üzerinde şöyle yazıyordu: Ağustos pastası yıl boyu çok hastası!!!</p>
<p>&quot;Ağustos ha!&quot; diye mırıldandı Laci olmayan bıyıklarının altından. &quot;Ağustos mu kaldı be! Eylül ayındayız! Günaydın!&quot; diyerek selam verdi saygıyla tam da pastanenin penceresinden dışarı bakan Augusztin&#160;Ustaya. Pasta ustası başını salladı ve çikolata kremasının, hamurun üzerine düşmesin diye özenle rafa&#160;bağladığı küçük radyosunun sesini açtı.</p>
<p>&quot;Günün moda şarkısı bu herhalde değil mi kardeş?&quot; diye göz kırptı Bay Augusztin. &quot;Amma da ağır okul çantası... Güzel bir şarkı.&quot;</p>
<p>Laci başını salladı ve ayaklarını sürüyerek yürümeye devam etti.</p>
<p>&quot;Ne kadar da aptal, saçma sapan sözleri var!” diye mırıldandı kendi kendine. Öğrencinin en büyük</p><div>
<p>Viktöria Bosnyâk PERİCADI</p></div><div>
<p>Viktöria Bosnyâk PERİCADI</p></div>
<p>derdi çantanın ağırlığıymış sanki. Ters yöne gidebilmek için ben seve seve bunun üç katını, hayır, dört veya beş katını bile taşırdım.</p>
<p>Oğlan aklından bunları geçirirken Bekes Sokağı İlkokulu'nun önüne ulaşmıştı bile. Etrafına bakındı,&#160;yaya geçidinden geçmek için değil, zaten tam da yolun doğru tarafında bulunuyordu, etrafı kolaçan etmek için. Olur ya belki de bir şekilde bugünü atlatabilirdi. Tam o sırada burnunun dibinde bir araba&#160;durdu ve içerisinden iki neşeli kız çıktı. &quot;Merhaba&#160;Laci!&quot; diye çığlık attılar. İkiz olsalar da hiçbir zaman&#160;aynı anda konuşmuyorlar; neden insanlar ikizler&#160;hakkında böyle tuhaf şeyler düşünür ki? Sadece arkadaşları Laci'yi aynı anda gördükleri için aynı anda&#160;selam verdiler.</p>
<p>Laci onlara cevap vermeden önce bu iki kızın kim olduğunu çabucak anlatayım; sonra zaten buna vaktim olmayacak çünkü birazdan üçü de okula girecek.</p>
<p>Evet, bu kızların adları Döri ve Sâri Lengyel. On yaşındalar. Laci'nin sınıftaki biricik, daha doğrusu&#160;ikicik arkadaşları. Fakat ikizler deyince, Senin kafanda tamamen birbirinin aynı iki insan canlanıyor değil&#160;mi? İki bilye gibi. Fakat onlar böyle değil. Sâri ve Döri&#160;ayrı yumurta ikizi yani birbirlerinin aynı değiller. Aslında her ikisi de sevimli, akıllı, mavi gözlü ama işte&#160;tüm benzerlikleri de sadece bundan ibaret. Döri sarışın, gevezelik etmeye bayılır fakat itiraf edelim, birazcık alıngandır. Sâri'nin saçları kahverengi, kıvırcık&#160;(Her dakika boşuna düzleştirmeye çalışıyor.), enerji&#160;dolu ve aklı sürekli olarak yeni bir icat peşindedir.&#160;Araları iyi olduğunda aynı şeyleri giyerler. Çok kavgalı olduklarında ise kıyafetleri baştan aşağı farklıdır, o&#160;gün saçlarını bile farklı şekillerde tararlar. Bugün her&#160;ikisi de beyaz bluz ve mavi etek giymiş, okul zamanı&#160;mecburi olduğu için şüphesiz. Tabii bugün keyiflerinin nasıl olacağını giydiklerinden çıkaramayız.&#160;Laci'nin de bildiği gibi saçlarını aynı şekilde atkuyruğu yapmaları ve birbirinin aynı açık mavi toka takmaları umut verici bir işaret. (Tamam, şimdi Laci'nin&#160;cevabı gelebilir.)</p>
<p>&quot;Selamlar, sevgili kızlar!&quot; diye cevap verdi Laci ve keyfi biraz olsun yerine geldi. &quot;İzin verir misiniz?&quot;&#160;diye sordu gerçek bir beyefendi tavrıyla ve okulun&#160;kapısını kızlar için ardına kadar açtı.</p>
<p>Bu kulağa iyi geliyor değil mi? Oysa sadece yarısı doğru. Üstelik ilk yarısı. Çünkü zayıf, cılız küçük şövalye bütün iyi niyetine rağmen şahane, demir kakmalarla süslü, ağır, oymalarla bezeli kapıyı tek başına&#160;açamadı.</p>
<p>&quot;Yine de teşekkür ederim!&quot; dedi Döri gülümseyerek (Hayır, başkalarının bu durumda yapacağı gibi alaycı bir gülümsemeyle değil.) ve giriş kapısını&#160;Sâri'yle ikisi açtılar. Tabii onlar için kolay. Laci'den&#160;daha uzunlar ve tüm yaz boyu spor yaptılar.</p><div>
<p>Viktöria Bosnyâk PERİCADI</p></div><div>
<p>Viktoria Bosnyâk PERİCADI</p></div>
<p>İçeride büyük bir itiş kakış vardı. Daha büyük bir çocuk tepelemesin diye kızlar Laci'yi aralarına aldılar. Arkadaşları aralarında şükran duygularıyla salına&#160;salına yürüyordu. Beraber olduklarında daima böyle&#160;yürüyorlardı. Sâriler daha kuvvetli oğlanların küçük&#160;cılızlara zevkle çelme takacağını biliyorlardı. Dünyanın bütün hâzinelerini verseler bunu Laci'ye söylemezlerdi.</p>
<p>&quot;Bilirsin işte, simetriyi çok seviyoruz,” diye açıklıyorlardı bu durumu, birisi neden her zaman üçlü halinde yürüdüklerini sorduğunda.</p>
<p>&quot;Saygılar!&quot; diyerek bir an durdu Laci ilk katın merdiven sahanlığında. Kime selam verdiğini bilmek&#160;ister misin? Tabii ki Dezsö Zrumeczky'ye.</p><div>
<p>İkinci Bölüm</p></div><div><div><img src="main-10.jpg" alt=""/></div></div>
<p>Bu bölümde okul hakkında bazı şeyler ortaya çıkıyor ve sevgili okur (yani Sen) şimdilik okumaya devam ediyorsun. (Hmm, ilk bölümü sıkılmadan okudun mu bakalım?)</p>
<p>Umarım Dezsö Zrumeczky hayal gücünü kamçılamıştır!</p>
<p>Evet, bu uygun bir ifade oldu ama kamçılanmaktan korkuyorsan bunu bilemem; sonra hayal gücümü kamçılayan bu adam da kim diye sorma bana!</p><div>
<p>Viktöria Bosnyâk PERİCADI</p></div>
<p>Tamam, tamam, şimdi Bay Zrumeczky'nin kim olduğunu anlatacağım. Tam olarak 99 yıl önce okulun planını çizen oydu. Bu ismi öylesine icat ettiğimi düşünüyorsun değil mi? Şimdi sakince ansiklopediyi&#160;eline al ve bu ismi bul, hiç darılmayacağım. Doğrusu,&#160;icat edebilirdim de çünkü içi ve dışı böylesine tuhaf bir&#160;okulun mimarı Jânos Szabö, Töth Istvân veya Lajos&#160;Kiss gibi sıradan isimlere sahip birisi olamazdı. Alengirli ismine bakılırsa genç Eduârd Kreischer olabilirdi&#160;belki ama o bir ayakkabıcı, okul planı çizmese daha iyi&#160;olur. Zaten herkes kendi işini yapmalıdır der insanlar.</p>
<p>&quot;Lütfen! Teessüf ederim!&quot; büyük dedem, yaşlı Eduârd Kreischer de ayakkabıcıydı. Bu bizde bir aile&#160;geleneğidir. Zrumeczky Bey'in yazdığı mektubu bugün bile saklıyorum; onun ricası üzerine büyük dedem kendisine su geçirmez bir yürüyüş ayakkabısı&#160;hazırlamış; okulun inşaatını kontrol etmeye sadece&#160;bu ayakkabıyla gidermiş.</p>
<p>&quot;Okul inşa etmek aklımın ucundan bile geçmez, rica ederim!&quot; diye açıklamalarda bulunmuştu Bay&#160;Kreischer semt gazetesine. Bununla beraber, oğulları&#160;en küçük Eduârd'ın geçen sene Teknik Üniversite'nin&#160;Mimarlık Fakültesi'ne başvurmasının ailede belirli bir&#160;korku yarattığı da doğrudur; Fakülte'ye kabul de edildi fakat artık bu utancı düşünmüyorlar.</p>
<p>Tamam, tamam haklısın. Böyle yaşlı bir mimar koridorda duramaz. En azından bir sandalyeye ihtiyacı var. Kabul ediyorum, orada duran sadece büstü,&#160;üç iyi arkadaş da önünden ne zaman geçseler onu&#160;saygıyla selamlarlar. Kibarca gülümseyen, yalnız, zavallı yaşlı bir adam işte.</p>
<p>&quot;Günaydın!” diyerek heykelin önünde zıpladı ikizler, sonra da yukarıya koşmaya başladılar, üçüncü&#160;kattaki sınıflarına.</p>
<p>Uyardığın için teşekkür ederim. Sahi, Sana bu binanın neden bu kadar özel olduğunu daha açıklamadım. Budapeşte Hayvanat Bahçesi'ne gitmiş miydin? Tahmin ediyordum zaten. Hayır, Bekes Sokağı&#160;İlkokulu'nda hayvanlar gezinmiyor.</p>
<p>(Doğal olarak burada da kendini beğenmiş maymunlar, çığlık atan çakallar ve cevap verilirken susan kızarmış balıklar da var; ayrıca sırası domuz ahırı&#160;gibi olanlar bile var fakat tüm bunlar zoolojik anlamda değil tabii ki.)</p>
<p>Gözlerini yummanı ve Budapeşte Hayvanat Bahçesi sakinlerinin ne kadar güzel, kuleli, oyma kapılı, masalsı binalarda yaşadığını kafanda canlandırmanı&#160;istiyorum. Hatırlıyor musun? Ne kadar iyi! Şimdi bu&#160;hayvan yuvalarına benzeyen üç katlı, gizli yerleri&#160;olan, harika okulu canlandır bir de kafanda; artık&#160;Bekes İlkokulu'nun nasıl bir yer olduğunu açıklamama gerek kalmadı herhalde.</p>
<p>Şimdi gözlerini açabilirsin. Peki ama eğer gözlerin şimdiye kadar kapalı idiyse şu önceki üç cümleyi</p><div>
<p>Viktöria Bosnyâk PERİCADI</p></div><div>
<p>Viktöria Bosnyâk PERİCADI</p></div>
<p>nasıl okudun? Her neyse, fark etmez. Önemli olan yapabilmen.</p>
<p>Biz burada hayallere dalmışken Laci, Sâri ve Döri sınıflarına ulaşmışlardı bile. İçeriden o tanıdık uğultu&#160;duyulabiliyordu ve ikizler buna çok seviniyordu çünkü okula gitmeye bayılıyorlardı (Boşuna mükemmel&#160;öğrenciler değillerdi.); ayrıca herkesle iyi geçiniyorlardı. Laci'nin durumuysa biraz farklıydı.</p>
<p>&quot;Lütfen, ne olur çantamı sınıfa götürün! Taşınabilir bir kitap getirmeyi unuttum. Acele kütüphaneye kadar çıkacağım.&quot;</p>
<p>Şimdi sanıyorsun ki bu &quot;taşınabilir kitap&quot; aslında heyecanlı olmayan ama tahammül edilebilir bir okuma kitabıdır. Yanılıyorsun. Ama korkma, sana yardım&#160;edeceğim! Cep kitabı nedir biliyorsun değil mi? Yani&#160;tabii ki ceplerden bahseden kitap değil, cebe girebilecek kitap. Peki ama sen hiç, bir çocuğun cebine&#160;girebilecek kitap gördün mü? Ben de pek görmedim.&#160;Taşınabilir kitap Laci'nin ince belinden daha ince&#160;olan yumuşak kaplı bir kitap; böylece onu arkadan&#160;tişörtünün altından pantolonuna sokabiliyor ve kemerini sıkarak güven içerisinde yürüyebiliyor. Bu,&#160;örneğin öğretim yılının açılışında olduğu gibi yanında okuyacak bir şeyler bulundurması yasak olduğunda işe yarıyor.</p>
<p>Laci, çatı katındaki okul kütüphanesine doğru fırtına gibi koştu, iki klz ise sınıfa girdiler.</p>
<p>&quot;Kütüphane Eylülün 2'sinde ilk teneffüste açılıyor,&quot; sözlerini okudu kapıya asılı notta Laci. &quot;Ah! Of! Ah! Şimdi ne yapacağım ben? Peki, bugünü nasıl atlatacağım ben şimdi?&quot; diye oflayıp pufladı kendi kendine kahramanımız çünkü buraya ulaşması için 99&#160;basamak tırmanması gerekmişti.</p>
<p>&quot;Ah! Of! Of!&quot; diye bir ses geldi o sırada içeriden de.</p>
<p>&quot;Aranka Teyze! Ben Laci Jöhegyi 3, yok yok 4/D'den. Lütfen içeri gireyim!&quot;</p>
<p>&quot;Şimdiye kadar okumayı bildiğini düşünmüştüm. Notu görmedin mi?&quot; diye cevap verdi paslı, gıcırtılı&#160;bir ses. &quot;İnsanı sürekli bıktırıyorsun! Yarın gel!&quot;</p>
<p>&quot;Ama Aranka Teyze, canımın içi! Tek bir taşınabilir kitap bile getirmedim. Öğretim yılı açılışına nasıl dayanacağım ben?&quot;</p>
<p>&quot;Peki, tamam. Nasıl olsa beni rahat bırakmayacaksın!&quot; diye cevap verdi hırıltılı ses. Anahtar kilit içerisinde gıcırdadı, kapı birazcık aralandı ve sarı derili, lekeli, kemik gibi ince, titrek bir el aralıktan kitabı uzattı.</p>
<p>&quot;Al tut şunu! Kaybol şimdi! Ayrıca sakın ha kaydetmediğimi düşünme! Pal Sokağı Çocukları.&quot;</p>
<p>&quot;Ama Aranka Teyze! Okumuştum ben bunu!&quot;</p>
<p>&quot;Beni ilgilendirmez!&quot; diye söylendi, kapalı kapının arkasından. &quot;Ağzımı açtırma ve kaybol!&quot;</p>
<p>&quot;Ağzımı açtırma da ne demek?&quot; diye mırıldandı kendi kendine Laci; bu arada hızla avluya yöneldi&#160;çünkü Marika Öğretmenin tüm sınıfla birlikte açılış</p><div>
<p>Viktöria Bosnyâk PERİCADI</p></div><div>
<p>Viktöria Bosnyâk PERİCADI</p></div>
<p>törenine indiğini görüyordu. Aranka Mort zaten hiçbir şeyi güzellikle söyleyemez. Her zaman mendebur. Her zaman sızlanır. Her zaman kibirli. Her zaman kayıtsız. Her zaman...</p>
<p>&quot;Merhaba Laci'ciğim!&quot; diyerek en çok sevdiği öğrencisine selam verdi öğretmen hanım.</p>
<p>&quot;Ah, beni çok korkuttunuz! En arkadaki sıraya gizlice sokulabileceğimi düşünmüştüm. Ama siz lütfen öne doğru gidin, Âgicaların yanına. Ben burada&#160;tek başıma idare ederim.&quot;</p>
<p>&quot;Emin misin?&quot; diye sordu Marika Öğretmen alaycı bir gülümsemeyle çünkü kapanış törenini ve diğer bayramları saymazsak bu Laci'yle dördüncü öğretim&#160;yılı açılışlarıydı.</p>
<p>&quot;Mort Teyze'nin kütüphaneyi bugün kapalı tutacağını sanıyordum.&quot;</p>
<p>&quot;Bana yine de kitap verdi,&quot; diyerek işin içinden sıyrılmaya çalıştı oğlan.</p>
<p>Marika Öğretmen başını salladı ve aceleyle öne, kızların yanına gitti. Eğer yanlarında durmazsa tüm&#160;tören boyunca gevezelik edeceklerini biliyordu. Laci&#160;yine de kendi kendine şunları mırıldandığını işitti:</p>
<p>&quot;Bak sen şu işe, acaba ihtiyar cadaloz iyi gününde miydi?&quot;</p>
<p>O sırada koro halk şarkılarını bitirdi ve müdire hanım mikrofonun önüne geçti. Oysa Laci bunu fark&#160;etmemişti çünkü aklı çoktan o boş arsadaydı, bilyeleri çalınacak diye ölümüne endişe ediyordu. Nemeçek&#160;yanına çömelmiş onu destekliyordu; fakat sonra Ne-meçek'in eve gitmesi gerekti ve o sırada Laci'nin kulağına müdire hanımın birkaç sözü çalındı:</p>
<p>&quot;Bu öğretim yılında okulumuz 100 yaşında olacağı için sadece her zamanki gibi spor ve bilgi yarışmaları yapmayacağız, aynı zamanda kütüphanecimiz Aranka Mort'un önerisi üzerine okuma yarışması da&#160;yapacağız.&quot;</p>
<p>Bunun üzerine 4/D sınıfı büyülü bir çubuk değmiş gibi geriye döndü; kimi arkadaşça, kimi cesaret verircesine, kimi de muzipçe gülümsüyordu Laci'ye.</p>
<p>&quot;Yarışma şartlarını yarından itibaren kütüphanenin yanındaki duvar gazetesinde okuyabilirsiniz.&quot;</p>
<p>O an heyecandan Laci'nin gözü hiçbir şey görmüyor, kulakları hiçbir şey duymuyordu. Yerinde zıplayıp duruyordu ve böyle bir şey daha önce başına gelmemişti, okumayı unutmuştu.</p>
<p>&quot;Halay mı çekiyorsun durduğun yerde? Çişin mi geldi?&quot; dedi bu yıla uysal bir kuzu gibi başlayan&#160;Ignâc. Okula varışı ve açılış töreni arasında geçen on&#160;dakika içerisinde henüz ufak da olsa bir ceza alamamıştı. Oysa geçen senenin rekoru onun elindeydi:&#160;219 ceza, 18 uyarı, sınıf öğretmeninden 13 ikaz, velisine gönderilen 7 mektup ve karnesinin davranış kısmına yazılan kötü notlar, öyle ki bu kısımda yazacak&#160;yer kalmamıştı.</p><div>
<p>Viktöria Bosnyâk PERİCADI</p></div><div>
<p>Viktöria Bosnyâk PERİCADI</p></div>
<p>&quot;Ignac'cığım gerçek bir erkektir!&quot; demişti annesi gururla yılsonunda okula çağrıldığında. &quot;Tam babası,&#160;küçük meleğim benim!&quot;</p>
<p>Bu sözler tabii ki öğretmenler kurulunun hiçbir üyesini etkilememişti; toplantıda şöyle bir karara&#160;varmışlardı: Gelecek öğretim yılında, daha doğrusu&#160;tam da şimdi başlayan öğretim yılında Ignac'a tek bir&#160;uyarı bile yapılmayacaktı çünkü aşağı tükürsen sakal&#160;yukarı tükürsen bıyık.</p>
<p>Bu sabah annesi bu fırça saçlı, insan azmanı, al yanaklı ve düztaban meleğe şöyle sesleniyordu:</p>
<p>&quot;Tatlım, hayatım benim! Lütfen iyi küçük bir çocuk ol, tamam mı?&quot;</p>
<p>&quot;Hora!&quot; diye homurdandı bunun üzerine küçük tatlı şey.</p>
<p>&quot;Tamam, tamam, büyük çocuksun. Sen de iyi biliyorsun ki baban, büyükbaban, büyük büyükbaban da Bekes İlkokulu'na gitmişti. Senin yerin burası.&#160;Eğer Kreischerler okula devam etmeyi sürdürür de&#160;biz sürdüremezsek bu bizim için büyük bir utanç&#160;olur.&quot;</p>
<p>(Hayır, hayır. Söz konusu olan genç mimarlık öğrencisi Eduârd değildi, kız kardeşi Eduâ'yı kast etmişti.)</p>
<p>&quot;Tamam, tamam. Ama hiçbir söz vermiyorum,&quot; diyerek boyun eğdi Ignâc; bu arada annesinin kahvaltı için hazırladığı altı adet yağlı, sucuklu ve altı&#160;adet de fındık ezmeli sandviçi çantasına tıkıştırdı.&#160;&quot;Yol için bir şeyler yok mu?&quot; diye sordu annesine biber gibi kızararak, sandviçlerde biber olmasa da zaten Ignâc yeşillik yememeyi ilke haline getirmişti.&#160;Dediğine göre doğaya zarar vermek istemiyormuş.</p>
<p>&quot;Al hadi!&quot; diyerek bir parça kızarmış sucuk verdi annesi veda niyetine ve şapırtılı bir öpücük kondurarak yanaklarına kapıda oğlundan ayrıldı.</p>
<p>&quot;Çişin mi geldi?&quot; diye tekrarladı Laci'ye sorduğu soruyu Ignâc, biraz daha sesli olarak.</p>
<p>&quot;Sevgili meslektaşlarım sanırım 4/D'den Ignâc'ın tuvalete gitmesi lazım. Lütfen çabuk halledin, bir&#160;problem olmasın!&quot; diyerek açılış konuşmasını kesti&#160;müdire hanım.</p>
<p>Bunun üzerine Marika Öğretmen kaşlarını çatarak Ignâc'a doğru yürüdü fakat etüt öğretmeni Andi çoktan oğlanın elinden tutmuş, onu dışarıya'doğru&#160;sürüklüyordu bile. Ignâc’ın sadece kulağı değil tüm&#160;kafası yolda yediği kızarmış acılı sucuk gibi kızarmıştı. (Sarımsak kokusundan bahsetmeyelim bile!) Birinci sınıfların tümü sırıtıyordu fakat bu beklenmeyen&#160;olay karşısında 8. sınıflar kahkahayı basmışlardı bile.</p>
<p>&quot;Hayııııııır, öğretmeniiiim! İhtiyacım yoook...!&quot; diyerek karşı çıkıyordu oğlan. Fakat sonra her şeyin&#160;boşuna olduğunu gördü, en iyisi bir an evvel avluyu&#160;terk etmekti.</p><div>
<p>Viktöria Bosnyâk PERİCADI</p></div><div>
<p>Viktöria Bosnyâk PERİCADI</p></div>
<p>&quot;Bunu ödeyeceksin!&quot; diye fısıldadı Laci’nin yanından geçerken.</p>
<p>Sanıyor musun ki bu cılız küçük oğlan şu mor kafalı et çuvalının tehditlerinden korkacak? Tabii ki&#160;hayır! Kesinlikle hayır! Peki, neden acaba? Çünkü&#160;söylenenlerin hiçbirini duymamıştı. Aslında tam da&#160;yılsonunda okuma yarışmasında birinci gelene verilecek belgeyi nasıl alacağının hayalini kuruyordu.&#160;Peki, işitseydi korkar mıydı? Tabii ki korkardı! Kesinlikle korkardı!</p><div>
<p>Üçüncü Bölüm</p></div><div><div><img src="main-11.jpg" alt=""/></div></div>
<p>Bu bölümde dersler başlıyor, ayrıca kütüphaneyi ziyaret ediyoruz. (Bu sonuncusundan pişman olmayacaksın, sanırım Sen de okumaya düşkünsün.)</p>
<p>Daha okulun ilk gününde 4/D'de eğlenceli bir şeyler olacağını ümit ediyorsun değil mi? Senin sınıfında Eylülün ikisinde herhangi ilginç bir şey olur mu&#160;hiç? Marika Öğretmen'in başına da her zamanki şeyler geldi. Herkes yaz anılarını anlattı.</p><div>
<p>Viktöria Bosnyâk PERİCADI</p></div>
<p>&quot;Kasap dükkânında babama yardım ettim,&quot; diye anlattı parlayan gözlerle Ignâc. &quot;Sosis ızgarayı, sucuğu, piliç çevirmeyi önce ben tadıyordum! Alışveriş&#160;yapanlara göre bu işten anlamamın sebebi genlerimmiş. Ama Balaton'da da iki hafta geçirdim.&quot;</p>
<p>&quot;Çok yüzdün ve bisiklete bindin değil mi?&quot; diye sordu Marika Öğretmen.</p>
<p>&quot;Ona zamanım yoktu. Amcamın lokma pişirip sattığı kulübesi var. Orada da yardıma ihtiyaç vardı.&#160;Ben görevimin ne olduğunu biliyorum. Günde yirmi&#160;iki tane peynirli, kaymaklı lokma tadıyordum. İşler iyi&#160;gitti. Amcamdan aldığım harçlığı ise Ağustos Pastanesinde harcayacağım.&quot;</p>
<p>&quot;Biz at binmeyi öğrendik!&quot; diyen Döri neredeyse sıradan yere düşüyordu.</p>
<p>&quot;Yaa ama biliyorsun, bunu ben söylemek istemiştim!&quot; diye sinirlendi Sâri.</p>
<p>&quot;Niye her zaman sen? Sence ben orada değil miydim?&quot; dedi Döri.</p>
<p>&quot;Sanırım sınıf yaz aylarını nasıl geçirdiğinizi anlamıştır. En iyisi her ikiniz de yarına tatil hakkında birer kompozisyon hazırlayın. Nasıl tartıştığınızdan&#160;değil de nasıl at bindiğinizden bahsedin! Yazılarınızı&#160;daha sonra aynı anda, aynı yüksekliğe, tam olarak&#160;aynı sayıda raptiyeyle duvar gazetesine asarız. Olur&#160;mu?&quot; diyerek yeni başlayan savaş durumuna son verdi öğretmen.</p>
<p>&quot;Eğer isterseniz o atın resmini de çizebilirsiniz ama dikkat edin, sakın biriniz A3, diğeriniz de A4 kâğıdı kullanmayın!&quot;</p>
<p>Sâri ve Döri kısa bir süre daha dudak büzdüler fakat Marika Öğretmen'in onları çok sevdiğini biliyorlardı. Zaten onunla tartışmanın da bir anlamı yoktu.</p>
<p>Âgica konuşabileceği tek bir Macar çocuğunun bile olmadığı deniz kıyısından bahsetti, bu yüzden&#160;kendini orada berbat hissetmişti.</p>
<p>&quot;Üstelik de su bile tiksindirici derecede tuzluydu. Öff!&quot; diyerek bitirdi canlı anlatısını kız.</p>
<p>Endişe etme sakın, Sana yirmi beş çocuğun hepsinin yaz tatilini anlatmayacağım! Sıkılmaya başladığını şimdiden hissediyorum. Aşağı yukarı Senin sınıf arkadaşlarının da gittiği yerlere gitmişler işte. (Eğer&#160;istiyorsan onların tatillerini nerelerde geçirdiklerini&#160;hatırla, istemiyorsan devam edebiliriz.)</p>
<p>&quot;Peki ya sen, Laci Jöhegyi, sen nerelere gittin bakalım?&quot; diye sordu sona kalan oğlana Marika Öğretmen.</p>
<p>Cevap vereceğine sen de bir an bile inanmadın değil mi? O an tam da zavallı hasta Nemeçek'i ziyaret&#160;ediyordu. Fakat oraya ona acımaya gitmemişti, onu&#160;neşelendirmek istiyordu; ayrıca ona az önce okulun&#160;hekimi Doktor Jâmbor'a yazdırdığı çok kuvvetli bir&#160;antibiyotik de götürüyordu. Tabii sınıf arkadaşları&#160;hiçbir tuhaflık fark etmemişlerdi, sadece her zaman</p><div>
<p>Viktöria Bosnyâk PERİCADI</p></div><div>
<p>Viktöria Bosnyâk PERİCADI</p></div>
<p>olduğu gibi Laci'nin tek hörgüçlü bir deve gibi sıranın altına sokulduğunu görüyorlardı.</p>
<p>&quot;Dünyaya dön!&quot; diyerek dürttü Laci’nin sıra arkadaşı, Sırık Sândor.</p>
<p>&quot;Nerelerdeydin?&quot; diye sordu öğretmen yeniden.</p>
<p>&quot;Nemeçeklerdeydim. Biliyor musunuz Nemeçek hasta. Ama iyileşiyor şimdi çünkü Doktor Jâmbor’un&#160;kendisine yazdığı ilacı içti.&quot;</p>
<p>Sınıfın yarısı karınlarını tutarak kahkahalar atıyordu, diğer yarısıysa bön bön önlerine bakıyordu. Marika Öğretmen böylece kimlerin yazın okumaları&#160;gereken mecburi kitabı okumadığını anlamıştı. Laci'ye&#160;sorular sormayı da hemen unutmuş gibiydi.</p>
<p>&quot;Paçayı kurtardım!&quot; diye düşündü oğlan; paça deyince paçayı sıyırıp suya girdiğini düşünmeyin sakın; yaz boyu yüzmedi. Yüzme bilmiyor zaten. Olsa&#160;olsa sınıfın önünde bir şeyler söylemesi gerektiğinde&#160;ter içerisinde yüzüyor. Sonra Sândor’a döndü:</p>
<p>&quot;Bana yöneltilen pedagojik soru cümlesi üzerine beni uyardığın için sana müteşekkirim.&quot;</p>
<p>&quot;Anlamadım?” diyerek anlamsızca ona baktı sıra arkadaşı. Fakat Laci'nin ne demek istediğini anlayamadı çünkü Marika Öğretmen bu sırada tam bir cadaloza dönüşmüştü ve sıralar arasında gidip gelerek&#160;şöyle bağırıyordu:</p>
<p>&quot;Böyle mi olacaktı yani! Okumuyoruz ha! Utanç verici, rezalet! Eğer sararmamış olsaydı diplomamı&#160;geri verirdim! Bu durumda zaten geri bile almazlar!&#160;Böyle bir rezillik görmedim ben hayatımda!”</p>
<p>&quot;Tabii ki göremezsin, o kadar sararmış ki!&quot; diye fısıldadı birisi arka sıralardan.</p>
<p>Bir güvercin kadar temiz kalpli Marika Öğretmen için artık bu kadarı da fazlaydı. (Güvercinlerin kalbi&#160;nasıldır bilen var mı? Ruh durumları sürekli değişir.&#160;Geçen seferinde mesela korkunç sinirli bir grup güvercin gördüm parkta; yaşlı bir teyze, içerisinde ekmek kırıntıları olan naylon torbanın ağzını on dakika&#160;boyunca açamamıştı. Neyse burada bırakalım, öğretmen çok nadir çileden çıkar.)</p>
<p>&quot;Sınıf, dikkat!&quot; diye bağırdı.</p>
<p>Öyle ürktüler ki yirmi beş benekli top gibi yirmi beşi de yerlerinden fırladı.</p>
<p>&quot;Hayır. Oturun yerlerinize!&quot;</p>
<p>Çocuklar yerlerine oturmaya başladı; bu arada Marika Öğretmen düşünüp taşınmıştı.</p>
<p>&quot;Geçen on hafta içerisinde kitap yüzü görenler ayakta kalsın!&quot;</p>
<p>Bunun üzerine hepsi güçlükle ayağa kalktı.</p>
<p>&quot;Sadece uzaktan, güvenli bir mesafeden görenler oturabilir!&quot;</p>
<p>Bunun üzerine aralarından üçü hayli sessizce, ihtiyatla, popolarının yarısıyla yerlerine oturdu.</p>
<p>&quot;Tek bir kitabı bile sonuna kadar okuyamayanlar da ayakta kalmasın.&quot;</p><div>
<p>Viktöria Bosnyâk PERİCADI</p></div><div>
<p>Viktöria Bosnyâk PERİCADI</p></div>
<p>Ayakta kalanlar 13 kişiydi.</p>
<p>&quot;On üç! Şanssız bir sayı olduğunu söyleyebilirim. Hayır. Böyle bir sınıfım olduğu için şanssız olan benim aslında!&quot; diyerek öfkeyle dolaştı aralarında Ma-rika Öğretmen.</p>
<p>&quot;Ben size yılsonunda yazın okunan her bir kitap için Macarcadan beşer puan vereceğimi söylememiş&#160;miydim? Haydi, görelim bakalım! Kim birden daha&#160;fazla okudu bakayım?&quot;</p>
<p>Sâri ve Döri'den başka ayakta kalan yoktu.</p>
<p>&quot;Kalk artık ayağa!&quot; diye dürttü Döri önünde oturan Laci'yi. &quot;Tüm yaz boyu kitap okuduğunu biliyorum.&quot;</p>
<p>&quot;Affedersiniz!&quot; diyerek ayağa kalktı oğlan. &quot;Söylenenleri kaçırdım az önce.&quot;</p>
<p>&quot;Kesin kazak örüyordur sıranın altında!&quot; diye araya girdi Ignâc; fakat öğretmenin buz gibi bakışları&#160;önceki sabah olanları birden aklına getirdi.</p>
<p>&quot;Yazın kimin birden fazla kitap okuduğunu sordum,&quot; diyerek öğretmen Laci'ye baktı gülümseyerek.</p>
<p>&quot;Ben kaç tane okuduğumu bilmiyorum,&quot; diyerek düşünceye.daldı Laci, &quot;fakat bir gece yarısı yatağımın&#160;hemen üzerindeki kitap rafı okunan kitapların ağırlığı yüzünden çökmüştü. Öyle ürkmüşüm ki el feneri&#160;elimden yere düştü.&quot;</p>
<p>&quot;Elektrikler mi kesilmişti yoksa Laci'ciğim?&quot;</p>
<p>&quot;Hayır. Annem lambayı söndürdüğünde ancak battaniyenin altında okuyabiliyorum. Ama lütfen ona&#160;anlatmayın!&quot;</p>
<p>&quot;Anlamadığım bir şey var. Nasıl oluyor da Pal Sokağı Çocukları'm ancak şimdi okuyorsun? Mecburi okuma kitabı olduğunu biliyordun değil mi?&quot;</p>
<p>&quot;Ben dün Aranka Teyze'ye okuduğumu söylemiştim ama taşınabilir kitap olarak bunu verdi.&quot;</p>
<p>&quot;Anlaşıldı. Yarına üçünüz de karnenize kaçar beş puan verebileceğimi hesaplayın!&quot;</p>
<p>&quot;Zrrrrr zrrrrrr!&quot; diye inledi o sırada zil.</p>
<p>&quot;Gurrr gurrrr!&quot; diye guruldadı Laci'nin midesi.</p>
<p>Sınıf ikişer ikişer, güzelce kahvaltı yapmaya bodrum kata doğru yola koyuldu (On ikisi hâlâ Marika Öğretmenin öfkesinden çekiniyordu.) fakat hangi&#160;yöne gidileceği konusunda midesinin ne düşündüğü&#160;Laci'yi hiç ilgilendirmiyordu, çatı katına doğru koşmaya başlamıştı bile.</p>
<p>Yukarıya ulaştığında kütüphanenin ilan panosunda geçen seneki çalışma zamanlarını gösteren sararmış çizelgenin asılı olduğunu hayal kırıklığı içerisinde gördü. Kütüphanenin kapısı ise yarı açık duruyordu ve içeriden o bildik iç çekiş, yakınma, puflama sesleri süzülüyordu. Aralıktan içeriyi gözetledi. La-ci'den biraz daha uzun, yaşlılıktan çökmüş, kırışıklar&#160;içerisinde yaşlı bir kadın evrak dolabına dayanmış&#160;duruyordu. Karmakarışık topuzu fırtınanın vurduğu&#160;bir kuş yuvası gibi buruşuk, kemikli suratının üzerin-</p><div>
<p>Viktöria Bosnyâk PERİCADI</p></div><div>
<p>Viktöria Bosnyâk PERİCADI</p></div>
<p>de duruyordu. Tam da menekşeler işlenmiş patiskadan mendiline burnunu siliyordu, bu yüzden salatalığa benzeyen burnu ve burnunun ucundaki iğrenç beni gözükmüyordu.</p>
<p>&quot;Rahatsız ettiğim için özür dilerim Aranka Teyze!&quot; diye seslendi nazikçe Laci.</p>
<p>&quot;Ne var, seni küçük sülük!” diye tersledi onu kütüphaneci. &quot;Yine yeni bir kitap mı istiyorsun?&quot;</p>
<p>&quot;Aranka Teyze, okuma yarışmasının ilanını asmayı unutmuşsunuz.&quot;</p>
<p>&quot;Ben mi unutmuşum? Seni küçük edepsiz! Unutkan, yaşlı bir kadın olduğumu söylemek istiyorsun değil mi? Emekliye ayrılsam daha iyi olur değil mi?&#160;Artık kütüphane için yetersizim değil mi?&quot; diye çığlık&#160;attı Aranka Mort. Sana itiraf edeyim ağzında fazla dişi&#160;de yoktu. &quot;Sen lumbago nedir bilir misin?&quot;</p>
<p>&quot;Tulumba tatlısıyla bir ilgisi var değil mi?&quot;</p>
<p>&quot;Lumbago dedim, seni kuru erik beyinli, tulumba değil!&quot;</p>
<p>&quot;Bir Grimm Kardeşler Masalı mı yoksa?&quot; diyerek şansını denedi Laci.</p>
<p>&quot;Kabak kafalı çocuk seni!&quot; diye gürledi kütüphaneci, gerçi bu defa balkabağını mı yoksa yemeklik kabağı mı düşündüğüne karar veremedi.</p>
<p>&quot;Büyükannenin lumbagosu yok mu? Böyle zamanlarda insanın beli öyle ağrır ki günlerce doğrulamaz. Ne dersin, neden böyle gönye gibi yürüyorum sence? Belinden vurulmuş bir cadı. Bu yüzden ilanı&#160;duvar gazetesine iliştiremiyorum. Eğer içinde bir parçacık şövalye ruhu kalmış olsaydı çoktan yardım teklif etmiş olurdun.&quot;</p>
<p>&quot;Mutluluktan uçarım, Aranka Teyze!&quot; diyerek gülümsedi Laci çünkü o çok merak ettiği kâğıdın çekmeceden çıktığını görmüştü ve eğer kütüphanecinin somurtkan laf kalabalığı teneffüsün sonuna kadar sürmezse yarışmanın koşullarını hemen okuyabilecekti.</p>
<p>&quot;Al işte! Ama dikkat et!&quot; diyerek Aranka Teyze nihayet kâğıdı eline tutuşturdu. &quot;Eşik!&quot; dedi ilana daldığı için ne gözü gören ne de kulağı duyan oğlanın arkasından.</p>
<p>&quot;Aahhh!&quot; diye inledi eşik Laci'nin ayağı takıldığında.</p>
<p>&quot;Özür dilerim!&quot; derdi aslında oğlan eğer işitseydi çünkü nazik ve iyi yetiştirilmiş bir çocuktu. Oysa ne&#160;görüyor ne de duyuyordu o an.</p>
<p>Bana inanabilirsin, onun yerinde kim olsa o masum eşiğe takılırdı eğer bir salı günü elinde böyle sıradan olmayan bir ilan taşıyorsa.</p>
<p>Hiç şüphesiz Sana, Kral Mâtyâs'ın kim olduğunu açıklamama gerek yok. Muazzam kütüphanesiyle gurur duyduğunu da biliyorsundur herhalde. O zamanlar kitaplar elle yazılıyordu ve sayfanın ilk harfi muhteşem küçük bir resim içerisine yazılıyordu, metin ise&#160;titizlikle işlenmiş bir desen çerçevesine alınıyordu.</p><div>
<p>Viktöria Bosnyâk PERİCADI</p></div><div>
<p>Viktöria Bosnyâk PERİCADI</p></div>
<p>Aranka Mort'un hazırladığı ilan da işte tam böyle görünüyordu. Metin şöyleydi:</p>
<p>Okulumuzun kuruluşunun 100. yıldönümü için bu öğretim yılında&#160;okuma yarışması düzenliyoruz. Yarışmayı&#160;en çok kitap okuyup bitiren kazanacaktır.</p>
<p>Okunan kitapların yazarları ve isimleri her ayın 13. gününde 1. ve 3. teneffüste&#160;kütüphaneciyeyazdırılabilir. Tüm öğrencileri&#160;hile yapmamaları için uyarıyorum çünkü&#160;bu imkânsız! Kazanana ciddi hediyeler&#160;verilecektir. Son başvuru günü 13 Mayıs.</p>
<p>O harfini küçük bir resim içerisine almışlardı ve resim bütün ayrıntılarıyla okulu tasvir ediyordu. Resimde pencerelerden dışarıya bakan çocuklar ve okul&#160;bekçisinin köpeği Cebir bile görülüyordu. Resim o&#160;kadar sahiciydi ki oğlan giriş kapısının üzerindeki&#160;bayrağın bile rüzgârda sallandığını görmüştü. Metni&#160;ise çiçek çelenkleri çevreliyordu. Papatyalar, menekşeler, gelincikler ve süsen çiçekleri birbirine geçmişti;&#160;ayrıca üzerlerinde ardıç kuşları, ispinozlar, kiraz kuşları uçuşuyor, sincaplar oynaşıyordu.</p>
<p>&quot;Masal gibi! Harika! Kim bu kadar becerikli olabilir ki?&quot; diye hayran hayran bakıyorlardı duvar gazetesinin etrafını saran çocuklar.</p>
<p>&quot;Öteye git biraz ufaklık!&quot; diye tersledi iriyarı bir sekizinci sınıf öğrencisi Laci'yi; o da işin özünü artık&#160;öğrendiği için büyüklerin görmesine izin verdiğine&#160;pişman olmadı.</p>
<p>&quot;Niye böyle kendinizden geçtiniz? Kocakarı kesin bir elyazmasmdan taratmıştır ve sonra da iyi bir grafik yazılımıyla her şeyi bir dakika içerisinde halletmiştir. Sadece bir bilgisayara bakar bu iş. Büyük bir mesele değil yani. Peki ama hangi lanet olası rezil bir&#160;ödül için tüm yılını okuyarak geçirmek ister ki? Ödül&#160;de kesin kitaptır ha. Hadi gidelim artık!&quot; diyerek meseleyi çözdü kendi açısından sekizinci sınıf öğrencisi.</p>
<p>Laci ilanı bir kez daha ayrıntılı incelemek istemişti ama artık zil çalıyordu ve Marika Öğretmenin derse geç kalanlara tahammülü olmadığını biliyordu.</p><div>
<p>Viktöria Bosnyâk PERİCADI</p></div><div><img src="main-12.jpg" alt=""/></div>
<p>Bu bölümde biraz terleyeceğiz, daha sonra yeni-. den kütüphane civarına gitmeye cesaret edeceğiz&#160;(Umarım kızmazsın, orada daha çok işimiz olacak).</p>
<p>Laci sınıfa geri döndüğünde matematik dersi henüz başlamamıştı ve sıra arkadaşı Sândor'u Pal Sokağı Çocukları'na gömülmüş halde buldu.</p>
<p>&quot;Baksana, buna kesinlikle katlanılır,&quot; dedi okumakla arası iyi olmayan sırık gibi oğlan.</p>
<p>&quot;Katlanılır olduğunu biliyorum. O yüzden tişörtümün altında taşıyorum.”</p>
<p>&quot;Aslında onu demek istemedim,” diyerek oğlan Laci'yi şaşırttı. &quot;Bu düşündüğüm kadar da kötü değilmiş. İçindekiler insanı iyi güldürüyor.&quot;</p>
<p>&quot;O zaman lütfen sen de kendine kütüphaneden bir tane al! Koca bir raf dolusu var.&quot;</p>
<p>&quot;O ihtiyar cadalozun yanına çıkacağımı düşünmüyorsun herhalde değil mi? Sonra da beni büyüyle kurbağaya çevirsin öyle mi?”</p>
<p>&quot;İşte bu imkânsız. Bunun için prens olman lazım.&quot;</p>
<p>&quot;Ben de tam bunu söylemek istedim. Benim ismim ne sence? Sândor Kral değil mi?&quot;</p>
<p>&quot;Haklısınız hünkârım! Ama lütfen bana güvenin, ben sizi korurum!” diyerek güldü Laci.</p>
<p>&quot;Saygıdeğer şövalyem! Lütfen majestelerine sorar mısınız, matematik dersine başlayabilir miyim acaba?&quot; diyerek çocukların bu fantezi dolu fikir alışverişine son verdi öğretmen ve cevap bile beklemeden tahtaya ilk problemi yazdı. Sanırım sonra olanları merak etmiyorsundur. Eğer dördüncü sınıfa gitsey-din zaten bilirdin, yok eğer gideceksen matematik&#160;formüllerini öğrenmek için zamanın olacak daha.</p>
<p>İkinci teneffüste Laci için yeni hiçbir şey olmadı, zaten beden dersi için kıyafetini değiştirmesi gerekiyordu. Bu arada ikizlerin kendisi için ilk teneffüste</p><div>
<p>Viktöria Bosnyâk PERİCADI</p></div><div>
<p>Viktöria Bosnyâk PERİCADI</p></div>
<p>getirdiği kahvaltılık ayçöreğinden ısırdı. İki kız okuma yarışmasının koşullarını boşuna merak edip duruyordu, Kalman Klott Öğretmen'in dersine zamanında girmeleri gerekiyordu, bunu riske edemezlerdi. Klott Öğretmen'in herkes için acı bir sözü her zaman&#160;vardı, öyle bildiğiniz biberler gibi değil, Meksika çili&#160;biberi gibi acı. &quot;Şişkolarla köfteler&quot; diye alay ederdi,&#160;&quot;zayıflarla ise kürdanlar&quot; diye; fakat akıllı çocuklarda&#160;bile kusurlu bir şeyler bulurdu. Fakat şu da bir gerçek&#160;ki arkasından tüm okul ona Külot Klott diyordu.</p>
<p>&quot;Abrâkadabra, Külot Klott burada!&quot; diye hep bir ağızdan tekerleme söylüyorlardı spor salonunda.</p>
<p>&quot;Susun, geliyor!&quot; diye ciyak ciyak bağırdı kapıda nöbet tutan Luca.</p>
<p>&quot;Hizaya gir!&quot;</p>
<p>&quot;4/D, dikkat! Ama çok dikkat! Eğlenmek için gelmedik buraya! Dilin yere kadar sarksın diye buradasın. Eğer bir çıt duyarsam 52 numara spor ayakkabılarımla tek tek yere sarkan dillerinizi tepelerim! Ne yapacağınızı söylüyorum, bugün tüm ders boyunca&#160;her zamanki parkurda hafif tempo koşacağız. Aklı&#160;olmayanlar için tekrar sıralayayım: Sola doğru koş,&#160;köşeyi dön, Ağustos Pastanesi'nin önünden geç, orada durma, ağzınızın suyu aka aka koş, yeniden sola,&#160;çiçekçiden yeniden sola, sonra Bekes Sokağı'ndan&#160;dağa doğru ve benim yanıma ulaştığında postallarının içinde en az bir litre ter olsun!” diye gürledi iki&#160;metre boyundaki, pala bıyıklı, dazlak beden öğretmeni.</p>
<p>Şimdi postal ne demek diye soracaksın değil mi? Eğer askere gitmiş olsaydın ya da Bekes İlkokulu'na&#160;gitseydin Külot Klott'un spor ayakkabısına böyle dediğini bilirdin. İyi tahmin ettin, öğretmen eski bir&#160;asker, başçavuşluğa kadar yükselmiş fakat acemi askerlere karşı o kadar acımasızmış ki yaptıklarını orduda bile çok bulmuşlar. Bu yüzden rütbelerini sökmüşler ve emekli olmaya mecbur kalmış. (Yanlış anlamayın, emekli derken askerlikten emekleyerek ayrılmamış.)</p>
<p>&quot;Beraber Bekes İlkokulu'na gittiğimiz zamanlarda da bu Klott'un aklı başında değildi. Değil mi Gusz-ti?&quot; diyerek şiirsel bir soru sordu Eduârd Kreischer pasta ustası Gusztâv Augusztin'e pastanenin terasından önlerinde koşturan, yıkıla yıkıla yürüyen, nefes&#160;nefese kalmış çocukları yarım saat boyunca beraberce seyrettikten sonra.</p>
<p>&quot;Artık dayanamayacağım!&quot; diyerek yerinden fırladı pasta ustası ve mutfağa doğru bağırdı.</p>
<p>&quot;Auguszta! Yirmi beş bardak ahududu şerbeti hazırla ve hemen buraya getir!&quot;</p>
<p>&quot;Eduârd! Sen de çocuklara acele etmelerini söyle, bir sonraki turda her birine birer bardak ver.&quot;</p>
<p>Külot Klott belki de bu 27. turun neden böyle gözle görülür şekilde kısa sürdüğünü neye yoracağını</p><div>
<p>Viktöria Bosnyâk PERİCADI</p></div><div>
<p>Viktöria Bosnyâk PERİCADI</p></div>
<p>bilemedi. İçeceklerini aldıktan sonraki turda her çocuğun payına ayrıca o günkü taze pastalardan da birer parça düşmüştü, üstelik Augusztin efendi bugünün şerefine pastalara birer top dondurma da eklemişti. Bu arada Klott Öğretmen kronometresini yere fırlattı ve 52 numara spor ayakkabılarıyla tepeledi&#160;çünkü bozulduğundan emindi. Dolayısıyla 4/D sınıfı&#160;beden dersinin son 11 dakikasını böylece atlatmış&#160;oldu; aynı zamanda 31, 32, 33, 34 ve 35. turları da.&#160;Ödül olarak zil çalıncaya kadar basket oynayabileceklerdi.</p>
<p>Dördüncü teneffüste Laci, Sândor'u Pal Sokağı Çocukları'nı yine kıs kıs gülerek okurken yakaladı.</p>
<p>&quot;Hadi gel, seninle yukarı çıkalım, Aranka Teyzenin yanına; kendin için de bir tane alırsın,&quot; diye teklifte bulundu Laci.</p>
<p>&quot;Oraya adımımı bile atmayacağımı söylemiştim sana ama!&quot; diye çınladı cevap.</p>
<p>&quot;Biz de geliyoruz Laci,&quot; dedi Sâri.</p>
<p>&quot;Övgüler yağdırarak anlattığın şu ilanı bir görmek istiyoruz,&quot; diye ekledi Döri.</p>
<p>&quot;Hadi gidelim!&quot;</p>
<p>&quot;Siz Aranka Teyze'nin kütüphanenin neden çatı katında olmasında ısrar ettiğini anlıyor musunuz?&#160;Peki, nasıl oluyor da yukarıya çıkabiliyor? Biz bile zar&#160;zor dayanıyoruz bu kadar merdivene,&quot; diyerek soluklandı Sâri.</p>
<p>&quot;Siz hiç merdivenleri tırmandığını gördünüz mü? Ben bir defa bile görmedim,&quot; diyerek düşünmeye&#160;başladı Laci meseleyi.</p>
<p>&quot;Kesin süpürgesinin sapında,&quot; kıkırdadı Sândor.</p>
<p>&quot;O kesin bir defa,&quot; diye güldü ikizler.</p>
<p>&quot;İşte!&quot; diyerek diğerlerini duvar gazetesine doğru yöneltti Laci.</p>
<p>&quot;Ooo!&quot;</p>
<p>&quot;Ooo, ooo!&quot;</p>
<p>&quot;Ooo, ooo, ooo!&quot; diyerek şaşakaldılar rengârenk ilanı gördüklerinde. Laci ise şaşkınlıktan sesini bile&#160;çıkaramıyordu. &quot;O!&quot; bile diyemedi.</p>
<p>Çünkü resimde okul bekçisi Jânos 13 Kiss'in köpeği Cebir, mürver ağacına işemeye hazırlanıyordu. Ama o da ne, sadece hazırlanmıyordu, çocuğun gözleri önünde yapmıştı bile çişini.</p>
<p>&quot;Senin derdin ne?&quot; diye sordu Sâri.</p>
<p>&quot;Hiiiiçç.&quot;</p>
<p>&quot;Hiç mi?&quot;</p>
<p>&quot;Öyle görünüyor ki diğerleri fark etmediler,&quot; diye düşündü Laci, sonra gücünü topladı ve şöyle dedi:</p>
<p>&quot;Hadi gel Sândor, Pal Sokağı'nı alalım senin için!&quot;</p>
<p>&quot;Eee, ben daha ilanı sonuna kadar okuyamadım. Sen önden git, benim için hallet olur mu? Ben hemen&#160;geleceğim peşinden,&quot; diyerek palavra attı diğeri, oysa&#160;kütüphaneye girmeye cesareti olmadığını çok iyi biliyordu.</p><div>
<p>Viktöria Bosnyâk PERİCADI</p></div><div>
<p>Viktöria Bosnyâk PERİCADI</p></div>
<p>Laci, böylece içeriye yalnız başına girdi. Oğlan selam verdiğinde Aranka Teyze tam da burnunu pembe güllerle işlenmiş patiska mendiline siliyordu.</p>
<p>&quot;Ellerinizi öperim! Nasılsınız? Cadılığınız geçti mi bari?&quot; diye sordu merhametle.</p>
<p>&quot;Bana bak, eğlenme benimle, başın belaya girer yoksa! Senden bir dakika olsun kurtuluş yok mu? Çıkar ağzından baklayı bakalım!&quot;</p>
<p>&quot;Özür dilerim, bakla mı? Ben hiç bakla yemem. Sevmem de zaten. Lütfen inanın bana!&quot;</p>
<p>&quot;Tahmin etmeliydim. Kuru erik değil, sadece tek bir buruşuk kuru üzüm var beyninin yerinde,&quot; diyerek&#160;öfkelendi kütüphaneci.</p>
<p>&quot;Çıkar ağzından baklayı yani niye buraya kadar yorulduğunu söyle! Şimdi çaktın mı köfteyi?&quot;</p>
<p>&quot;Sândor Kral bir kitap almak istiyor.&quot;</p>
<p>&quot;Sândor Kral, sen değilsin değil mi?&quot;</p>
<p>&quot;Hayır, Aranka Teyze.&quot;</p>
<p>&quot;Peki, o zaman nerede bu Kral bakalım?&quot;</p>
<p>&quot;Burada, kapının önünde.&quot;</p>
<p>&quot;Sândor Kral! Gel bakalım içeriye!&quot; diye çığlık attı Aranka Mort.</p>
<p>Bu ses yüzünden Sândor'un zaten çoktan çözülmemiş olsaydı korkudan dizlerinin bağı çözülürdü. Korkudan dizlerinin hiçbir bağı çözülmemişti fakat&#160;vücudunun diğer parçalarının tüm bağları çözülmüştü.</p>
<p>&quot;Efendim? Ne demek istemiştiniz?&quot; diyerek zaman kazanmaya çalıştı oğlan, kapı aralığından aylak aylak bakarak.</p>
<p>&quot;Bırak da yüzünü göreyim! Kütüphaneye kayıtlı bile değilsin. Ben kayıt yaptıran bütün çocukları aklımda tutarım!&quot;</p>
<p>Bu doğruydu. Ama bu yüzden Aranka Mort için sakın üzülme! Kafasının içinde itişip kakışan çok çocuk yok. Geçtiğimiz yıllarda üç yüz otuz üç çocuk&#160;içerisinden okulun kütüphanesinden kitap alan tek&#160;çocuk Laci Jöhegyi olmuştu. Hatta öğretmenlerin bir&#160;teki bile Aranka Mort'a uğramamıştı. Hep çatı katına&#160;tırmanmaya üşendiklerini söylüyorlardı ama sana&#160;açıkça söyleyeyim: Hepsi palavra. Hiç şüphe yok.&#160;Çünkü meslektaşlarının oflamalarına, burnunu çekip&#160;durmasına ve dostça olmayan bakışlarına tahammül&#160;edemiyorlardı. Ben tüm bunları anlatırken Sândor'un&#160;hilebaz bir kurtarıcı fikir uydurmaya zamanı olmuştu.&#160;Gerçi kafasında yanan ampulü ikizler görmediler fakat aklindakini söylerken Sândor’un hınzır gülüşünü&#160;fark ettiler.</p>
<p>&quot;Üzgünüm ama toza karşı alerjim var. Annem kütüphaneye gitmemi yasakladı.&quot;</p>
<p>Kütüphaneci teyze bu yalanı duyunca suratını asabilirdi belki de, tabii eğer yüzü zaten limon ısırmış&#160;gibi buruşuk olmasaydı.</p>
<p>&quot;Ne lazımdı peki?&quot; diye uğuldadı sesi, yazı masasının arkasında hareketsiz duruyordu.</p><div>
<p>Viktöria Bosnyâk PERİCADI</p></div><div>
<p>Viktöria Bosnyâk PERİCADI</p></div>
<p>&quot;Pal Sokağı Çocukları,&quot; diye cevap verdi Laci bağrışmalara bir son vermek için.</p>
<p>&quot;Orada sol taraftaki rafta. Ver bir tane! Kitap istek fişini sen götür ver şu üşütüğe lütfen. Umarım ismini&#160;yazabiliyordun Üç hafta içerisinde geri getirmen lazım!&quot; diye bağırdı azimle kapının yanında duran oğlana.</p>
<p>Sândor sevinçle, ıslık çalarak, hoplaya zıplaya merdivenlerden aşağı indi fakat henüz üç hafta geçmemişti ki kitaba karşı hissettiği coşku önce hafiflemeye başladı, sonra yatıştı ve nihayet tamamen söndü. Hafta sonu tek bir satır bile okumamıştı ve pazartesi sabahı öfkeyle patladı:</p>
<p>&quot;Bana bak Laci! Bu kitap hiç de güldürücü değil. İçerisinde tek bir espri bile yok. Şu Nemeçek'in hayatı tamamen trajedi dolu. Bu senin okuduğun kitap&#160;değil. Onun içerisinde şakalar vardı, eğlenceliydi.&#160;Böyle kederli değildi.&quot;</p>
<p>&quot;Yok, canım sende! Mümkün değil. Kütüphanede koca bir raf dolusu var ve hepsi de birbirinin aynı.&quot;</p>
<p>&quot;Belli, ben buna devam edemeyeceğim. İçimi kararttı bu benim. Lütfen sendekini bana ver!&quot;</p>
<p>&quot;Artık bende değil. Cuma günü iade ettim.&quot;</p>
<p>&quot;O zaman benim için değiştir Laci!&quot;</p>
<p>&quot;Deneyebilirim ama bu fikrin Aranka Teyze'nin hoşuna gideceğini sanmıyorum.&quot;</p>
<p>Fakat bu, Laci ona Sândor'un ricasını aktardığında</p>
<p>Aranka Mort'un nasıl öfkelendiğini, kızdığını, sinirden nasıl hırıldadığını anlatmak için hafif bir ifadeydi.</p>
<p>&quot;Nasıl yani 59 ciltten herhangi biri ona yetmemiş mi? Bir başkası mı gerekiyormuş? Bu edepsiz kendini&#160;ne zannediyor?&quot; diyerek tüm öğle arasında öfke nöbetleri geçirdi; Laci ise belki sakinleşir de bir başka&#160;cilt verir diye bekledi durdu. Sakinleşmedi ve vermedi. Çocuk eli boş uzaklaşmaya mecbur kalmıştı.</p>
<p>&quot;Başka bir cilt daha almam lazım. Bu sahtesiydi. Gerçek Pal Sokağı Çocukları'nın sonunun ne olduğunu öğrenmem lazım!&quot; diye karamsarlığa kapıldı Sândor. İkizler onun için üzülüyorlardı ve son dersten&#160;sonra sınıfta kaldılar, avluya inmediler. Neyse ki etüt&#160;öğretmeni Andi bunu fark etmemişti; kütüphaneciye&#160;sınıf arkadaşları adına yalvaran bir mektup yazmaya&#160;karar verdiler.</p>
<p>&quot;Ben söylerim, sen yazarsın!&quot; dedi Döri.</p>
<p>&quot;Delirdin mi? Benim kargacık burgacık yazımla mı?&quot; diye itiraz etti Sâri.</p>
<p>&quot;Düzenden hep beş alırsın, sen de biliyorsun. Yani sen şimdi benden daha kötü yazdığını mı anlatmak&#160;istiyorsun bana? Hangimiz solağız? Sen mi, ben mi?&quot;</p>
<p>&quot;Sen solaksın, bense sakar.&quot;</p>
<p>&quot;Sakarlık, solak olmaktan daha kötüdür.&quot;</p>
<p>Bu yüzden iyice birbirlerine girdiler. Sâri örülmüş topuzunu çözdü, Döri ise hırkasını giydi. O an için&#160;tüm dünyanın aralarına kara kedi girdiğini görebilmesi için ellerinden bundan daha fazlası gelmemişti!</p><div>
<p>Viktöria Bosnyâk PERİCADI</p></div>
<ul><li><a href="main-1.xhtml">Beşinci Bölüm</a></li><li><a href="main-2.xhtml">Onuncu Bölüm</a></li><li><a href="main-3.xhtml">On Birinci Bölüm</a></li><li><a href="main-4.xhtml">On İkinci Bölüm</a></li><li><a href="main-5.xhtml">On Üç Buçukuncu Bölüm</a></li><li><a href="main-6.xhtml">Sonsöz</a></li></ul>
</body>
</html>