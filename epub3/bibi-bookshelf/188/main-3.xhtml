<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h1>On Birinci Bölüm</h1><div><img src="main-20.jpg" alt=""/></div>
<p>Bu bölümde durum düzelmeye başlıyor. (Bana göre tam da zamanıydı zaten.)</p>
<p>&quot;Şu mucizeye bak!&quot; diyebilirdim ama Verne'in kitabının Sândor'un ne kadar hoşuna gideceğini sen&#160;kendin de tahmin edebilirsin. Hatta kahkaha atmaktan karnı ağrımıştı.</p>
<p>İkizler gece yarısı Laci’yi çevreleyen gizem hakkında fiskos ettiler ve sonunda onunla barışmaya</p><div>
<p>Viktöria Bosnyâk PERİCADI</p></div><div><div><img src="main-21.jpg" alt=""/></div></div>
<p>karar verdiler; bunun sebebi bir yandan arkadaşlarının sürekli olarak kütüphaneye gitmesinin sırrını öğrenmek istemeleri, diğer yandan da tehlikede olabileceğini düşünüyor olmalarıydı.</p>
<p>&quot;Cadalozun tırnakları arasından kurtarmamız lazım onu!&quot; dedi Döri uykuya dalmadan önce, gecenin bir yarısı, Sâri yarı uyanık sadece şu cevabı verdi:</p>
<p>&quot;Ehem!&quot; uyumuştu bile artık.</p>
<p>Ders başlamadan önce oğlanla konuşabilmek için ertesi gün erkenden okula gitmeye karar vermişlerdi. Oysa planları suya düştü. (Lütfen gerçekten&#160;suya düşüp düşmediğini sorma, boşa çıktı yani başarısız oldu.) Eğer gece yarısı uyumuşsa insan sabahın&#160;beş buçuğunda biraz zor kalkar. Üstelik biraz gecikmişlerdi bile.</p>
<p>İlk teneffüste yeniden barışma işine girişmişlerdi. Seve seve barış çubuğu da tüttürmek isterlerdi aslında ama Bekes İlkokulu'nda sigara içmek yasaktı. Yasağı ancak kimi günler birkaç sekizinci sınıf öğrencisi oğlanlar tuvaletinde delmeye cesaret ediyordu.&#160;Kızlar oğlanlar tuvaletine gitmek istemediği için ve&#160;zaten dumandan da nefret ettikleri için kahvaltıda&#160;doğrudan Laci'ye katıldılar.</p>
<p>Oğlan sevinmişti, beraberce tereyağlı ekmeklerini yerlerken sol kulak memesi tamamen kızarmıştı. Sohbet aynen yedikleri kuru ekmek gibi tatsız başlamıştı.</p>
<p>&quot;Baksana!&quot; diyerek eveleyip geveledi Sâri. &quot;Dün ciddi değildim. Arkadaş olduğumuzu biliyorsun.&quot;</p>
<p>&quot;Senin için endişeleniyoruz,&quot; diye devam etti Döri. &quot;Seni yarı yolda bırakmayız.&quot;</p>
<p>&quot;Bize güvenebilirsin! Seni o cadalozdan koruyacağız!&quot;</p>
<p>&quot;Anlayın artık, o cadı değil, o bir...&quot; dedi ve sözlerini geri yuttu.</p>
<p>İkizler ise Laci'nin yutmaya çalıştığı sözlerin devamını getirdiler.</p>
<p>&quot;Cadı değil bir peri öyle mi?&quot; diyerek kıkırdadılar. &quot;Güldürme bizi artık ama! Aranka Mort peri ha! Sihirli değneği de var mı bari?&quot;</p>
<p>&quot;Sessiz olun artık! Bu bir sır!&quot;</p>
<p>&quot;Tabii ki sır,&quot; diyen Döri gülmekten yerlere yıkılıyordu. &quot;Aranka iyi saklamış. Herkes onu cadı sanıyor!&quot;</p>
<p>&quot;Güzel küçük melek! Gargamel bile ondan daha güzel görünüyor!&quot; diye kıkırdadı Sâri nefes nefese.</p>
<p>&quot;Zrrr!&quot; diye araya girdi bu arada zil sesi. Laci, kapana kısılan kuyruğunu kurtardığı için sevinmişti zile.</p>
<p>Sonraki teneffüste fırsatını bulur bulmaz Aranka Teyze'ye koştu.</p>
<p>&quot;Darılmayın lütfen!&quot; diyerek şikâyet etti süklüm püklüm. &quot;Ağzımdan kaçırdım. Ama tam olarak değil.&#160;Sadece cadı olmadığınız çıktı ağzımdan. Peri sözü&#160;ağzımdan kaçmadı! Ama artık bu sırrı onlardan sak-</p><div>
<p>Viktöria Bosnyâk PERİCADI</p></div><div>
<p>Viktöria Bosnyâk PERİCADI</p></div>
<p>layamayacağımdan korkuyorum. Onlar en iyi arkadaşlarım. Onlara gerçeği söyleyemez miyim? Sâri çok pratik zekâlıdır. Mutlaka aklına iyi bir fikir gelir.&quot;</p>
<p>&quot;Ama Laci'ciğim ağızlarından kaçırabilirler, riske giremeyiz!&quot;</p>
<p>&quot;Aranka Teyze onlara güvenebilirsiniz!&quot; diye diretti Laci.</p>
<p>&quot;Ama zaten peri olduğuma inanmazlar ki!&quot;</p>
<p>&quot;Küçük bir sihir görseler bile mi?&quot;</p>
<p>&quot;Ah tatlım, biliyorsun okulda büyü yapmak yasak. Kurallara aykırı. Zaten senin görmüş olman bile yeterince büyük bir sorun.&quot;</p>
<p>O sırada kapı tarafından iki hafif öksürük duyuldu.</p>
<p>&quot;Teşekkür ederim,&quot; dedi peri.</p>
<p>&quot;Niye teşekkür ediyorsunuz ve kime?&quot; diye şaşırdı oğlan.</p>
<p>&quot;İşitmedin mi, eşik iki kişinin gizlice anahtar deliğinden bizi dinlediğini söylüyor. Bazı insanlar nasıl kedi tüyüne karşı alerjikse bu zavallının alerjisi de bu&#160;işte,&quot; diye fısıldadı Aranka Teyze ve parmak uçlarında&#160;sessizce kapıya doğru gitti. Tek hamlede hışımla açtı.&#160;Binlerce şükür ki kapı içeriye doğru açılıyordu, aksi&#160;halde ikizlerin alınlarını o an iki güzel mor şişlik süsleyecekti.</p>
<p>&quot;Özür dilerim,&quot; diye başladı Sâri ama durumu nasıl açıklayacağına dair en ufak bir fikri bile yoktu.</p>
<p>Q</p>
<p>&lt;</p>
<p>O</p>
<p>&quot;Biz sadece...&quot; diyerek yardım etmek istedi Döri ama kütüphaneci lafını kesti. (Hayır, tabii ki bıçakla&#160;değil, daha neler... Sen de biliyorsun ki bu bir peri,&#160;harami değil!)</p>
<p>&quot;İçeri gelin bakalım madrabazlar! Şu yaptığınıza bir bakın hele. Kulak kabartıyoruz! Gizlice dinliyoruz!&#160;Eğer kütüphaneyi çok merak ediyorsanız neden üye&#160;olmuyorsunuz? Yoksa sizin ilgilendiğiniz şey kitaplar&#160;değil mi?&quot;</p>
<p>&quot;Teessüf ederiz! Biz okumayı tabii ki seviyoruz!&quot; diyerek hiddetlendi Sâri.</p>
<p>&quot;O zaman cadı avına mı çıktınız yoksa? Ben köpekleri çok severim, özellikle de av köpeklerini. Ama eğer birisi benim için ava çıkmışsa bundan nefret&#160;ederim!&quot;</p>
<p>&quot;Aranka Teyze! Lütfen onlara bu kadar kızmayın! Sadece başıma bir dert açılacağını düşünüyorlar.&quot;</p>
<p>&quot;Dert mi? Ne derdin olabilir ki? Birazcık nezle mi yoksa hıçkırık veya kızarıklık mı? Eğer bir periyle beraberse insan, onu pek de ciddi tehlikeler tehdit etmez.&quot;</p>
<p>&quot;Ama, ama, ama...&quot; diye kekeledi Laci.</p>
<p>&quot;Aman!&quot; dedi Sâri.</p>
<p>&quot;Allahım!&quot; diye ekledi Döri kocaman açılan gözleriyle.</p>
<p>&quot;Ay!&quot; diye çığlık attı peri sanki pire ısırmış gibi. &quot;Ağzımdan kaçırdım işte! Ne yapayım! Çuvalladım.&quot;</p><div>
<p>Viktöria Bosnyâk</p></div><div>
<p>Viktöria Bosnyâk PERİCADI</p></div>
<p>&quot;Neyse artık fark etmez. Laci'ciğim lütfen kızlara hikâyemi anlat! Benim gücüm kalmadı,&quot; diyerek soluklanmaya çalıştı ve süsen çiçeği desenli patiska&#160;mendiliyle kendini yellemeye başladı.</p>
<p>Oğlan ise ne bir eksik ne bir fazla Aranka Mort'un hikâyesini anlattı, periler için kütüphanecilik sınavından, yeryüzündeki ilk mutlu yıllara ve Libra'nın mektubuna kadar olan her şeyi.</p>
<p>&quot;Eğer zavallıya yardım etmezsek emekliye ayrılmaya mecbur kalacak. Üstelik düşünün bir, perilerin emekliler evinde tek bir kitap yok! Korkunç değil&#160;mi?&quot;</p>
<p>&quot;Lütfen rahat olun! Ne yapmak gerektiğini ben söyleyeceğim!&quot; dedi Sâri kendinden emin şekilde, bu&#160;arada eliyle gözlerinden akan bir damla gözyaşını&#160;sildi.</p>
<p>&quot;O zaman ben de nasıl olacağını düşünürüm!&quot; diye ekledi Döri gururla. &quot;Lütfen endişe etmeyin, biz&#160;sır saklayabiliriz! Öğle yemeğinde neler yapılacağını&#160;konuşuruz ve bir çözüm bulur bulmaz buraya geliriz.&quot;</p>
<p>O günkü öğle yemeğinin ne olduğunu da bilmiyorum ama Laci'ye, Döri'ye ve Sâri'ye de boşuna sorma. Bunun için matbaa mürekkebini de israf etmeyelim&#160;bence! İşin özü şu: Bulaşıkhane kısmına iyice yakın&#160;oturdular ve heyecan içerisinde aslında bir peri olan&#160;şu cadıyı nasıl kurtaracaklarını tartıştılar. Kendilerini</p>
<p>&lt;</p>
<p>O</p>
<p>tartışmaya kaptırmışlardı iyice, bu yüzden, daha genç olan Cici Teyze'nin kendilerine kulak verirken dantelli&#160;bluzunu bile bulaşık suyuna batırdığını fark edemeyecek kadar konuyla ilgilendiğini anlayamadılar. (Bulaşıkların nasıl yıkandığına bakmadığı kesindi.) Laci,&#160;ikizlere kitaplar üzerindeki özel etkisinden bahsetti ve&#160;bu yeteneğin, atası Gutenberg'den kendisine miras&#160;kaldığını da anlattı. Böylece kızlar Sândor ve kitabı&#160;sonra Luca'ya veren Ignâc'ın Pal Sokağı Çocukları'm&#160;neden komik bulduğunu öğrenmiş oldular.</p>
<p>&quot;Meseleyi çözecek olanın bu şey olduğunu hissediyorum,&quot; diye bildirdi Sâri ciddiyetle.</p>
<p>&quot;Bu şey neyi çözecekmiş?&quot; diyerek anlamadığını ifade etti Laci.</p>
<p>&quot;Seni ebleh! Çözümün anahtarı bu! Aranka'yı senin fantezilerin kurtaracak. Ama nasıl?&quot;</p>
<p>&quot;Bir fikrim var!&quot; diyerek kaşığı masaya koydu Döri.</p>
<p>&quot;Evraka!&quot; diye çığlık attı oğlan.</p>
<p>&quot;Ne evrakı? Yemekhanede evrakın ne işi var,&quot; diye öfkelendi Sâri.</p>
<p>&quot;Evreka, Yunanca bir kelimedir ve buldum anlamına gelir.&quot;</p>
<p>&quot;Tamam, o zaman. Ama işi senin yalnız başına halletmen gerekecek,&quot; diye açıkladı Döri.</p>
<p>&quot;Ne işini?&quot;</p>
<p>&quot;Okuma işini.&quot;</p><div>
<p>Viktöria Bosnyâk</p></div><div>
<p>Viktöria Bosnyâk PERİCADI</p></div><div>
<p>&quot;Lütfen şu yaptığın türlü türlü saçmalık bitsin artık!&quot; diyerek kardeşinin lafını ağzına tıkadı Sâri, bu&#160;arada tabağındaki bezelyeleri, havuçları, kabakları,&#160;patlıcanları birer birer masaya fırlatmıştı kaşığıyla.&#160;Masaya saçılanlara bakılırsa yedikleri yemek türlüydü; gerçi bezelyeli, havuçlu, kabaklı, patlıcanlı sebze&#160;yemeğine kim &quot;türlü” ismini vermiş olabilir bilemiyorum ama neyse.</p>
<p>&quot;Yani şu yaptığın türlü saçmalık bitsin artık rica ederim! Biliyorsun ki okumayı çok seviyor. Bu onun&#160;için neden iş olsun ki?&quot;</p>
<p>&quot;Kütüphanedeki bütün Pal Sokağı Çocukları'nı okuması gerekiyor!&quot;</p>
<p>&quot;Sen aklını mı kaçırdın! O zaman bile tek okur o olur. Biz de üye olsak ne olur ki? Zaten artık&#160;Aranka'dan da korkmamıza gerek kalmadı. En azından artık üç kişi oluruz.&quot;</p>
<p>&quot;Ne yazık ki çok az!” diye yakındı Laci.</p>
<p>&quot;Düşünün bir!&quot; diye tepesi attı Dori'nin. &quot;Laci okursa ne olur?&quot;'</p>
<p>&quot;Hikâye değişir, &quot;diye cevap verdi Sâri.</p>
<p>&quot;Şimdi anlıyorum,&quot; diyerek alnına vurdu oğlan. &quot;Ama bir kitap için iki defa aynı şekilde fantezi kuramıyorum.&quot;</p>
<p>&quot;Bu daha da iyi! O zaman herkes birçok defa farklı nüshaları ödünç alır ve sanki ilk defa okuyormuş gibi zevk alır.&quot;</p></div><div>
<p>O zaman gerçekten Evrak ya da her neyse!&quot; diyerek çok sevindi Sâri.</p>
<p>Evreka! diye çığlık attı üçü birden ve tabaklarını götürüp verdiler; Cici Teyze arkalarından sıkıntılı sıkıntılı bakıyordu. Şüphesiz yemeklerini güzelce yemedikleri için kaygılanıyor olmalıydı.</p></div><div>
<p>O</p>
<p>&lt;</p>
<p>O</p>
<p>cc</p></div><div>
<p>Viktöria Bosnyâk</p></div>
</body>
</html>