<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p3">&nbsp;</p>
<h1 class="h11"><a id="ncx385"></a><a id="a20"></a>MECAZLAR ÜSTÜNE</h1>
<p class="p18">Çokları dert yanar, &ldquo;bilgelerin sözleri mecazlardan başka şey değil, günlük yaşamda bir işe yaramıyor, oysa bizim bu yaşamdan başkası yok elimizde&rdquo;, diye yakınır. Bilge: &ldquo;Karşıya geç!&rdquo; dese bununla söylemek istediği, gerçekten karşıya geçilmesi değildir; aradaki yol zahmete değiyorsa, eh nihayet altından kalkılabilir bunun; ancak, onun söylemek istediği efsanemsi bir Karşı, bizim tanımadığımız, onun da bize daha yakından açıklayamadığı, dolayısıyla bize burada yararı dokunmayacak bir şeydir. Bütün bu mecazların anlattığı, hani kavranılmayanın kavranılmazlığıdır ki, bunu da zaten biliyoruz. Oysa bizi her gün uğraştırıp duran sorunlar apayrı.</p>
<p class="p18">Bunun üzerine biri şöyle dedi: &ldquo;Ne diye diretiyorsunuz? Mecazların ardından yürüdünüz mü, siz kendiniz de mecazlaşır, dolayısıyla günlük yaşamın mihnetlerinden kurtulursunuz.&rdquo;</p>
<p class="p18">Bir diğeri de şöyle söyledi: &ldquo;Bahse girerim ki bu da bir mecaz.&rdquo;</p>
<p class="p18">Birincisi cevap verdi: &ldquo;Bahsi kazandın.&rdquo;</p>
<p class="p18">İkincisi dedi ki: &ldquo;Ama ne yazık sadece mecazî olarak.&rdquo; </p>
<p class="p18">Birincisi cevap verdi: &ldquo;Hayır, gerçekten; mecazî olarak kaybettin.&rdquo;</p>
</body>
</html>