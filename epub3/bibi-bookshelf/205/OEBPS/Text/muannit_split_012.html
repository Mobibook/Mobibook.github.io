<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>muannit</title>
  <link href="../Styles/stylesheet.css" rel="stylesheet" type="text/css"/>
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>
<body class="calibre">
  <h1 class="h1baslik" id="calibre_toc_7">7</h1>
  <p class="normal1">28 Ekim 1979 Pazar, Saat: 24.00</p>
  <p class="normal">Önceki akşam saat 24.00’e doğru Nazike gitti. Yemekte iyice bozdum perhizi. O yüzden de Molière kahramanlarına yakışır dalkavuk reveransı eşliğinde genç konuğuma ilân-ı aşk eyledim. Ertesi gün sövgülerin daniskasıyla kendimi aşağılayacağımı bile bile. Daha pek seyrelmemiş, kırarmışlığı sanırım kimilerine çekici bile gelebilecek saçlarımı tutam tutam avuçladı, canımı yakasıya çekiştirdi; sertçe taraklamalarla, iç çekişler mızmızlığına, hıçkırıklara boğgun öpüşlerin karamuk tadı temalarına geçme oyunumu bozdu. ‘Yutmam hadım zampara! On beşine basmamış kız bile korkarım kılını kıpırdatmaz. Beni daha fazla söyletme de, sus dinlen sıcacık karnımda.’ Tam böyle mi dedi, uyduruyor muyum? Ne bileyim!</p>
  <p class="normal">(27 Ekim 1979 Cumartesi gidebildiğim ‘Çavuş Musgrave’in Dansı’ üzerine epey kafa yordum. Altı yedi sıraya oynanan oyunu soluğum kesilerek izledim. Yazarın dokusu ödünsüz, sımsıkı. Benim bu safkan İngiliz’liği sevmem Sahtegi’liğime verilebilirdi, ama onca yıl sonra anımsadığımda yadırgamadığıma göre coşkumu, inandırıcı olmalı. Tiyatro Dergisi’nin tanıtma yazılarını hazırlayan önemli, saygıdeğer kişilerin klasik-epik usta bireşimine ilişkin açıklamaları, yazarın özüne sokulma yönünden beni çok ilgilendirmedi. İngiliz yönetmen de akıllı, sade, ardına önüne pabuç bırakmayandı.)</p>
  <p class="normal">...</p>
  <p class="normal">Güneş’le Sina geldiler İstanbul’dan, bayram tatilinden yararlanarak. Ayrıca çöpçatanlıklarının başarısı çağrılmalarına neden olmuş. Bir taşla iki kuş. Sevinemedim, çok yorgun Güneş, sürekli öksürüyor, yine o nezle, grip, bronşite kolay yakalanma ilezeliğinin öfkesini gizleme çabasında. Sabahın köründe yollara düşüp, akşam saat 20.00’lerde eve dönme zorunluluğu. Bu yıpratıcı çalışma, sonunda yataklara düşürecek kızcağızı korkarım. Neden bunca horlamalara, umursamaz hırpalamalara karşın, ailenin bedence en sağlamı benim. Haksız yapı! Meydan okumanı bir gün düelloya çağıracağım, bakalım epe’yi kim iyi kullanacak?</p>
  <p class="normal">Öğleden sonra, nişanlanacak arkadaşıyla birlikte bana uğradı Sina. Besbelli Boşnak, aday. Sarı, devingen kedi gözleri, sinirlendi mi matkap deliciliğine dönüşecek türden, gündüz<br class="chapter"/>
  lamelifliğine, donukluğuna aldanmamalı. Kemikli. Çökük avurtlarında tüy dipleri uyanık. Kımıldadıkça kımıllığını daha duyuran beden radyasyonları... Sina şakrak, esmer, kor sıcağı, esnetici. Güneş, kız evinde kalmış, süse püse yardımcı.</p>
  <p class="normal">Nişan akşamı, uzayan Fiesta gecesi belki irdelenebilecek traji-komik insan sergilemelerini kapsıyor. Hemen anlatamam, soğumalı.</p>
  <p class="normal">Zühre-Ayça kardeşlerin babaları ölmüş, yıllarca yatalak çürümüşlüğünün dayanılmaz acılarına katlanan gövde, soluğunu alıp verme inadını çözdü sonunda. Kurtuluş. Bu gün öğrendim Güneş’ten.</p>
  <p class="normal">Cevdet’ten biraz daha uzunca bir mektup geldi. Frenkçesini bırakalım bir yana, sıla hastalığına tutuluyor galiba insanlar dış ülkelere gidince. Noël’de geleymişim oralara. Sadece uçak gidiş-dönüş ücreti 120 sterlin. Neyle? Anılarımın bir bölümünü okumuş. “Üreten ellerinden öperim,” diyor. Üretmiyorum, ürüyor ayrıkotları! Yine de sağolsun. Tek kişi buna benzer bir şeyler demeli demek, hiç değilse. Ne denli aldırmaz havalara diksem de boksör burnumu. Yetmişlik J. Arden usta da, sanırım vızgelir savına karşın, yazmayı sürdürebildiğine göre, en az iç çalkantılarını iletmeyi düşünmediğini ileri süremiyordur. Böylece fâkir-i pürtaksir de nice megaloman olduğunu – sözde ayrımında olmadan, ortaya koymuş bulunmaktadır.</p>
  <p class="normal">...</p>
  <p class="normal">İki kez telefon edildi Aydın’dan bu gece. Bay Emrullah Dikişçi, müvekkilim, çok sinirli, ivecen. Bir de davayı yitirirsek, dilerse nalları dikebilir. Ben asarım, keserim dedim mi? Her gelişinde maçı yitirmek olağandır aranağmesini yineledim.</p>
  <p class="normal">Saat 01.30. Fatoş’tan ses yok. Günlük, politik gelişmelere değinemedim. Sayın Ecevit, ‘CHP’nin gücünü kişilerde aramak yanlıştır’, diyesiymiş. Ya nerede arayacağız bu ülkede üstad?</p>
  <p class="normal">İstanbul Bayrampaşa’da terör. Kahve taraması. Altı ölü, yığınla yaralı. Buyrun cenaze namazına.</p>
  <p class="normal1">2 Kasım 1979 Cuma, Saat: 22.00</p>
  <p class="normal">Güneş’le Sina gittiler. Saat 15.00’i geçe. Kapıyı kapadım, boğazımdaki tıkaç açıldı birdenbire; pis, batak hıçkırıklarla kesikli, böğürerek, ölüsüne kapanmış mahalle karıları gibi bir ağlama tutturdum. Binlerce karga üşüşebilirdi başıma, bir tek insan, ‘kardeş, can, nen var?’ deyip sarılmazdı boynuma. Kibele Ana’vari taş kesilip susmak varken...</p>
  <p class="normal">Yazalım olanı biteni. 30 Ekim 1979 Salı, saat 16.00’dan beri çatlıyor kafam. Fatoş’la aynı gün telefonla on beş dakika, ertesi gece beş dakika konuştum. 17 Ekim 1979 gününden beri susuyordu. Aldığım haberin saçmalığı birtakım telepati belirtilerine inanmaya zorluyor insanı. Habire seyiriyordu sağ gözüm. Bu tür tikleri olacaklara bağlamak aptallığı bana özgü değil kuşkusuz. Demek kurtuluş yok, aynı sanılara kapılıp gittiğime göre, bu bulaşıcı hastalık da beşeri!</p>
  <p class="normal">Gülünç darbe, Cevdet’in abartıcılığını bilmeme karşın, olayın özelliği doğruluğuna inanmamak kolaylığına sarılmama elvermeyecek denli özgündü.</p>
  <p class="normal">Göz kapaklarınızın yumruk gibi şişip kapanıvermesinin, omuriliğinizde pusuya yatan suçiçeği virüsünün marifeti olduğunu ileri sürdüklerinde alabileceğiniz ‘hadi canım sende’ci tavır; çok sürmez, yalın, bilimsel gerçek karşısında patlak balona dönüşür herhalde.</p>
  <p class="normal">30 Ekim 1979 gecesi Güneş’le Sina Doktor Süleyman Kurtaran’lara (Nişanladıkları arkadaşlarının bacanağı olacak doktor) yemeğe çağrılıydılar. Cevdet’ten gelen hızlı mektuptan haberleri yok. Takınılacak ödünç surat bulamazdım. Şu kadarını akıl edebildim. Cevdet’ten aldığım mektubun zarfına, Fatoş’un arkadaşı Şaziment Güven’den gelmişçesine birkaç satırlık bir kâğıt koymak. Elyazımı epeyce değiştirerek becerdim tasarladığımı. Güya Şaziment: “Fatoş’un durumunu iyi görmüyorum. Telefonla kendisini arasanız iyi olur...” gibi bir şeyler yazmış.</p>
  <p class="normal1">21 Temmuz 1984 Cumartesi, Saat: 22.35</p>
  <p class="normal">Galiba ilk kez, başlık gününü sıcağı sıcağına geçiriyorum defterime. 3 Kasım 1979 Cumartesi notlarıma dönebilecek miyim, kimbilir? Önemi ne? Geçen cumartesiden bu yana, bir hafta, ölümüne ramak kala denize fırlatılan köpekbalığı çırpınışlı yaşamından geçtim. Sabahlamayı göze alabilirsem, daha doğrusu dayanabilirsem sürdüreceğim, masanın üzerinde olduğu için kurtulabilen-makinemin tuşlarına vurmayı.</p>
  <p class="normal">...Zile’den gelen halamın kızıyla, torununu Mülkiyeliler Birliği bahçesine götürelim, demişti Güneş. Sina’yla birlikte hepimiz gittik. Gündüzden konyak içmiştim zaten. Buçukkulak verdiğim anılar anlatıladursun, gece yarısına değin gülüşüldü, yenildi içildi. Taksiye doluştuk. Onlar Ümitköy’e gittiler, beni kapıcı daireme yakın bir yerde bıraktılar. Sallana sallana geldim, düşmeden indim basamakları. Bodrum lambası yanmıyor. Çakmak alevinin yepelek ışığında kapıyı açmaya uğraşıyorum, eşikten sızan sıvı bir küçük dere oluşturmuş, duraklamış. Yoksa açık musluk mu bıraktım? Sanmam. Güç bela açtığım kapıdan içeri ayağımı basmamla bileğime kadar batmam bir oldu. Küçük holün düğmesine saldırdım elyordamıyla, ışık yok. Kontakt! Ayıldım. Bok basmıştı inimi. Kapının önüne hamam böcekleri dalmasın içeri diye kestirdiğim mermer yüzünden süpürgelik düzeyine kadar göllenmişti ortalık. Yedi Cüceler’in daha doğrusu yaşlı cücenin nohut oda bakla sofa evi, kenef taşkınına, baskınına uğramıştı. Geceleri bu düşü görüp duruyordum, korktuğum başıma geldi, diyebildim, ikide bir çaktığım çakmak ışığında görebildiğim rezaletin ortasına kalkınan midemi boşaltmamaya çabalayarak. (Şu sıra bel çukurunda oluklanan ter, kabalarıma yayıldı. Hemen bir tablet Prent almalıyım. Belli sıkıştıracak sendeleyen kalbimiz. Aldım. İki saat önce Fatoş’ta tıkındığım bir tabak dolusu kıymalı yumurta; bir duble, bir tek rakı eşliğinde iki şişe Pepsi-cola’ya karşın midemde çekitaşı. Küp ne söz, sinir fıçısıyım, kafam masaya devrilmeden bırakılmayacak bu bulaşık, pis olayın anlatımı. Hem kıskanır belki gerçekçi yazarlar!)</p>
  <p class="normal">Acep tüm elektrik donanımı çalışmıyor mu? Ahmak! Elbette. Bir de çarpılmışım akıma, bok şerbeti içinde canvermişim boylu boyunca. Meheldir, o başka. Neredeydi meret elektrik feneri. Cark, curk, kör kör girdim ufak odaya, uyduruk konsolun üstünde olacaktı. Buldum. Batağın içinde dolandım her yanı. Aman, yeğen armağanı müziksetinin hoparlörleri yerdeydi, gitmiş olmasın gürültüye. Dayıoğlu beheri elli bin kâğıt mı demişti ne? Evet, tahta çerçevelerinin alt çıtaları batık. Kesin bozulmuşlardır. Hapı yuttuk. Buzdolabının da kontakt yüzünden, anlamam ya ekovatı mı diyorlar, ne diyorlar boşalmışsa? En iyisi götiçi kadar mutfaktaki patlayacak da beni paramparça edecek korkusunu bir türlü yenemediğim piknik tüpünün düğmesini açayım sonuna dek, yatayım ölüme, ne bu be! Adalet Ağaoğlu yatar da ben yatamaz mıyım!</p>
  <p class="normal">Bırak şimdi, şu hoparlörleri iki iskemlenin üstüne kaldır, belki iç donanımlarına bir şey olmamıştır. Dolap arkasındaki çantalara tıktığım evrak-ı metrûke de hamur haline gelmiştir kuşkusuz. Nöbetleşe giydiğim pabuçlar, biricik ortopedik terliğim kâğıthane kayık safasında. Birden başlayan buruntuya da ne demeli! Altıma doldurmak üzereyim. Eyvah, helaya girip oturamam. Orası daha felaket! Sıç ulan odanın ortalık yerine pantolonunu sıyırıp oldu olacak! İyi de neyle taharetleneceğiz! Cebinde mendil var ya, daha ne istersin! Tamam! Oh, dünya varmış! Tüü, unuttum, buzdolabında iki şişe bira vardı, niye akıl edemedim. Umarım ılımamıştır, belki de buz gibidir. Çabuk. Vırk, zırk. Vallaha, iyice soğuk. Doğru odaya. Aç şu pencereyi, çıkar cıgara paketini, yak üst üste. Hava cehennem. Burnunun direği kırılıyor. Otur yatağın ortasına, sabahla. Kalk git, bu saatte? Kime? Sina’lara gitsem? On iki on üç kilometre çeker. Taksi zamlı tarife, yıkım. Onlar da en az iki bin sulamışlardır. Hem nerede yatıracaklar. Yerleri yok, konuklarından birini portatif karyolada, öbürünü yatak olabilen divanda yatırıyorlar. Canım yere bir battaniye de mi seremezler. Kıvrılır yatarım. En yakın Fatoş’un evi. O da İstanbul’da. Yahu sığınacak, bir tek candan dostun yok mu?</p>
  <p class="normal">Bay doktor, derhal sigarayı kes buyursun daha. Düşsün benim halime de görelim. Kokaine bile başlar. Dışarıda köpek ulumaları yankılanıyor. Geçen gün koyun büyüklüğünde biri ayaklarını dayamış pencereme, gözetliyordu içeriyi. Ekmek kırıntısı bile yok bu izbede, ne bakıyorsun şakacı köpek. Hem bunca nasıl etlendin butlandın şaşılır. Çöp bidonları ne güne duruyor desene. Daracık blucinlerini sanki patlatacak kalçalarına yarım çember çevirten, oryantal bakışlı genç kadınların ya da portakal memeli, sapsarı saçlı hoppala kızların tasmalı köpeklerini görmüyor musun, nasıl zarif, badi badi yürüyorlar. Sidik atmalarındaki inceliğe saygılı bekliyor sahipleri, sık sık, sabırla. Vitaminli mamalarla besleniyorlar. Dayımın deyimiyle, ‘çorbaya sıçan düştü arkadaş. Hayırdır.’ Yoksa beterin beteri mi gelecek başıma. Bela belayı kovalar, daha gerçekçi bir laf. Fenerin pili de zayıfladı, sönecek galiba. Yatak odasında gelmeyecek sabah imdadını bekle bakalım. On sigara tükettim, saat üç otuz daha. Uyku ilacı sofadaki masanın gözünde miydi? Unuttum. Hem yine o iğrenç havuza nasıl dalarsın? Biralar bitti, ikinci paketi buruştururken sökmeye başladı tanyeri. Fatoş bu sabah gelecekti erkenden. Gideyim bari. Bata çıka çıktım evden. Çektim, gittim. Yirmi otuz tur attım kapısının önünde. Herkes sabah gazlarını –incelelim artık, yeter– salarken daha. Derken bir taksi durdu, indi içinden canikom! Orada dikilip durmam, elbet irileştirdi gözlerini. Koştu, geldi yanıma. “Ne bu hal babacık, n’oldu?” Yahu kıkır kıkır gülüyorum, ana avrat düz gideceğime. Bir yandan da namuslu gözyaşları. Haydaa! Kekeledim. “Bırak şimdi. Kubura düştüm. Dua et, derin değilmiş. Aç şu kapıyı. Akla pakla beni, ölücem!” Hâlâ bakıyor suratıma. “Ulan açsana şu kapıyı mor zambak, eksik etek! Bir dolu konyak ver, ya da ambulans çağır, deliler koğuşuna kapatsınlar beni!”</p>
  <p class="normal1">24 Temmuz 1984 Salı, Saat: 21.00</p>
  <p class="normal">Yarın 7.30 uçağıyla İstanbul’a gidiyorum. Öğle arasında üç, akşam üstü dört büyük bardak fıçı birası içtim. Fatoş’a uğradım. Boyadığım siyah mokasenlerim ondaydı, aldım. Ben de ona dolusunu ödünç aldığım biranın boşunu geri verdim, işyerinden arayabilir, söyledim nereye gideceğimi. Geldim inime, neyse olay yok. Soyundum, dökündüm. İnşallah yarın tepeüstü gider, yere çakılır uçağımız. Kimseye değil, kendime acırım. Acımaya zaman kalırsa. Oysa biliyorum, sağ salim ineceğiz yere, döneceğiz. Yapılacak toplantıda bilgi akrobatlığımın nice şaşırtıcı olduğunu kanıtlamaya çalışacağım. Yoksa sünepe, sümsük, ağzını açmaz birileyin oturakalırsam, çabuk dürerler defterimi. ‘Bugüne dek verdiğiniz başarılı hizmetlerden dolayı...’</p>
  <p class="normal">Dolmuşla gelirken, arkadan biri, mırıldanırca “ne yapıyor bu şoför, tabakhaneye bilmem ne mi yetiştirecek”, dedi gibi geldi bana. Haklı. Savruluyoruz habire. Kimsede tıs yok. Celallendim. “Koşma arkadaş, bunca can sana emanet!” Yüksek perdeden, buyurgan sesim etkiledi sürücümüzü, ama yolcularda sırt sıvazlar bakışları yerine duymamışlık, kinayeli suskunluk. Dahası öfkemsilik. Kim boynunu uzatıyorsa ilkin, onunki kesilecek öyle mi! Bu ne mene kural kardeşler, hiç utanma yok mu sizde?</p>
  <p class="normal">Oysa, susineklerinin kaydırak oynayabileceği zaman kısalığında bile yaşanmamış sevda serüvenimi anlatacaktım bu gece. Sıktı çünkü biliyorum dışkı edebiyatı.</p>
  <p class="normal">‘İyi akşamlar, dünya güzeli çocuk. Yanı başında yürüyebilir miyim?’</p>
  <p class="normal">‘Ceylan bacaklarıma ayak uydurabileceksen!’</p>
  <p class="normal">‘Nereye varacaksın ki?’</p>
  <p class="normal">‘Sana ne? Peki, ağırdan alayım. Konuş coşkun ihtiyar.’</p>
  <p class="normal1">30 Ağustos 1984, Perşembe, Saat: 13.30</p>
  <p class="normal">24 Temmuz 1984 Salı gününden beri susmuşum. Aşağı yukarı bir ay. Beterin beteri mi gelecek başıma demişim. Herhalde ben abartıyorum, ama pek de küçümsenebilecek dert değil. Evsahibinden bir kibar mektup. Fatoş’u oturttuğum dairesine dört milyona alıcı çıkmış. Oğlu birtakım işlere girişmiş. Para sıkıntısı çekiyormuş. Ne diyor muşum? Olumlu yanıt verilmemiş daha. Diyelim satıldı. Sobalı en küçük, semt bakımından da en uzak yerlerde kira 25.000 liradan başlıyor. Taşınma, ayrı yıkım. Ne halt edeceğiz. Yine iyi insanlar. Haber veriyorlar. Satıverirler, kapıya da yeni alıcının ihtarnamesi dayanırdı.</p>
  <p class="normal">İki gün kafayı buldum. Zorunlu ayıldım. Tüm –eski deyimle– belagatimi kullanarak, evin en az beş milyon edeceğini, satarlarsa yazık olacağını, çoğunu da peşin, kira bedelini yüzde elli artırabileceğimi bildirdim. Ses soluk yok. Bir yandan şu daireyi dört milyona satın alabilecek, Fatoş’u da çıkartmayacak güvenilir birini aramaya koyuldum. Buldum da, işin tuhafı. Hemen telefon açtım, “aynı paraya müşteri hazır, ne diyorsunuz?” Efendim, evlat bey dört milyona verimkâr değilmiş. Önerim akıllıcaymış, dur bakalımmış. Dün, yıldırım tel. ‘300.000 lirayı, bilmem ne bankasına havale ediniz.’ Vadeli hesapta 381.000 lira param vardı. Çözdüm. Hemen gönderdim. Sözde 1 Kasım 1985 gününe dek evde oturulmasını sağladım. Nereden belli, bu arada beş milyona alıcı bulup, satmayacakları. Güvencemiz ne? Hiç.</p>
  <p class="normal">Fatoş da ecel teri döktü kuşkusuz. İki ince altın bileziğini uzatmış. Ağlamaklı. “Ne yapar bunlar babacık. İşe yarar mı?” Aklımda hep, <span class="ideitalik">‘öyle sarhoş olsam ki, bir daha ayılmasam!’</span></p>
  <p class="normal1">11 Ekim 1984 Perşembe, Saat: 21.00</p>
  <p class="normal">Bir ay, on günden bu yana sustum yine. 5 Eylül 1984. Güya dinlenecektim, gece gündüz içtim, ne bulursam, gece uyandığımda, sabahleyin gözümü açar açmaz. Karar: İçmemek. Ertesi gece aynı pis tuzak.</p>
  <p class="normal">Bu gün işten çıktım. Saat 18.00. Nereye gitsem. Akşam serin oluyor. İçimde kazak yok. Yenice düzelir gibiyim, yineleyebilir grip. Tavukçu’ya uğradım, tüm masalar dışarıda, dolu. Körfez keza, Mülkiyeliler Birliği, o da öyle. Kirpi Restoran’a gitmemekte kararlıyım. Peki, nereye?</p>
  <p class="normal">Günlerdir Ze Orocco ile kayığı Rosinha<sup class="calibre3"><a href="../Text/muannit_split_015.html#footnote-100-3" id="footnote-100-3-backlink">[3]</a></sup> arasındaki büyük sevda içimi kavurdu durdu, neden öylesine sağlıklı deliremiyorum?</p>
  <p class="normal1">15 Ekim 1984 Pazartesi, Saat: 21.00</p>
  <p class="normal">Tavukçu’da ikinci duble rakımı yudumlarken, bu gün işyerinde ne demeye kırk yıl öncesinin karayazgısını anlatmaya kalkıştım deyip sinirlendim. Menenjit tüberkülozdan ölen gencecik karın; sekiz aylık –hınk demiş burnundan düşmüş– çocuğunun kara, uzun kirpikli, göremediğin gözleri seni yasa boğdu yaşamınca, tamam, ama zehirli sıtmanın tükettiği çocukluğunun ölüm dönüşünü aktaran orta yaşlı adama, daha ne acılar yaşandığını duyurmanın ne gereği vardı. Eskil çekilenler yarışmasını kazanmak! Hangi koşullardan hangi(?) başarıya ulaşıldığını kanıtlamak ya da umutsuz geleceğe özür hazırlamak. İkisinin de iler tutar yanı yok.</p>
  <p class="normal">Bıraktığım yerden sürdüreyim diyorum, bıraktıklarımın önemsizliğini bilerek. Yoksa bu yavan çekişme kafama bir acımasız delik açılmadıkça çekirge kemirgenliğiyle canıma okuyacak. Notlarımda yıldızla kesintiye uğrayan bölümü değiştirmeden bir kez daha yazayım en iyisi. Dokunmayayım o günün sıcağı sıcağına saptamalarına.</p>
  <p class="normal">30 Ekim 1979 Salı, saat 24.00 Güneş’le Sina’ya hazırladığım sahne düzenine göre oyunumu sundum. Pek bir anlam veremediler. Onlar gidince bozgunum başladı. Olay 23 Ekim 1979 günü oluyor. Cevdet telefonla aldığı bilgiyi iletiyor bana, 30 Ekim 1979 günü öğreniyorum olanı biteni. Ne yapılabilir? Saat farkını hesaplayarak aradım İngiltere’yi. Evde yok. Bir buçuk saat sonra yine aradım. Bu kez karşılaşabildik. On beş dakika neler konuştuk? Ayrıntılarını şimdi anımsayamıyorum. Güneş’le Sina gece geldiklerinde öğrendiklerimi belkilik kuşkusu biçiminde öyküleme gereğini duydum, inandırıcı bulmadılar, böylesine aykırı bir olasılığı aklıma getirmemi vehimli yaratılışıma bağladılar. “Telefon konuşmasından da bir şey çıkaramadım, Fatoş’un dilinin altında bir bakla var ama ne?” demekle yetindim. Canlar bir gece rahat uyusunlar. Yatıldı. İkinci beşlik yatıştırıcıyla zor kendimden geçtim. Sabah, 31 Ekim 1979, dayanamadım artık doğruladım haberi. Alabildiğine şaşkınlık, öfke. Bir yandan verip veriştiriliyor yobaz Sudanlı’ya, nedense İngilizlere de. Ardından avutma faslı. Aşırı büyüttüğümü olayı, her şeyin düzelebileceğini ileri sürmeler. O günün gecesi birlikte çağrılıyız bir ortak dosta, yemeğe, nasıl giderim. Bir bahane uydurdum, gitmedim. Aklımı –kaldıysa– başıma toplayarak sözde, yeniden uyarayım şu kızcağızı dedim. Bu kez beş dakika sürdü telefon konuşması. Hiçbir yararı olacağını sanmam. Oturdum, uzun bir mektup yazdım, türlü gelişme olasılıklarına göre nasıl davranmaları gerektiği üstüne, postaladım özel ulakla.</p>
  <p class="normal1">21 Ekim 1984 Pazar, Saat: 19.30</p>
  <p class="normal">(Ceketimin yakaları genişmiş, artık gülünç kaçıyormuş. “Diken terziye götür, daralttır” diye tutturdu Fatoş. Böyle ayrıntılarla uğraşamam. Benim yaşımdaki adam, dar yakalı, geniş yakalı ceket giymiş kimin umuru. Benim içim çürümüş a kızım, hâlâ ayrımında değilsin. Uyku ilacımdan yarım tablet verdi, gerisini saklıyor, korkuyor tüpün tamamını yutar, eşek cennetini boylarım. –Akıllı, yedeğim var!–</p>
  <p class="normal">Oysa nerde bende o yürek. Tasarımdan öteye gitmez. Arguedas bildiğim son örnek. Tamam, dediler mi gereğini yapıyorlar.)</p>
  <p class="normal">3 Kasım 1979 Cumartesi postaladığım mektubumda yazdıklarımın hiçbirini uygulayamayacaklar eminim. Uygulasalar da olayın duyulması önlenemeyecek. Ne gibi sonuçlar doğar? Diplomatik skandal bile akla gelebilir. Öyle ya, siz İngiliz Hükümeti’nin verdiği bursla gidin oralara, sonra da polisine karşı koyun, vatandaşlarına hakaret edin, adam gibi tartışacağınıza, hır çıkarın, dövüşün. Yağma vardı. Kovsalar bunları yeri. (O gün Deve’siyle Fatoş Londra’ya gitmişler. Bir pub’da biralarını yudumlayıp yarenlik ederlerken bursiyerlerden bir zebellah Sudanlı yanlarına sokulmuş. Pat diye. “Sen Müslüman Türk değil misin? İçki haramdır haram! Başı açık, kısa etek geziyorsun. Memleketimde böylelerine fahişe derler!” yollu çıkışmaya başlamamış mı bozuk İngilizcesiyle Fatoş’a. –Fahişe sözcüğünü kendi dilinden söylemiştir herhalde.– Deve’den esaslı bir sol kroşe. Yufka burnu ezilivermiş zavallı, beyni yıkanmış zencinin. O da can havliyle kalkıp hamle etmiş, eli armut toplamıyor a! Karışmış ortalık. Bitivermiş iki İngiliz polisi hemencecik orada. Deve’nin ayranı kabarmış bir kez. Vur ha vur! Ayırmaya çalışan polislere de savurmuş bir iki tane. Fatoş’un da –hayret!– kan tepesine sıçramış. Bağırıyor. “Pis İngilizler, siz ne karışıyorsunuz! Bırakın görsün hesabını hayvanın!” Kuşkusuz o kızgınlıkla ve dalgınlıkla Türkçe değil. Haydi yaka paça, cümbür cemaat karakola. Bir gece gözaltı. Neyse ki, tutanaklar tutulup, ikamete rapten salıverilmişler...) Tam böyle mi olmuş olay? N’ebliym! Ben de Cevdet’in yalancısıyım...</p>
  <p class="normal">Mektubumda kesinlikle eleştirmeye kalkışmadan ikisine de güç vermeye çalışmıştım.</p>
  <p class="normal">31 Ekim 1979 gecesi yarım şişeye yakın viski artı konyak devirdim, Güneş’le Sina yattıktan sonra. 2 Kasım 1979, onları selametledikten sonra da votka artı cin içtim, güya kendime geleceğim. Bir damla içmiyordum, alışmıştım epeyce tümden yalnızlığıma, ‘günlük’ şu bu derken vakit onca zor geçiyor sayılmazdı. Bu bela nereye varacak?</p>
  <p class="normal">Fukara Fatoş’çuğum, yetimim, canım yavrum, ne yapıyorsun acep bu berbat durumda? Yine de yaşayacağım çaresiz. Kalktım, kaynar kaynar yıkandım, yattım.</p>
  <p class="normal">...</p>
  <p class="sagitalik1">ANKARA<br class="chapter"/>
  5 Kasım 1984</p>
  <div class="clrb"/>
  <p class="indentmetinitalik">Sevgili Feride,</p>
  <div class="clrb"/>
  <p class="indentmetinitalik">Hangi anlamlı boşluğa kefen biçmeye kalkışılıyor söyler misin bana? Kuşkum kalmadı. Tüm doluluk uğraşları apaydın, göz kamaştırıcı hiçliğin yüce pırıltısını, aydınlığını görmezden gelmeye yönelik.</p>
  <div class="clrb"/>
  <p class="indentmetinitalik">Saçmalık saydığımız davranışlarımızı bilgelikle eşdeğer tutup durmuyor muyuz? Özgürlüğün tutsaklık, tutsaklığın özgürlükle kesiştiğini kavrayabilmek, acıların ulaşılmaz sınırtaşı olmalı...</p>
  <div class="clrb"/>
  <p class="normal1">13 Kasım 1984 Salı, Saat: 20.00</p>
  <p class="normal">Gün belirtme inadı, kargaşayı tümden içinden çıkılmaza dönüştürecek. 2 Kasım 1979 gününü özetleyen notlarımı bıraktığım yerden nasıl sürdüreceğim? Ne bileyim ben? Öyleyse çekiver kuyruğunu. E, ne olmuş? İki lokma geçmiyormuş boğazımdan. Çocukların bıraktığı tatlıdan yedim biraz. Fatoş’a bir kez daha yazmayı düşünüyordum, gelmeyecek elimden. Bari defterime dökeyim derdimi. Bu uğursuz terslik nelere patlayacak bakalım. Parasal yönünü bir tarafa bırakalım, nasıl bırakacağız, kefilin olarak imza bastık, a canım kızım, işinden de atılırsan –ki ona ne şüphe? Ne olacak? Ne garip yazgı! Of, of! Yirmi bin liralık iş aldım, yarısını peşin verdiler, yardım istemekten vazgeçin, demiştim galiba telefonda, aldığım işi abartarak. Hem örtbas edilsin kaygısına düşülecek hem Lloyd George’u doğrularcasına heriflerden avukat parası dilenilecek. Bizde de var ya, parasal gücü olmayanlara savunma avukatı görevlendiriliyormuş oralarda da. Avukatlık ücretini devlet ödüyormuş. Ah çocuklarım ah, yarım aklınız da uçmuş sizin...</p>
  <p class="normal">Susayım en iyisi, yazdıkça kafa çatlatan sancılar giriyor beynime. Şimdi, bir de ‘bir şey olmamış’ oyunculuğu başarılacak, yakınlarıma, tanıdıklara. Ne zamana dek?</p>
  <p class="normal1">5 Kasım 1979 Pazartesi, Saat: 00.50</p>
  <p class="normal">Dün Sultan geldi. Akşam saat 17.00’ye kadar çalıştı. Bu arada sütkardeşim Merkez Valisi Ayhan Vidinli ile karısı çıkageldiler. Aşağı yukarı bir yıldır görüşmüyorduk. Benim alkol serüvenlerim kulaklarına gidiyordu. “Bak kardeşim, gidişin gidiş değil. Sonunda seni hastaneye yatırmak zorunda kalacağız.” O yüzden. Nereden esti akıllarına. Yüzümden anlaşılıyordu bitkinliğim. Yazıyor muymuşum? “Eh işte çiziktiriyorum bir şeyler!” Laf olsun diye soruldu bana kalırsa. Akşam yemeğine çağrıldım. Üç bardak çay, iki kaşık pilavdı yediğim. Nazlanmadım. Evlerinde ANNA KARENİNA’yı seyrettik televizyonda. Eve döndüğümde saat 23.30’a geliyordu. Yine de telefon ettim Yurdanur’a, Rosemary ne zaman gidecek İngiltere’ye? Fatoş’un emanetlerini göndereceğim onunla.</p>
  <p class="normal">Bu gün Yurdanur telefon etti, Rosemary 26 Ekim Cuma günü gitmiş lngiltere’ye. Bu kız hep böyle pamuk ipliğine bağlar işlerini. Rovigon istiyordu. Kalın bir zarfa koyup postaladım. Mektubumda yine birtakım öneriler sıraladım. İngiliz avukat hafif para cezasıyla kurtarabilir miydi durumu? Umut işte.</p>
  <p class="normal">Sabahları üç saat elektrik yok. Çalışamıyordum zaten, bu ruhsal çöküntüyle hiç çalışamayacağım anlaşılan. Akşam, günlüğe birkaç satır eklemeyi tasarlıyordum. Haberler’in arkasından pıtırt! gitti elektrik. Özel program. Saat 23.00’e kadar mum ışığında bekledim gelmesini ışığın.</p>
  <p class="normal">Ne diyeyim bilmem ki sana Fatoş’çuğum! Nisan ara tatilinde İrlanda’ya uzanmaktan dem vurabiliyor hâlâ. Bir bakıma iyi. Umursamazlığa vurmak zahir. Tüm telaşıma karşın, siteme başvurmamaya özen gösteriyorum ya, içim içime sığmıyor.</p>
  <p class="normal">Bazı kararlar almalıyım. Gıdamı bu denli savsaklamamalıyım bir kez. Alt dişetlerim çekilmiş. Güçsüzüm. Ne olursa olsun birkaç satır yazmayı sürdürmeliyim. Oynatacağım yoksa.</p>
  <p class="normal">Terör, günlük yaşamın –giderek, irkiltmez alışkanlığı.</p>
  <p class="normal1">6 Kasım 1979 Salı, Saat: 22.10</p>
  <p class="normal">Sabah, 9.00’da kalktım, buzdolabının fişini çektim, bir onluk nobraksin daha, hemen yatağa. Gece dalıncaya dek 03.00’ü bulmuştum. 11.30’da yine kalktım, elektrik gelmişti. Çay koydum ocağa. Kapıcıdan ekmek, gazete. Su kaynayıncaya kadar gözattım. Tamam Ecevit’in listesine verilmiş oylar.</p>
  <p class="normal">Dün geceki konuşmaları anımsadım. Ayhan’ın Hukuk Fakültesi’nde okuyan oğluna göre, TİP en tutarlı parti. Saygılı, dinliyordum. Delikanlı, “J. Paul Sartre’ın 1968 Fransız öğrenci eylemlerini desteklemesi davaya ihanetti,” dedi. Babasının yanıtı: “FKP yorumlarının hemen doğru kabul edilmesi yanlış. Her şey gelir geçer. Sartre çağının büyük düşünürlerinin başında anılır.” Anlamam. Ben küçük, zavallı dertlerimin boğulmasındayım.</p>
  <p class="normal">Akşam saat 18.00’e doğru dayanamadım artık, bir tas çorba, tek domates, yarım kuru soğan eşliğinde bol ekmek tıkındım. Ölmüşüm açlıktan..</p>
  <p class="normal1">12 Eylül 1987 Cumartesi, Saat: 12.45</p>
  <p class="normal">Amadeus Dörtlüsü çalıyor. Notlarımı okumayı içim kaldırmıyor, saçmayı saçma kılamamışım besbelli. Daha yirmi sayfa var geride ayıklanacak. Gezdireceğim dedektör su bulamayacak, orası apaçık. Ne yapmalı... Birkaç tarih düşürelim en iyisi:</p>
  <p class="normal1">20 Kasım 1979 Salı, Saat: 21.25</p>
  <p class="normal">İstanbul Hukuk Fakültesi Dekan Yardımcısı Prof. Ümit Yaşar Doğanay öldürüldü. Dün de MHP İl Başkanı İlhan Darendelioğlu öldürülmüştü...</p>
  <p class="normal1">5 Şubat 1980 Salı, Saat: 21.20</p>
  <p class="normal">Bir hafta mı oldu, korkunç boyutlu devalüasyona başvurulalı. Bir dolar 47.10 Türk Lirası’ndan 70.– Türk Lirası’na yükseldi. Ardından zam patlamaları, yüzde yüz-yüzde dört yüz oranlarına varan. KİT’lerin 361 milyarı buluyormuş zararı. Örnekleyeyim: Dolmuş 7.5 liradan 10 liraya, rakı 160 liradan 250 liraya, Samsun sigarası 15 liradan 25 liraya, gazeteler 10 liraya çıktı. Defter, kalem vb. yüzde dört yüz zam gördü. Gazete kâğıdının tonu 9000 liradan 40.000 liraya fırlamış. Bugün kırk yayınevi ‘batıyoruz’ yollu bildiri yayımladı...</p>
  <p class="normal">Fatoş’tan telgraf: “BERAAT ETTİK BABACIK ÖPERİZ MÜŞFİK ELLERİNDEN.” Ağladım.</p>
  <p class="normal">Şu İngilizler insan adamlar canım!</p>
  <p class="normal1">31 Aralık 1985 Salı, Saat: 17.00</p>
  <p class="normal">Kapıma sıkıştırılmış buldum pusulasını:</p>
  <p class="normal">‘Aşkolsun! Aslan Davut’çuğuma deve demişsin. Kızına adımı vermiş biliyor musun? Hatırlayıp noël kartı yollamış ta Amerika’lardan...</p>
  <p class="normal">Bil bakalım yeni yıl armağanı ne aldım sana. Sürpriz! Gel de paketini sen aç.</p>
  <p class="normal">Ya sen? Ne aldın bana? Sakın zarfa para koyup bırakma. Çok küserim sonra bak.</p>
  <p class="normal">Nice yıllara biricik Mua’cığım!</p>
  <p class="ortayazi">F.’</p>
  <p class="normal1">13 Eylül 1987 Pazar, Saat: 12.45</p>
  <p class="normal">Bir kış daha dayanmalıyım. Altmış beş yaşımı doldurabilirsem ikinci emekliliğimi kimse yadırgamaz sanırım artık. Ölümü beklerim, sessiz sadasız köşemde. Yollarda yığılıp kalıverecekmişim gibi geliyor bana. Gözlerimin altı torbalandı. Ölüm nasıl beklenir? Param yeterse rakı içerek, gece-gündüz birbirine karışır... ARAGON’du yanılmıyorsam bu yöntemi benimseyen. Ben de ne Aragon’um ya! Alkışlarla alkışlarla geçivermedi hayat!</p>
  <p class="normal">Saat 17.00’ye doğru Fatoş’a gideceğim. “Yoruldum babacık beni de götür,” diyor, “ne cehenneme gideceksen.” Kırk yaşına daha yeni bastı. Onu da çürüttüm. Aferin bana...</p>
  <p class="normal">Birkaç ay önce miydi? Evine uğramıştım. “Fatoş’çuğun hasta da pasta” dedi, kapının eşiğinde. Ayakkabılarımı çıkardım. “Ateşin var mı?” “Var.” Serçe parmağımla ağzından yoklayacaktım her zamanki gibi. Önledi. Boynunu gösterdi. Dudaklarımı dokundurdum usulca. Titredi hafifçe, ürperdi. Kızardım galiba. “Olsa olsa 37,1. Korkma, bir şeyciğin yok.”</p>
  <p class="sagnormal">(Çankaya – ANKARA, Şubat 1989)</p>
  <div class="clrb"/>
  <div class="calibre1" id="calibre_pb_13"/>
</body>
</html>