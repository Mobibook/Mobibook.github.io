<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Maceracılar Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>28</h1>

  <p>Şafaktan bir, iki saat önce yağmur yağdı.</p>

  <p>Bruce kamyonetin arkasında yatarak madene vuran damlaların sesini dinledi. Bu ninniyi andıran bir sesti ve insanın kollarında sevdiği kadınla sıcacık yatakta yatarak yağmuru dinlemesi de çok zevkliydi.</p>

  <p>Sonra Shermaine'in uyandığını hissetti.</p>

  <p>Genç kadının solukları değişti, sonra kımıldandı.</p>

  <p>Kahvaltıda sadece yaban öküzü bifteği vardı. Kahveleri kalmamıştı. Çabucak karınlarını doyurdular. Sonra Bruce dev zenciye seslendi, «Hazır mısın, Ruffy?»</p>

  <p>«Haydi gidelim, Patron.» Ford'a bindiler.</p>

  <p>Ruffy Bruce'un yanındaki bütün yeri koca gövdesiyle doldurdu. 'Miğferini geriye itmiş, tüfeğinin namlusunu dd ön cam olması gereken yerden çıkarmıştı. Kocaman ayaklarını da yere koyduğu bir kasa biranın üstüne sıkıca dayamıştı.</p>

  <p>Bruce kontak anahtarını çevirince motor çalıştı. Motoru iyice ısıttıktan sonra Ford'un üstüne kolunu dayamış içeriye bakan Hendry'e döndü.</p>

  <p>«Biz bu gün öğleden sonra döneceğiz. Kimsenin kamptan uzaklaşmasına izin verme.»</p>

  <p>Hendry, «Peki,» derken pis soluğunu da: Bruce'un yüzüne üfledi.</p>

  <p>«Onların çalışmalarını sağlamalısın. Aksi halde canları sıkılır, birbirleriyle kavgaya başlarlar.»</p>

  <p>Hendry cevap vermeden gözleriyle Ford'un içini iyice araştırdı. Sonra geriye çekildi.</p>

  <p>«Pekâlâ. Haydi siz yolunuza gidin!»</p>

  <p>Bruce onun epey gerisinde bir kamyonun basamağına oturmuş olan Shermaine'e bakarak gülümsedi. Gaza basarken genç kadın seslendi.</p>

  <p>«Bön Voyage!» Yemek pişirmek için ateşlerin başına çömelmiş olan jandarmalar da neşeli neşeli bağırarak onlara iyi yolculuklar dilediler.</p>

  <p>Bruce yolda çıktı. Kısa süre sonra dikiz aynasına bakınca, kampın bir dönemecin arkasında kalarak kaybolduğunu gördü. Yolda yer yer yağmur sularından oluşmuş birikintiler vardı. Fakat tepede bulutlar dağılmış, hava iyice açılmıştı.</p>

  <p>«Bir biraya ne dersin. Patron?»</p>

  <p>Bruce, «Kahve yerine mi?» diye sordu.</p>

  <p>Ruffy, «Barsaklara bundan daha iyi gelen bir şey yoktur,» diyerek kasayı açmak için eğildi. '</p>

  <p class="yildiz">** *</p>

  <p>Wally Hendry miğferini kaldırarak başını kaşıdı. Kısa kızıl saçları toz ve kuruyan terden dolayı sertleşip kazık kesilmişti.</p>

  <p>Hem sağ kulağının üstünde bir yer de kaşınıyordu. Parmağıyla oraya hafifçe dokundu.</p>

  <p>Kendi kendine, «İşler yolunda,» dedi. «Elmasları yanlarına almadılar. Arabanın içine iyice baktım. Zaten elmasları burada bırakacaklarını tahmin etmiştim. Kadın, elmasların yerini biliyordur. Mutlaka onun haberi vardır. Hem belki de... Yok! Yok!&nbsp; bu elmasların yerini soracak olursam bir domuz gibi bağırmaya başlar.»</p>

  <p>Hendry Ford arabanın arkasından bakan Shermaine'i sinsi gözlerle süzdü.</p>

  <p>«Ne aptal bir kaltak!» diye düşündü. «Curry onunla yattığı için ardından böyle bakıp üzülüyor. Ne garip! Okumuş olan bu serserilerin hepsi de kadınlarının küçük göğüslü olmasından hoşlanıyorlar... Fakat kadının poposu güzel ha!</p>

  <p>Bu benim de hoşuma giderdi. Şu güzelin icabına baksam üstün olduğunu sanan Tanrının belası Curry kim bilir ne kadar öfkelenir. Bununla birlikte bu işi kıvırmak için fırsat yok. Bu pis zenciler Curry'i Tanrı filan sanıyorlar. Kadına dokunacak olursam beni parça parça ederler.</p>

  <p>Bu işi unutmalıyım. En iyisi elmasları alarak sınırın yolunu tutayım.»</p>

  <p>Hendry miğferini tekrar kafasına geçirip, kayıtsız bir tavırla Ruffy'nin bir gün önce sürdüğü kamyona doğru gitti.</p>

  <p>«Haritam var,» diye mırıldandı. «Pusula, iki yedek şarjör mermi... geriye taşları bulmak kalıyor.»</p>

  <p>Kamyona çıkarak torpido gözünü açtı.</p>

  <p>«Elmasları burada bir yere sakladıklarına dair iddiaya girebilirim. Onlar hiç bir şeydenkuşkulanıp kaygılanmadılar. Buraya bağlanıpkalacağımı sandılar. Yaşlı Wally Amcanın birden kalkıp gidebileceği akıllarına bile gelmedi. Burada oturup geri gelmelerini ve beni yakalamalarını bekleyeceğimi düşündüler. Beni tutup, beyaz erkekleri ellerine geçirmek için hevesle bekleyen bir avuç pis zenci polise teslim edebileceklerini sandılar.»</p>

  <p>Pis pis güldü. «Ama sana verilecek haberim var, Süslü sözlerle konuşan, Mr.&nbsp; Curry.»</p>

  <p>Torpida gözünü karıştırdıktan sonra hızla itip kapattı.</p>

  <p>«Demek taşlar; buraya koymamışlar. Öyleyse ben de oturulacak yerlerin altlarına bakarım.</p>

  <p>Nasıl olsa sınırda bekçi yoktur. Oradan geçip Fort Rosebery'e erişmem üç ya da dört günümü alır. Fakat oraya eriştiğimde cebim elmas dolu olacak. Ndola'da havaalanın var. Oradan dünyanın her tarafına uçak kalkıyor. İşte ondan sonra yaşamaya başlayacağım!»</p>

  <p>Oturulan yerlerin altında yağlı bir ceketle bir demir çubuktan başka bir şey bulamadı. Hendry, bu kez zemindeki tahtaları incelemeye koyuldu.</p>

  <p>«Yazık ki şu namussuz Curry'e ders veremeden gideceğim,» diye söylendi.</p>

  <p>«Onunla ilgili planlarım vardı. İşte kafamı bozan biri varsa o da Curry! Namussuz...</p>

  <p>Onun hesabını çok önce görmeliydim. O gece karanlıkta köprünün orada neredeyse işini görüyordum. Hem kimse de durumu anlayamazdı. Hatta ettim doğrusu. Bunu o zaman yapmalıydım. Veya Port Repreive' te koşarak yolu geçip o büroya girmeye çalıştığı sırada onu vurabilirdim.</p>

  <p>Kahrolacası kahraman! Büyük aşık! O ömrü boyunca her istediğini elde etmiştir.</p>

  <p>Bu konuda iddiaya girebilirim.</p>

  <p>Babası ona istediği kadar para vermiştir. Üstelik de insanı pek aşağı görüyor.</p>

  <p>Sanki çürüyen etten çıkan bir kurtmuşum gibi tiksintiyle bakıyor bana.»</p>

  <p>Hendry doğrularak direksiyonu sıkıca yakaladı. Duyduğu nefret yüzünden çeneleri oynuyordu. Başını çevirerek camdan baktı.</p>

  <p>Shermaine Cartier kamyonun önünden geçti. Elinde bir havlu ve pembe plastikten bir tuvalet çantası vardı. Yürürken kalçasındaki tabanca sallanıyordu.</p>

  <p>Çavuş Jacqur yemek pişirmekte olduğu ateşin yanından kalkarak onun yolunu kesti. Durup konuştular ve bir şeyi tartışmaya başladılar.</p>

  <p>Sonra Shermaine kalçasının üstündeki tabancaya dokundu ve güldü. Jacque'ın siyah yüzü endişeyle kırıştı. Sonra kuşkulu bir tavırla başını salladı. Shermaine tekrar gülerek döndü ve adamı geride bırakıp yolda ilerledi. Akarsuya gidiyordu.</p>

  <p>Siyah saçlarını arkaya toplayıp pembe bir kurdeleyle bağlamıştı. Gür saçlar giydiği pembe buluzun sırtına düşmüştü. Taktığı kalın branda tabanca kılıfı da kalçalarının baştan çıkarıcı hareketini daha belirli hale koyuyordu. Genç kadın, dik yamaçtan inerek gözden kayboldu.</p>

  <p>Wally Hendry pis pis güldü ve sonra memnunlukla dudaklarını yaladı.</p>

  <p>«Bu iş mükemmel olacak,»" diye fısıldadı</p>

  <p>«Bir hafti uğraşıp plan yapsalardı bana bu kadar uygun düşecek bir iş hazırlayamazlardı doğrusu.»</p>

  <p>Hevesle elmasları aramaya devam etti. Öne eğilerek elini ön panelin gerisine soktu. O zaman parmakları gizlenmiş kalın tellere takılı bir sıra branda bezi torbaya değdi.</p>

  <p>«Haydi Wally Amcanıza gelin bakayım.»</p>

  <p>Torbaları kalın telden kurtararak aldı. Bunları kucağına koyarak içlerindekileri kontrole başladı. İri elmaslar açtığı üçüncü torbadaydı.</p>

  <p>Torbadaki fazla parlamayan işlenmemiş iri elmaslara bakarak, «Güzel, çok güzel,» diye fısıldadı. Torbanın ipini çekerek ağzını kapattı; sonra savaş ceketinin cebine sokup düğmesini ilikledi. İçinde endüstri elması bulunan torbalan yere attı.</p>

  <p>Ayağıyla bunları oturulan yerin altına itti. Tüfeğini alarak kamyondan çıktı.</p>

  <p>Yemek pişirilen ateşlerin yanından geçerken jandarmalardan üç veya dördü merakla ona baktılar. Hendry, karnını ovuşturarak yüzünü buruşturdu.</p>

  <p>«Dün gece çok fazla et yemişim,» dedi.</p>

  <p>İngilizce, anlayan jandarma güldü ve bu sözleri Fransızcaya çevirdi. O zaman hepsi kahkaha attılar ve içlerinden biri Hendry'nin anlayamadığı bir şiveyle bir şeyler bağırdı. Hepsi de Hendry'nin ağaçların arasına doğru gitmesini seyrettiler.</p>

  <p>Hendry komptakilerin göremeyeceği kadar ilerleyince birden koşmaya başladı.</p>

  <p>Bir daire çizerek akarsuya doğru gidiyordu.</p>

  <p>«Bu büyük bir zevk olacak,» diyerek yüksek sesle güldü.</p>
</body>
</html>
