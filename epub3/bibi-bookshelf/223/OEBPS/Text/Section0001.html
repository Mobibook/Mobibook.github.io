<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Maceracılar Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <div class="calibre1">
    <h1>2</h1>

    <p>11. Grand Leopold Otelinin antresi kalabalıktı. Jandarmalar silahlarını gösterişle taşıyor, duvarlara veya bara dayanarak yüksek sesle konuşuyorlardı. Yanlarında tenleri siyahtan açık kahveye kadar değişen kadınlar vardı. Bazıları daha şimdiden sarhoş olmuştu. Birkaç Belçikalı hâlâ şaşkın ve inanmaz gözlerle çevrelerine bakıyorlardı. Kadınlardan biri kucağındaki çocuğu sallarken ağlıyordu. Öteki beyaz erkekler sivil giyinmişlerdi; her an hazır, dikkatli halleri, çevreyi inceleyen gözleri onların serüvenci olduğunu açıklıyordu. Onlar da iş kılığı giymiş Afrikalılarla hafif sesle konuşmaktaydılar. Bir masaya yerleşmiş olan gömlekleri terden yapışmış&nbsp; gazeteciler, akbabaların sabrıyla bekliyor ve seyrediyorlardı. Herkes de sıcaktan terliyordu.</p>

    <p>Güney Afrikalı iki kiralık uçak pilotu karşı taraftan Bruce el salladılar.</p>

    <p>«Merhaba, Bruce. Bir içkiye ne dersin?»</p>

    <p>«Dave, Carl. Şimdi çok acelem var. Belki bu gece.»</p>

    <p>Carl Engelbrecht dudak büktü. «Bu gün öğleden sonra uçacağız. Haftaya döneceğiz.»</p>

    <p>Bruce, «Öyleyse o zaman buluşuruz,» diye cevap verdi. Ön kapıdan geçerek Avenue du Kasai'ye çıktı. Kaldırımda dururken beyaz badanalı binalar, ışığı yüzüne çarptılar. Bu korkunç sıcak dolayısıyla yüzünü buruşturan Bruce, savaş&nbsp; üniformasının altında vücudunun tekrar terlediğini hissetti. Ceketinin üst cebinden güneş&nbsp; gözlüğünü alıp takarak Mike Haig'in beklediği üç tonluk Chevrolet kamyona doğru gitti.</p>

    <p>«Ben süreyim, Mike.»</p>

    <p>«Peki.» iMike yana kayınca, Bruce direksiyona geçti ve kamyonu Avenue du Kasai'nin kuzeyine doğru sürdü.</p>

    <p>«Olanlar için özür dilerim, Bruce.»</p>

    <p>«Ziyanı yok.»</p>

    <p>«Böyle öfkelenmemeliydim.»</p>

    <p>Bruce cevap vermedi. İki yanda terk edilmiş binalara bakıyordu. Çoğu soyulmuş, atılan havan toplarıyla delik deşik olmuştu. Yan sokakların köşelerinde çoktan ölmüş böcekleri andıran kömür gibi yanmış arabalar duruyordu.</p>

    <p>«Beni öfkelendirmesine izin vermemeliydim ama gerçek insanı fena sarsıyor.»</p>

    <p>Bruce ses çıkarmamasına karşın gaz pedalına daha da şiddetle bastı. Kamyon hızlandı.</p>

    <p>«Duymak istemiyorum,» diye düşünüyordu. «Ben günah çıkarıcın değilim.&nbsp; Dinlemek istemiyorum.»</p>

    <p>Avenue l'Etoile'e dönerek hayvanat bahçesine doğru gitti.</p>

    <p>Mike ısrar etti. «Haklıydı. Beni çok iyi anladı.»</p>

    <p>«Hepimizin sorunları var. Aksi halde burada olmazdık.» Sonra Mike'i neşelendirmeye çalıştı. «Azınlığız biz. Mutlu azınlık. Biz kürdeşler çetesiyiz.»</p>

    <p>Mike gülümseyince birden yüzü çocuklaştı.</p>

    <p>«Hiç olmazsa dünyadaki ikinci en eski mesleği izleme onuruna eriştik... Biz kiralık askerleriz.»</p>

    <p>Bruce, «Bu eski meslek daha iyi para getiriyor, üstelik çok da eğlenceli,» diye karşılık, verdi. Kamyonu iki katlı bir binanın bahçesine sokarak ön kapıda durdurdu.</p>

    <p>Kısa süre öncesine kadar Union Miniere du Haut'un baş muhasebecisinin evi olan bu yer, artık Yüzbaşı Bruce Curry'nin komutasındaki Özel Vurma Gücü'nün karargahıydı.</p>

    <p>Zenci jandarmalarından yarım düzinesi verandanın alçak duvarında oturuyordu.</p>

    <p>Bruce ön basamakları çıkınca, Birleşmiş Milletler'in müdahalesinden beri töre haline gelen sözleri haykırdılar.</p>

    <p>«Birleşmiş Milletler -Merde!»</p>

    <p>Bruce son aylarda gelişen dostluk yüzünden onlara gülümsedi. 'Katanga Ordusunun Kreması!'&nbsp; Onlara sigara ikram edip bir iki dakika ahbaplıktan sonra, «Baş Çavuş nerede?»&nbsp; diye sordu. Jandarmalardan biri parmağıyla salona giden camlı kapıyı işaret edince, Bruce ardında Mike'la içeriye girdi.</p>

    <p>Malzeme rasgele pahalı eşyaların üstüne yığılmış, taş şömine yarışma kadar boş şişelerle dolmuştu. Bir jandarma İran halısının üstüne yatmış horluyordu. Duvardaki yağlı boya tablolardan biri süngüyle paralanmış, çerçevesi eğrilip asılı kalmıştı. İmbua ağacından yapılmış&nbsp; kahve masası bir bacağı kırıldığı için yana eğilmişti. Bütün salon ter ve ucuz tütün kokuyordu.'</p>

    <p>Bruce, «Merhaba Ruffy,» dedi.</p>

    <p>Baş Çavuş Ruffararo yarısı taşarak oturdu ğu koltuktan memnun memnun gülümsedi. «Tam zamanında geldin, patron. Bu Tanrının belası Arapların cepleri yine tamtakır.» Eliyle masasının önüne birikmiş&nbsp; olan jandarmaları işaret etti.</p>

    <p>Ruffy 'Arap' sözünü özel bir horgörü olarak kullanırdı. Bunun bir insanın bağlı bulunduğu ulusla hiç bir ilgisi yoktu.</p>

    <p>Ruffy'nin aksanı, Bruce'u her sefer yeni baştan şaşırtıyordu. Bu dev gibi zencinin tam Amerikan şivesiyle konuşması asla beklenmezdi. Ama Ruffy bir burs olarak gittiği Amerika'dan üç yıl önce dönmüştü. Orada bu dili iyice öğrenmiş, toprak ekonomisiyle ilgili bir diploma sağlamış ve şişe birasına, özellikle Schlitz birasına, karşı da büyük bir tutku sahibi olmuştu.</p>

    <p>Ama öteki biralara da itirazı yoktu. Ayrıca yine Amerika'da 'İhtiyar Joe' denilen belsoğukluğuna da yakalanmıştı.</p>

    <p>Bunu, ünüversitede okuyan açık renkli bir zenci kız ayrılık armağanı olarak vermişti ona.</p>

    <p>Ruffararo içip içip bunu anımsadığı zaman öylesine içerliyordu ki, bu acısı ancak en yakınında bulunan Amerikan yurttaşını bardan dışarıya atmakla geçirebiliyordu.</p>

    <p>Neyse ki bir Amerikalıyla, beş altı fıçı biranın Ruffy'nin bulunduğu yerde biraraya gelmesi pek enderdi. Ruffy'nin birini böyle savurup atması, kurbanı tarafından da, seyirciler tarafından da unutulamayacak bir olaydı. Bruce'un gözlerinin önünde, Ruffy'nin en gösterişli fırlatıp atmalarından birine tanıklık ettiği Lido Otelindeki gece belirdi...</p>

    <p>Üç kurban, tanınmış gazetelerin temsilcisi muhabirlerdi. Gece ilerledikçe adamlar da daha yüksek sesle konuşmaya başladılar. Amerikan şivesi de, hızla vurulmuş bir golf topu gibi, pek çok uzaklara kadar gidebilirdi. Ruffy de terasın ta karşı tarafından bunu duydu. Önce dev zenci susup durdu. Yine bu sessizlikte, dengenin bozulması için gerekli olan son fıçı birayı da içti. Sonra üst dudağındaki köpüğü silerek gözlerini Amerikalılara dikip ayağa kalktı.</p>

    <p>«Ruffy, dur. Hey!» Bruce'u kim dinler. Ruffy terasın karşı tarafına doğru yürümeye başlamıştı. Onun geldiğini görenler telaşlanarak sustular.</p>

    <p>Ruffy ilk kurbanı bir ön deneme yaparmış&nbsp; gibi savurdu. Hem ilk Amerikalı aerodinamik bir biçimde yapılmamıştı ve midesinin fazla rüzgâra direnci yoktu. Onun için de adam önemsiz sayılacak kadar ileriye, yani altı metre öteye düştü.</p>

    <p>Bruce» «Ruffy onları bırak!» diye haykırdı, Ruffy ikinci sefer epey açıldı. Ama kurbanını gerekenden fazla havaya kaldırdığı için onu da ancak dokuz metre öteye atabilirdi. Gazeteci terası aşıp, kendini elinden boş kadehiyle aşağıdaki çimenlikte buldu.</p>

    <p>Bruce üçüncü kurbanı uyarmak için, «Kaçsana budala!» diye haykırdı ama adam inme inmiş gibi olduğu yerde kala kalmıştı.</p>

    <p>Bu da Ruffy'nin en olağanüstü atışı oldu.</p>

    <p>Adamı boyun ve pantolonunun arkasından sıkıca yakalayarak bütün gücüyle savurdu'. Ruffy de mükemmel bir atış yaptığını biliyordu mutlaka. Çünkü adamı savururken, «Gonore!» diye bir zafer çığlığı atmıştı.</p>

    <p>Daha sonra Bruce, üç Amerikalıyı yatıştırmaya çalıştı. Gazeteciler rekor sayılacak bir atışta rol aldıklarını anlayınca, gidip aştıkları mesafeleri ölçtüler. Oç gazeteci ondan sonra da Ruffy'e adeta sahip çıkan bir sevgi beslemeye başladılar.</p>

    <p>Bütün gece ona bira ikram edip bara giren her yeni kimseye durumu anlatarak övündüler. İçlerinden son atılan ve en uzağa gideni, Ruffy'le ilgili bir yazı yazıp bunu fotoğraflarla süslemeyi de istedi. Gecenin sonuna doğru o gazeteci, Olimpiyatlar'a bir de 'İnsan Savurma'&nbsp;<span style="text-indent: 1em;">sporu ilave edilmesi gerektiğini canla başla savunuyordu.</span></p>

    <p>Ruffy onların övgülerini de, biralarını da alçakgönüllü teşekkürlerle kabul etti. Son Amerikalı kendisini tekrar savurmasını teklif edince de, Ruffy aynı kimseyi iki defa atmadığını öne sürerek bunu reddetti. Her şeyiyle unutulmaz bir geceydi doğrusu.</p>

    <p>Ruffy'nin zaman zaman ortaya çıkan bu öfkesi bir yana, kendisi son derece neşeli bir tipti. Bruce onun kadar güçlü vücudu ve iyimser kafası olan başka bir adam tanımıyordu. Bruce elinde olmadan bu zenciden çok hoşlanmıştı, Ruffy'nin kart oyunu oynamaları teklifini redde çalışırken de yine dayanamıyarak gülümsedi.</p>

    <p>«Şimdi yapılacak önemli bir işimiz var. Başka bir zaman.»</p>

    <p>«Otur, patron. İki el oynar ve Ondan sonra işi konuşuruz.» Elindeki üç kartı karıştırdı.</p>

    <p>«Otur patron,» diye tekrarladı. Bruce yüzünde 'çaresi yok' gibilerinden bir anlamla iri zencinin karşısına yerleşti.</p>

    <p>Ruffy öne doğru eğildi. «Kaç para sürüyorsun?»</p>

    <p>«Une mille.» Bruce masaya bir bin franklık bıraktı. «Bu gidince biz de gideceğiz.»</p>

    <p>Ruffy, «Acelemiz yok,» diyerek onu yatıştırdı. «Daha önümüzde bir gün var.» Üç kartı kapalı olarak masaya sıraladı. «Yaşlı Kral orada bir yerde. Bütün yapacağın onu bulmak. Böylece en kolay kazandığın binlik olacak bu.»</p>

    <p>Bruce'un yanında duran jandarma, «Ortada,» diye fısıldadı. «Kral ortada.»</p>

    <p>«O deli Araba aldırma... Kendisi daha bu sabah beş bin kaybetti.»</p>

    <p>Bruce, sağdaki kartı çevirdi.</p>

    <p>Ruffy, «Talihin yak,» diye güldü. «Kupa kızını çektin. «Parayı alarak göğüs cebine soktu.</p>

    <p>«Tatlı yüzlü küçük kaltak her sefer seni aldatır.» Sırıtarak ortadaki kartı çevirip sinsi bakışlı, kıvrık bıyıklı maça valesini gösterdi. «Kralın burnunun dibinde kadın valeyle işi pişiriyor.»</p>

    <p>Papazı da çevirdi. «Şu uykulu adama bak. Bakması gereken yöne dönmemiş bile.»</p>

    <p>Bruce üç karta bakarken yine midesinin bulandığını hissetti. Bütün hikâye oradaydı. Ama maça valesi aslında sakallı olmalı ve kırmızı bir Jaguar araba kullanmalıydı. Hem kendi kupa kızının gözleri de öyle masum bakışlı değildi. Bruce birden konuştu. «Tamam, Ruffy. Seninle on adamın benimle gelmesini istiyorum.»</p>

    <p>«Nereye gidiyoruz?»</p>

    <p>«Mühimmat Deposuna. Oradan özel malzeme almamız gerekiyor.»</p>

    <p>Ruffy başını sallayıp oyun kartlarını üst cebine soktu ve birlikte gelecek jandarmaları seçt i . Sonra Bruce'a baktı. «Onlar biraz yakıt isteyebilirler, patron.</p>

    <p>Ne dersin?»</p>

    <p>Bruce durakladı. Ağustosta yağma ettikleri bir düzine kasa viskiden geriye sadece iki kasa kalmıştı. Bir şişe gerçek İskoç viskisinin satın alma gücü çok fazlaydı ve Bruce de bunları olağanüstü durumlar dışında harcamak istemiyordu. Fakat depodaki görevliye rüşvet vermedikçe, istediği malzemeyi alma ihtimalinin uzak olduğunu da anlıyordu.</p>

    <p>«Peki, Ruffy. Bir kasa getir.»</p>

    <p>Ruffy koltuktan kalkıp çelik miğferini başına geçirdi. Bunun çene kayışları, kocaman yuvarlak yüzünün iki yanından sarktı.</p>

    <p>Bruce'a gülümsedi. «Dolu bir kasa mı? Yoksa bir savaş gemisi mi almak istiyorsun?»</p>

    <p>Bruce, «Onun gibi bir şey,» diye mırıldandı.</p>

    <p>«Haydi git, getir.»</p>

    <p>Ruffy evin arka kısmına giderek, kısa süre içinde kolunun altında bir kasa Grant Standfast viskisiyle döndü. Öteki eliyle de altı şişe birayı boyunlarından tutmuştu.</p>

    <p>«Susayabiliriz,» diye açıkladı.</p>

    <p>Jandarmalar silahlarını şakırdatarak kamyonun arkasına tırmanırlarken, verandadaki arkadaşlarına neşeli küfürler yağdırdılar. Bruce, Mike ve Ruffy de kamyonun ön tarafına zorla sığdılar. Ruffy viski kasasını yere koyup botlu, kocaman ayaklarını da bunun üstüne dayadı.</p>

    <p>Bruce kamyonu çalıştırıp Avenue L'Etoile'e saparken de, «Neler dönüyor, Patron?» diye sordu. Bruce durumu anlatınca, Ruffy kayıtsız bir tavırla mırıldandı ve bir bira şişesinin kocaman, beyaz dişleriyle açtı. Şişeden çıkan hafif gazla birlikte biraz köpük taşarak zencinin kucağına döküldü.</p>

    <p>Şişeyi Mike Haig'e uzatırken mırıldandı.</p>

    <p>«Çocuklarım bu işten hoşlanmıyacaklar.» Mike birayı istemediğini belirtince, Ruffy şişeyi Bruce'a verdi.</p>

    <p>Ruffy kendisine de bir şişe açtıktan sonra tekrar konuştu. «Bu işten nefret edeceklerdir.»-</p>

    <p>Başını salladı. «Hele Port Reprieve'e gidip elmaşları alınca daha da büyük tatsızlık çıkacaktır.»</p>

    <p>Bruce irkilerek yan gözle ona baktı. «Hangi elmaslar?»</p>

    <p>«Tarakla toplanan elmaslar. Bizi oraya sırf o adamları getirmek için yolladıklarını sanmıyorsun herhalde? Onlar elmasları düşünerek endişe ediyorlar. Bundan kuşkum yok.»</p>

    <p>Birden kafasını kurcalayan şeyi anladı Bruce. O yıl içinde Union Miniere'den bir mühendisle yapmış olduğu, şimdi yarı unuttuğu bir konuşmayı anımsadı. Adam, Lufira bataklıklarının orada üç elmas tarayıcı makinenin çakıl taşlarını ayıkladığını anlatmıştı. Tarak gemileri, Port Repreive'e bağlıydı. Onların karışıklık çıktığı sırada limana dönmüş olmaları gerekiyordu.</p>

    <p>Gemiler üç ya da dört ayda ayıkladıkları elmaslarla hâlâ oradaydılar tabii. Bu da ortalama yarım milyon Sterlinlik yontulmamış elmas demekt i . Demek bu yüzden, Katanga Hükümeti bu işe böylesine bir öncelik tanımış, ve büyük bir güç kullanmıştı. O bölgedeki insanları kurtarmaları için Birleşmiş Milletler'den yardım istenmemesinin nedeni de buydu.</p>

    <p>Bruce, İçişleri Bakanının kendisine söylediği insanlıkla ilgili sözleri anımsıyarak alaylı alaylı gülümsedi.</p>

    <p>«Bu bizim görevimizdir, Yüzbaşı Curry. O insanları, kötü niyetli kabilelerin ellerine terk edemeyiz. Uygar insanlar olarak bu bizim görevimizdir.»</p>

    <p>Güney Kasoi ve Katanga'da aylardır hiç haber alınamayan uzak misyon merkezleri ve kükümet karakolları vardı. Fakat oradakilerin hayatları Port Reprieve'dekiler kadar önemli değildi anlaşılan.</p>

    <p>Bruce bir elle kamyonu sürerken, bira şişesini tekrar dudaklarına götürdü. Birayı içerken gözlerini kısmış ön camdan ileriye bakıyordu. «Pekâlâ,» diye düşündü. «Elmasları alıp getireceğiz. Ondan sonra da bir mermi sandığı kiralanmış bir uçağa yüklenecek. Daha sonra da Zürih'de numaralı bir hesaba tekrar para yatırılacak. Neden bunun için canımı sıkacakmışım?</p>

    <p>Bana bu iş için para veriyorlar.»</p>

    <p>Ruffy üzgün üzgün konuştu. «Elmaslardan çocuklarıma söz etmememiz doğru olur sanırım.</p>

    <p>Bunun hiç de iyi bir fikir olmadığina inanıyorum.»</p>

    <p>Bruce demiryolunun öbür tarafında kalan endüstri merkezine gelince, kamyonu yavaşlattı. Dikkatle geçtikleri binalara bakıyordu. Sonunda aradığını bulunca yoldan çıkıp binanın ön kapısında durdu. Kornaya bastı. Bir jandarma yaklaşarak Bruce'un izin kağıdını uzun uzadıya inceledi. Bunu uygun bulmuş olacak ki, kapının gerisinde birine bağırdı. Kapı açılınca da Bruce kamyonu avluya sokup kontağı kapattı.</p>

    <p>Avluda Katanga işareti taşıyan yarım düzine kamyon daha vardı. Terden yer yer ıslanmış üniformalı jandarmalar kamyonların çevresini almıştı. Beyaz bir teğmen, kamyonlardan birinin şoför yerinden eğilerek haykırdı. «Ciao, Bruce!»</p>

    <p>Bruce, «Nasıl gidiyor işler?» diye karşılık verdi.</p>

    <p>«Çılgınlık! Çılgınlık!»</p>

    <p>Bruce gülümsedi, çünkü İtalyan için her şey çılgınlıktı. Bruce temmuzda yolun üstündeki köprünün orada savaşırlarken, İtalyan! yüz üstü cipe yatırıp, kıllı kaba etinden süngüyle bir şarapnel parçası çıkardığını anımsadı. İtalyan için bu da çılgınlıktı.</p>

    <p>Bruce, «Yine görüşürüz,» diyerek onu başindan savdı. Mike ve Ruffy'i avludan geçirip depoya götürdü. Çift kanatlı büyük kapının üstünde Kctfcnga Ordusu — Müfimmat Deposu yazılı bir levha vardı.</p>

    <p>İçeride camekanla ayrılmış küçük bir bölmede, Gandhi'nin kullandığı türden çelik çerçeveli bir gözlük takmış olan kurbağa suratlı bir binbaşı oturuyordu.</p>

    <p>Binbaşı Bruce'a baktı ve onun isteklerini dinledikten sonra kesinlikle, «Hayır,»&nbsp;<span style="text-indent: 1em;">diye cevap verdi. «Hayir, olmaz.»</span></p>

    <p>Bruce malzeme istek belgesini çıkarıp adamın önüne bıraktı. Ama binbaşı belgeyi aşağı gören bir tavırla kenara itti.</p>

    <p>«Hayır, bizde bu malzemeler yok. Biz yoksul durumdayız. Bunu yapamam.</p>

    <p>Hayır! Yapamam. Öncelik tanınan başka istek listeleri var.</p>

    <p>Düşünülmesi gereken durumlar var. Hayır, üzgünüm. «Masasının yan tarafından bir kaç kâğıt kapıp ilgisini bunlara verdi. Böylece Bruce'a aldırmadığını belirtiyordu.</p>

    <p>Bruce, yumuşak bir sesle, «Bu emri Cumhurbaşkanı imzaladı,» diyecek oldu.</p>

    <p>Binbaşı kağıtlarını bıraktı, ayağa kalkıp masanın' arkasından dolanarak Burce'a yaklaştı.</p>

    <p>Başı Bruce'un çenesine ancak erişiyordu.</p>

    <p>«Bunu Tanrı imzalasaydı yine de bir yararı dokunmazdı. Çok üzgünüm.»</p>

    <p>Bruce gözlerini kaldırarak bir an deponun içine dağlar gibi yığılmış olan malzemeye baktı. Durduğu yerden bile gereksinme duyduğu en az yirmi tür malzemeyi görebiliyordu. Binbaşı onu bu bakışını fark ederek heyecanlı heyecanlı Fransızca konuşmaya başladı. Telaşından sözleri de anlaşılmaz hal alınıştı. Bruce sadece tekrarlanan ' N o n ' sözünü duyabildi. Anlamlı anlamlı baş çavuşa baktı.</p>

    <p>Ruffy ileriye çıkarak yatıştırıcı bir tavırla binbaşının kolunu tuttu. Hâlâ itiraz etmekte olan adamı yumuşak hareketlerle çekerek avluya çıkardı. Doğru kamyona götürdü. Kamyonun kapısını açınca Binbaşı viski kasasını gördü.</p>

    <p>Bir kaç dakika sonra, yani Ruffy'nin süngüsüyle kasanın kapağını kaldırıp binbaşının şişe kapaklarındaki mühürleri incelemesinden hemen sonra, birlikte büroya döndüler. Kasayı taşıyan Ruffy binbaşının arkasındaydı.</p>

    <p>Binbaşı masada duran istek emrini alarak, «Yüzbaşı,» dedi. «Şimdi yanılmış olduğumu görüyorum. Bu gerçekten Sayın Devlet Başkanı tarafından imzalanmış. Onun için de buna hemen öncelik tanımak, benim görevimdir.»</p>

    <p>Bruce mırıldanarak teşekkür etti. Binbaşı ona tatlı tatlı gülümsedi. «Size yardım etmeleri için adam vereceğim.»</p>

    <p>«Çok iyisiniz. Amo bu, işlerinizin sekteye luğramasına neden olabilir. Yanımda kendi adamlarım var.»</p>

    <p>Binbaşı, «Mükemmel,» diye kabul ederek tombul eliyle depoyu gösterdi. «Neye ihtiyacımız varsa alın.»</p>
  </div>
</body>
</html>
