<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Maceracılar Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>19</h1>

  <p>«Bizi sadece bir kaç mil gerideki kavşağa götürecek kadar istim elde edebilir misin?»</p>

  <p>«Çok üzgünüm, Mösyö... Bırakın güçlü buhar elde etmeyi, bu kazan bir hava kabarcığı çıkaracak durumda değil. «Makinist çaresizliğini belirtmek için tombul ellerini iki yanına açtı.</p>

  <p>Bruce kazandaki çatlağa baktı. iMaden parçalanmıştı. Bunun umutsuz bir istek olduğunu biliyordu.</p>

  <p>«Pekâlâ, teşekkür ederim.» Ruffy'e döndü.</p>

  <p>«Herşeyi konvoya taşımak zorundayız. Bu yüzden bir gün daha kaybedeceğiz.»</p>

  <p>Ruffy, «Uzun bir yürüyüş,» diye kabul etti.</p>

  <p>«Hemen işe koyulalım bari.»</p>

  <p>«Ne kadar yiyeceğimiz kaldı?»</p>

  <p>«Ancak iki günlük.»</p>

  <p>«Bu bizi Elizabethville'e kadar götürmeli.»</p>

  <p>«Patron, herşeyi kamyonlara taşımamızı istiyor musun? Projektörler, mühimmat, battaniyeler ve ötekileri?»</p>

  <p>Bruce bir an durdu. «Öyle sanırım. Hepsine gerek olabilir.»</p>

  <p>«Bu iş günün kalanını alacak.»</p>

  <p>Bruce, «Öyle,» diye kabul etti. Ruffy uzaklaşırken de arkasından seslendi.</p>

  <p>«Ruffy!»</p>

  <p>«Patron?»</p>

  <p>«Birayı unutma.»</p>

  <p>Ruffy'nin karo bir aya benzeyen yüzü bir gülüşle adeta ikiye bölündü. «Bira almamızın gerektiğini mi düşünüyorsun?»</p>

  <p>Bruce güldü. «Neden olmasın?»</p>

  <p>«Bu konuda beni kandırdın işte, patron.»</p>

  <p>Trenden konvoya eşyaları taşıyıp son donanımı da yüklerlerken hava kararmaya başladı.</p>

  <p>Zaman servetten daha da çabuk elden giden bir şeydi. Zamanı hiç bir banka bile saklayamazdı. Boş yere harcadığımız bu değerli şeyi saklamak olanaksızdı.</p>

  <p>Uyuyup karın doyurduktan ve bir yerde ötekine gittikten sonra, gerçeği yaşamak için geriye pek az vakit kalıyordu.</p>

  <p>Bruce bunu her düşünüşündeki gibi yine hoşnutsuzluk duydu. Bir büroda masa başında geçirilen saatleri çıkaracak olursanız geriye ne kadar zaman kalırdı.</p>

  <p>Ortalama bir insan haftada sadece yarım gün yaşayabiliyordu! Aslında var olma gücümüz bu kadar kısaltılmıştı işte.</p>

  <p>Bu düşünce daha da ileri götürülebilirdi: İnsan fiziksel ve düşünsel gücünün yalnızca küçük bir bölümünü kullanacak yaradılıştaydı. Ancak ipnotize edilen biri kendindeki gücün onda birinden fazlasını ortaya koyabiliyordu. Haftada yarım günü on'a bölünce de gerisi boş geçmiş sayılıyordu. Bu ne üzücü bir israftı!</p>

  <p>Bruce, «Ruffy, gece için nöbetçi diktin mi?»&nbsp; diye gürledi.</p>

  <p>«Henüz yapmadım. Daha...»</p>

  <p>«O zaman derhal başla.»</p>

  <p>Ruffy inceler gibi Bruce'u süzdü ve genç adam hiddeti arasında azarlamak için bula bula bu enerjiden oluşmuş çam yarmasını seçtiğini düşünerek pişmanlık duydu.</p>

  <p>Homurdandı. «Hendry nerede?»</p>

  <p>Ruffy hiç konuşmadan konvoyun arkasındaki kamyonlardan birinin çevresinde toplanmış olan adamları işaret edince, Bruce o yana doğru yürüdü.</p>

  <p>Ani bir sabırsızlığa kapıldığı için adamlara adeta saldırdı. Bağırarak onları türlü ayrı işe koştu. Konvoy boyunca giderek emirlerine uyulup uyulmadığını inceledi.</p>

  <p>Brenlerin projektörlerin yerlerine baktı. Yemek pişirmek için yakılan küçük ateşin Balubaların gözlerinden gizlenmesi için tertibat aldırdı. Durup kamyonların akar yakıt almalarını ve emrettiği güvenlik koşullarının yerine getirilmesini seyretti.</p>

  <p>Adamlar onunla göz göze gelmekten çekinerek dikkatle işlerini yapıyorlardı.</p>

  <p>Kampta ne bir gülüş , ne de bir ses duyuluyordu.</p>

  <p>Bruce yine gece yola çıkma aleyhinde karar verdi. Aslında gitmek için can atıyordu ama jandarmalar bir gece önce hiç uyumadıkları için bitkindiler ve gece yolculuğunun tehlikelerini de: göze alamıyordu .</p>

  <p>Ruffy'e, «Yarın hava ışırken yola çıkacağız,»&nbsp; dedi.</p>

  <p>«Peki, Patron.» Sonra yatıştırmak ister gibi&nbsp; tatlılıkla konuştu. «Yoruldun. Yemek hazır olmak üzere. Yemekten sonra biraz uyumalısın.»</p>

  <p>Bruce, ona kötü kötü bakarak ağzını açıp sert bir şey söyleyecekken kendine hakim oldu.</p>

  <p>Dönüp kamptan uzaklaşarak ormana gitti.</p>

  <p>Orada devrilmiş bir kütük bularak oturup bir sigara yaktı. Hava kararmış ve gökyüzünü yer yer kaplayan yağmur bulutlarının arasında bir kaç yıldız belirmişti.</p>

  <p>Kamptan hafif sesler gelmekle birlikte hiç ışık yoktu. Yani durum istediği gibiydi.</p>

  <p>Hiddetinin belirli bir hedefi olmaması, bunu bastıracak yerde büsbütün arttırıyordu. Sonunda nedenini anlayana dek böyle öfkeyle oturdu.</p>

  <p>Hedef kendisiydi.</p>

  <p>Üstüne çökmekte olan o karanlık sıkıntıyı fark etti. Uzun süredir, yani iki yıldan beri böyle bir şey olmamıştı. Evliliği yıkılıp çocuklarını kaybettiğinden beri. Bütün duygularını içine gömüp çevresindeki yaşama katılmaktan vazgeçtiğinden beri böyle sıkılmamıştı.</p>

  <p>Fakat şimdi o engel devrilmişti. Fırtınadan korunabileceği bir liman yoktu.</p>

  <p>Dalgalarla boğuşacaktı. Yelkenlerin hepsini açacak ve bir de atacak demir bulacaktı.</p>

  <p>Öfkesi geçmişti artık. Hiç olmazsa öfkede bir ateş vardı. Oysa duyduğu sıkıntı buz gibiydi.</p>

  <p>Kendisine çarpan buz gibi dalgalar karşısında küçük ve acizdi.</p>

  <p>Çocuklarını düşününce, yalnızlık güneyden esen bir kış rüzgârı gibi etrafında ulumaya başladı. Gözlerini kapattı. Parmaklarını göz kapaklarına bastırdı. Çocukları karşısında belirmişti.</p>

  <p>Kırmalı eteğinin altından tombul, pembe bacakları çıkan Christine. Yumuşak saçları omuzlarına inen melek yüzlü kız.</p>

  <p>Christine, dondurmadan yapış yapış olmuş elleriyle onun yüzünü tutarak büyük bir ciddilikle, «En çok seni seviyorum,»&nbsp; demişti.</p>

  <p>Simon burnu dahil Bruce'un küçük bir modeliydi. Dizleri yara bere, yüzü de kir içinde olurdu genellikle. Ondan sevgi gösterisi beklenmezdi. Ama altı yaşındaki çocuk, bundan daha olağanüstünü, yaşından umulmayacak bir dostluk vermişti. Onunla dinden başlayarak siyasete kadar her şeyi ciddi ciddi tartışırlardı. Çocuk, «İsa neden traş olmazmış?» ve «Ne zaman başbakan olacaksın, baba?» diye sorular sorardı.</p>

  <p>Artık yalnızlığı elle tutulur hale gelmişti. Bu bedenine sarılan bir yılan gibi göğsünü sıkıyordu. Sigarasını topuğunun altında söndürerek karısı oimuş kadındqn nefret edip rahatlamaya çalıştı. O kadın çocuklarını kendinden ayırmıştı.</p>

  <p>Fakat nefret de soğuk bir şeydi. Çünkü Bruce suçun tümünün onda olmadığını biliyordu.</p>

  <p>Bu da başarısızlıklarından biriydi işte. «Daha fazla gayret etseydim, o acımasız sözleri söylemeseydim belki... durumum böyle olmazdı.»</p>

  <p>'Belki... Ama öyle olmamıştı. «Her şey bitti ve şimdi yalnızım. Bundan kötüsü olamaz. Bu yıkıntılar içinde ıssız bir yerde kalmaya benziyor.»</p>

  <p>Karanlıkta yakınında bir şey kımıldandı. Otlar hafifçe hışırdadı. Birinin yakınında olduğunu hissediyor fakat göremiyordu. Bruce kazık keslidi ve sağ eliyle tüfeğini yakaladı, silahı ağır ağır kaldırırken karanlıkları gözleriyle delmeye çalışıyordu.</p>

  <p>Hışırtı daha yakından geldi. Bir çalı ayak altında çatırdddı. Bruce ağır ağır silahını o yöne çevirdi. İşaret parmağı tetikte, baş parmağı emniyet mandalındaydı.</p>

  <p>Kamptan ayrılmakla budalalık etmiş, boş yere tehlikeye atılmıştı. İşte şimdi başı derde girebilirdi. Baluba vahşileri!</p>

  <p>Yıldızların hafif ışığında bir karaltı seçiyordu. O kimse usul usul yaklaşmaktaydı. Bruce, «Geride kaç kişi var acaba?» diye düşündü, «Onu vursam bile yanında en az oniki yerli olacak. Fakat yine de bu fırsattan yararlanmaya çalışmalıyım.</p>

  <p>Hemen ateş eder ve sonra kampa koşmaya çalışırım.» Yaklaşan kimse hareketsizdi artık. Bruce onun başını da seçebiliyordu. Miğferi olmadığına göre kendilerinden biri değildi. Tüfeği kaldırarak nişan aldı. Aslında iyi nişan alamayacak kadar karanlıktı ama bu kadar yakından isbet ettirmemesi söz konusu değildi.</p>

  <p>Bruce ha fifce soluk alarak ateş etmeye ve kaçmaya hazırlandı.</p>

  <p>«Bruce?» Shermaine'in korku dolu sesi bir fısıltıdan farksızdı. Adam tüfeğin kundağını bıraktı. Tehlikeyi ucuz atlattığını, az kalsın onu öldüreceğini dehşetle düşünüyordu.</p>

  <p>«Evet, buradayım.» Az önceki gerilim yüzünden sesi çatlak çıkmıştı.</p>

  <p>Oradasın demek.»</p>

  <p>Şokun yerini alan hiddet yüzünden çıkıştı</p>

  <p>«Kamptan neden uzaklaştın? «Ne arıyorsun burada?»</p>

  <p>«Özür dilerim, Bruce. Senin iyi olup olmadığını anlamaya geldim. Çok uzun süreden beri kampta yoksun da...»</p>

  <p>«Haydi dön oraya ve bir daha böyle numaralara kalkışma.»</p>

  <p>Uzun bir sessizlik oldu. Shermaine üzüntüsünü gizleyemeyerek mırıldandı.</p>

  <p>«Sana yiyecek bir şey getirmiştim. Aç olduğunu düşündüm.</p>

  <p>Hata yaptımsa özür dilerim.»</p>

  <p>Genç kız yaklaşıp onun önüne, yere bir şey bıraktı ve sonra dönerek gitti.</p>

  <p>«Shermaine.» Kızın geri gelmesini istiyordu. Fakat ona yalnızca otların hafifleyen hışırtısı cevap verdi ve sonra sessizlik oldu. Yine tek başına kalmıştı.</p>

  <p>Yemek tabağını aldı.</p>

  <p>Kendi kendine, «Budala,» dedi. «Düşüncesiz, cahil budala. Onu kaybedeceksin ve bunu hakkettin. Şimdiye kadar olanların daha da fazlasını hakkettin.</p>

  <p>Aklın hiç başına gelemeyecek değil mi, Curry? Bencillik ve düşüncesizliğin cezası olduğunu asla öğrenemeyeceksin.»</p>

  <p>Elindeki tabağa baktı. Tuzlu sığıreti, dilinmiş soğan, peynir ve ekmek vardı bunda.</p>

  <p>Birden kararlılıkla, «Hayır, öğrendim,» diye mırıldandı. «O kızla aramda olanı mahvetmeyeceğim. Bu son seferi. Artık sinirlenmek ve kendime acımak gibi çocukça şeyleri bir yana bırakacağım. Çünkü ben bir erkeğim.»</p>

  <p>Yemeğini yerken birden açlığını hissetti.</p>

  <p>Çabucak tabaktakileri yuttu. Sonra ayağa kalkarak kampa döndü.</p>

  <p>Bir nöbetçi biraz yaklaşınca seslenip onu durdurdu ve Bruce hemen cevap verdi.</p>

  <p>Geceleri jandarmalarının parmakları hemen tetiğe asılırdı. Jandarmanın böyle sorması olağanüstü bir nezaketti.</p>

  <p>Nöbetçi, «Karanlıkta ormana gitmek akla uygun değil,» diye onu kınadı.</p>

  <p>Hisleri değişen Bruce sordu. «Neden?» O sıkıntı birden yok olup gitmişti.</p>

  <p>Adam belli belirsiz, «Akla uygun değil,» diye tekrarladı.</p>

  <p>Bruce ona takıldı. «Ruhlar yüzünden mi?»</p>

  <p>«Kız kardeşimin kocasının bir teyzesi kulübemden bir mızrak boyu kadar ileride kayboluverdi. Ne bir iz, gördük, ne bir bağırma oldu.</p>

  <p>Ben de oradaydım. Bu konuda hiç kuşkum yok.»</p>

  <p>Adam bu sözleri gururla söylemişti.</p>

  <p>Bruce onun damarına bastı. «Bir aslan kapmış olmasın?»</p>

  <p>«Öyle diyorsan, öyledir. Ama ben ne olduğunu bildiğimden eminim. Fakat ülkenin törelerine kafa tutmanın doğru olmadığını da söylemem gerek.»</p>

  <p>Adamın kendisini merak etmesinden duygulanan Bruce, onun omzunu sevgiyle sıktı.</p>

  <p>«Bunu unutmayacağım. Düşüncesizlik ettim.»</p>

  <p>Kampa girdi. Bu olay biraz şüphelendiği ve önceleri kendini hiç ilgilendirmeyen bir durumu kanıtlıyordu. Adamlar onu seviyorlardı. Hiç aldırış etmeden buna benzer belki yüz olayla karşılaşmıştı. Ama artık bu yüzden büyük bir zevk duyuyordu. Bu son olay biraz önce duyduğu yalnızlığı tümüyle gidermişti.</p>

  <p>Yemek ateşinin çevresine toplanmış bir grup adamın yanından geçerek konvoyun başındaki Ford'a gitti. Camdan bakınca arka koltuğa uzanıp battaniyeye sarılmış olan Shermaine"!</p>

  <p>seçti. Cama vurunca kız kalkarak camı indirdi.</p>

  <p>Soğuk bir sesle, «Evet?» dedi.</p>

  <p>«Yemek için teşekkür ederim.»</p>

  <p>«Bir şey değil.» Sesinde belli belirsiz bir sıcaklık vardı artık.</p>

  <p>«Shermaine, bazen kasdetmediğim şeyler söylerim. Karanlıkta beni yanılttın. Az kalsın seni vuruyordum.»</p>

  <p>«Suç bende. Seni izlememeliydim.»</p>

  <p>Bruce, «Kabalık ettim» diye diretti.</p>

  <p>«Öyle.» Shermaine birden güldü. «Kabalık ettin ama nedenlerin vardı. Bunu unutmalıyız,»</p>

  <p>Elini onun koluna dayadı. «Artık dinlenmelisin İki gündür uyumadın.»</p>

  <p>«Bağışladığını göstermek için yarınki yolculuğu benimle Ford'da yapar mısın?»</p>

  <p>«Tabii.»</p>

  <p>«İyi geceler, Shermaine.»</p>

  <p>«İyi geceler, Bruce.»</p>

  <p>Bruce battaniyelerini ateşin yanına yayarken, «Hayır,» diye düşündü. «Yalnız değilim.»</p>

  <p class="yildiz">** *</p>
</body>
</html>
