<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Maceracılar Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <div class="calibre1">
    <h1>3</h1>

    <p>Bruce tekrar sagtine baktı. Daha sabahın altısına yani sokağa çıkma yasağının bitmesine yirmi dakika vardı. O zamana kadar Wally Hendry'nin kahvaltı etmesini seyretmek zorundaydı. Bu ise tatsız bir şeydi, çünkü Hendry düzenli fakat mide bulandıracak şekilde yemek yiyen biriydi.</p>

    <p>Bruce sonunda dayanamıyarak sinirli sinirli, «Çiğnerken neden ağzını kapatmıyorsun?»&nbsp; diye çıkıştı.</p>

    <p>«Ben sana özel işlerini soruyor muyum?»</p>

    <p>Hendry başını tabağından kaldırdı. Çenesi kızıl renkte, bir kaç günlük sakalla kaplanmıştı. Gözleri de bir gece önceki sefahatten dolayı kanlı ve şişti. Bruce, başını çevirerek yine saatine göz attı.</p>

    <p>Sokağa çıkma yasağını çiğneyerek intiharı göze alma ve derhal tren istasyonuna gitme isteği güçlüydü. Bu durumda en hafifi, devriyelerden birine yakalanmak ve kendisini temize çıkarana kadar da oniki saat vakit kaybetmekti; en kötü ihtimal de anında vurulmak.</p>

    <p>Fincanına yeniden kahve koyarak ağır ağır yudumlamaya başladı. «Sabırsızlık daima zayıf yönlerimden biridir,» diye düşünüyordu. «Yaptığım hataların hemen hemen hepsi bu nedene dayanıyor. Fakat yıllar geçtikçe biraz düzelir gibi oldum.</p>

    <p>Yirmisindeyken bütün ömrümü bir haftada yaşamayı isterdim. Şimdi buna karşılık bir yıla razı olabilirim.»</p>

    <p>Kahvesini bitirdikten sonra tekrar saatine baktı. Altıya beş vardı. Artık bu tehlikeyi göze alabilirdi. Kamyona gitmesi aşağı yukarı bu kadar sürerdi.</p>

    <p>«Beyler, eğer hazırsanız...» Sandalyesini iterek kalktı. Sırt çantasını alıp koluna taktı ve en önden odadan çıktı.</p>

    <p>Ruffy oluklu saçtan yapılma küçük barakalardan birinde malzemenin üstüne oturmuş, onları bekliyordu. Adamları da beton zeminde yakmış oldukları bir düzine kadar küçük ateşin çevresinde çömelmiş kahvaltı pişiriyorlardı.</p>

    <p>«Tren nerede?»</p>

    <p>Ruffy, «Bu iyi bir soru, Patron,» diyerek onu kutladı. Bruce homurdandı.</p>

    <p>Sonra da itiraza kalktı. «Fakat trenin çoktan burada olması gerekirdi.»</p>

    <p>«Olaması gerekir'di sözü burada çok farklı.»</p>

    <p>Bruce, «Tanrı kahretsin!» diye homurdandı.</p>

    <p>«Öğleden önce yola çıkabilirsek talihliyiz demektir. Ben gidip istasyon şefiyle konuşacağım.»</p>

    <p>«En iyisi ona bir armağan götürün. Patron.</p>

    <p>Hâlâ bir kasa viskimiz var.»</p>

    <p>Bruce, «Olmaz,» diye kükredî. «Benimle gel, Mike.»</p>

    <p>Ardında Mike'la demiryollarını aşarak ana perona tırmandı. İleride bir köşede demiryolu görevlileri durmuş konuşuyorlardı. Bruce hiddetle onların üstüne gitti.</p>

    <p>İki saat sonra Bruce, koyu renkli makinistin yanında ayak basma yerinde duruyordu. Lokomotif ağır ağır yükleme yerine doğru ilerlemekteydi.</p>

    <p>Makinist, şişman, ufak tefek bir adamdı.</p>

    <p>Yüzünün esmerliğinin güneş yanığı olmadığı belliydi. Konuşurken takma dişlerinin pembe damağı gözüküyordu. Adam, endişeyle, «Mösyö,»&nbsp; dedi. «Port Repreive'e kadar gitmek istemiyorsunuz değil mi?»</p>

    <p>«Evet.»</p>

    <p>«Yolun ne durumda olduğunu bilmemize imkan yok. Son dört aydır oradan hiç tren geçmedi.»</p>

    <p>«Biliyorum. Onun için ihtiyatla ilerleyeceksin.»</p>

    <p>Adam, «Ama eski hangarın yakınında Birleşmiş Milletler gücü bulunuyor. Onlar yolu kestiler,» diye itiraz etti.</p>

    <p>«Bizim geçiş iznimiz var.» Bruce adamı yatıştırmak için gülümsedi. Taşıt bulduğundan beri öfkesi azalmaya başlamıştı. «İlk barakanın yanında dur.»</p>

    <p>Adam freni çekince buhar fısıltılı bir ses çıkardı ve tren beton platformun yanında durunca da Bruce atladı.</p>

    <p>«Tamam, Ruffy,» diye seslendi. «Çalışmaya başlayın.»</p>

    <p>Bruce yanları çelik olan açık üç yük vagonunu birbirine bağlatmıştı, çünkü savunması en kolay olan bunlardı. Vagonların göğüs hizasında gelen yanlarından Bren makinelileriyle iki tarafı ve ileriyi tarayabilirlerdi. Bu üçünün arka sında da iki yolcu vagonu takılıydı. Bunları malzeme deposu ve subay yeri olarak kullanacaklardı. Dönüşte göçmenleri oraya alacaklardı, lokomotif en gerideydi. Bu durumda, hem lokomotifin zarar görme ihtimali daha azdı, hem de vagonlara duman ve kurum püskürtmezdi.</p>

    <p>Malzemeler dört kompartmana yerleştirildikten sonra pencereleri ve kapıları kilitlendi.</p>

    <p>Böylece Bruce artık savunma hazırlıklarına girişti. En öndeki vagonun tepesine alçak kum torbalarını dizdirdi ve bir Bren yerleştirtti. Burası kendi yeriydi. Oradan açık vagonların üstünden lokomotife bakabilecekti. Ayrıca vagonun üstünden bütün çevreyi görmek de mümkündü.</p>

    <p>Öteki Brenleri öndeki vagona yerleştirtip, bunların komutasını Hendry'e verdi.</p>

    <p>Mühimmat Deposundaki Binbaşıdan üç tane yeni telsiz aygıtı almıştı. Bunlardan birini lokomotif makinistine, birini Hendry'e verdi. Üçüncüsünü de kendisine sakladı. Böylece haberleşme sisteminin başarılı olduğu kanısındaydı. , Hazırlıklar tamamlandığı sırada saat onikiye yaklaşmıştı. Bruce yanında kum torbalarının üstüne oturan Ruffy'e döndü. «Heer şey tamam mı?»</p>

    <p>«Tamam, Patron.»</p>

    <p>«Kaç kişi eksik?» Bruce tecrübelerinden bütün askerlerinin aynı anda aynı yerde olamayacağını biliyordu.</p>

    <p>«Sekiz kişi, Patron.»</p>

    <p>«Bu dünkünden üç daha fazla; böylece bize sadece elli iki adam kalıyor. Yoksa onlar da ormana mı kaçtılar dersin?» adamlarından beşi ateş kes gününde silahlarıyla birlikte kaçarak, ana yollardan altım üstüne getiren çetelerden birine katılmak için ormana gitmişlerdi. Çeteler korunmayan araçları basıyor, talihli yolcuları dövüyor, talihsizleri öldürüyor, fırsat buldukça ırza geçiyor ve genellikle günlerini gün ediyorlardı.</p>

    <p>«Hayır, Patron, sanmıyorum. O üçü de iyi çocuktur. Onlar kentte eğlenceye dalmış, bana kalırsa saati de unutmuşlardır.» Ruffy başını salladı. «Onları bulmamız yarım saatimizi alır. Bütün yapacağımız, gidip o bilinen evleri ziyaret etmek. Bunu denemeyi ister misin?»</p>

    <p>«Hava kararmadan Msapa Kavşağına erişeceksen, ortalıkta dolaşacak vaktimiz yok demektir. Onları döndüğümüzde buluruz artık.»</p>

    <p>Bruce, «Boer Savaşından beri ordudan kaçmayı bu kadar hafif alan bir ordu daha olmuş mudur acaba?» diye düşünüyordu.</p>

    <p>Yanındaki telsize dönerek haber verme düğmesine bastı. «iMakinist.»</p>

    <p>«Evet, Mösyö.»</p>

    <p>«Hareket et... Birleşmiş Milletler engeline varana kadar çok ağır git. Engelin gerisinde «dur.»</p>

    <p>«Peki Mösyö.»</p>

    <p>Yükleme yerinden çıktılar. İş merkezi de, Katanga askerlerinin nöbet tuttuğu Avenue du Cimetrie kavşağını da geride bıraktılar. Banliyölerden geçtiler ve sonunda Bruce ileride mevzilenmiş Birleşmiş Milletler askerlerini görence, hafiften endişelenmeye başladı. Ceketinin göğüs cebindeki izni General Rhee Singh imzalamıştı ama daha önce bu savaşta bir Hintli Generalin emirlerini. Sudanlı bir Yüzbaşı da İrlandalı bir Çavuş da dinlememişlerdi. Onun için de kendilerini bekleyen karşılama töreni heyecanlı olabilirdi.</p>

    <p>Mike Haig kayıtsız bir tavır takınarak sigara yaktı. «Bizim işi duymuş olduklarını umarım.»</p>

    <p>Ama bir yandan da, askerlerin mevzilendiği yerleri belirten yeni kazılmış topraklara endişeli endişeli bakıyordu.</p>

    <p>Ruffy, «O adamlarda Bazukalar var,» diye söyledi. «Hem onlar İrlandalı Araplar.</p>

    <p>Dünyada en çılgın Araplar da onlardır... İrlandalılar. Bazukanın boynuna bir bomba savurmasını ister miydin, patron.»</p>

    <p>«Hayır, teşekkür ederim, Ruffy.» Bruce yine telsizin düğmesine bastı .</p>

    <p>«Hendry!»</p>

    <p>Ön vagondaki wolly Hendry, küçük telsizi alıp göğsüne dayayarak Bruce'a baktı.</p>

    <p>«Evet Curry?»</p>

    <p>«Adamlarına Breni erden uzak durmalarına söyle. Geri kalanlar da tüfekleri bıraksınlar.»</p>

    <p>«Tamam.»</p>

    <p>Bruce onun emir vermesini, askerleri geri itmesini seyretti. Hendry, öndeki vagonlara doluşmuş jandarmaların arasına girmişti. Bruce bütün treni saran gergin havayı hissediyordu.</p>

    <p>Jandarmalarının istemeye istemeye silahlarını bıraktıklarını ve somurtarak ilerideki Birleşmiş Milletler engeline baktıklarını gördü.</p>

    <p>Bruce yine telsizle konuştu. «Makinist! Ağırlaş. Engelin elli metre gerisinde dur.&nbsp; Fakat ateş, edilecek olursa istim valfını aç ve bizi engelden, geçir.»</p>

    <p>«Peki, Mösyö.»</p>

    <p>İleride kendilerini karşılamaya çıkan kimse yoktu. Sadece demir yolunun üstündeki kazık ve benzin varillerinden oluşmuş düşman halli, engel görülüyordu.</p>

    <p>Bruce vagonun üstünde durarak barıştan yana olduğunu belirtmek ister gibi ellerini havaya kaldırdı. Fakat bu bir hataydı. Bu yüzden aşağıdaki jandarmaların sakin havası bozuldu.</p>

    <p>Biri de ellerini kaldırdı ama yumruklarını sıkmıştı.</p>

    <p>Jandarma, «Birleşmiş Milletler... Merde!»&nbsp; diye bağırdı. Bu bağırma hemen yayıldı.</p>

    <p>«Birleşmiş Milletler... merde! Birleşmiş Milletler... Merde!» Başlangıçta gülerek bu savaş narasını tekrarlıyorlardı ama az sonra gülüşler kesilerek sesler hırsla yükseldi.</p>

    <p>Bruce, «Kes sesini başbelası!» diye gürle yerek açık elini yanında duran jandarmanın yüzüne doğru indirdi ama adam bunu fark etmedi bile. Jandarmanın gözleri, 'Afrikalılara özgü bulaşıcı coşku yüzünden camlaşmaya başlamıştı.</p>

    <p>Silahının kaparak göğsüne dayamıştı. Aynı sözleri tekrarlarken vücudu gerginlikten kasılmaya başlamıştı.</p>

    <p>Bruce parmaklarını adamın çelik miğferinin kenarına geçirip bağlığı gözlerine doğru çekti.</p>

    <p>Böylece adamın ensesi açıkta kaldı. Bruce bir judo darbesini indirince, jandarma kum torbalarının üstüne yığılıp kaldı ve tüfeği de elinden kaydı.</p>

    <p>Bruce umutsuzlukla başını kaldırdı. Altındaki vagonlarda heyecan iyice artmıştı.</p>

    <p>«Onları durdun... Hendry, de Surrier! Tanrı aşkına durdurun onları.' Ama sesi o bağrışmalar arasında kayboldu.</p>

    <p>Bir jandarma, onun ayaklarının dibinde duran tüfeğini kaptı. Bruce adamın ötekileri ite kaka ateş etmek için vagonun yan tarafına doğru gittiğini gördü. Bir yandan da namluya mermi sürmeye çalışıyordu.</p>

    <p>Bruce adam adıyla seslendi. «Mwembe!»</p>

    <p>Fakat sesinin o gürültüyü yarması imkansızdı.</p>

    <p>İki saniye sonra Bazukaların ağır ateşi yüzünden kıyamet kopabilirdi.</p>

    <p>Bruce tepede vagonun kenarında durdu. Bir an mesafeyi gözleriyle ölçtükten sonra aşağıya atladı. Ateş etmeye hazırlanan jandarmanın «muzlarına indî. Yerli Bruce'un ağırlığıyla yüz üstü düştü ve yüzü vagonun çelik yanına vurdu.</p>

    <p>Birlikte yere yuvarlandılar.</p>

    <p>Jandarmanın parmağı tetikteydi ve tüfek elinden uçarken ateş aldı. Tüfeğin patlamasını tam bir sessizlik izledi. Bruce doğrulup ayağa kalkarken kalçasının üstündeki branda bezi kılıftan tabancasını çekti.</p>

    <p>Kesik kesik soluyarak, çevresindeki adamları, «Pekâlâ,» diye tehdit etti. «Haydi gelin. Bana şunu kullanmam için bir fırsat verin!» Kendi çavuşlarından birini görerek gözlerini ona dikti. «Seni! Seni bekliyorum... Haydi ateşe başla!»</p>

    <p>Adam tabancayı görür görmez sakinleşmeye başladı, gözlerindeki çılgınlık kayboldu. Gözlerini yere indirerek rahatsız olduğunu belirten, bir tavırla ayaklarını yere sürdü.</p>

    <p>Bruce damdaki Ruffy ve Haig'e bakarak sesin yükseltti. «Onlara göz kulak olun.</p>

    <p>Tekrar bağırmaya kalkan olursa hemen vurun.»</p>

    <p>«Pekâlâ, Patron.» Ruffy elindeki otomatik tüfeği aşağıdakilere doğru çevirdi.</p>

    <p>Adamlara bakarak neşeli neşeli sordu. «Hanginiz istiyorsunuz.» Fakat o sırada hava değişmişti. Kafa tutan adamlar iyice utanmış, aralarında bir şeyler mırıldanıyorlardı.</p>

    <p>Bruce telaşla bağırdı. «Mike! Makiniste haber ver. Adam engeli aşıp treni geçirmeye çalışıyor.»</p>

    <p>Tren hızlandığı için birden tekerlek gürültüsü artmıştı. Makinist silah sesini duyar duymaz hızla Birleşmiş Milletler engeline doğru yot almaya başlamıştı.</p>

    <p>Mike Hiag telsizi yakalayarak bağıra bağıra bir emir verdi. Hemen frenler gıcırdadı ve tren engelden doksan metre kadar geride durabildi.</p>

    <p>Bruce ağır ağır vagonun tepesine tırmandı.</p>

    <p>Mike, «Galiba başımızın belâya girmesine ramak kalmıştı ha?» dedi.</p>

    <p>«Tanrım!» Bruce başını sallayarak, hafifçe titreyen ellerle bir sigara yaktı. «Elli metre daha gitseydik!..» Sonra dönerek jandarmalara soğuk soğuk baktı.</p>

    <p>«Köpekler! Bir daha intihara kalkıştığınız zaman beni de beraber götürmeye yeltenmeyin!</p>

    <p>«Yere devirdiği jandarma ayağa kalkmış, gözünün üstündeki kocaman şişi yokluyordu. Bruce ona döndü. «Az sonra daha da beter olman için bir şey düşüneceğim!» Sonra yanında kum torbalarının üstünde boynunu ovuşturan adama baktı. «Senin için de öyle! Baş Çavuş onların isimlerini al!»</p>

    <p>Ruffy, «Başüstüne komutanım!» diye gürledi.</p>

    <p>«Mike.» Bruçe'un sesi yine değişip yumuşamıştı. «Ben gidip bozukaların başında oturan dostlarımla biraz laflayacağım. Sana işareti verince treni engelden geçirirsin.»</p>

    <p>Mike, «Seninle gelmemi ister misin?» diye sordu.</p>

    <p>«Hayır, sen burada kal.» Bruce tüfeğini alıp omzuna asarak merdivenden rayların yanındaki yola riladı. Ayaklarının altındaki çakıllarını çatırdatarak ilerledi.</p>

    <p>Düşünceli düşünceli, «Doğrusu yolculuk, i çin fevkalade bir başlangıç,» diye geçirdi aklından. Daha kentin eteklerinden ayrılmadan olabilecek felaketi neyse bir anda engellemişlerdi.</p>

    <p>Bruce, ileriye bakınca siperlerdeki miğferleri seçer gibi oldu.</p>

    <p>Tren giderken yaptığı rüzgâr da kalmadığı için Bruce tekrar terlemeye başladığını hissetti.</p>

    <p>«Olduğun yerde kal, Mister. «Demiryolunun en yakınındaki siperden seslenen bir İrlandalıydı. Bruce güneşte, çapraz kalasların üstünde durarak bekledi. Artık miğferlerin altındaki gülümsemeyen, düşman bakışlı yüzleri de görebiliyordu.</p>

    <p>Ses, «Neden ateş ettiniz?» diye sordu.</p>

    <p>«Bir kaza oldu.»</p>

    <p>«Bir daha ateş etmeyin yoksa bir kaza da biz yapabiliriz.»</p>

    <p>«Bunu istemem, İrlandalı.» Bruce yalandan gülümsedi. Soruşturmaya devam eden İrlandalının sinirli olduğu belliydi. «Göreviniz nedir?»</p>

    <p>«Bir izin belgem var. Görmek ister misiniz?»</p>

    <p>Bruce cebinden katlı kâğıdı çıkardı.</p>

    <p>İrlandalı, «Göreviniz nedir?» diye tekrarladı.</p>

    <p>«Port Reprieve'e giderek oradakileri kurtaracağız.»</p>

    <p>«Bunu yapacağınızı duyduk.» İrlandalı başını salladı. «Şu izin belgesini bir göreyim.»</p>

    <p>Bruce demiryolundan ayrılarak toprak kümesini aştı ve pembe kâğıdı İrlandalıya verdi.</p>

    <p>İrlandalının omzundaki üç çizgi Yüzbaşı olduğunu belirtiyordu. Subay izine bir göz attıktan sonra yanındaki adama emir verdi.</p>

    <p>«Tamam, Çavuş. Engeli kaldırabilirsin.»</p>

    <p>Bruce, «Treni çağırayım mı?» diye sordu.</p>

    <p>Yüzbaşı başını salladı. «Evet. Fakat tekrar kaza çıkmaması için tertibat al... Biz kiralık katilleri sevmeyiz.»</p>

    <p>Bruce İrlandalı aksanıyla karşılık verdi. «Ona ne şüphe, ahbap. Hem siz de kendiniz için savaşmıyorsunuz. «Birden dönerek demiryoluna atladı ve vagonun tepesindeki Mike Haig'e işaret verdi.</p>

    <p>İrlandalı Çavuş ve adamları, demiryolundaki engeli kaldırmışlardı. Tren ağır ağır oradan geçerken, Bruce hiddetini gemlemeye çalışıyordu. İrlandalı Yüzbaşının hareketi onu etkilemişti.</p>

    <p>Doğruydu. Aslında bir 'Kiralık Katil'di. Bir insan bundan daha fazla düşebilir miydi?</p>

    <p>Vagon İrlandalının durduğu yerin yanına gelince, Bruce demir tutamağı yakalayarak kendini yukarıya çekti. İrlandalı Yüzbaşıya alaylı alaylı el salladıktan sonra da vagonun üstüne tırmandı.</p>

    <p>Mike, «Tatsızlık çıkmadı ya?» diye sordu.</p>

    <p>Bruce mırıldandı, «Kabare oyunlarında görülen türden bir kaç laf ettik ama önemli bir şey yok.» Telsize uzandı.</p>

    <p>«Makinist.»</p>

    <p>«Mösyö?»</p>

    <p>«Emirlerimi unutma.»</p>

    <p>«Saatte kırk kilometreyi aşmayacağım. Her zaman da ani bir duruş için hazır olacağım.»</p>

    <p>«İyi!» Bruce, telsizi kopatıp Ruffy ve Mike' ın arasındaki kum torbalarının üstüne oturdu.</p>

    <p>«İşte sonunda gidiyoruz,» diye düşünüyordu. «Msapa Kavşağına altı saat sonra varacağız. Bu kolay olacaktır. Ondan sonrasını ise...&nbsp; Tanrı bilir. Ancak Tanrı bilir.»</p>

    <p>Yol dönemeçliydi ve Bruce geriye bakınca Elizabethville'in beyaz badanalı binalarının sonuncusunun da ağaçlar arasında kaybolduğunu gördü. Seyrek ağaçlıklı ormana dalmışlardı.</p>

    <p>Ardlarında lokomotifin simsiyah dumanı yana doğru savrularak ağaçların arasına giriyordu. Altlarında rayların çapraz bağları yüzünden tren ritmik sesler çıkarıyordu. İleride demiryolu kilometreler boyunca dümdüzdü; göz alabildiğince böyle gözüküyor ve ufukta zeytin yeşili ormanda kayboluyordu.</p>

    <p>Bruce gözlerini kaldırdı. Gökyüzünün yarısı tropiklere özgü masmaviydi ama kuzey bulutlarla kaplıydı. Kurşuni bulutlar, toprağa değecek kadar alçalmışlar; daha ilerde sağnak halinde boşanıyorlardı. Yağmuru aydınlatan güneş ışınları bir gök kuşağı oluşturmuştu. Kurşunu renkli bulut, tıpkı otlayan bir yaban öküzü sürüsünün kırda ilerleyişi gibi ağır ağır geliyordu.</p>

    <p>Bruce miğferinin kayışını gevşetti, tüfeğini de yanına bıraktı.</p>

    <p>«Bira ister misin, Patron?»</p>

    <p>«Biran var mı?»</p>

    <p>«Tabii.» Ruffy jandarmalardan birine seslendi, adam aşağıya inip vagona giderek altı şişe birayla geri döndü. Ruffy dişleriyle iki şişeyi açtı. İki seferinde de şişelerdeki biraların yansıt köpürüp taşarak vagonun tahta yanından aktı.</p>

    <p>Ruffy, «Bu bira hiddetli bir kadın kadar çılgın,» diyerek şişenin birini Bruce'a uzattı.</p>

    <p>«Hiç olmazsa susuzluğu gideriyor.» Bruca birayı tattı: sıcak, gazlı ve fazla tatlıydı.</p>

    <p>Ruffy şişeyi kafasına dikerek, «İşte böyle içilir,» diye güldü.</p>

    <p>Bruce açık vagonlara bakınca, jandarmaların yolculuk için hazırlandıklarını, yerleştiklerini gördü. Brenlerin başındakiler dışında adamlar tümüyle gevşemiş yatıyor ya da çömelmiş oturuyorlardı. Çoğu da soyunup iç çamaşırlarıyla kalmışlardı. Sıska bir adam yastık yerine miğferini kullanarak uykuya dalmıştı bile.</p>

    <p>Tropik güneşi bütün şiddetiyle yüzüne vuruyordu.</p>

    <p>Bruce birasını bitirip şişeyi yandan aşağıya attı. Ruffy bir şişe daha açarak bir şey demeden onun eline verdi.</p>

    <p>«Neden bu kadar ağır gidiyoruz, Patron?»</p>

    <p>«Makiniste sürat yapmamasını söyledim.</p>

    <p>Böylece demiryolları yerlerinden sökülmüşse durma fırsatını bulabiliriz.»</p>

    <p>«Öyle. Baluba'lar bunu yapmış olabilirler.....</p>

    <p>Onların hepsi de çılgın Araplardır.»</p>

    <p>Güneşte sıcak birayı içmek Bruce'u yatıştırmıştı. Artık bir huzur duyuyordu. O anda çevresindeki yaşama katılmasına gerek yoktu. Karar verme zorunluğundon kurtulduğu için rahattı.</p>

    <p>«Şu trenin konuşmasını dinle,» diyen Ruffy'e uyarak kulak kabarttı.</p>

    <p>Sonra, «Evet biliyorum,» diye mırıldandı.</p>

    <p>«Bu sese her istediğini söyletebilirsin.»</p>

    <p>Ruffy devam etti. «Hem bu şarkı da söyliyebilir. Onda gerçek müzik vardır. Bak şöyle.» Bir fıçı gibi geniş olan göğsünü şişirip başını kaldırarak şarkıya başladı.</p>

    <p>Sesi çok kalın ve ahenkliydi. Onun için de aşağıda kalan açık vagonlardöki adamların dikkatini çekti hemen. Serilip uykuya dalmış olanlar kımıldandılar, doğrulup oturdular. Başka bir ses de melodiyi mırıldanarak ona katıldı. Sonra ses güven kazanarak güçlendi. Ötekiler de ona uydular. Sözler önemli değildi. Zenciler ritme dayanamıyorlardı. Daha önceleri de pek çok kez birlikte şarkı söylemişlerdi.</p>

    <p>Tıpkı çok iyi eğitilmiş bir koro gibi baş şarkıcılar yol gösteriyor ve her ses kendi yerini buluyordu. Üstelik şarkının temposu zaman zaman değişiyor, bunun üstünde çeşitlemeler yapılıyordu. Sonunda asıl şarkı tanınmaz hal alarak kabile türkülerinden birine benziyordu.</p>

    <p>Bruce bunun bir ekin ekme şarkısı olduğunu fark etti. Hem bu sevdiği şarkılardan biriydi.</p>

    <p>Ilık birasını içerek kendini şarkının etkisine kaptırdı. Sesler bir arada bir fırtına gibi yükseliyor ve sonra yavaşlıyordu. O anda bir tenorun solosu halini alıyor ve tekrar olanca gücüyle yükseliyordu. Tren de güneşte kuzeydeki yağmur bulutlarına doğru koşuyordu.</p>

    <p>Bir süre sonra Andre, Bruce'un altındaki vagona girerek adamların arasından ilerleyip Hendry'nin yanına erişti. İkisi yan yana durdular. Andre başını kaldırıp uzun boylu adama bir şeyler anlatırken, yüzünden çok ciddi olduğu belliydi.</p>

    <p>Hendry ondan, «Erkek bebek,» diye söz etmişti ve bu tam anlamıyla uygun bir benzetişti.</p>

    <p>Kehribar rengi iri gözlü, kadınımsı güzel yüzlü genç adama uygundu bu ad.</p>

    <p>Andre'nin başındaki çelik miğfer omuzlarına göre pek ağırmış gibi duruyordu.</p>

    <p>Bruce, «Acaba Andre kaç yaşında?» diye düşündü. Hendry'e bakarken birden gülen genç adamı inceliyordu. «Onun yirmisinden fazla olduğunu sanmıyorum.</p>

    <p>Hem kiralık katile bu kadar benzemeyen birini de hiç görmedim.»</p>

    <p>Düşüncesini yüksek sesle belirtti. «De Surrier gibi biri bu işe nasıl karışmış?»</p>

    <p>Yanında oturan 'Mike cevap verdi. «Andre Elizabethville'de çalışırken savaş çıktı; Belçika' ya da dönemedi. Nedenini bilmiyorum ama özel bir şey olduğunu tahmin ediyorum. Savaş başlayınca çalıştığı şirket kapandı. Bulabildiği tek iş de bu oldu sanırım.»</p>

    <p>«Engelin oradaki İrlandalı bana 'Kiralık Katil' dedi. » Andre'nin bu işle ilgisini düşünürken,, birden kendi durumunu anımsamıştı. «Daha önceleri böyle olduğum hiç cklıma gelmemişti ama İrlandglı haklı galiba. Bizler Kiralık Katilleriz.»</p>

    <p>Mike Haig bir an sesini çıkarmadı fakat konuşmaya başladığında sesinde her şeyi açıkça belirleyen bir nitelik vardı.</p>

    <p>«Şu ellere bak!» Bruce farkına varmadan denileni yaptı. İlk kez Mike'ın ince elleri olduğunu fark etti. Uzun parmaklı ellerde işlevi olan bir güzellik vardı. Bunlar bir sanatçıya ait olabilirdi.</p>

    <p>Mike ellerini hafifçe bükerek tekrarladı.</p>

    <p>«Bunlara bak. Bunlar bir amaçla yaratılmıştı.</p>

    <p>Bu eller bir neşter tutacak, hayat kurtaracaktı.</p>

    <p>«Sonra ellerini gevşeterek kucağındaki tüfeğin üstüne bıraktı. İnce, uzun parmaklarla mavi çeliğin hiç bir ilişkisi yoktu sanki. «Ama bak şimdi bunlar ne tutuyor!»</p>

    <p>Bruce sinirlenerek kımıldadı. Mike Haig'in yine içini dökmesine yol açacak bir bahaneye meydan vermek istememişti. 'Tanrının belâsı</p>

    <p>yaşlı budala,' diye düşündü. 'Neden her sefer buna başlıyor? Katanga'nın paralı askerlerden oluşan ordusunda, geçmişten söz etmenin bir tabu olduğunu o da herkes gibi biliyor. Burada kimsenin geçmişi yoktur.'</p>

    <p>Bruce «Ruffy,» diye söylendi. «Adamlarını doyurmayacak mısın?»</p>

    <p>«Şimdi Patron.» Ruffy, bir bira daha açarak Bruce'a verdi. «Şunu al. Ben aşağıda yemek hazırlarken açlığını düşünmezsin böylece.» Dev zenci şarkı söyleyerek yan taraftan açık vagona indi. -</p>

    <p>Mike, sanki Bruce sözlerini kesmemiş gibi devam etti. «Bundan üç yıl önceydi ama oradan bir sonsuzluk geçmiş gibi geliyor bana. Üç yıl önce bir operatördüm... ve şimdi de öyle...»</p>

    <p>Gözlerinden bile belliydi artık. Bruce bütün duygularını kilitleyip hapsettiğini benliğinin derinliklerde bir yerde bu adama bir acıma uyandığını hissetti. «İyiydim.</p>

    <p>En iyilerden biri. Kraliyet Üniversitesini bitirdim. Harley Street'de çalışıyordum.»</p>

    <p>Mike acı acı güldü. «Şoförümün sürdüğü Rolls Royce'umla Üniversiteye gidip mesane fıtığı ameliyatlarında yaptığım yeniliği anlatmamı hayal edebiliyor musun?»</p>

    <p>«Ne oldu?» Bruce kendine engel olamadan sormuştu bunu. Birden acıma duygusunun dışa yansıyacak kadar belirgin olduğunu da fark etti. «Yok, yok anlatma. Bu senin işin. Bilmek istemiyorum.»</p>

    <p>«Fakat sana anlatacağım, Bruce. İstiyorum.</p>

    <p>Bundan söz etmek nedense insanı rahatlatıyor.»</p>

    <p>Bruce, 'Başlangıçta ben de konuşmayı ve acımı sözlerle dindirmeyi istemiştim,diye düşündü.</p>

    <p>Mike bir kaç saniye sesini çıkarmadı. Tren ormanda ilerlerken, aşağıda söylenen şarkı yükselip alçalıyordu.</p>

    <p>«O noktaya erişebilmek için on yıl boyunca çok çalışmam gerekmişti. Ama sonunda başarmıştım. Herşey çok iyiydi. Sevdiğim işi ustalıkla yapıyor, hakkım olan ödülleri kazanıyordum.</p>

    <p>Her erkeğin gurur duyacağı bir eşim, güzel bir evim, arkadaşlarım, belki de fazla arkadaşlarım vardı. Çünkü başarı, tıpkı pis bir mutfağın hamam böceklerini çoğaltması gibi, çevrendeki dostları artırır.»</p>

    <p>Mike bir mendil çıkararak ensesinin rüzgârdan serinleyemeyen kısmını kuruladı.</p>

    <p>«Bu tür arkadaşlıklar da sürekli partiler anlamına gelir,» diye devam etti.</p>

    <p>«Bütün gün çalışıp yorgun düştükten sonra partiler. O zaman bir kaç kadeh sayesinde dirilip canlanabilirsin.</p>

    <p>İçkiye düşkünlüğün olup olmadığını ancak iş işten geçtikten sonra anlarsın. O zaman da yazıhanenin gözünde bir şişe bulundurmaya başlarsın. Sonra birden işlerinin eskisi gibi iyi olmadığını da görürsün.»</p>

    <p>Mike inatla sözlerine devam ederken, mendilini parmaklarının arasında büküp duruyordu.</p>

    <p>«Derken ansızın gerçeği görürsün. Sabah ellerin titrerken, kahvaltı olarak sadece içki istediğini anlarsın. Öğleye kadar bekleyemezsin, çünkü ameliyat yapman gerekmektedir ve ellerinin titremesini ancak içki kesebilecektir. Ama bunu kesinlikle, elinde neşter dönüp de atar damardan kan fışkırmaya ve bu duruma inme inmiş gibi donup kalarak baktığın an bilirsin. Kanların ameliyat önlüğünü boyadığını ve ameliyat salonun yerlerinde birikintiler oluşturduğunu gördüğün zaman uyanırsın.»</p>

    <p>Sesi hafifleyen Mike, pakedinden bir sigara alarak yaktı. Omuzları aşağıya düşmüş gözlerinde günahlarının gölgesi belirmişti. Sonra bîrde» doğruldu ve sesi de güçlendi.</p>

    <p>«Gazetelerde bu olayı okumuş olmalısın.</p>

    <p>Bir kaç gün bütün gazetelerin baş sayfalarına geçtim. Fakat o zamanlar adım Haig değildi. Bu adı barda bir viski şişesinin etiketinden aldım «Karım Gladys beni bırakmadı. O böyle bir kadındı. Afrika'ya geldik. Bu yıkıntıdan Centanary'de bir tütün çiftliği alacak kadar para kurtarmıştım. İki mevsim iyi ürün aldık ve ben şişeye el sürmedim. Gladys ilk bebeğimizi doğuracaktı. Bunu ikimiz de çok istiyorduk. Böylece her şey düzelecekti.»</p>

    <p>Mike mendilini cebine soktu; sesi gücünü kaybederek kuruyup hafifledi.</p>

    <p>«Sonra bir gün kamyonla kasabaya indim.</p>

    <p>Eve dönerken kulübe uğradım. Oraya sık sık gitmiştim daha önceleri. Ancak bu kez farklıydı.</p>

    <p>Yarım saat yerine, kapanma saati gelip dışarıya atılıncaya dek orada kaldım.</p>

    <p>Çiftliğe döndüğüm, de yanımda bir kasa İskoç viskisi vardı.»</p>

    <p>Bruce onu durdurmak istiyordu. Duyacaklarını anlamıştı. Bunları bilmeyi arzu etmiyordu.</p>

    <p>«O gece ilk yağmurlar başladı ve nehirler taştı. Telefon hatları kesildi. Her yerle ilişkimiz kesilmişti. Sabah...» Mike yine susarak Bruce'a baktı.</p>

    <p>«Beni o halde gördüğü için şok geçirdi karım. Bu yüzden de birden doğum sancıları başladı. O ilk bebeğiydi ve karım eskisi kadar genç de değildi. Ertesi gün hâlâ doğum sancıları devam ediyordu ama artık bağıracak kadar gücü kalmamıştı.</p>

    <p>Artık bana haykırmadığını, yardım etmem için yalvarmadığını anımsıyorum. Bu yüzden etraf çok sakindi. Karım gereken her türlü&nbsp; ameliyat aletine sahip olduğumu biliyordu. Onun&nbsp; için yardım etmem için bana yalvardı. Bunu anımsıyorum. Viskinin sisleri arasından sesini duyuyordum. O zaman ondan nefret ettim sanırım.</p>

    <p>Ondan nefret ettiğimi de anımsıyordum.. Çığlıklar, içkinin etkisi, sisler, her şey birbirine karışmıştı. Fakat sonunda karım sustu. Onun ölmüş olduğunu bile fark etmedim galiba. Sustuğu ve artık başımı dinleyeceğim için memnundum.»</p>

    <p>Gözlerini Bruce'dan kaçırdı. «Cenaze törenine gidemeyecek kadar sarhoştum.</p>

    <p>Sonra bir barda bir adamla karşılaştım. Bunun ne kadar süre sonra olduğunu anımsamıyorum. Hatta nerede olduğunu bile bilmiyorum. Herhalde Copperbelt'deydi. Thsombe'nin ordusu için asker topluyordu ve ben de orduya katıldım. Çünkü yapabileceğim hiç bir şey kalmamıştı sanırım »</p>

    <p>Bir jandarma onlara yemek getirene dek ikisi de konuşmadılar. Kocaman çavdar ekmeklerine konserve tereyağ sürülmüş, tuzlu et ve sovan turşusu konulmuştu.</p>

    <p>Şarkıyı dinliyerek sessiz sedasız yemeklerini yediler.</p>

    <p>Sonunda Bruce, «Bana anlatmak zorundc değildir,» dedi.</p>

    <p>«Biliyorum.»</p>

    <p>«Mike...» Bruce durakladı.</p>

    <p>«Evet?»</p>

    <p>«Çok üzüldüm... Bilmem, bu seni teselli eder mi...»</p>

    <p>Mike, «Ediyor,» diye karşılık verdi-, «Tümüyle yalnız olmadığını bilmenin... çok yardımı olu yor. Senden hoşlanıyorum, Bruce.» Son söz ağzından kaçmıştı. Bruce, sanki Mike yüzüne tü kürmüş gibi bir tepki gösterdi.</p>

    <p>İçinden kendine küfrediyordu. «Budala.&nbsp; Tam anlamıyla açık verdin. Neredeyse yine birinin kalbine girmesine izin verecektin.»</p>

    <p>Duyduğu acımayı insafsızca ezdi; ama bunu yapmak için böylesine büyük bir çaba gerekmesine de şaştı. Telsizi eline aldığında gözlerindeki yumuşak ifade kaybolmuştu.</p>

    <p>«Hendry,» diye çıkıştı. «Fazla konuşma. Seni demiryoluna bakman için ön vagona koydum.»</p>

    <p>Ön vagondaki Wally Hendry, dönüp Bruce' a bakarak iki parmağıyla sakin sakin müstehcen bir işaret yaptı ama önüne dönünce gözlerini tren yoluna dikmeyi de ihmal etmedi.</p>

    <p>Bruce söylendi. «En iyisi sen git Hendry' den nöbeti al. Onu da buraya yolla.»</p>

    <p>Mike Haig ayağa kalkarak Bruce'a baktı.</p>

    <p>Şaşkın şaşkın, «Neden korkuyorsun?» diye mırıldandı.</p>

    <p>«Sana bir emir verdim, Haig.»</p>

    <p>«Evet, gidiyorum.»</p>

    <p class="yildiz">***</p>
  </div>
</body>
</html>
