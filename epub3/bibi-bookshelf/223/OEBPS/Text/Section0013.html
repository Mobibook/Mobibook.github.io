<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Maceracılar Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>14</h1>

  <p>Andre de Surrier, tıpkı cenazede bir erkeğin şapkasını tutması gibi, miğferini çıkarıp göğsüne dayadı. Terden ıslanmış koyu renk saçlarını serin rüzgâr okşuyordu. Son vagonu trenden ayıran gülle yüzünden kulakları ağır işitmeye başlamıştı. Ama yine de bir çocuğun ağladığını ve annesinin tatlı sesle onu yatıştırmaya çalıştığını duyuyordu. Başını çevirerek demiryoluna baktı. İkinci vagonun üstünde duran Bruce Curry'nin yanındaki dev yapılı zenci Ruffy'i seçti.</p>

  <p>«Artık bize yardım edemezler.» Boussier, hafif sesle konuşuyordu.</p>

  <p>«Yapabilecekleri hiç bir şey yok.» Elini askeri bir selam verir gibi sert bir hareketle kaldırdı ve sonra indirdi. Karısına, «Cesur olmalısın, ma enere,» dedi. «Lütfen cesur ol.» Karısı sıkıca ona sarılmıştı.</p>

  <p>Andre elindeki miğferi bıraktı. Bu vagonun madeni zemininde sert bir ses çıkardı. Yüzündeki terleri endişeden titreyen ellerle silerek ağır&nbsp; ağır dönüp kasabaya baktı.</p>

  <p>«Ölmek istemiyorum,» diye fısıldadı. «Böyle ve şimdi ölmeyi istemiyorum. Ne olur şimdi ölmiyeyim.» Jandarmalardan biri neşesiz bir sesle gülerek Brene yaklaştı. Andre'yi oradan iterek istasyonda koşuşan adamlara ateşe başladı.</p>

  <p>Andre bir çığlık attı. «Hayır! Bunu yapma.</p>

  <p>Onları bize düşman etme. Bunu yaparsan bizi öldürürler!»</p>

  <p>Jandarma güldü. «Bizi nasıl olsa öldürecekler.» Şarjörü umutsuzlukla düşmanın üstüne boşalttı. Andre jandarmayı ağır makineliden ayırmak için ona doğru bir adım attı ama adamın kararlılığı karşısında silaha kadar gidemedi. Elleri yanına düştü.</p>

  <p>Yumruklarını sıkıp açıyor, dudakları titriyordu.&nbsp; Sonra haykırmaya başladı. «Hayır! Yalvarırım, hayır! Oh Tanrım merhamet et.&nbsp; Koru beni Tanrım. Başıma bunun gelmesine izin verme.&nbsp; Ah, Tanrım ne olur...»</p>

  <p>Sendeleyerek gidip vagonun yanına tırmandı. İstasyona giren vagon ağırlaşmıştı. Ellerinde tüfeklerle bağırarak koşan, yaklaşan eski püskü, pis üniformalı zencileri görüyordu. Adamlar avın peşindeki köpekler gibi bağırıyorlardı.</p>

  <p>Andre atlayınca, tozlu beton platform yanağını bereleyip soluğunun kesilmesine yol açtı.</p>

  <p>Sürünerek dizlerinin üstünde doğruldu ve karnını tutarak feryad etmeye çalıştı.</p>

  <p>Bir tüfeğin dipçiği küreklerinin arasına inince yere yığıldı.</p>

  <p>Tepesinde biri Fransızca bağırıyordu.</p>

  <p>«Bu beyaz! Generale saklayın onu. Öldürmeyin.» Yine dipçik indi ama bu sefer başının yanına vurulmuştu. Andre ağzında kanın tadını duyarak sersem sersem yerde yattı ve haydutların ötekileri sürükleyerek vagondan indirmelerini seyretti.</p>

  <p>Zenci jandarmaları hiç bir şeye gerek görmeden hemen platformda kurşuna dizdiler. Haydutlar cesetleri süngülemek için birbirleriyle yarışırken gülüyorlardı.</p>

  <p>Annelerinin kucağından koparılıp alınan iki çocuk, ayaklarından tutulup hızla sallanarak kafaları vagonun yanına vurulduğu için hemen öldüler.</p>

  <p>Yaşlı Boussier karısını soymalarına engel olmaya çalıştı ama onu hiddetle arkadan süngülediler ve adam yerde yatarken de başına dayanan bir tabancayla iki defa vurdular.</p>

  <p>Bütün bunlar Moses'in ordusundaki subaylar gelip durumu kontrol altına alana kadar olmuştu. Vagondakilerden geriye sadece Andre ve dört kadın kalmıştı.</p>

  <p>Andre düştüğü yerde yatıyor, kadınların elbiselerinin üstlerinden paralanarak çıkarılmasını dehşetle karışık bir şaşkınlıkla seyrediyordu.</p>

  <p>Kadınların her bacak ve kolunu bir adam tutuyor ve onları damgalanacak birer buzağı gibi platforma yatırıyorlardı. Adamlar yerde debelenen çıplak vücutlere bakarak kahkahalarla gülüyor ve sıraya girmek için birbirlerini itip tartışırlarken, bir yandan da kemerlerini çözüyorl ardı.'Bazılarının üstü başı öldürdükleri kimselerin kanıyla boyanmıştı.</p>

  <p>O sırada otoriter tavırlı ve göğüslerinde kırmızı kordonlar bulunan iki adam kalabalığa yaklaştı. Onlardan biri dikkatlerini çekmek için silahını havaya kaldırıp ateş etti. Sonra iki adam oradakilerle uzun bir tartışmaya giriştiler ve bunun etkisi yavaş yavaş görüldü. Kadınları sürükleyerek kaldırıp otele doğru götürdüler.</p>

  <p>Subaylardan biri, Andre'nin yattığı yere yaklaştı; üstüne eğilip saçlarını yakalayarak başını havaya kaldırdı.</p>

  <p>«Hoş geldin, man ami. General seni görünce çok memnun olacaktır. Yazık ki, öteki beyaz arkadaşların bizi bıraktılar ama bir tane de hiç yoktan iyidir.»</p>

  <p>Andre'yi çekip diz üstü kaldırdıktan sonra yüzüne bakıp birden şiddetle gözlerine tükürdü.</p>

  <p>«Onu götürün! General daha sonra kendisiyle konuşacaktır.»</p>

  <p>Andre'yi otelin ön verandasındaki sütunlardan birine bağlayıp orada bıraktılar.</p>

  <p>Başını çevirip salonun büyük pencerelerinden içeriye bakabilir ve kadınlara ne yaptıklarını görebilirdi ama bunu yapmadı. Neler olduğunu duyuyordu.</p>

  <p>Öğle vakti feryatlar inilti ve hıçkırık halini aldı.</p>

  <p>İkindi vakti ise kadınlardan hiç ses çıkmıyordu artık. Ama haydut sürüsü hâlâ salonun önünde kuyruktaydı. Bazıları bekleyenlerin başına gelip salona girdikten sonra, üç dört defa daha yine kuyruğa girmişlerdi.</p>

  <p>Hepsi de sarhoştu artık. Neşesini bulmuş bir adamın bir elinde Parfait Amour likörü, ötekinde de bir şişe Harpers viskisi vardı. Kuyruğa girmek için her döndüğünde Andre'nin önünde duruyordu.</p>

  <p>«Benimle içki içer misin, küçük beyaz oğlan?» Buna kendi karşılık veriyordu. «Tabii içersin.» Bir şişedeki içkiyle ağzını dolduruyor&nbsp; sonra bunu Andre'nin yüzüne tükürüyordu. Her sefer de sırada bekleyenler buna katılarak gülüyorlardı. Zaman zaman haydutlardan biri Andre'nin önünde durup tüfeğini omzundan indiriyor ve bir kaç adım gerileyerek süngüyle Andre' nin yüzüne nişan alıyordu. Sonra saldırıyordu ve süngüyü son anda yana çevirdiği için bıçak Andre'nin yanağını sıyırıp geçiyordu. Her seferinde de Andre dayanamayarak dehşetle feryad ediyordu. Bekleyen adamlar neşeli neşeli gülerek yerlere yıkılacak hale geliyorlardı.</p>

  <p>Geceye doğru kasabanın eteklerinde kalan evleri yakmaya başladılar. İçki ve ırza geçme yüzünden hüzne kapılan bir grup verandanın köşesine oturarak şarkıya başladı. Kalın güzel sesleri Afrika'nın melankolik vahşetini yansıtıyordu. Otelin önündeki yolda iki zenci arasındaki tartışma bıçaklı kavgaya dönüştüğünde, onlar hâlâ şarkı söylemekteydiler.</p>

  <p>Tatlı bas sesler, yarı bele kadar soyunmuş, tozlu toprakta ayaklarını sürüyerek birbirinin çevresinde dönen bıçaklı kavgacıların sert soluklarını bastırıyordu.</p>

  <p>Sonunda iki adam öldürücü darbeyi indirmek için birbirlerine saldırdıklarında şarkı bir zafer sesiyle daha da yükseldi.</p>

  <p>Adamlardan biri ötekinin karnına gömülmüş olan bıçağını tutarak geriledi. Yenik düşen ağır ağır yere yıkılırken bıçak karnından çıktı. Şarkı da onunla birlikte keder ve yasla alçaldı, sonra kesildi.</p>

  <p class="yildiz">***</p>

  <p>Andre'yi almaya hava karardıktan sonra geldiler. Bu dört kişi ötekiler kadar sarhhoş değil di. Onu yoldan geçirip Union Miniere'in bürosuna götürdüler. General Moses orada, ön odadaki büyük masanın arkasında tek başına oturuyordu.</p>

  <p>Adamın halinde hiç de korkunç bir şey yoktu. Bağa gözlük takmış ve kısa kesilmiş kıvırcık saçları şakaklarda ağırmış olan ufak tefek adam, daha çok yaşını almış bir katibe benziyor-, du. Göğsünde üç sıra madalya vardı. Elinin her parmağının ikinci boğumuna kadar yüzükler takmıştı. Çoğu kadınlar için yapılmış yüzüklerin arasında pırlantalar, zümrütler ve kıpkırmızı yakutlar seçiliyordu. Bu yüzükler onun parmaklarına uyması için genişletilmişti. Gözler dışında yüz yumuşak ifadeliydi. Gözler ise bomboştu.</p>

  <p>Bunlar bir delinin ifadesiz gözleriydi. Önünde, masanın üstünde cilasız tahtadan yapılmış ve yanında Union Miniere Şirketi yazılı büyük bir tahta kutu duruyordu.</p>

  <p>Kutunun kapağı açılmıştı.</p>

  <p>Andre yanında zencilerle odaya sokulduğunda.</p>

  <p>General Moses kutudan beyaz bir branda torba alarak bağını gevşetti. Önündeki sumene koyu gri renkli endüstri elmaslarını döktü.</p>

  <p>Bunları düşünceli düşünceli parmaklarıyla karıştırdı. Lambanın sert ışığında elmaslar donuk donuk parladılar.</p>

  <p>Adam başını kaldırmadan, «Vagondaki tek kutu bu muydu?» diye sordu.</p>

  <p>«Evet, Generalim.» Konuşan Andre'yi getirenlerden biriydi. «Tek kutu bulduk.»</p>

  <p>«Emin misin?»</p>

  <p>«Evet, sayın Generalim. Vagonu kendim baştan aşağı aradım.»</p>

  <p>General başka bir torba alarak yine masanın üstüne boşalttı. Grimsi renkli taşları görünce hoşnutsuzlukla söylendi. Başka bir torbaya uzandı. Her sefer sadece gri renkli endüstri elmaslarını bulduğu için öfkesi gitgide artıyordu Kısa süre içinde masada büyük bir bira bardağını dolduracak kadar sanayi elması birikti.</p>

  <p>General, «Kutuyu açtınız mı?» diye kükredi.</p>

  <p>«Hayır, generalim. Kutu mühürlüydü. Mühürlerin kırılmamış olduğunu gördünüz.»</p>

  <p>General Moses yine homurdandı. Siyah yüzünden hoşnutsuzluğu okunuyordu.&nbsp; Yeniden elini tahta kutuya soktu ama birden gülümsedi.</p>

  <p>Sevinçle, «Ah,» dedi. «Evet! Evet! Bü nedir?» Üstündeki renkli etiketi çıkarılmamış olan bir püro kutusuna bakıyordu. Tırnağıyla bunun kapağını açınca mutlulukla güldü.</p>

  <p>Bir pamuğun üstüne ışıkta gök kuşağı gibi renkler çıkaran iri elmaslar sıralanmıştı.</p>

  <p>General Moses bunlardan birini alarak baş ve işaret parmaklarının arasında tuttu.</p>

  <p>«Güzel,» diye mırıldandı. «Güzel, çok güzel.» Endüstri elmaslarını bir yana iterek değerli taşı sumenin ortasına bıraktı. Sonra püro kutusundaki elmasları teker teker alarak okşadı ve sumene dizdi. Hepsini sayarken tekrar gülümsedi. Taşları türlübiçimlerde dizerek bakıyor, gönül eğlendiriyordu.</p>

  <p>«Güzel,» diye fısıldamaya da devam ediyordu. «İyi. Kırk bir, kırk iki. Güzel!</p>

  <p>Sevgililerim benim. Kırk üç.»</p>

  <p>Sonra bütün elmasları toplayarak bez torbalardan birine doldurdu; bağını da bağladıktan sonra madalyaların üstündeki düğmeli göğüs cebine soktu.</p>

  <p>Mücevherlerin parladığı siyah ellerini masaya dayayarak Andre'ye baktı.</p>

  <p>Gözlüğün arkasındaki gözler dumanlı kehribar rengiydi. Hem de pek hülyalıydı bu gözler.</p>

  <p>Gözleri kadar ifadesiz bir sesle, «Üstündekileri çıkarın,» diye emretti.</p>

  <p>Adamlar kaba hareketlerle Andre'yi soyunca. General onun vücudüne baktı.</p>

  <p>«Çok beyaz,» diye mırıldandı. «Neden bu kadar beyaz?» Birden çene kasları gerildi ve alnında hafif bir ter belirdi. Masasının arkasından kalkıp yaklaşan ufak tefek adam, büyük gücü yüzünden çok daha boylu gibi duruyordu.</p>

  <p>«Bir fili yiyen kurtlar gibi beyaz.» Yüzünü Andre'nin suratına yaklaştırdı. «Uzun süre ve çok iyi karın doyurduğun için daha şişman olmalıydın ey kurt. Çok daha şişman olmalıydın.»</p>

  <p>Andre'nin vücudüne dokunup okşar gibi elini bacaklarından aşağıya doğru indirdi.</p>

  <p>«Fakat artık çok geç, küçük beyaz kurt»</p>

  <p>Onun sesi de, dokunuşu da Andre'nin korkuyla büzülmesine neden oldu. «Çünkü fil seni silkeleyip yarasından attı. Seni yere ayaklarının dibine attı. Seni ezdiğinde barsakların patlayacak mı?»</p>

  <p>Sesi hâlâ yumuşaktı ama terler yağlı çizgiler halinde yanaklarından süzülüyordu.&nbsp; O hülyalı gözleri de değişmiş, korkunç bir ışıkla parlamaya başlamıştı.</p>

  <p>«Göreceğiz,» diyerek geri çekildi. «Göreceğiz benim kurdum.» Dizini kaldırarak Andre'nin bacak arasına şiddetle vurdu. Bu yüzden genç adamın vücudu sarsıldı ve omuzları geriye gitti. '</p>

  <p>Acı Andre'nin belden aşağısını yakarak yükseldi. Bu kızgın çelik gibi dağlayıcıydı.</p>

  <p>Mide kasları krampla büküldü, acı göğsüne dolup kafa tasında patladı ve o anda gözlerinin önünde beliren beyazlık yüzünden bir şey göremez oldu Andre.</p>

  <p>General Moses, «Onu tutun,» diye emir verdi. Birden sesi tizleşmişti. İki muhafız, Andre'yi dirseklerinden tutarak diz üstü çökerttiler. Böylece Andre'nin cinsel organları ve karnının ait kısmı General'in botunun erişebileceği düzeye geldi.</p>

  <p>«Beni hapse attığın zamanlar için!» General botlu ayağını Andre'nin vücudüne doğru salladı. Bu azap öteki acıyla karıştı ve Andre'nin bağırmasına bile imkan vermeyecek kadar güçlü bir hal aldı.</p>

  <p>«Bu da bana edilen hakaretler için!» Andre bu tekmeyle hayalarının ezildiğini hissetti.</p>

  <p>Acıdan ağzını bile açamıyordu.</p>

  <p>«Bu da ayaklarının dibinde süründüğüm zamanlar için!» Acı en yüksek düzeyi geçmişti ve artık Andre bağırabilirdi. Ağzını açarak boş ciğerlerine havayı çekti.</p>

  <p>«Bu da aç kaldığım zamanlar için!» Artık bağırmalıydı. Andre içinden 'Ah bu acı... Tanrım yalvarırım bağırmama izin ver,' diyordu.</p>

  <p>«Bu da siz beyaz adamların adaleti için.»</p>

  <p>'Neden bağıramıyorum? Ne olur bırak bağırayım. Oh, ne olur Tanrım, yalvarırım.»</p>

  <p>«Bu da hapishaneleriniz ve Kibokoko'nuz için!»</p>

  <p>Tekmeler artık çılgın bir davulcunun darbeleri gibi çok hızlanmıştı; teneke bir dama vuran yağmur damlalarını andırıyordu. Andre karnında bir şeyin paralanıp koptuğunu hissetti.</p>

  <p>«Al, al, al, al, bakalım!»</p>

  <p>Önündeki yüz bütün görüş alanını kaplıyordu. Adamın sözleri ve botun çıkardığı ses kulaklarını dolduruyordu.</p>

  <p>«Al, al, al.» Ses çok tizdi. Andre içinde paralanan bir şeyler yüzünden kanının sıcak sıcak aktığını da duydu.</p>

  <p>Vücudu savunmaya geçtiği için acılar hafifliyordu artık. Hem bağırmamıştı. Bunu anlayınca büyük bir sevinç duydu. «Hiç olmazsa im sonuncusunda bcşar'i olabilirim. HİÇ BAĞIRMA-DAN ölebilirim artık.» Ayağa kalkmaya çalıştı fakat onu tuttular. Bacakları da kendinin değildi zaten. Büyük, uyuşturucu bir sıcaklıkla kaplanan karnının öbür yanında kalıyordu bacakları.</p>

  <p>Başını kaldırarak kendisini öldürmekte olan adama baktı.</p>

  <p>«Bu da seni doğuran beyaz pislik için. Bu ve bu ve bu...»</p>

  <p>Darbeler gerçeğin bir parçası değildi. Sanki baltayla ağaç kesen bir adamın yanında duruyormuş gibi duyuyordu bunların sarsıntısını. Ve Andre gülümsedi.</p>

  <p>Onu bıraktıkları sırada, yani yere düşerken de hâlâ güiümsüyordu Andre.</p>

  <p>Muhafızlardan biri, «Öldü sanırım,» dedi.</p>

  <p>General dönerek gidip masanın arkasına geçti.</p>

  <p>Uzun bir süre koşmuş gibi vücudu zangır zangır titriyor, solukları gittikçe hızlanıp kesikleşiyordu. Üniformasının cekedi terden sırılsıklam olmuştu.</p>

  <p>Sandalyeye çökünce vücudu gevşeyiverdi. Gözlerindeki o parlak Işık yavaş yavaş söndü. Tekrar gözler ifadesiz ve hülyalı bir ha!</p>

  <p>aldı. İki muhafız sessiz sedasız Andre'nin vücudunun yanına çömeldiler. Uzun süre bekleyeceklerinin farkındaydılar.</p>

  <p>Açık pencereden zaman zaman bir sarhoşun kahkahaları geliyor ve alevlerin kızıl ışıkları gözüküyordu.</p>
</body>
</html>
