<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Maceracılar Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <div class="calibre1">
    <h1>4</h1>

    <p>Uçak onları akşam üzerine doğru buidu. Bu Hint Hava Kuvvetlerinden bir Vampire jet uçağıydı ve kuzeyden geliyordu.</p>

    <p>Önce gökyüzünden yankılanan yumuşak homurtuyu duydular ve sonra önlerindeki fırtına bulutlarının tepesindeki güneşte bir mika gibi parlayan minik noktayı seçtiler.</p>

    <p>Hendry jet uçağının rotasını değiştirerek trene doğru geldiğini görünce, «Bin franga karşılık bir avuç gübresine iddiaya girebilirim ki,»&nbsp; diye homurdandı. «Bu herifin bizden haberi yok »</p>

    <p>Bruce, «Ama şimdi haberi oldu,» diye karşılık verdi.</p>

    <p>Hemen ilerideki yağmur bulutlarını inceledi. Bulutlar iyice yaklaşmıştı. On dakika sonra yağmur bulutlarının altında olacaklardı. Böylece hava saldırısından kurtulabilirlerdi. Çünkü alçalarak toprağa iyice yaklaşan bulutlar ve yağmur, kalın mavimsi gri bir sisten farksızdı. Bu da görüş uzaklığını otuz kırk metreye indirirdi.</p>

    <p>Telsizi açtı.</p>

    <p>«Makinist, tam yol gidelim. Bizi yağmura sokmalısın.»</p>

    <p>Makinist, «Tamam, Mösyö,» dedi ve hemen aynı anda lokomotifin sesi ve tekerleklerin ritmi değişti.</p>

    <p>Hendry homurdandı. «Şunun gelişine bak.»</p>

    <p>Jet uçağı kara bir bulutun içine dalmıştı ama hâlâ gövdesine vuran güneşte gümüş gibi parlıyordu ve bu ışık noktası gittikçe büyümekteydi.</p>

    <p>Bruce telsizin dalga seçicisine bastı. Pilotun sesini duyabilmek için dalgaları araştırmaya başladı. Dört dalgayı da denedi fakat bütün duyabildiği parazit oldu.</p>

    <p>Ama beşinci dalgada tekdüze bir şarkıyı andıran Hintçeyi duydu. Bruce bu dili anlayamıyordu, ancak pilotun sesinden şaşkın olduğu belliydi. Kısa bir sessizlik oldu. Pilot Kamina üssünden emir bekliyordu. Bu„</p>

    <p>Bruce'un küçük alıcısının gücü dışında kalan bir şeydi. Sonra pilotun emre kısaca karşılık verdiğini duydu.</p>

    <p>«Bize yakından bakmaya geliyor,» dedikten sonra sesini yükseltti. «Herkes sığınacak bir yere girsin ve orada kalsın.» Yine bir dostluk gösterisiyle karşılaşmak istemiyordu.</p>

    <p>Jet uçağı yarı hızla geldi. Fakat yine de çok hızlıydı; Jetlerin sesini ta gerilerde bırakıyordu.</p>

    <p>Uçak ormanın üstünde bir köpek balığı gibi dolaşıyordu. Bruce pilotun kafasını ve daha sonra da yüzünü seçebildi. Gümüş miğferin altındaki yüz iyice esmerdi ve maça valesi gibi küçük bir bıyığı vardı. Pilot iyice yaklaştığı için, Bruce onun trendekilerin Katanga'lı olduklarını anladığı an bile gördü. Pilotun gözlerinin akları iyice belirdi ve dudakları küfürle büzüldü. Bruce' un yanındaki telsiz, bu küfrü madeni bir sesle nakletti. Sonra jet birden son hızla yükseldi.</p>

    <p>Böylece gümüş karnını ve kanatlarının altındaki sıra sıra roketleri de göstermiş oldu.</p>

    <p>Hendry güldü. «Serserinin korkudan yedi yıllık ömrü gitti. Ona ateş etmeme izin verecektin. Pilot sol gözünden vurabileceğim kadar ya kınımıza gelmişti.»</p>

    <p>Bruce sıkıntılı sıkıntılı, «Bir an sonra eline aynı fırsat geçecek» diye karşılık verdi. Jet hızla uzaklaşırken, telsizden endişeli sesler yükseliyordu. Bruce hemen kendi kanalını açtı. «Makinist, bu treni daha hızlı götürmen mümkün değil mi?»</p>

    <p>«Mösyö, bu lokomotif ömründe hiç böylesine yol almamıştır.»</p>

    <p>Bruce tekrar pilotun frekansını bularak onun telaşlı konuşmasını dinledi. Jet, belki onbeş mil kadar ötede, geniş bir daire çizerek dönüyordu. Bruce ileride toplanmış olan kara bulutlara ve yağan yağmura baktı. Bulutlar trenle buluşmaya geliyorlardı ama pek de ağırdan alarak.</p>

    <p>Bruce jandarmalarına seslendi. «Uçak dönecek olursa, bu kez sadece bize bakmaya gelmediğini bilmelisiniz. Ateş menziline girer girmez silahlara sarılın.</p>

    <p>Olanca gücünüzle ateş etmelisiniz. Onun hedefine isabet ettirememesi için elimizden geleni yapmalıyız.»</p>

    <p>Zenciler, başlarını kaldırmış ona bakıyorlardı. Yerdekilerin kendilerini, gökyüzündeki avcı karşısında son derece aciz hissettikleri yüzlerinden okunuyordu.</p>

    <p>Sadece Andre, Bruce'a bakmıyordu. Genç adamın çene kasları sinirden gerilmiş, gözleri faltaşı gibi açılmıştı.</p>

    <p>Yine telsiz sustu. Herkes jet uçağını seyretmek için başını çevirdi .</p>

    <p>Hendry sabırsızlıkla, «Haydi gel, ahbap.»&nbsp; diye söylendi. Sağ avucuna tükürdü, sonra ovucunu ceketinin önüne sildi.</p>

    <p>«Haydi gel, seni bekliyoruz. «Baş parmağıyla tüfeğinin emniyet mandalını açıp kapatıyordu.</p>

    <p>Bîrden telsizden yine sesler yükseldi. Pilot aldığı bir emri tekrarlıyordu anlaşılan.</p>

    <p>Bruce söylenen iki kelimeden birini biliyordu. Bunu daha önce başka koşullar altında da duymuş ve bu söz beynine dağlanmıştı sanki. Pilot, Hintçe "'Saldırmak' demişti.</p>

    <p>Bruce, «Tamam,» diyerek ayağa kalktı. «Geliyor.»</p>

    <p>Rüzgârda gömleği vücudüne yapışıyordu.</p>

    <p>Miğferini sıkıca başına oturtup otomatik tüfeğinin fişek yatağına mermileri sürdü. «Sen aşağıya in, Hendry!» diye emir verdi.</p>

    <p>«Buradan daha iyi görüyorum.» Hendry trenin şiddetli sarsıntısında dengesini koruyabilmek için bacaklarını iyice aralamış, onun yanında duruyordu.</p>

    <p>«Nasıl istersen. Ruffy, sen bir yere sığın.»</p>

    <p>Dev gibi zenci, «Aşağısı çok sıcak,» diye güldü.</p>
  </div>

  <div class="calibre1">
    <p>Bruce, «Sen de kaçık bir Arapsın,» dedi.</p>

    <p>«Tabii. Hepimiz kaçık Arabız.»</p>

    <p>Jet birden pikeye geçerek ormana doğru daldı; ama düzeldiğinde trenin oldukça gerisinde kalmıştı.</p>

    <p>«Bu ahbap gerçekten acemi. Hepimiz ona ateş edelim diye bize yandan saldıracak. Birazcık uyanık olsaydı, bize arkadan saldırıp lokomotife ateş eder, böylece birbirimizin üstüne: yığılmamızı sağlardı.» Hendry'nin keyfi yerindeydi.</p>

    <p>Uçak hızla onlara sokuldu. Neredeyse gövdesi ağaçların tepelerine sürünecekti.</p>

    <p>Sonra burnundaki topların ateşi limon sarısı ışıklar çıkardı, ortalık havada binlerce kırbaç saklarmış gibi seslerle doldu. Buna trendeki bütün silahlar hemen karşılık verdiler.</p>

    <p>Makineliler uçağa isabet ettirebilmek için birbirleriyle yarışıyorlardı. Tüfekler de onlara katılınca topun sesini bastırdılar.</p>

    <p>Bruce dikkatle nişan aidi. Tren sallandığı için hedefi ayarlamak zordu. Sonra tetiğe asıldı ve tüfek omzunda sarsıldı. Göz ucuyla bakınca, boş mermi kovanlarının bronz renkli bir su gibi yere akıp gittiğini gördü.</p>

    <p>Uçak ateş yağmuru karşısında kaçmak ister gibi sallandı.</p>

    <p>Hendry, «Herifin ödü patladı!» diye haykırdı.» «Namussuz korkak!»</p>

    <p>Ruffy de, «Vurun onu!» diye gürledi. «İndirin aşağa.»</p>
  </div>

  <div class="calibre1">
    <p>Jet uçağı dönerek burnunu havaya dikince roketler trene zarar vermeden geçiştirildi. Sonra yine dalan jet iki kanadının altından ikişer roketi salıverdi.</p>

    <p>Herkes gizlenecek bir yere arayarak yere yatarken trenden ateş kesildi. Sadece damda duran üçü ateşe devam ettiler.</p>

    <p>Çığlık atan dört canavarı andıran roketler, arkalarında paralel beyaz dumanlar bırakarak dört yüz metrelik yolu aşıp bir solukta iniverdiler. Ancak pilot fazla sert bir pikeye geçmiş, ayrıca ateş etmekte de gecikmişti. Roketler demir yolunun toprak settinde patladı.</p>

    <p>Bruce patlamanın etkisiyle sırt üstü düşerek yuvarlandı. Vagonun kenarına geldiğinde umutsuzlukla dümdüz çeliğe tutunmaya çalıştı ama bunu başaramadığı için kaydı. Tam aşağı uçacağı sırada parmakları yandaki oluğa girdi.</p>

    <p>Oraya asılıp kaldı. Başını vurduğu için sersemlemişti. Tutunduğu sivri çelik parmaklarını kesiyordu. Tüfeğinin boynuna gelen kayışı boğazını sıkıyordu; neredeyse boğulacaktı. Demir yolunun yanındaki çakıllar hızla ayaklarının altından geçiyordu.</p>

    <p>Ruffy uzanıp onu ceketinin önünden yakalayarak bir çocukmuş gibi kaldırdı ve vagonun damına oturttu.</p>

    <p>«Bir yere mi gidiyordun, Patron?» Zencinin kocaman, yuvarlak yüzü patlama dolayısıyla toz içinde kalmıştı ama o neşeli neşeli gülüyordu.</p>

    <p>Bruce o anda şaşkınlıkla, bu kara dağ gibi zenciyi biraz olsun etkileyebilmek için en az bir kasa dinamit gerekeceğini düşündü.</p>
  </div>

  <div class="calibre1">
    <p>Bruce damda çömelerek kendisini toplamaya çalıştı. Patlamanın yakınına düşen vagonun.</p>

    <p>tahtalarının ayrılıp paralanmış olduğunu gördü.</p>

    <p>Vagonun üstü toprak ve çakıl taşı doluydu Hendry de onun yanında oturmuş başını ağır ağır iki yana sallıyordu. Yanağındaki bir çizikten süzülen ince bir kan çenesinden damlıyordu. Açık vagonlardaki adamlar apışıp kalmış öylece oturuyorlardı. Tren olanca hızıyla bulutlara doğru gidiyordu. Patlamaların kaldırdığı tozlar da arkada kalan ormanda yoğun kahverengi bir bulut gibi yükselmekteydi.</p>

    <p>Bruce ayağa kalkarak gözleriyle uçağı araş tırmaya başladı. Minik şekli bulut yığınlarının çok yukarısında seçti.</p>

    <p>Neyse patlama sırasında kum torbalarının&nbsp; koruduğu telsize bir şey olmamıştı. Bruce buna uzanarak düğmeye bastı."</p>

    <p>«Makinist, iyi misin?»</p>

    <p>«Mösyö, çok endişeliyim. Acaba...»</p>

    <p>Bruce, «Tek endişelenen sen değilsin,» diye karşılık verdi. Trenin yoluna devam etmesini sağla.».</p>

    <p>«Peki, Mösyö.»</p>

    <p>Sonra uçağı bulduğu dalgayı çevirdi. Kulakları patlamalar yüzünden şiddetle çınlıyordu ama yine de pilotun ses tonunun değişmiş olduğunu fark etti. Pilot daha ağır konuşuyor ve bazı sözlerde soluğunu tutuyordu. Bruce, 'Korkmuş veya yaralı,'&nbsp; diye düşündü. 'Fakat biz fırtınaya erişene kadar yine de bize tekrar saldıracak vakti var.»</p>

    <p>Kafası iyi çalışmaya başlamıştı artık. Bu arada adamlarının yeni bir saldırıya hiç de hazır olmadıklarını fark etti.</p>

    <p>«Ruffy!» diye haykırdı. «Onları ayağa kaldır. Hazır olmalarını sağlar. O uçak neredeyse gelecek.»</p>

    <p>Ruffy aşağıki vagona atladı. Bruce, onun askerleri harekete getirmek için tokatladığını duydu. Bruce de Ruffy'nin ardı sıra aşağıya inip ikinci vagona geçerek aynı işe koyuldu.</p>

    <p>«Haig, bana yardım et. Onların canlanmasını sağlayalım.»</p>

    <p>Patlamadan daha uzaktaki vagonda olan adamlar hemen tepki gösterdiler ve bir yana toplanıp silahlarını kontrole, tekrar doldurmaya koyuldular. Aynı zamanda küfrederlerken, yüzlerindeki şaşkınlık da kayboldu.</p>

    <p>Bruce dönerek seslendi. «Ruffy, seninkilerden yaralanan var mı?»</p>

    <p>«Bir, iki sıyrık. Kötü bir şey yok.»</p>

    <p>Hendry vagonun üstünde yine ayağa kalkmış uçağı gözlüyordu. Yüzü kanlı, silahı da elindeydi.</p>

    <p>Vagonun ortasında buluşunca Bruce, Haig"e, «Andre nerede?» diye sordu.</p>

    <p>«Önde. Sanırım yaralanmış.»</p>

    <p>Bruce baş tarafa gidince, vagonun bir köşesinde iki büklüm olmuş büzülen Andre'yi gördü. Genç adam, silahını yanına bırakıp elleri/le yüzünü örtmüştü ve omuzları sarsılıyordu.</p>

    <p>Bruce, «Gözleri,» diye düşündü. «Gözlerinden yaralandı.» Yaklaşıp ellerini yüzünden çekerken kan göreceğini sanıyordu.</p>

    <p>Andre ağlıyordu. Yanakları göz yaşlarındam ıslanmış, kirpikleri birbirine yapışmıştı. Bruce bir an ona bakakaldı, sonra ceketinin önünden tutarak Andre'yi ayağa kaldırdı. Andre'nin tüfeğini alıp baktı: Namlu soğuktu bir tek kurşun bile atılmamıştı silahtan. Belçikalıyı kenara sürükleyerek tüfeğini eline tutuşturdu.</p>

    <p>«De Surrier,» diye hırladı. «Yanında duracağım. Aynı şeyi yapacak olursan seni vuracağım. Anlıyor musun?»</p>

    <p>«Özür dilerim, Bruce.» Andre'nin ısırdığı dudakları şişmişti. Yaşlarla ıslanan yüzünden okunuyordu. «Özür dilerim. Elimde değildi.»</p>

    <p>Bruce ona aldırmayarak yine uçağa baktı.</p>

    <p>Uçak tekrar saldırmak için dönüyordu.</p>

    <p>Bruce, «Bu sefer de yandan gelecek,» diye düşündü. «Ve artık bu kez isabet ettirecek. Arka arkaya iki sefer bizi kaçırması imkansız.»</p>

    <p>Herkes yine uçağın dağ gibi iki beyaz bulut arasından pike yapmasını ve sonra ormanın üstünde dönmesini sessiz sedasız seyretti. Küçük ve zarif uçak onlara doğru hızla gelirken, ölüm saçmaya hazırlanıyordu.</p>

    <p>Brenlerden biri ateşe başladı. Takırtılı sesler çıkaran silah havaya doğru tıpkı bir ipliğe dizili parlak kırmızı boncukları andıran izler bırakıyordu.</p>

    <p>Bruce mırıldandı. «Çok erken, hem de çok.</p>

    <p>Daha atış alanımıza girmesine en az bir mil var.»</p>

    <p>Fakat bu yaylım ateşin etkisi hemen görüldü. Jet birden yolundan çıktı ve az kalsın ağaçların tepelerine çarpacaktı. Ondan sonra da bir daha saldırı rotasını uygun şekilde düzeltemedi.</p>

    <p>Trendekiler yuhalar gibi bağırdılar ve bütün silahlar yaylım ateşine başlayınca, bu sesi bastırdı. Jet uçağı kalan roketlerini de hedefi düşünmeden, umutsuzca ve isabet ettirmiyeceğini bile bile attı. Ondan sonra da birden yükselerek trenin ilerisinde kalan bulutların arasına daldı. Motor homurtusu azaldı, bulutlar tarafından boğuldu ve sonra yok oldu.</p>

    <p>Ruffy silahını başının üstünde sallayarak bir zafer dansı yapıyordu. Hendry bulutların arasında kaybolan uçağa küfürler yağdırıyordu.</p>

    <p>Brenlerden biri hâlâ hevesle kesik kesik ateş ediyordu. Biri Katanga savaş çığlığını attı ötekiler de onu izlediler. Sonra lokomotifin makinisti her seferinde buhar çıkaran düdüğü çala çala onlara katıldı.</p>

    <p>Bruce silahını bir omzuna asıp miğferini başının arkasına itti. Bir sigara yaktı ve tehlikeden kurtuldukları için şarkı söyleyen, gülen, konuşan askerleri seyre koyuldu.</p>

    <p>Yanında duran Andre dışarıya eğilmiş kusuyordu. Bunun birazı da burnundan çıkarak savaş ceketinin önüne aktı. Ağzını elinin tersiyle silerek, «Özür dilerim, Bruce,» diye fısıldadı.</p>

    <p>«Gerçekten çok üzgünüm.»</p>

    <p>Sonunda bulutun altına girdiler. Birden se rinlik kapısı açık bir buz dolabından gelen hava gibi onları sardı. İlk iri damlalar Bruce'un yanağına çarptı yüzünden kaydı. Yağmur barut kokusunu, Ruffy'nin yüzündeki tozları yıkayıp götürdü. Zencinin suratı eskisi gibi yıkanmış kömür gibi parlıyordu artık.</p>

    <p>Bruce ıslak ceketin arkasına yapıştığını hissetti.</p>

    <p>«Ruffy, her Brene iki adam koy. Ötekiler kapalı vagonlara girebilirler. Adamları saat başı değiştireceğiz.» Tüfeğini çevirip namluyu yere doğru getirdi. «De Suriier sen gidebilirsin.</p>

    <p>Sen de öyle. Haig.»</p>

    <p>«Ben yanında kalacağım, Bruce.»</p>

    <p>«Kal öyleyse.»</p>

    <p>Jandarmalar, güle konuşa kapalı vagonlara gittiler. Ruffy elinde bir branda beziyle gelerek bunu Bruce'a verdi. «Telsizlerin üstleri örtüldü. Bana ihtiyacın yoksa vagonlardaki Arapların yanına gideceğim, Patron. O Araplardan biriyle işim var. Üstünde yirmibin franktan daha fazla para bulunuyormuş. Onun için gidip kendisine bir, iki kart numarası göstermeliyim.»</p>

    <p>«Yakında bir gün senin Kral numarasını çocuklara anlatacağım. Kazanma ihtimallerinin üçte bir olduğunu söyleyeceğim.»</p>

    <p>Ruffy ciddi ciddi, «Bunu yapma. Patron,»&nbsp; diye cevap verdi. «O kadar fazla para onlar için iyi değil. Sadece bu yüzden başları derde giriyor.»</p>

    <p>«O halde git. Seni daha sonra çağırırım.»</p>

    <p>Onlara başarılı olduklarını ve kendileriyle gururlandığımı söyle.»</p>

    <p>Ruffy, «Olur, söylerim,» diye söz verdi.</p>

    <p>Bruce telsizi örten branda bezini kaldırdı</p>

    <p>«Makinist, kazanı patlatmadan önce bu işten vazgeç.»</p>

    <p>Tehlikeden kaçan trenin hızı azaldı Bruce miğferini gözlerine doğru indirip branda beziyle ağzını kadar örtündükten sonra, vagonun yanından sarkarak roketin yaptığı hasara baktı.</p>

    <p>«Bu taraftaki camların hepsi kırılmış, tahtalar biraz paralanmış ama yine de kaçabildiğimiz için talihliyiz.»</p>

    <p>Mike Haig, «Şu savaş denilen şey aslında pis bir güldürü,» diye mırıldandı. «Pilot haklıydı! Üstüne vazife değilken neden hayatını tehlikeye atacaksın sanki.»</p>

    <p>Bruce bir tahminde bulundu. «Bence pilot yaralandı. Onu ilk saldırı sırasında vurduk gibime geliyor.»</p>

    <p>Sonra sessiz kaldılar. Yağmur yüzlerine vururken, ileriyi seçebilmek için gözlerini kısıyorlardı. Brenlerin. başındaki adamlar kahverengin yeşilli kamuflaş brandalarının içine büzülmüşlerdi. On dakika önceki neşelerinden eser kalmamıştı.</p>

    <p>Bruce, ıslanmaya dayanamayan adamlara bakarak onların kedilere benzediğini düşündü.</p>

    <p>Mike sonunda konuştu. «Saat beş buçuk oldu bile. Hava kararmadan Msapa Kavşağına varabilecek miyiz dersin?»</p>

    <p>«Bu yağmurda hava altıya varmadan kararır.» Bruce geceyi vakitsiz getiren kapkara buluta baktı. «Karanlıkta yolculuk tehlikesini göze alamam. Burası Baluba topraklarının sının.</p>

    <p>Lokomotifin farından da yararlananlayız.»</p>

    <p>«Öyleyse duracaksın ha?»</p>

    <p>Bruce başını salladı. Biraz da öfkeyle, bunun budalaca bir soru olduğunu düşünmekteydi. Sonra bu huysuzluğuna geçirdikleri tehlikenin sebep olduğunu sezerek durumu telafi etmek için konuştu. «Uzakta değiliz sanırım... E-</p>

    <p>ğer sabah hava ışırken tekrar yola çıkarsak güneş doğmadan Msapa'ya erişiriz.»</p>

    <p>Mike, «Amanın pek de soğuk,» diye yakınarak titredi.</p>

    <p>«Ya çok sıcak ya çok soğuk.» Tehlikenin onu böyle geveze yaptığının da farkındaydı. Ama kendini engellemedi. «Bu küçük, mutlu gezegenimizin bir yönü de bu işte. Hiç bir şeyin ortası yok. Ya çok sıcak ya çok soğuk. Ya açsın ya fazla yemişsin. Ya aşıksın ya da dünyadan nefret ediyorsun...»</p>

    <p>Mike, «Senin gibi mi?» diye sordu.</p>

    <p>Tanrı belânı versin Mike, sen de kadınlar kadar kötüsün. İşi kişiliğe dökmeden tarafsız bir konuşma yapamaz mısın? «Yine öfkelenmeye başladığının farkındaydı.</p>

    <p>Üşüyor ve sinirliydi; canı da sigara istiyordu.</p>

    <p>Mike, «Tarafsız varsayımların geçerli olup olmadığını anlamak için kişisel uygulamalara gerek vardır,» diye karşılık verdi. Kırışmış, geniş yüzünde eğlenirmiş gibi hafif bir gülüş belirmişti.</p>

    <p>Bruce, «Öyleyse bunu unutalım,» diye çıkıştı. «Kişiliklerden söz etmek istemiyorum.»</p>

    <p>Aman hemen ardından da söylediğinin tam tersini yaptı. «Fazla düşünecek olursam insanlık beni tiksindiriyor. De Surrier korkudan içi dışına çıkana kadar kusuyor, Hendry bir hayvan, sen içmemeye çalışıyorsun, Joan da...» Birden kendini engelledi.</p>

    <p>«Joan kim?»</p>

    <p>Bruce, Katanga'nın paralı asker ordusunda kişisel sorulara karşılık olarak söylenen sözleri tekrarladı. «Sana özel işini soruyor muyum?»</p>

    <p>«Hayır ama ben sana soruyorum. Joan kim?»</p>

    <p>Bruce hiddet yüzünden atılganlaşmıştı. İçinden, Pekâlâ ona anlatacağım, dedi.</p>

    <p>«Joan, evlendiğim kaltaktı.»</p>

    <p>«Demek sorun bu!»</p>

    <p>«Evet, bu! Artık biliyorsun. Şimdi beni yalnız bırak.»</p>

    <p>«Çocuk?»</p>

    <p>«İki tane. Bir erkek ve bir de kız. «Bruce'un sesindeki öfke yok olmuştu ve o an eski korkunç acıyı duydu. Kendisini toplayarak kayıtsız bir sesle konuştu. «Ve bunların hiç birinin önemi yok artık. Fikrimi sorarsan bütün insanlar...&nbsp; evet hepsinin canı cehenneme. Onlarla ilgilenmek istemiyorum.»</p>

    <p>«Kaç yaşındasın, Bruce?»</p>

    <p>«Beni rahat bırak... Tanrı belânı versin!»</p>

    <p>«Kaç yaşındasın?»</p>

    <p>«Otuzundayım.»</p>

    <p>«Gelişme çağındaki bir genç gibi konuşuyorsun.»</p>

    <p>«Ve kendimi yaşlı bir adam gibi hissediyorum.»</p>

    <p>Mike, «Bundan önce ne yaptın?» diye sorarken yüzünde o alaylı gülüşten eser kalmamıştı.</p>

    <p>«Uyudum, soluk aldım, yemek yedim... ve ezildim.»</p>

    <p>«Hayatını kazanmak için ne yaptın?»</p>

    <p>«Avukattım.»</p>

    <p>«Başarılı miydin?»</p>

    <p>«Başarıyı neyle ölçersin? Para kazanıp kazanmadığımı soruyorsan cevabım 'evet.' Kazandım.»</p>

    <p>Acı acı, «Evet ve arabanın taksitlerini ödeyecek kadar para kazandım,» diye düşünüyordu. «Çocuklarımın vesayetini almak için uğraşacak param da vardı. Sonunda toptan nafaka ödeyecek paraya da sahiptim.</p>

    <p>Evet, bunu da buldum. Fakat bu yüzden hukuk şirketindeki ortaklığımı satmak zorunda kaldım.»</p>

    <p>Mike ona, «Öyleyse durumun iyi,» dedi.</p>

    <p>«Bir kez başarıya eriştiğine göre, bu şoktan kurtulunca yine aynı şeyi yapabileceksin. Yaşamını yeniden yoluna koyacak ve tekrar güçlü olabilmek için de hayatına başkalarını sokacaksın.» /</p>

    <p>«Şimdi güçlüyüm, Haig. Güçlüyüm çünkü hayatımda hiç kimse yok. İnsan ancak tek başına kalırsa güvende olur. Tam anlamıyla bağımsız ve tek başına olunca.»</p>

    <p>«Güçlü?» Mike'ın sesinde ilk defa hiddet belirdi. «Tek başına bir hiçsin, Curry.</p>

    <p>Tek başına öyle acizsin ki, üstüne etmekle seni buradan süpürüp götürebilirim!»</p>

    <p>Öfkesi birden geçince daha sakin devam etti. «Fakat bunu anlayacaksın. Sen talihli olanlardan birisin. İnsanları kendine çekiyorsun. Yalnız kalmana gerek yok.»</p>

    <p>«Ama bundan böyle yalnız olacağım.»</p>

    <p>Mike, «Görürüz bakalım,» diye mırıldandı.</p>

    <p>Bruce, «Evet görürüz,» diyerek telsizin üstündeki brandayı kaldırdı.</p>

    <p>«Makinist gece için duracağız. Güvenle gidilemeyecek kadar karanlık ortalık.»</p>

    <p>Brazzaville Radyosu, dışarıda şiddetle yağmur yağdığı için parazitlerin arasından güçlükle dinlenebiliyordu.</p>

    <p>«...Elizabethville'deki muhabirimizin bildirdiğine göre, bu gün Güney Kasai bölgesinde Katanga Ordusuna bağlı askerler. Birleşmiş Milletlere ait alçaktan uçan bir uçağa ateş açarak 'Ateş Kes' anlaşmasını bozmuşlardır. Hint Hava Kuwetlerine ait Vampire jet avcı uçağı Kamina havaalanına dönmeyi başarmıştır. Bununla birlikte pilot küçük bir ateşli silahla yaralanmıştır. Pilotun sağlık durumunun iyi olduğu bildirilmiştir.»</p>

    <p>Katanga'da bulunan Birleşmiş Milletler Komutanı General Rhee, Katanga Hükümeti nezdinde durumu şiddetle protesto etmiştir... «Spikerin sesi parazitler arasında kayboldu.</p>

    <p>Wally Hendry, «Onu vurduk!» diye sevindi.</p>

    <p>Yanağındaki kan kuruyup yara siyahımsı bir kabuk tutmuştu ve çevresi de kıpkırmızıydı.</p>

    <p>Bruce söylendi. «Kes sesini. Ne olduğunu çınlamaya çalışıyoruz.»</p>

    <p>«Artık bir şey duyamazsın. Andre çantamda bir şişe olacak. Getir onu. Bir tarafına kurşun girmiş namussuza içeceğim.» "</p>

    <p>Sonra parazit kesildi ve spikerin sesi daha güçlü olarak yükseldi.</p>

    <p>« Nehir limanı olan Port Reprive'in elli mil ötesindeki Senwati Misyonunda.</p>

    <p>Merkezi Kongo Hükümetinin bir sözcüsü, Kongo birliklerinin orada bulunduğunu inkar etmiştir. Büyük bir haydut grubunun durumlardan yararlanarak...» Yine parazit sesi boğdu.</p>

    <p>Bruce istasyonu bulmaya çalışarak, «Bu telsizin belasını versin,» diye söylendi.</p>

    <p>«... Küba'deki Sovyet üslerindeki füzelerin buralardan alınacağı bu gün yapılan...»</p>

    <p>Bruce telsizi kapattı. «Bizi ilgilendiren bu kadar. Ne berbat iş! Ruffy Senwati Misyonu nerede?</p>

    <p>«Bataklığın üst ucunda, Rodezya sınırı yakınında.»</p>

    <p>Bruce endişesini gizlemeye gerek görmeyerek, «Port Reprieve'den elli mil ötede,» diye mırıldandı.</p>

    <p>«Yolu izleyecek olursan daha uzaktır, Patron. Arada yüz mil kadar bir mesafe vardır.»</p>

    <p>Bruce, «Yol boyunca haydutların yağma yapacaklarını da düşünürsek,» diye hesapladı. «Bu havada Port Reprieve'e gelmeleri üç ya da, dört gün alır. Bu bize pek az zaman bırakıyor. Yarın gece Port Reprive'e girmemiz ve ertesi sabah şafakla da oradan ayrılmamız gerekiyor.»</p>

    <p>Hendry içki şişesini ağzından çekerek sordu. «Neden bu gece gitmiyoruz. Böyle /yapmamız, burada oturup sivrisinekler tarafından yenmemizden daha iyi olur.»</p>

    <p>Bruce, «Gece burada kalacağız,» diye karşılık verdi. «Karanlıkta vagonların yoldan çıkması kimsenin işine gelmez.</p>

    <p>«Tekrar Ruffy'e döndü. «Bu gece üçer saatte bir nöbet değişecek, Baş Çavuş. İlk nöbeti Teğmen Haig tutacak. Sonra Teğmen Hendry, sonra da Teğmen Surrier.</p>

    <p>Şafak nöbetini de ben tutacağım.»</p>

    <p>«Peki, Patron. Çocuklarımın uyumamasını sağlamalıyım.» İri yarı zenci kompartımandan çıkıp giderken ayaklarının altında kırık camlar çatırdadı.</p>

    <p>Mike ayağa kalkıp brandayı omuzlarına aldı. «Ben de yerime gideyim.»</p>

    <p>«Projektörlerin pillerini bitirme, Mike. Her on dakikada bir yakman yeterli.»</p>

    <p>«Peki, Bruce,» Hendry'e baktı. «Saat dokuzda sana seslenirim.»</p>

    <p>«Çok güzel, eski dost.» Wally, Mike'm aksanını taklit ediyordu. «Güzel avlar ha!»</p>

    <p>Mike kompartmandan çıkınca da söylendi. «Aptal, yaşlı serseri neden böyle konuşmaya gerek görüyor sanki?»</p>

    <p>«Kimse cevap vermeyince gömleğinin sırtını sıyırdı. «Andre, şu sırtımdaki nedir?»</p>

    <p>«Bir sivilce.»</p>

    <p>«Öyleyse sıkıver.»</p>

    <p>Bruce gene ter içinde uyandığında, sivrisinekler yüzünün çevresinde uçuşuyordu. Dışarıda hâlâ yağmur yağıyordu ve zaman zaman yukarıda yıkılan projektör vagonun içini hafifçe aydınlatmaktaydı.</p>

    <p>Alt kanepelerden birinde Mike Haig sırt üstü yatmıştı. Yüzü terden pırıl pırıl olan adam,, yastığın üstünde başını iki tarafa çevirip duruyordu. Bir yandan da dişlerini gıcırdatmaktaydı.</p>

    <p>Bruce bu sese alışmıştı; diş gıcırtısını Hendry'-</p>

    <p>nin horultusuna tercih ediyordu.</p>

    <p>Bruce, «Zavallı biçare,» diye mırıldandı.</p>

    <p>Karşıdaki kuşette ise Andre de Surrier i n liyordu. Koyu renk, yumuşak saçları alnına düşmüş olan genç adam, uyurken tıpkı bir çocuğa benziyordu.</p>
  </div>
</body>
</html>
