<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Maceracılar Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <div class="calibre1">
    <h1>11</h1>

    <p>«Bu sıcak, bu pis sıcak!» Wally Hendry kirli bir mendille yüzünü silerek kendisini yeşil deri kanepeye attı. «Curry'nin seninle beni trende, Haig'i de otele bıraktıktan sonra, o Fransız parçasıyla gittiğini fark ettin, değil mi? Onunla dostu Haig rahat ettiği sürece, seninle benim bu vagonda pişmemizin bir önemi yok. Bunuda fark ettin mi, ha?»</p>

    <p>Andre, «Birinin trende kalması gerekli, Wally,» diyecek oldu.</p>

    <p>«Evet ama bak kim? Daima sen ve ben. Bu yüksek sosyeteden adamlar daima birbirlerini tutarlar. Bu yönlerini itiraf etmek gerek. Onlar birbirlerini korurlar.»</p>

    <p>Yine dönerek kompartma nın açık penceresinden baktı. «Güneş battı ama hava hâlâ yumurta pişirecek kadar sıcak. Bir içki çok işime yarardı doğrusu.» Orman botlarının bağlarını çözüp çoraplarını çıkardı ve kocaman beyaz ayaklarını hoşnutsuzlukla , süzdü.</p>

    <p>«Bu pis sıcak yüzünden ayağımdaki mantar hastalığı tekrar azdı.»</p>

    <p>İki ayak parmağını ayırarak arasındaki kabukları temizledi. «Hiç merhemin kaldı mı, Andre?»</p>

    <p>«Evet, sana vereyim.» Andre, sırt çantasının kapağının içindeki gözden çıkardığı tüpü alarak walIy'nin oturduğu yere yaklaştı.</p>

    <p>Wally sırt üstü uzanarak ayağını uzattı.</p>

    <p>«Haydi sür,» diye emir verdi. Andre oraya oturarak walIy'nin ayağını kucağına alıp merhemi sürmeye başladı.</p>

    <p>Wally de bir sigara yakarak dumanı tavana doğru üfleyip dağılmasını seyretti.</p>

    <p>«Tanrının cezası bir içki bana ne iyi gelirdi, şimdi. Üstünde şöyle kalın bir köpüğü olan, bardağı buğulanmış bir bira. «Dört parmağını bitiştirip hayali köpüğü işaret ettikten sonra, dirseğinin üzerinde doğrularak Andre'nin uzun, iri ayak parmaklarının arasına merhemi sürmesini seyretmeye koyuldu.</p>

    <p>«Nasıl gidiyor?»</p>

    <p>«Bitirmek üzereyim, Wally.»</p>

    <p>«Çok mu kötü?»</p>

    <p>«Geçen seferki kadar kötü değil. Daha yaralardan su sızmaya başlamamış.»</p>

    <p>Wally, «Ne kadar kaşındığını bilemezsin»</p>

    <p>diye söylendi.</p>

    <p>Andre cevap vermeyince, Wally öteki ayağının tabanıyla onun kaburgalarına vurdu.</p>

    <p>«Ne söylediğimi duydun mu?»</p>

    <p>«Evet kaşındığını söyledin.»</p>

    <p>«Öyleyse ben konuşunca cevap ver. Burada kendi kendime konuşmuyorum.»</p>

    <p>«Özür dilerim, Wally.»</p>

    <p>Wally ağzının içinde bir şeyler homurdandı.</p>

    <p>Bir süre sessizlikten sonra da, «Beni sever misin, Andre?».diye sordu.</p>

    <p>«Böyle olduğunu biliyorsun; Wally.»</p>

    <p>«Dostuz değil mi, Andre?»</p>

    <p>«Tabii... Bunu biliyorsun, Wally.»</p>

    <p>walIynin yüzündeki sıkıntının yerini sinsilik almıştı. «Ayağıma merhem sürmek gibi işleri yapmanı istediğim zaman sinirlenmiyorsun, değil mi?»</p>

    <p>«Hayır, Wally. Bu bir zevk.»</p>

    <p>«Bir zevk ha?» walIy'nin sesi sertleşmişti.</p>

    <p>«Bunu yapmak hoşuna gidiyor öyle mi?»</p>

    <p>Andre endişeyle ona baktı. «Buna bir itirazım yok.» Sarımsı renkli gözlerini, walIy'nin Mogolunkini andıran küçük gözlerine dikmişti.</p>

    <p>«Bana dokunmak hoşuna gidiyor mu, Andre?»</p>

    <p>Andre merhemi sürmekten vazgeçerek ellerini sinirli bir tavırla havluyla sildi.</p>

    <p>«Bana dokunmaktan hoşlanıp hoşlanmadığını sordum. Bazen sana dokunmamı arzuluyor musun?»</p>

    <p>Andre ayağa kalkmaya çalıştı ama Wally birden sağ kolunu uzatarak Andre'yi boynundan yakaladı ve yüzüstü kanapeye bastırdı.</p>

    <p>«Bana cevap ver. Hoşlanıyor musun?», Andre, «Canımı yakıyorsun, Wally,» diye fısıldadı.</p>

    <p>«Yazık. Doğrusu buna çok yazık işte!»</p>

    <p>Wally sırıtıyordu. Elini andrenin gırtlak kemiğine götürdü. Parmaklarını iyice bastırdı. Neredeyse parmakları eti ezerek birleşecekti.</p>

    <p>Andre yüz üstü orada kıvranıyordu. «Yapma Wally. Lütfen yapma.»</p>

    <p>«Bunu seviyorsun değil mi? Haydi bana cevap ver.»</p>

    <p>«Evet. Pekâlâ... evet. Ne olur canımı yakma, Wally.»</p>

    <p>«Şimdi bana doğru söyle, erkek bebek.</p>

    <p>Şimdiye kadar bu işi yaptın mı? Yani gerçekten yaptın mı?» Wally dizini Andre'nin beline dayayarak bütün ağırlığıyla abandı.</p>

    <p>Andre, «Hayır!» diye feryad etti. «Yapmadım. Wally, canımı yakma.»</p>

    <p>«Bana yalan söylüyorsun, Andre. Bunu yapmamalısın.»</p>

    <p>«Pekâlâ, yalan söyledim.» Andre başını çevirmeye çalıştı ama Wally onun yüzünü yine kanepeye gömdü.</p>

    <p>«Haydi bana bunu anlat...Haydi erkek bebek.»</p>

    <p>«Sadece, bir kez Brüksel'de.»</p>

    <p>«Bu et haydudu kimdi?»</p>

    <p>«Patronum. Yanında çalışıyordum. Bir ihracat bürosu vardı.»</p>

    <p>«Sonra seni başından mı attı? Senden bıkınca başından mı attı erkek bebek?»</p>

    <p>Andre beklenmedik bir şiddetle itiraz etti birden. «Hayır, sen anlayamıyorsun!</p>

    <p>Sen anla, iniyorsun. O bana baktı. Kendi dairem, araban&nbsp;<span style="text-indent: 1em;">herşeyim vardı. Hem beni asla bırakmazdı... E</span><span style="text-indent: 1em;">ğer o olay çıkmasaydı... Bu durumda elinden bir şey gelmedi. Aslında bana sadıktı. Sana yemin ederim beni seviyordu.»</span></p>

    <p>Wally kaba bir sesle güldü. Eğlenmeye başlamıştı artık. «Seni sevdi ha!&nbsp;<span style="text-indent: 1em;">Sevsinler sizi!»</span></p>

    <p>Başını geriye atarak boğulacakmış gibi gülmeye devam etti. Ancak bir süre sonra kendisne gelerek sordu. «Sonra o sadık sevgilinle aranda ne oldu? Neden evlenip birlikte oturarak çoluk çocuk sahibi olamadınız ha?» Söylediği imkansız şeyi çok gülünç bulan Wally yine katıla katıla gülmeye başladı.</p>

    <p>«Bir soruşturma oldu. Polis... Ohhh! Canımı yakıyorsun, Wally.»</p>

    <p>«Konuşmaya devam et, matmazel.»</p>

    <p>«Polis... Bu durumda başka çaresi yoktu.</p>

    <p>O önemli bir mevkide olan adamdı ve böyle bir rezalete dayanamazdı. Başka çare yoktu. Bizler için hiç bir zaman da yoktur zaten. Bu umutsuzdur. Bizim için mutluluk yoktur.»</p>

    <p>«Bu traşı bırak erkek bebek. Bana hikaye<span style="text-indent: 1em;">yi anlat.»</span></p>

    <p>«Patronum Elizabethville'de bana bir iş buldu. Para verdi. Uçak biletimi aldı ve bütün masrafları da gördü. Elinden gelen her şeyi yaptı ve bana baktı. Hâlâ da bana mektup yazar.»</p>

    <p>«Bu çok güzel, gerçek aşk işte. Neredeyse beni ağlatacaksın.»</p>

    <p>walIy'nin kahkaları birden değişip iyice sertleşti. «Şimdi beni iyi dinle erkek bebek. Şunu aklına iyice yerleştir. Ben o biçimlerden hoşlanmam!» Parmaklarını yine Andre'nin boğazına gömdü. Genç adam bir çığlık attı.</p>

    <p>«Şimdi sana bir hikâye anlatayım. Ben ıs-</p>

    <p>îahanedeyken orada bana yaklaşmaya çalışan bir sapık vardı. Bir gün düş yerinde onu elimde bir jiletle kıstırdım. Şöyle rasgele bir jiletle. Öteki bölmelerde yirmi genç duş yapıyor, şarkı söylüyor ve birbirlerine çağırıyorlardı. Soğuk su vucutlerine çarpınca çığlık atıyorlardı. İşte o da ötekiler gibi haykırdı. Bu yüzden de kimse durumu fark etmedi. O kadın olmayı istiyordu ve ben de ona yardım ettim işte.» Hendry bu olayı anımsayarak övünürken, sesi bir hırıltı halini almıştı «Tanrım!» diye fısıldadı. «Amanın kan nasıl aktı!» Andre ağlıyordu artık ve vücudu hıçkırıklarla sarsılıyordu.</p>

    <p>«Bunu unutmayacağım... ne olur yapma Wally. Bu elimde değil. Hem sadece bir kez oldu. Lütfen beni bırak.»</p>

    <p>«Sana yardım etmeme ne dersin, Andre?»</p>

    <p>Andre, «Yok!» diye haykırdı. Hendry'nin ilgisi de sönmüştü. Andre'yi bırakıp çoraplarına uzandı.</p>

    <p>«Kendime bir bira bulmaya gidiyorum.»</p>

    <p>Postallarını bağlayarak kalktı.</p>

    <p>Yüz üstü kanepede yatan gencin başına dikilerek, tehdit dolu bir sesle, «Sadece unutma,» dedi. «Aklına benimle ilgili şeyler gelmesin, ahbap.» Tüfeğini alarak koridora çıktı.</p>

    <p>Wally, Boussier'yi otelin verandasında bir grup adamıyla konuşurken buldu.</p>

    <p>Hemen, «Yüzbaşı Curry nerede?» diye sordu.</p>

    <p>«Misyon binasına gitti.»</p>

    <p>«Ne zaman ayrıldı.»</p>

    <p>«On dakika kadar oluyo.r»</p>

    <p>Wally, «İyi,» dedi. «Barın anahtarı sende mi?»</p>

    <p>Boussier durakladı. «Yüzbaşı orasının kilitli kalacağını söyledi.»</p>

    <p>Wally kolundan tüfeğini indirdi. «İşimi zorlaştırma, ahbap.»</p>

    <p>«Özür dilerim, Mösyö, fakat Yüzbaşı'nın emirlerine uymak zorundayım.»</p>

    <p>Bir dakika kadar birbirlerine baktılar. Yaşlı adamda korku belirtisi yoktu.</p>

    <p>Wally, «Dediğin gibi olsun öyleyse,» diye söylenerek kabara kabara yürüyüp salondan geçti. Barın kapısında durdu. Ayağını kapının kilidine dayadı. Zayıf kilit bu basınç karşısında kırılıverdi. Kapı ardına kadür açılınca Wally doğru Amerikan bara gitti. Tüfeğini oraya bırakıp Simba birasıyla dolu raflara uzandı.</p>

    <p>İlk şişeyi bir solukta boşalttı. Memnun memnun geğirerek ikinci şişeye uzandı.</p>

    <p>Kapağını açacakla çekip attıktan sonra beliren köpüğe baktı.</p>

    <p>«Hendry!»</p>

    <p>Wally başını kaldırarak kapıda beliren Mike Haig'e baktı. Sdnra, «Merhaba, Mike,» diye sırıttı.</p>

    <p>Mike, «Burada ne yapıyorsun?» diye çıkıştı.</p>

    <p>«Sen ne yapıyorsun dersin?» Wally selâm verirmiş gibi şişeyi kaldırıp köpüğünü emdi.</p>

    <p>«Bruce buraya kimsenin girmemesi için kesin emir verdi.»</p>

    <p>«Aman Haig, kocakarı gibi dırdır etmekten vazgeç.»</p>

    <p>«Buradan çık, Hendry. Burası benim emrime Verildi.»</p>

    <p>Wally sırıtıyordu. «Mike, susuzluktan ölmemi mi istiyorsun?» Dirseklerini Amerikan bara dayadı. «Bana bir iki dakika daha ver. Bırak da biramı bitireyim.»</p>

    <p>Mike Haig başını çevirince, salonda oturan kasabalıların dikkatle bara baktıklarını gördü.</p>

    <p>Kapıyı kapatarak gidip Hendry'nin karşısında durdu.</p>

    <p>Dost olmayan bir sesle, «Sadece iki dakika, Hendry,» dedi. «Ondan sonra çıkıp gideceksin.»</p>

    <p>«Sen kötü bir insan değilsin, Mike. Seninle boş yere dalaştık. Sana bir şey söyleyeyim mi? Böyle olmamıza üzüldüm.»</p>

    <p>Mike, «Haydi içkini bitir!» diye söylendi.</p>

    <p>Wally arkasını dönmeden uzanıp raftan bir şişe Remy Martin konyağı aldı. Bunun tıpasını</p>

    <p>dişleriyle çıkarıp bir kadeh seçti. Boş eliyle kehriber renkli konyağı balon kadehe koydu.</p>

    <p>«Benimle birlikte iç, Mike,» Kadehi Amerikan barın üstüne bırakıp Haig'e doğru sürdü.</p>

    <p>Mike Haig önce ifadesiz gözlerle baktı kadehe.</p>

    <p>Sonra yüzü allak bullak oldu. Dudaklarını yaladı. Bir anda bitkinleşip yaşlanmış çökmüştü.</p>

    <p>Büyük bir çaba harcayarak gözlerini kadehten ayırabildi.</p>

    <p>«Tanrı belânı versin, Hendry.» Sesi çok hafiflemişti. «Tanrı belanı versin! Canın cehenneme!» Bir vuruşta kadehi karşı duvara yolladı Kadeh duvara çarparak parçalandı.</p>

    <p>Hendry tatlı tatlı sordu. «Kötü bir şey mi yaptım, Mike? Sana sadece bir içki ikram ettim.</p>

    <p>Hepsi bu kadar.»</p>

    <p>Dökülen konyağın keskin ve tatlı kokusunu duyan Mike yine dudaklarını yaladı.</p>

    <p>Durmadan ağzı sulanıyor, midesinden dayanılmaz bir istek yükselerek onu, yavaş yavaş uyuşturuyordu.</p>

    <p>Hendry ikinci kadehi doldururken, Haig yalvarır gibi, «Kahrol,» diye fısıldadı.</p>

    <p>«Kahrol!»</p>

    <p>«Ne kadar süredir içmiyorsun, Mike? Bir yıl mı... İki miHaydi bîr yudum içip dene. Bunun seni nasıl canlandırdığını anımsa. Haydi oğlum. Çok çalıştın ve yorgunsun. Sadece bir kadeh... İşte burada. Bunu benimle birlikte iç.»</p>

    <p>Mike ağzını elinin tersiyle sildi. Alnında ve dudakiaarının üstünde boncuk boncuk ter taneleri belirmişti. Vücudunun amansız isteği yüzünden böyle terliyordu.</p>

    <p>Wally'nin sesi heyecandan kısılmıştı. Haig'i baştan çıkarmaya çalışıyordu.</p>

    <p>«Haydi, oğlum.»</p>

    <p>Mike'ın parmakları balon .kadehi kavradı.</p>

    <p>El kendiliğinden havaya kalkarak birden gevşeyip titremeye başlayan dudaklara gitti. Gözleri nefretle karışık bir arzuyla dolmuştu.</p>

    <p>Hendry, «Sadece bu,» diye fısıldadı. «Bir kadeh.»</p>

    <p>Mike içkiyi ani bir hareketle yuttu, Boş kadehi iki eliyle tutarak başını önüne eğdi.</p>

    <p>«Senden nefret ediyorum. Tanrım, senden nefret ediyorum.» Bu sözleri Hendry'e, kendine ve boş kadehe söylüyordu.</p>

    <p>Wally, «Yaşa oğlum!» diye bağırdı. «Haydi gel, kadehini doldurayım.»</p>

    <p class="yildiz">***</p>
  </div>
</body>
</html>
