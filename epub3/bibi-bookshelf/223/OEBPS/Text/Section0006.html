<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Maceracılar Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <div class="calibre1">
    <h1>7</h1>

    <p>Msapa Kavşağından ayrıldıktan sonra ormanda kuzeye doğru ağır ağır yol aldılar. Her ağaç sanki aynı kalıptan çıkmıştı. Her biri ulu ve biçimliydi. Ama milyonlarca eş ağaç görmek insanı bezdiriyordu. Tepelerinden biraz gökyüzü görünüyordu. Şimdilik hava açıktı, fakat dağılmış bulutlar tekrar saldırıya geçmek için toplaşmaya başlamışlardı bile.</p>

    <p>Orman nemli sıcağı koruyor, onun için de trenin hareketiyle oluşan rüzgârın bile bir yararı dokunmuyordu.</p>

    <p>Bruce, «Yüzün nasıl?» diye sorunca Mike Haig alnındaki çift şişe dokundu.&nbsp; Deriler berelenip çürümüştü.</p>

    <p>Adam mırıldandı. «Nasıl olsa geçecek.»</p>

    <p>Sonra gözlerini uzaktaki Wally Hendry'e dikti.</p>

    <p>«Beni durdurmamalıydın, Bruce.»</p>

    <p>Bruce cevap vermedi ama öndeki vagonun yanına dayanmış, hhalinden acı çektiği belli olan Henrdy'e bakıyordu. O başını çevirmiş Andre'yle konuşuyordu.</p>

    <p>'Mike devam etti. «Onu öldürmeme izin ver meliydin. iki küçük çocuğu kılı kıpırdamadan vuran ve ondan sonra bu işe gülen bir adam...'</p>

    <p>«Mike devam etmedi ama kucağındaki yumrukları açılıp sıkılıyordu durmadan.</p>

    <p>Bruce bu sözlerdeki gizli imayı sezdi. «Bu senin işin değil. Sen nesin? Tanrının intikam meleklerinden biri mi?»</p>

    <p>Mike hemen dönerek Bruce'a baktı. «Benim işim değil mi? Tanrım sen nasıl bir adamsın? Senin hesabına, bu sözleri içten gelerek söylemediğini umarım.»</p>

    <p>Bruce soğuk bir sesle konuştu. «Nasıl bir adam olduğumu sana Bir tek sözle anlatayım, Haig. Ben sadece kendi işlerine bakan ve başkanının yaşamlarına karışmayan bir insanım.</p>

    <p>Ama toplumun bizler için hazırladığı kuralları, başkalarının çiğnememeleri için gereken çarelere başvurmaya da hazırım. Hepsi bu kadar.</p>

    <p>Hendry cinayet işledi. Bunun kötü bir şey olduğunu kabul ediyorum. Elizabethsville'e gidince de bunu görevli kimselere bildireceğim. Fakat bu yüzden bayraklar sallayıp, din kitabından pasajlar okuyup ağzım köpürerek saldırmıyacaığım.»</p>

    <p>«Hepsi bu kadar mı?»</p>

    <p>«Bu kadar.»</p>

    <p>«O çocuklara acımıyor musun?»«</p>

    <p>«Acıyorum. Fakat acıma kurşun deliklerini saçtığı yaraları iyi etmez. Bu sadece beni sar sar. Onun için de acımayı bir yana bırakıyorum.&nbsp; Çocukların buna ihtiyacı yok artık.»</p>

    <p>«Demek Hendry'e kızmıyor, ondan tiksinmiyor ya da dehşete kapılmıyorsun,»</p>

    <p>Bruce sabrının taştığını hissediyordu yine.</p>

    <p>«Hepsi aynı kapıya çıkar. Senin gibi duygusaf bîr orjiye kalkışsaydım, ben de şu anda çok Sinirlenebilirdim.»</p>

    <p>Mike, «Demek bu yüzden Hendry kadar korkunç bir yaratığı kayıtsız bir hoşgörüyle karşılıyabiliyorsun ha?» diye sordu.</p>

    <p>Bruce, «Tanrım,» diye söylendi. «Ne yapmamı istiyorsun?»</p>

    <p>«Sadece ölü rolü yapmaktan vazgeçmeni istiyorum. Kötülüğü fark edebilmeni ve bunu ortadan kaldırmanı arzu ediyorum.» Artık Mike da öfkelenmeye başlamıştı.</p>

    <p>Sinirleri iyice gerilmişti zaten.</p>

    <p>«Harika doğrusu! Elden düşme bir şövalye kılığı ve bir kır at alabileceğim bir yer biliyor musun? O zaman tek başıma kötülük, cahillik, şehvet, aç gözlülük, nefret ve yoksullukla savaşa çıkar...»</p>

    <p>«Demek istediğim bü değildi... Ben...» Mike onu durdurmaya çalıştı.</p>

    <p>Fakat yakışıklı yüzü hiddetten ve güneşten iyice kızaran Bruce, ona izin vermedi. «Kötülüğü bulduğum yerde ortadan kaldırmamı istiyorsun, Ey yaşlı budala bunun yüz kafası olduğunu ve her kestiğine karşılık yerinde yüz tane daha kafa belirdiğini bilmiyor musun? Bunun aynı zamanda senin içinde de bulunduğunun farkında değil misin? Kötülüğü yok edebilmek için kendini de ortadan kaldırman gerektiğini anlayamıyor musun?»</p>

    <p>«Sen korkaksın, Curry! İlk kez parmağın yandığında, hemen kaçıp kendine amyanttan bir sığınak hazırlıyorsun...»</p>

    <p>«Bana böyle adlar takılması hiç hoşuma gitmez, Haig. Dilini tutmayı bilmelisin.»</p>

    <p>Mike durdu ve yüzünün ifadesi birden değişti. Hafifçe gülümsedi. «Özür dilerim, Bruce.&nbsp; Sana öğretmeye çalışıyordum ki...»</p>

    <p>Bruce, «Teşekkür ederim,» diye söylendi.</p>

    <p>Sesi hâlâ sertti. Bu özür dileme onu yatıştırmamıştı. «Demek bana öğreteceksin.</p>

    <p>Çok teşekkür ederim! Ama bana öğreteceğin nedir, Haig? Sen ne öğretebilirsin bana? 'Başarı ve mutluluğa nasıl erişilir' Katanga'nın kara ordusunda bir teğmen olacak kadar kendisini düşüren iyimser Haig tarafından hazırlanmış bir konuşma.</p>

    <p>Bu ada ne dersin? Yoksa daha teknik bir adi mı tercih ederdin. Sözgelişi; Ruhsal araştırmalarda alkolün kullanılması... »</p>

    <p>«Pekâlâ, Bruce. Bu konuyu kapat. Ben vazgeçtim.» Bruce adamı ne kadar derinden yaraladığını anlayarak pişman oldu. O anda bu sözleri söylememiş olmayı isterdi. Fakat bu hayatta asla yapılamayacak bir şeydi.</p>

    <p>Yanında duran Mike Haig, birden çok daha yaşlanmış ve bitkin bir hal almıştı.</p>

    <p>Gözlerinin altındaki kırışık şişler son bir kaç saniye içinde daha belirginleşmiş, gözlerinin ışıltısı daha da azalmıştı. Gülüşünde de neşe değil sadece acılık vardı.</p>

    <p>«Konuyu böyle koyduğun zaman gerçekten gülünç oluyor.»</p>

    <p>Bruce, «İşin biraz tadını kaçırdığımı biliyorum,» diye itiraf etti. «Belki de Hendry'i öldürmene izin vermeliydim. Aslında bu boşuna mermi harcamak sayılırdı.</p>

    <p>Ama madem bu kadar fazla istiyorsun?» Bruce tabancasını çıkararak namlusundan tutup Mike'a uzattı. «Benimkini kullan.» Büyük bir içtenlikle Mike'a gülümsedi.</p>

    <p>Buna dayanmaya imkan yoktu. Mike'da gülmeye başladı. Aslında bu pek yerinde bir şaka değildi, ama birden neşelenip birlikte katıla katıla gülmeye başladılar.</p>

    <p>Mike Haig'in bitkin çehresi bir anda aydınlandı ve o anda yirmi yaş gençleşti.</p>

    <p>Bruce da hâlâ elinde tuttuğu tabancayla kum torbalarına dayanarak gülmeye devam etti. İnce vücudu kahkahalarla sarsılıyordu.</p>

    <p>Ama bu gülüşte biraz da telaş vardı sanki. Böylece kan ve nefretin tadını kahkahayla unutmaya çalışmaktaydılar. Bir bakıma bu, umutsuzluk gülüşü de sayılabilirdi.</p>

    <p>Aşağıda vagonlardaki adamlar dönerek onları seyretmeye başladılar. Önce şaşırdılarsa da sonra onlar da bu sesteki rahatsızlığı anlamayarak gülmeye koyuldular.</p>

    <p>Ruffy, «Hey Patron,» diye seslendi. «Seni ilk defa gerçekten gülerken görüyorum.»</p>

    <p>Gülme bir salgın gibi yayıldı. Andre de Surrier bile gülümsüyor ve herkes kahkaha atıyordu.</p>

    <p>Sadece Wally Hendry'i etkilememişti bu gülme salgını. Adam sessiz sedasız oturuyor ve kas vetli kasvetli onlara bakıyordu. Küçük gözleri de ifadesizdi.</p>

    <p class="yildiz">** *</p>

    <p>Cheke'nin üstündeki köprüye ikindiye doğru geldiler. Karayolu da, demir yolu da buradan yan yana geçiyordu. Ama ikisi kısa süre için birleştikten sonra ayrılıyorlar, kara yolu sola dönüyordu. Nehrin her iki kıyısı sık dikenler ve bodur ağaçlarla kaplıydı. Bunların aralarında da yer yer çiçek açmış ağaçlar görülüyordu.</p>

    <p>Mike Haig yeşilliklerden oluşmuş duvarlara bakarak, «Baskın için çok uygun bir yer,» diye mırıldandı.</p>

    <p>Bruce da başını salladı.. «Bulunmaz fırsat, değil mi?» Jandarmaların dikkat kesilmesi ve endişeli halleri, Mike'ın sözlerini doğruluyordu.</p>

    <p>Tren, yemyeşil otlar, bodur ağaçlar ve çalıların arasından geçti ve sonunda köprüye geldiler.</p>

    <p>Bruce telsizi açtı. «Makinist köprünün bu tarafında dur. Değerli yükümüzle karşıya geçmeden köprüyü incelemek istiyorum.»</p>

    <p>«Başüstüne, Mösyö.»</p>

    <p>Cheke Nehri, orada kırkbeş metre genişliğinde ve oldukça derindi. Sel suları yüzünden iyice kabarmış, iki kıyıdaki yeşilliğin önünde kalan bembeyaz kumları hemen hemen kaplamıştı. Suyun yemyeşil rengine yer yer çamurlar karışıyordu. Köprünün taş ayaklarının çevresinde girdaplar beliriyordu.</p>

    <p>Haig fikrini açıkladı. «Bana köprü sağlanmış gibi geldi. Port Reprieve'den ne kadar uzaktayız?»</p>

    <p>Bruce haritayı vagonun üstünde bacaklarının arasına serdi. Nehrin üstünde çift kıvrımla işaretlenmiş olan köprüyü buldu.</p>

    <p>Parmağıyla o noktayı işaret etti. «İşte buradayız. «Sonra eliyle bir çizgiyi izleyerek kırmızı bir yuvarlağa geldi. Bunun üstünde Port Reprieve yazılıydı. «Otuz mil kadar bir yolumuz var.</p>

    <p>Yani ortalama bir saat. Karanlık basamadan oraya varacağız.»</p>

    <p>Mike Haig önlerindeki ormanın ardında mavi bir leke gibi gözüken yeri gösterdi.</p>

    <p>«Bunlar da Lufira tepeleri.»</p>

    <p>Bruce, «Bu durumda kasabayı yukarıdan görme imkanını elde edeceğiz,» diye mırıldandı..</p>

    <p>«Nehir sol taraftan o tepelere paralel gidiyor..</p>

    <p>Bataklık da sağda kalıyor. Nehrin asıl kaynağı, da o bataklık.»</p>

    <p>Haritayı kıvırarak Ruffy'e uzattı. Ruffy de bunu plastik harita çantasına yerleştirdi.»</p>

    <p>«Ruffy, Teğmen Haig'le ben köprüye bakmaya gidiyoruz. Sen nehir kıyısındaki yeşilliklere dikkat et.»</p>

    <p>«Peki, Patron. Yanınıza bir bira almak ister misiniz?»</p>

    <p>«Teşekkürler.» Susamış olan Bruce, yere Mike'in yanına inmeden yarım şişeyi boşalttı.</p>

    <p>Tüfekleri ellerinde iki kıyıdaki yeşilliklere endişeyle bakarak hızlı hızlı yürüdüler. Köprüye varınca da rahat bir soluk alıp ortasında durdular.</p>

    <p>Mike, «Sağlama benziyor,» diye fikrini açıkladı. Köprüye kimse ilişmemiş.»</p>

    <p>«Bu köprü tahta.» Ayağıyla yabani maundan yapılmış kalın tahtalara vurdu.</p>

    <p>Bunların her biri doksan santim kalınlığındaydı ve çürümemeleri için koyu renkli özel bir kimyasal bileşimle boyanmışlardı.</p>

    <p>Mike, «Demek tahta?» diye sordu.</p>

    <p>Bruce düşüncesini açıkladı. «Tahta yanar.</p>

    <p>Bunu yakmak çok kolay.» Dirseklerini parmaklığa dayayıp birayı bitirerek şişeyi altı metre aşağıda kalan nehre attı. Yüzünde anlaşılmaz bir ifade belirmişti.</p>

    <p>Eliyle kıyıları işaret etti. «Oralarda Baluba'-</p>

    <p>ların gizlenmiş olmaları ihtimali kuwetli. Belki şu anda bizi gözetliyorlardı. Onlar da aynı şeyi düşünebilirler. Acaba buraya bir nöbetçi bırakmamız gerekir mi?»</p>

    <p>Mike da onun yanında parmaklığa dayandı ve birlikte nehrin iki yüz metre kadar ileride döndüğü kısma baktılar. Orada çevredekilerin iki kat boyunda bir ağaç vardı. Gövdesi gümüş renkli ve düzgün olan bu ağacın yemyeşil dal ları bulutlara uzanır gibiydi. Kafaları köprü sorunuyla meşgulken, gözlerini oraya dikmeleri doğal sayılırdı.</p>

    <p>Bruce bu ulu ağaç karşısında bir an kafar sındakileri unutarak, «Ne tür bir ağaç acaba?»</p>

    <p>diye mırıldandı. «Ömrümde hiç böyle bir ağaç görmedim. Dev bir mavi sakıza benziyor.»</p>

    <p>Mike de kabul etti. «Fevkalade bir şey. Orada gidip yakından bakmayı...»</p>

    <p>Birden vücudu gerildi. Eliyle işaret ederken sesinde hafif bir telaş belirmişti.</p>

    <p>«Bruce, orada! Alt dallardaki şey nedir?»</p>

    <p>«Nerede?»</p>

    <p>Mike eliyle gösteriyordu. «İlk çatalda Solda...» Bruce birden gösterileni gördü.</p>

    <p>Önce bir leopar sandı, ama sonra bunun fazla koyu ve uzun olduğunu fark etti.</p>

    <p>Mike, «Bir insan!» diye bağırdı.</p>

    <p>Bruce atıldı. «Baluba.» Artık ağaçtaki adamın şeklini, çıplak siyah derisini, takmış olduğu hayvan kuyruklarını ve başındaki tüyleri seçebiliyordu. Dala yatıp dengesini sağlamış olan adamın omzunun gerisinde uzun bir yay duruyordu. Bir eliyle ağacın gövdesine dayanmış, Mike ve Bruce'u seyrediyordu.</p>

    <p>Bruce trene baktı. Hendry onların telaşını fark etmiş ve Mike'in işaret ettiği tarafa bakıp Baiuba'yı da görmüştü. Bruce onun ne yapacağını hemen anladı. Fakat o daha bağırmak için ağzını açarken, Hendry omzundaki tüfeği kaptığı gibi Bdluba'nın olduğu tarafa ateşe başladı.</p>

    <p>Bruce, «Seni ateş etmeye aşık budala!» diye kükreyerek dönüp tekrar ağaca baktı. Ağacın gövdesinden küçük kabuklar koparak havalanıyordu. Kurşunlar yaprakları da biçmekteydi ama Baluba gözden kaybolmuştu.</p>

    <p>Kurşun yağmuru birden kesildi ve Hendry heyecandan kısılan bir sesle bağırmaya başladı:</p>

    <p>«Onu vurdum. Namussuzu vurdum.»</p>

    <p>Bruce'un sesi de kısılmıştı ama bunun nedeni öfkeydi. «Hendry! Sana ateş etmen için kim emir verdi?»</p>

    <p>«Pis bir Baluba'ydı. Kocaman, pis bir Baluba. Onun görmedin mi? Onu görmedin mi be adam?»</p>

    <p>«Buraya gel, Hendry!»</p>

    <p>Hendry vagondan atlayıp gelirken, Bruce Haig'e, «Onu vurdu mu?» diye sordu.</p>

    <p>«Sanmıyorum. Emin değilim. Bana kalırsa yerli ağaçtan atladı. Eğer vurulsaydı geriye doğru düşerdi. Biliyorsun bu tür mermiler onları nasıl devirir.»</p>

    <p>Bruce, «Evet,» diye mırıldandı. «Biliyorum.»</p>

    <p>Bir FN tüfeğinin A. 300 mermisi bir tondan daha fazla bir güçle vurur. Bir adamı vurduğunuz zaman bu konuda kuşkunuz kalmazdı.</p>

    <p>Hendry heyecanla gülerek ve kabadayılık taslayarak yaklaştı.</p>

    <p>Bruce, «Demek onu öldürdün ha?» diye sordu.</p>

    <p>«Cesedi kazık gibi kesildi. Nalları dikti.»</p>

    <p>«Onu görebiliyor musun?»</p>

    <p>«Hayır, o yeşilliğin içine düştü.»</p>

    <p>«Gidip ona bir bakmayı istemez misin, Hendry.» Gidip kulaklarını kesip almayı istemiyor musun?»</p>

    <p>Bir insandan alınabilecek en iyi zafer alameti kulaklardı. Bu siyah yeleli bir aslanın postu veya bir yaban öküzünün iri boynuzları kadar önemli sayılmazdı ama baş derisinden daha iyiydi. Bir Afrikalının kuzu postu gibi kıvırcık saçlı baş derisini tabaklamak zordu. Bunu tuzladıktan sonra bir miğfere tersine takıp germek gerekliydi. O zaman bile pek pis kokardı. Oysa kulaklar böyle zorluk çıkarmazdı.</p>

    <p>Hendry de bu konuda pek meraklı bir koleksiyoncuydu. Ama Katanga ordusunda böyle tek koleksiyoncu o değildi. Kulak kesmek çok rastlanan bir işti.</p>

    <p>«Evet, onları istiyorum.» Hendry, tüfeğinin ağzındaki süngüyü çekip çıkardı.</p>

    <p>«Aşağıya inip kulakları alıvereyim.»</p>

    <p>Haig hafif sesle itiraz etti. «Oraya kimseyi yollayamazsın, Bruce. Hatta onu bile gönderemezsin.» , «Neden olmasın? Hakketti onu. Bunun için elinden geleni yaptı.»</p>

    <p>Hendry süngünün keskin olup olmadığını anlamak için kenarını parmağıyla yokladı.</p>

    <p>Bruce, «Aman Tanrım!» diye düşündü. «Bu işte ciddi. Bir cift kulak için o duvar gibi yeşilliğin içine girecek. O cesur değil. Sadece hiç hayal gücü yok.»</p>

    <p>Hendry omzunun üstünden seslendi. «Beni bekle Bruce. Hemen dönerim.»</p>

    <p>Mike, «Ciddi değilsin değil mi Bruce?» diye sordu.</p>

    <p>«Hayır. Ciddi söylemedim.» Birden sesi sertleşip buz gibi oldu. Aynı anda Hendry'yi omuzundan tutarak durdurdu.</p>

    <p>«Dinle beni! Sana daha fazla fırsat tanınmıyacak. Hepsi bu. Artık seni bekliyorum, Hendry.</p>

    <p>Bir tek hata daha yapmanı bekliyorum. Sadece bir tek.»</p>

    <p>Hendy'nin suratı asıldı yine. «Beni böyle itmeye kalkma, ahbap.»</p>

    <p>Bruce aşağı gören bir tavırla konuştu. «Haydi git ve treni karşıya geçir.»</p>

    <p>Sonra Haig'e döndü. «Burada bir nöbetçi bırakmak zorundayız. Karşıya geçtiğimizi bilecekler. Bu küçük fiyaaskodan sonra artık köprüyü mutlaka yakacaklardır.».</p>

    <p>«Kimi bırakacaksın?»</p>

    <p>«Bir çavuşun emrinde on kişi. Biz bu gece ya da en fazla yarın sabah döneriz.</p>

    <p>Onlar da burada güvende olurlar. Burada büyük bir savaşçı grubu olduğunu sanmıyorum. Belki birkaç Baluba buraya kadar uzandı. Asıl güçleri kasabaya yakın bir yerde olacak.»</p>

    <p>«Haklı olduğunu umarım.»</p>

    <p>Bruce dalgın dalgın, «Ben de öyle,» diye mırıldandı. O anda kafası köprüyü savunma isiyle meşguldü, «vdgonlardaki bütün kum torbalarını çıkarır ve yolun ortasına bir siper yaparız. Pilli projektörlerden ikisini de buraya bırakırız. Ayrıca bir kasa işaret fişeği, Brenlerden biriyle iki kasa da bomba. Bir haftalık su ve yiyecek. Yok onlara bir şey olmaz.»</p>

    <p>Tren yavaş yavaş onlara doğru geliyordu, Ormanın kıyısından bir tek ok havalandı; uçarken kavis çizerek trene doğru geldi. Baştaki açık vagondaki adamların arasına hiç ses çıkar madan düştü.</p>

    <p>Demek Hendry, Baluba'ya isabet ettirememişti. Baluba da o sık yeşilliklerin arasından geçerek nehrin yukarısına doğru gelmiş, ateşe karşılık olarak okunu fırlatmıştı. Bruce hemen köprünün parmaklığına dayandı; tüfeğini de oraya dayayarak ateşe başladı. Yeşilliği gözleriyle araştırarak kurşun yağdırıyordu.</p>

    <p>Yeşilliğin kurşunlar yüzünden sarsıldığını görüyordu. Haig de okun atıldığı tarafı silahıyla taramaya koyulmuştu.</p>

    <p>Tren yanlarına yaklaşmıştı. Bruce silahını omzuna asarak hemen vagonun yanından yukarıya tırmandı. Doğru telsize gitti.</p>

    <p>«Makinist, kapalı vagonları tam köprünün ortasında durdur.» telsizi kapatarak Ruffy'i aradı.</p>

    <p>«Baş Çavuş, vagonun üstündeki bütün kum torbalarını yola götür.» Onlar çalışırlarken, trenin gövdesi jandarmaları Baluba'ların oklarından koruyacaktı.</p>

    <p>«Peki, patron.»</p>

    <p>«Kanaki!» Bruce en güvenilir çavuşu seçti.</p>

    <p>«Seni burada ön adamla köprüyü tutman için bırakıyorum. Brenlerden birini ve projektörlerden ikisini al.» Bruce çabucak emirleri verdi.</p>

    <p>Sonra Andre'ye soru soracak fırsatı buldu. «O oka ne oldu? Kimse yaralandı mı?»</p>

    <p>«Hayır, bir iki santim açığımıza düştü. İşte burada.»</p>

    <p>«Talihimiz varmış.» Bruce oku Andre'den alarak çabucak inceledi. Hafif bir saza ilkel bir biçimde yeşil yapraklar takılmış ve demirden yapılmış sivri uç da bir parça deriyle bağlanmıştı. Ok çabuk kırılabilir ve fazla zarar vermez gibi görünüyordu.</p>

    <p>Fakat demir baştaki dikenlere zamk gibi kurumuş, koyu renk macunumsu bir şey sürülmüştü. , Bruce, «Tanrı korusun,» diyerek hafifçe titredi. Bunun vücudune gömülmüş olduğunu hayal etmişti. Uçtaki zehir derinin altındaki eti mora boyayacaktı. Bunun hiç de rahat bir ölüm olmadığını duymuştu. Birden demir uçlu saz ona korkunç ve iğrenç geldi. Oku ortadan kırarak köprüden aşağıya attıktan sonra, vagondan atlayıp nöbetçi yerinden yapılmasına gözcülük etti.</p>

    <p>«Yeteri kadar kum torbası yok, Patron.»</p>

    <p>Bruce bu sorunu kolayca halletti. «Vagonlardaki bütün yatakları al, Ruffy.» Deri kaplı olan kuşetler bu tür oklara kolaylıkla engel olabilirdi.</p>

    <p>On beş dakika sonra nöbetçi yeri hazırdı.</p>

    <p>Omuz hizasına gelen kum torbalarıyla deri kaplı kuşetlerden yapılan yer, on adam ve malzemeleri alacak kadar genişti. Hem yanlarda da köprünün iki ucuna bakabilecek mazgallar bile vardı.</p>

    <p>«Biz yarın sabah erkenden döneceğiz, Kanaki. Adamlarından hiç biri ne olursa olsun buradan ayrılmayacak. Köprü tahtaları arasındaki açıklıklar, o ihtiyacınız, için uygundur.» , «Her türlü rahatımız yerinde, Yüzbaşı. Sadece yatıştırıcımız yok.» Kanaki anlamlı anlamlı Bruce'a gülümsedi.</p>

    <p>«Ruffy, onlara bir kasa bira bırak.»</p>

    <p>«Bir kasa mı?» Ruffy böylesine cömert bir emir karşısında şaşkınlık ve hoşnutsuzluğunu gizleyemedi.</p>

    <p>«Hiç kredim yok mu?»</p>

    <p>Ruffy, «Olmaz olur mu patron,» dedikten sonra itirazını Fransızca anlattı. «Böyle değerli bir malı tekrar nasıl yerine koyacağımızı düşünüyordum.»</p>

    <p>«Zaman kaybediyorsun, Ruffy!»</p>
  </div>
</body>
</html>
