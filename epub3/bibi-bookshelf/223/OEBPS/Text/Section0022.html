<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Maceracılar Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>23</h1>

  <p>Gece olmadan oluklu saçtan koruyucu barınağı tamamladılar. Bu damı olmayan dört duvarlı basit bir şeydi. Bir kenarı yerinden çıkarak aralanabiliyordu. Yer yer de savunma için küçük mazgal delikleri vardı.</p>

  <p>Bir düzine adamın rahat rahat sığabileceği bu barınak, en uzun boylu insandan daha yüksekti. Tam da köprünün genişliğindeydi. Pek güzel bir şey değildi ama işe yarayacağa benziyordu.</p>

  <p>Ruffy bu paravanaya kuşkuyla baktı. «Bunu nasıl götüreceksin, Patron?»</p>

  <p>«Sana göstereceğim şimdi. Onu kampa tanıyacağız ve yarın sabah da içine girip çalışacağız.»</p>

  <p>Bruce oniko adam seçerek açılabilen kenardan onları içeri soktu. Sonra o kısmı da kapadı.</p>

  <p>«Tamam Ruffy, kamyonları uzaklaştır.»</p>

  <p>Ruffy ile Hendry geri basarak sığınağa döndüler ve barınağı köprünün yanında küçük bir kulübe gibi tek başına bıraktılar.</p>

  <p>Bruce, bunun içine aralıklarla yerleştirdiği adamlara emirler veriyordu.</p>

  <p>«Barınağı kaldırmak için en alttaki tahtaları tutacaksınız. Hazır mısınız? Tamam kaldırın!»</p>

  <p>Barınak sallanıp yerden onbeş santim kadar kalktı. Sığınaktan bakanlar sadece içindeki adamların botlarını görüyorlardı.</p>

  <p>Bruce, «Hep birden!» diye emretti. «Yürüyün!»</p>

  <p>Düzgün olmayan yerde gıcırdıyarak sallanan barınak ağır ağır sığınağa doğru geldi. Altında askerlerin ayakları bir kırkayağı andırıyordu.</p>

  <p>Sığınaktaki adamlar neşeyle bağrışmaya başladılar. Buna oluklu saçın içindekiler kahkahalarla karşılık verdiler. Zehirli okların korkusundan ve ormanda çevrelerinde dolaşan hayaletlerden korundukları için hepsi de son derece neşeliydiler.</p>

  <p>Kampa gelince barınağı yere indirdiler. Sonra aralanan yerden jandarmalar teker teker dışarıya çıktılar. Arkadaşları onları gülerek karşılayıp sırtlarına vuruyor ve tebrik ediyordu.</p>

  <p>Ruffy o gürültüde sesini yükseltti. «Bunun &lt;işe yaradığı anlaşıldı. Patron.»</p>

  <p>«Evet.» Bruce haykırdı. «Bu kadarı yeter.</p>

  <p>«Hepiniz susun ve yerlerinizi alın.»</p>

  <p>Kahkahalar kesildi ve askerler disiplinli şekilde davranmaya başladılar yine. Bruce kabalık yerin ortasına giderek etrafına bakındı. Orada derin bir sessizlik hüküm sürüyordu şimdi. Hepsi de kendisine bakmaktaydılar. Bruce için için güldü. Savaşa gidecek adamlara söylenecek, kahramanca sözleri biliyordu. Bunları vaktiyle kitaplarda okumuştu. «Umarım ağzıma yüzüme bulaştırmam,» diye düşündü.</p>

  <p>Önce Fransızca sordu. «Aç mısınız?» Hepsi bir ağızdan olumlu cevap verdiler.</p>

  <p>«Akşam yemeğinde tuzlu sığır var.» Bu sefer adamlar yalancıktan iç çektiler.</p>

  <p>«Yarın kahvaltıda da tuzlu sığır var.» Bir art durdu. «Ondan sonra bu da bitecek.»</p>

  <p>Kimsenin sesi çıkmıyordu.</p>

  <p>«Onun için bu köprüyü geçtiğimizde gerçekten çok aç olacaksınız. Köprüyü ne kadar çabuk onarırsak karınlarınızı da o kadar çabuk doyuracaksınız.»</p>

  <p>Bruce, «Biraz gözlerini korkutayım,» diye karar verdi.</p>

  <p>«Bu gün dışarıya çıkan adama ne olduğunu gördünüz. Onun için siper arkasına gizlenmeniz gerektiğini söylememe gerek yok. Baş Çavuş 'dışarı çıkma' ihtiyacınızı gidermek üzere tertibat aldı. Yirmi litrelik variller var. Pek rahat olmayacağı için üstünde fazla oturamayacaksınız.»</p>

  <p>Bu sözlere biraz güldüler.</p>

  <p>«Şunu unutmayın. Kampta ya da barınakta kaldığınız sürece size ilişemezler.</p>

  <p>Korkacak hiç bir şey yok. Onlar uzun süre davul çalıp isteedikleri kadar bekleyebilirler ama bize zarar veremezler.»</p>

  <p>Adamlar mırıldanarak bu sözleri kabul ettiler.</p>

  <p>«Uhutmayın köprüyü ne kadar çabuk bitişirsek, o kadar çabuk yola çıkarız.»</p>

  <p>Bruce çevresine toplanan adamların yüzlerine baktı ve gördüklerinden hoşnut kaldı. O barınağın yapılması askerleri cesaretlendirmişti.</p>

  <p>«Tamam. Çavuş Jacque. Hava iyice kararınca projektörleri çalıştırabilirsin.»</p>

  <p>Bruce sözlerini bitirince, Shermaine'le buluşmak için Ford'un yanına gitti.</p>

  <p>Kayışlarını gevşetip miğferini başından çıkardı. Saçları terden ıslanmıştı.</p>

  <p>Parmaklarıyla arkaya sıvazladı Shermaine onun gözlerinin altındaki koyu gölgelere ve ağzının kenarlarında derinleşen çizgilere bakarak, yumuşak sesle, «Yorgunsun,»&nbsp; diye mırıldandı.</p>

  <p>Bruce inkara çalıştı. «Hayır, iyiyim. «Ama vücudündeki her kas yorgunluk ve sinir gerilimi yüzünden sızlıyordu.</p>

  <p>«Bütün gece uyumalısın. Yatağı arabanın arka tarafına yapacağım.»</p>

  <p>Bruce hemen ona baktı. «Seninle mi?»</p>

  <p>«Evet.»</p>

  <p>«Herkesin durumumuzu öğrenmesi seni rahatsız etmez mi?»</p>

  <p>«Bundan utanmıyorum » Sesinde bir kararlılık vardı.</p>

  <p>«Biliyorum ama...»</p>

  <p>«Bir keresinde aramızdaki hiç bir şeyin pisi olamayacağını söylemiştin.»</p>

  <p>«Hayır, pis olamaz tabii. Sadece ben...»</p>

  <p>«İşte öyleyse sorun yok. Seni seviyorum ve bundan böyle ikimiz bir yatakta yatacağız.» Kesinlikle konuşmuştu.</p>

  <p>Bruce hayretle, «Daha dün bakireydi,» diye&nbsp; düşündü. «Ama şimdi hiç bir şeye aldırmıyor.</p>

  <p>Arzuları uyanan bir kadın sonuçlar konusunda; bir erkekten daha ihtiyatsızdır.</p>

  <p>Böyle yalnızca; sekse düşen kadınlar da vardır. Fakat Shermaine haklı. O benim kadınım ve benim yatağımaait. Bizim dışımızdakilerin bu konuda ne düşüneceği vız gelir!»</p>

  <p>Genç kadına tatlı tatlı gülümsedi. «Haydi yatağı yap, kızım.»</p>

  <p>Karanlık bastıktan iki saat sonra davullar yine başladı. Bruce'la Shermaine, birbirlerine sarılarak yatıp sesleri dinlediler. Artık ihtirasın, sonucu olan sıcak duygu yüzünden rahat ve^</p>

  <p>güvendeydiler. Bu tıpkı yatakta gece çatıya v u ran şiddetli yağmuru dinlemeye benziyordu.</p>

  <p class="yildiz">** *</p>

  <p>24:00:00</p>

  <p>Güneş doğarken köprüye gittiler. Barınak da çok ayaklı madeni bir kaplumbağa gibi açıklıktan geçti. İçindeki adamlar hâlâ bu yenilik yüzünden eğlenerek konuşuyor ve yüksek sesle şakalaşıyorlardı.</p>

  <p>Bruce onlara seslendi. «Haydi, yeteri kadar konuştunuz. Şimdi yapılacak işimiz var.»</p>

  <p>Böylece işe koyuldular.</p>

  <p>Bir saat içinde güneş madeni barınağı fırına çevirdi. Bele kadar soyunmuş olan adamların üstünden terler akıyordu. İyi yontulmamış kalaslara her dokunuşta parmaklarına batan kıymıklar dışında hiç bir şeyi fark etmeden, telaşla, deli gibi çalışıyorlardı. O sıcak fırında, çekiç gürültüsü ve uçuşan çam kokulu tahta tozları arasında uğraştılar. Adamlar sessiz sedasız iş görüyorlar, zaman zaman Bruce ya da Ruffy onlara yol göstererek emir veriyordu.</p>

  <p>Öğleye kadar köprünün arasındaki açıklığı kapatacak boyda dört ana kalas hazırlandı. Bunlar birbirine çakılıp bağlanan tahtalardan oluşmuştu. Bruce kalasların iki ucunu tahtaların üstüne dayattı ve sonra bunların ortasına bütün adamlarını çıkardı.</p>

  <p>Adamların ağırlığı yüzünden kalasın ortası üç santim kadar bel verdi.</p>

  <p>Ruffy güvensizlikle, «Ne diyorsun patron?»&nbsp; diye sordu.</p>

  <p>«Böyle dördü üst üste gelirse işimizi görebilir. Bunların altına da çok daha uzun kalasları yerleştiririz.</p>

  <p>«Bilemiyorum dostum. O tanker çok ağır.»</p>

  <p>Bruce, «Biz de ağır değil demedik zaten,»&nbsp; diye kabul etti. «Fakat bu tehlikeyi göze alacağız artık. Önce Ford, sonra kamyonlar, en son olarak da tanker geçecek.</p>

  <p>Ruffy başını sallayıp yüzünü koluyla sildi.</p>

  <p>Kımıldayınca koltuk altlarındaki güçlü kaslar kabardı. Kemerinin üstünde kalan çıkık midesinde hiç sarkıklık yoktu.</p>

  <p>Dev zenci içini çekti. «Bir bira iyi gelirdi doğrusu. Bu susuzluk beni bitiriyor.»</p>

  <p>Bruce baş parmaklarıyla kaşlarına biriken terleri silerek sordu.</p>

  <p>«Yanımda iki şey olmadan yola çıkmam.</p>

  <p>Pantolonumla, o köpüklü kahverengi sıvı. «Ruffy, barınağın bir köşesinden küçük bir karton alıp salladı. «Bu sesi duydun mu Patron?»</p>

  <p>Bruce güldü. «Bana o ses müzik gibi geldi.»</p>

  <p>Birden bağırdı, «Haydi. On dakika istirahat.»</p>

  <p>Ruffy şişeleri çıkararqk dağıtmaya başladı.</p>

  <p>Üç jandarmanın bir şişeyi paylaşacaklarını söyledi. «Bu Araplar biranın değerini yeterince anlayamıyorlar. Onun için fazlasını vermek ziyan sayılır.»</p>

  <p>Biraz ılık ve gazlıydı; Bruce'un susuzluğunu artırmaktan başka bir işe yaramadı.</p>

  <p>«Tamam.» Ayağa kalktı. «Şu kalasları yerlerine yerleştirelim.»</p>

  <p>Ruffy, «Ömrümde yaşadığım en kısa on dakikaydı,» diye sızlandı.</p>

  <p>Bruce mırıldandı. «Senin saatin geri.»</p>

  <p>Barınak bağlı kalasları da taşıyarak köprüye çıktı. Artık kimse gülmüyor, yorulan adamlaT rın solukları ve küfürleri duyuluyordu.</p>

  <p>Bruce, «İpleri iyi sıkıştırın!» diye emretti.</p>

  <p>Düğümleri kendisi kontrol etti ve Ruffy'e bakarak başını salladı. «Sağlam.»</p>

  <p>Ruffy homurdandı. «Haydi yürüyün, deli namussuzlar. Kaldırın bakalım.»</p>

  <p>Kat kat tahtadan meydana gelen ilk bağlr kalas diklemesine kalktı ve tepesindeki iplerle havada sallandı.</p>

  <p>Bruce, «Her ipe iki adam,» diye emir verdi.</p>

  <p>«Yavaşça yerine bırakın.» Adamların hazır olup olmadıklarını anlamak için etrafına baktı.</p>

  <p>Ruffy de tehdit etti. «Kalası kenardan aşağıya düşürürseniz sizleri de onun ardından atarım namussuzlar!»</p>

  <p>Kalas köprünün yangından kararmış kenarından uzandı. Aradaki boşluğu aşarak öbür yana doğru önce hafifçe yattı; sonra yer çekiciyle hızla aşağı doğru inecek oldu.</p>

  <p>Ağırlık yüzünden omuz kasları oklava gibi belirmiş olan Ruffy gürledi. «Tutun ulan! Allah kahretsin, tutsanıza!» Adamlar iplere yapışıyorlardı ama çok ağır olan kalas köprünün öbür ucuna doğru düşerken onları da sürükledi.</p>

  <p>Kalas aradaki açıklığı doldurarak düşÜL kaldı ve olduğu yerde sallandı.</p>

  <p>Ruffy, «Amanın,» dedi. «Az daha elden gidiyordu.» Sonra öfkeyle adamlarına döndü. «Namussuzlar, gelecek sefer daha dikkatli olun. E-</p>

  <p>ğer nehirde yüzmek istemiyorsanız dediğimi ya-, parsınız.»</p>

  <p>İkinci kalın kalasla da aynı şeyi denediler ama bunun düşüşünü kontrol edemediler. Hem talihleri de yardım etmedi. Kalasın uzaktaki ucu köprünün yanmayan kısmına erişemeden aşağıya doğru kaydı.</p>

  <p>Ruffy, «Gidiyor!» diye gürledi. «Çekin namussuzlar, çekin!»</p>

  <p>Ama birbirine bağlı tahtalardan meydana gelen koca kalas, ağır ağır kayarak gürültüyle aşağıydaki nehre düştü. Sonra akıntıya kapılıp uzaklaşacaktı ama ipler buna engel oldu.</p>

  <p>Bruce ile Ruffy, akıntıya rağmen kalası geri getirmek için uzun süre ter döküp uğraşırlarken, hem bitkin düştüler, hem de durmadan küfür yağdırdılar. Neyse bu ağır yükü sonunda güç belâ köprüye çıkarmayı başardılar.</p>

  <p>Ruffy pek çok yetenekleri bulunmakla birlikte küfür sözlüğü sınırlı bir insandı.</p>

  <p>Böyle aynı</p>

  <p>«özleri tekrarlamak dev zenciyi daha da sinirlendiriyordu. Bruce küfretmekte daha başarılıyd ı . Tüm bildiklerini anımsadığı gibi bir kaç küfür de icat etti.</p>

  <p>Sonunda üstünden sular damlayan ağır kalası köprünün yanına çektiler.</p>

  <p>Ruffy içten gelen bir hayranlıkla Bruce'a döndü. «Çok iyi küfür ediyorsun.</p>

  <p>Şimdiye kadar küfrettiğini duymamıştım ama bu işi çok iyi becerdiğinden kuşkum yok! Şu inekle ilgili olanı tekrarlar mısın?»</p>

  <p>Bruce biraz da sıkılarak onun istediği küfrü yineledi.</p>

  <p>Ruffy, «Bunu kendin mi icat ettin?» diye sordu.</p>

  <p>Bruce güldü. «Tam o anda buldum.»</p>

  <p>«Duyduğum küfürlern en adisi olduğunu söylemeliyim,» diye Ruffy hasetliğini gizleyemedi. «Bir kitap yazmalısın dostum.»</p>

  <p>Bruce, «Önce köprüyü bitirelim,» diye cevap verdi. «Bunu ondan sonra düşünürüm.»</p>

  <p>İkinci kalas bu sefer hiç zorluk çıkarmadı.</p>

  <p>Hemen aradaki boşluğu kapatarak kuzu kuzu eşinin yanına indi.</p>

  <p>Ruffy her şeyi bilen bir adam tavrıyla, «Bir şeye bolca küfürettin mi istediğin olur,» dedi.</p>

  <p>«Bana kalırsa inekle ilgili küfür bu işi halletti, Patron.»</p>

  <p>İki kalın kalasın yerlerine yerleşmesiyle işin büyük bölümünü halletmişlerdi. Barınakla birlikte ilerleyerek yeni kalasların üstünde durdular.</p>

  <p>Böylece üçüncü ve dördüncü kalasları iplerinden çekip köprüye çıkarmak kolay oldu. Sonra gece çökmeden bütün tahtaları iplerle sıkıca bağladılar.</p>

  <p>Barınak salana sallana geri döndüğünde adamlar bitkin haldeydiler. Hepsinin elleri tahta kıymıklarından kan içinde kalmıştı. Ama yine de kendileriyle çok övünüyorlardı.</p>

  <p>«Çavuş Jacque, projektörlerinden birini bu&nbsp; gece köprüye çevir. Dostlarımızın yine gece gelerek köprüyü ateşe vermelerini istemiyoruz.»</p>

  <p>Jacque hafif sesle konuştu. «Pillerin bir kaç saatlik ömrü kaldı yüzbaşım.»</p>

  <p>Bruce hiç duraklamadı. «Öyleyse onları, teker teker kullan. Bütün gece köprünün aydınlatılması gerek.»</p>

  <p>Sonra Ruffy'e baktı. «Bu gün köprüde çalışmış adamların her birine bir şişe bira verebilecek misin?»</p>

  <p>Ruffy dehşete kapıldı. «Her birine dolu bir şişe mi! Zaten kala kala iki kasa kaldı.»</p>

  <p>Bruce dik dik bakınca Ruffy güldü.</p>

  <p>«Peki, Patron .Bunu hakkettiler sanırım.»</p>

  <p>Bruce kamyonlardan birinin basamağına oturmuş, süngüsünün ucuyla tırnaklarının altını temizleyen Wally Hendry'e döndü. Soğuk bir sesle, «Burada her şey yolunda mı?» diye sordu.</p>

  <p>«Tabii. Ne olacağını sanıyordun yani? Yoksa Baş Piskoposun ziyaret edeceğini mi umuyordun— Gökyüzü kafamıza mı geçeecekti? Ya da senin Fransız parçası ikiz mi doğuracaktı?»</p>

  <p>Tırnaklarına bakmaktan vaz geçerek başını kaldırdı. «Siz ortada dolaşıp insanla alay eder gibi böyle ahmakça sorular soracak yerde şu köprüyü tamamlasanız.</p>

  <p>Köprünün onarımı ne zaman bitecek?»</p>

  <p>Bruce sinirlenemeyecek kadar yorgundu.</p>

  <p>«Gece nöbeti senin, Hendry, Şimdi başlayıp şafağa kadar nöbet tutacaksın.»</p>

  <p>«Ya öyle mi? Peki bütün gece sen ne yapacaksın? Yoksa bu soru yüzünü mü kızartıyor,»</p>

  <p>«Ben gidip uyuyacağım. Yapacağım bu işte. Bütün gün kampta yan gelip yatmadım.»</p>

  <p>Hendry, süngüyü yere ayaklarının arasına saplayarak söylendi. «Onunla biraz da benim için yat, Ahbap.»</p>

  <p>Bruce uzaklaşarak Ford"a gitti.</p>

  <p>Shermaine onu, «Merhaba, Bruce,» diye karşıladı. «Bu gün işler nasıl gitti? Seni özledim.» Erkeğe bakarken yüzü aydınlanmıştı. Sevilmek çok güzel bir duyguydu; Bruce'un yorgunluğu biraz geçer gibi oldu.</p>

  <p>«İşin yarısı bitti. Bir gün daha çalışırsak, tamam.» Shermaine'e gülümsedi.</p>

  <p>«Yalan söyleyip seni özlediğimi iddia edemiyeceğim. Seni düşünemeyecek kadar çok işim vardı.»</p>

  <p>Genç kadın endişeyle atıldı. «Ellerin!» Onun ellerini kaldırarak inceledi. «Berbat haldeler.»</p>

  <p>«Pek güze! sayılmazlar değil mi?»</p>

  <p>«Dur, çantamdan bir dikiş iğnesi alayım-Bununla kıymıkları çıkarırım.»</p>

  <p>Wally Hendry karşı taraftan Bruce'a bakip belden aşağısını göstererek anlamlı bir işaret yaptı. Sonra Bruce'un hiddetle kaşların çattığını görünce büyük bir sevinçle kahkaha attı.</p>

  <p class="yildiz">** *</p>
</body>
</html>
