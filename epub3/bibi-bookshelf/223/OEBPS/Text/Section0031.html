<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Maceracılar Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>32</h1>

  <p>Wally Hendry kale duvarını andıran düz granite yüz üstü yatmış bekliyordu.</p>

  <p>Gecenin soğuğundan her yeri tutulmuştu; altındaki kaya çok sertti. Fakat kafası bu rahatsızlığı sezecek durumda değildi. Oradaki granit parçalarıyla önüne alçak bir duvar örmüştü. Bunun önüne de çok sık yapraklı dallar dikip kendini gözlerden gizlemişti.</p>

  <p>Tüfeğini önündeki duvara dayamıştı. Dirseğinin dibinde yedek mermileri duruyordu.</p>

  <p>Uzun süreden beri böyle pusudaydı. Bir gün önce öğleden sonra buraya gizlenip beklemeye başlamıştı. Artık şafak söküyor, karanlıklar kayboluyordu. Bir kaç dakika sonra aşağıda kalan bütün çayırı görebilecekti.</p>

  <p>«Şimdiye kadar nehri aşmış olabilirdim,»&nbsp; diye düşündü. «Buradan elli mil uzakta olabilirdim.» Yirmi saattir kımıldamadan burada yatmasına neden olan isteği incelemeye kalkışmadı.</p>

  <p>«Bizim Curry'nin geleceğini biliyordum. Hem yanında yalnızca pis bir zenci iz sürücü getireceğinden de emindim. Bu eğitilmiş serserilerin kendilerine özgü kuralları vardır. Onlar teke tek dövüşmek gerektiğine inanırlar.» Bir gece önce güneş batarken loşlukta ormandan çıkan ve uzaklarda nokta gibi gözüken iki adamı hatırlayınca güldü.</p>

  <p>«Namussuzlar geceyi aşağıda, düzlükte geçirdiler. Onun gece bir kibrit yakıp sigara içtiğini gördüm... Neyse, son sigarasının zevkini çıkardığını umarım.» .</p>

  <p>Wally hava gitgide aydınlanırken endişeyle aşağıya baktı.</p>

  <p>«Yola çıkmışlardır. Şimdi düzlüğü aşıyorlardır. Ağaçlara erişmeden ikisini de temizlemeliyim.» Aşağıda ova, soluk duruyordu. Karanlık ormanda açık renk bir yarayı andırıyordu bu.</p>

  <p>«Eşşoğlusu!» Hendry yine aynı kine kapıldığını hissetti. «Bu sefer süslü sözler söyleyemeyecek! Bu sefer öyle tepeden bakmaya fırsat bırakmayacağım deyyusa.»</p>

  <p>Ortalık iyice ağarmıştı. Düzlükte yer yer çıkan fildişi palmiyelerini görebiliyordu.</p>

  <p>Hendry, «Hah!» diye bağırdı.</p>

  <p>İşte ikisi de oradaydılar. İki küçük karınca gibi düzlüğün ortasında ilerliyorlardı.</p>

  <p>Hendry'nin dilinin ucu dudaklarının arasından gözüktü ve tüfeğinin arkasına yatarak yere yapıştı.</p>

  <p>«Ah, işte hep bunu bekledim. Tam altı aydır bunu düşünüyorum. Hem işini bitirince aşağıya inerek kulaklarını keseceğim.» Tüfeğin emniyet mandalını açtı. Bu madeni ses onu memnun etti.</p>

  <p>«Pis zenci önde. Arkadaki de Curry. Yerlerini değiştirene dek beklemeliyim.</p>

  <p>Önce zenciyi&nbsp; gebertmek istemiyorum. Önce Curry, sonra zenci.»</p>

  <p>Tüfeğin dürbününden bakarak onları buldu.</p>

  <p>Hedefi ayarlarken daha sık solumaya başlamıştı. Duyduğu zevkli heyecan çok büyük olduğu için zorlukla yutkunabildi. Kuruyan boğazına bir şey takılmış gibiydi.</p>

  <p>Bir yağmur damlası ensesine çarpınca irkildi. Başını gökyüzüne kaldırınca yağmurun başladığını gördü.</p>

  <p>«Allah belasını versin!» diye homurdanarak yine düzlüğe döndü. Curry ve zenci yan yana duruyorlardı. Boşlukta ikisi iri tek, bir benek gibi gözükmekteydi. Onları birbirinden ayırmaya imkan yoktu. Yağmur iyice hızlandı ve Hendry birden aşina olduğu o eski aşağılık duygusuna kapıldı. Herşeyin, hatta Doğanın kendisine karşı olduğuna inanıyordu. Yaşamda hiç bir zaman kazanamadığını ve bu sefer de kazanamıyacağını düşünüyordu şimdi.</p>

  <p>Onlar, Tanrı ve bütün dünya kendisine karşıydı.</p>

  <p>«Onlar bana baba olarak bir ayyaşı uygun gördüler,» diye düşündü. «Ev diye pis bir kulübe ve gırtlak kanseri olan bir anne verdiler.»</p>

  <p>«Onlar beni ıslah evlerine yolladılar. İki düzine işten kovdular. Beni ittiler, alay ettiler, iki defa cezaevine soktular.» Bruce Curry de onları temsil ediyordu işte.</p>

  <p>Şimdi onlar tekrar kazanacaklardı. Wally, bir sefer bile, ömründe bir tek kez bile başarılı olamayacaktı.</p>

  <p>Hepsine sözlerle anlatılmaz bir kin duyarak umutsuzlukla, «Topunuzun belasını versin!»</p>

  <p>diye küfretti.</p>

  <p>«Allah belanızı versin! Hepinizin canı cehenneme!» Sonra nişan aldığı o koyu lekeye doğru ateş etti.</p>
</body>
</html>
