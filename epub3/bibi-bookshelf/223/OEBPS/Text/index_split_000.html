<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Maceracılar</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <div class="calibre1">
    <h1>1</h1>

    <p>Wally Handry, «Bu işi beğenmiyorum,» diye fikrini açıklayarak geğirdi. Sonra bunun tadını almak ister gibi diliyle dudaklarını yalayıp konuşmasını sürdürdü.</p>

    <p>«Bence bu iş, on gündür ortada kalmış bir leş gibi kokuyor.</p>

    <p>Çıplak göğsünün üstüne bir bardak yerleştirmiş, yataklardan birine serilmiş yatan adam, Kongo'nun sıcağında buram buram terliyordu.</p>

    <p>Bruce Curry başını kaldırmadan traş takımını dizmeye devam etti. «Böyle düşünmem, ne yazık ki, gitmemiz gerektiği gerçeğini değiştiremiyor.»</p>

    <p>«Onlara bu işi kendilerine saklamalarını söylemeliydin. Onlara burada...</p>

    <p>Elizabethville'de kalacağımızı anlatmalıydın. Neden bunu söylemedin ha?» Hendry bardağını alıp içindekini bir yudumda içti.</p>

    <p>Buruce, «Çünkü bana tartışmam için para vermiyorlar,» derken lavabonun üstündeki sinek pisliği içinde kalmış aynada kayıtsızlıkla kendini süzüyordu.</p>

    <p>Aynadan ona bakan güneşten iyice esmerleşmiş adamın simsiyah saçları iyice kısa kesilmişti. Bu yumuşak saç, uzatıldığı zaman kıvrılmaya hevesli ve çabuk karışan türdendi. Siyah kaşların kuyrukları biraz yukarıya doğru kalkıktı. Yeşil gözlerini sık siyah kirpikler çerçeveliyordu. Adamın ağzı kolaylıkla gülebileceği gibi, çabucak somurtacağını da belirtiyordu.</p>

    <p>Bruce Curry kendi burnuna karşı o eski hoşgörüyle karışık sevgiyi de duymuyordu artık. Hafifçe kemerli burun yüzünü güzel olmaktan kurtarıyor ve ona kibar bir korsan havası veriyordu.</p>

    <p>Wally Hendry yattığı yerden «Tanrım!» diye homurdandı. «Bu pis zenci ordusundan da bana gına geldi artık. Savaşmaya bir itirazım yok Ama bir avuç Tanrının belası göçmene dadılık yapmak için, ormanın yüzlerce mil derinliğine girmek hiç de hoşuma gitmiyor.»</p>

    <p>Bruce dalgın dalgın, «Cehennem hayatı bu,» diye mırıldandı. Sonra yüzünü sabunlamaya koyuldu. Sabun köpüğü yanık teninde bembeyaz kalmıştı. Sanki yeni yağlanmış gibi büyük bir sağlıkla parlayan derisinin altındaki omuz ve göğüs kasları, adam kımıldadıkça kabarıp iniyordu. Vücudu çok iyi durumdaydı. Yıllardır bu kadar sağlıklı olmamıştı ama bu da tıpkı yüzü gibi ona pek bir zevk vermiyordu.</p>

    <p>Wally Hendry boş bardağını, yatağın kenarına oturmuş olan adamın eline tutuşturdu. «Bana bir içki daha getir, Andre.»</p>

    <p>Andre adındaki Belçikalı kalkarak itaatle masaya doğru yürüdü.</p>

    <p>Wally, «Bu seferkine daha fazla viski ve daha az bira koy,» diye emretti. Sonra tekrar Bruce'a doğru dönüp yine geyirdi. «İşte bu iş konusunda böyle düşünüyorum.»</p>

    <p>Andre bardağa viski koyup üstüne bira ilave ederken, Wally de kalın dokuma kılıfında duran tabancasını iterek iki bacağının arasından sarkıttı.</p>

    <p>Sonra, «Ne zaman gidiyoruz?» diye sordu.</p>

    <p>«Yarın sabah erkenden bir lokomotifle beş vagon yükleme deposunun orada olacak. Gereken şeyleri hemen yükleyip mümkün olduğu kadar kısa sürede buradan ayrılacağız. «Bruce traş olmaya başladı. Ustrasını şakaklarından çenesine doğru kaydırdıkça, düzgün yanık teni ortaya çıkıyordu.</p>

    <p>Wally Hendry söylendi. «Üç ay süreyle bir avuç sıska pis Gurkha'yla döğüştükten sonra, biraz neşemi bulacağımı umuyordum. Bunca zaman güzel bir yavruyla bile gönül eğlendiremedim... Şimdi ateş keşten iki gün sonra bizi yine yolluyorlar.»</p>

    <p>Yanaklarını traş edebilmek için yüzünü buruşturan Bruce, «C'est la guerre,» diye mırıldandı.</p>

    <p>Wally kuşkulanarak sordu. «Bu da ne demek oluyor?»</p>

    <p>Bruce, «Savaş böyledir,» diye açıkladı.</p>

    <p>«İngilizce konuş, ahbap.»</p>

    <p>Wally Hendry altı aydan daha uzun süreden beri Belçika Kongosu'nda olmasına karşın, &lt;ne bir tek kelime Fransızca söyleyebiliyor, ne de anlıyordu. Bu da, onun ne tür biri olduğu konusunda bir ipucuydu.</p>

    <p>Odaya yine bir sessizlik çöktü. Sadece Bruce'un ustrasının çıkardığı hafif cızırtılı ses duyuluyordu. Bir de, otel odasında FN tüfeğini sökmüş temizleyen dördüncü adamın olduğu taraftan küçük madeni sesler gelmekteydi.</p>

    <p>Wally ona bakarak, «Bir içki iç, Haig,» diye davet etti.</p>

    <p>«Yok, teşekkür ederim.» Michael Haig duyduğu tiksintiyi gizlemeye gerek görmeden başını kaldırıp walIy'e baktı.</p>

    <p>«Sen de kendini beğenmiş namussuzlardan birisin, değil mi... Benimle içki içmek istemiyorsun ha? Yüksek sosyeteden olan Yüzbaşı Curry bile benimle içki içiyor. Neden kendini bu kadar üstün sanıyorsun bakalım?»</p>

    <p>«Biliyorsun ben içki içmiyorum.» Haig yin&amp; tüfeğine doğru eğildi. Silahı büyük bir alışkanlıkla temizlemekteydi. Bu çirkin görünüşlü otomatik tüfekler, hepsi için vücutlarının birer uzantısı haline gelmişti. Bruce traş olurken bile elini uzatıp duvara dayalı olan tüfeğini kapabilirdi.</p>

    <p>Yataktaki öteki iki adamın tüfekleri de yerde hemen yanlarında duruyordu.</p>

    <p>Wally, «Demek içmiyorsun ha!» diye güldü. «Öyleyse yüzün nasıl bu rengi aldı, ahbap?</p>

    <p>Nasıl oldu da burnun olgun bir mor eriğe benzedi böyle?»</p>

    <p>Haig'in dudakları gerildi, tüfeği tutan elleri: birden hareketsiz kaldı.</p>

    <p>Bruce duygusuz bir sesle, «Kes, Wally,» dedi.</p>

    <p>Wally, «Haig içki içmiyor,» diye alay ederek ufak tefek Belçikalının kaburgalarına baş parmağıyla vurdu. «Ne dersin, buna, Andre? Bu Tanrının belası, ağzına içki koymayan türdenmiş. Babam da öyleydi. İçki kullanmazdı. Bazen iki üç ay hiç içki içmezdi. Sonra bir gece eve gelir ve bizim moruğun yüzüne öyle bir yumruğunu yapıştırırdı ki, anamın dişlerinin zangırtısı sokağın karşı tarafından duyulurdu.»</p>

    <p>Gülmekten boğulacak gibi olduğu için sözlerine bir süre ara vermek zorunda kaldı.</p>

    <p>«Senin de aynı şekilde içki içmediğine iddiaya girebilirim. Haig. Bir tek içki içecek olursan, on gün sonra ayılırsın. Öyle değil mi? Bir tek kadeh içki ve...</p>

    <p>Tamam! Yaşlı karı yumruğu oğzına yerdi. Çocuklar da bir kaç hafta aç kalırlardı.»</p>

    <p>Haig tüfeğini dikkatle yatağa bırakarak dişlerini sıkıp walIy'e baktı. Ama Wally bunun farkına bile varmadı. Neşeli neşeli devam etti.</p>

    <p>«Andre, şu viski şişesini al ve 'İçki İçmeyen İhtiyar Haig'in burnuna tutuver.</p>

    <p>Ağzından salyalarının akmasını ve gözlerinin birer bilardo topu gibi yuvarlarından uğramasını seyredelim.»</p>

    <p>Haig ayağa kalktı. Ellisini geçmiş olan adam, walIy'den iki kat daha yaşlıydı.</p>

    <p>Saçları kırlaşmış, zorlu yaşamın bıraktığı izler yüz hatlarının zarifliğini tümüyle silip götürememişti. Kolları bir boksörünkü gibi gelişmişti; omuzları da «geniş ve güçlüydü. «Artık biraz terbiyeli olmayı öğrenmenin zamanı geldi. Hendry. Haydi ayağa kalk.»</p>

    <p>«Yoksa dans etmek falan mı istiyorsun?</p>

    <p>Ben vals yapmam... Andre'ye teklif et. O bu işi iyi becerir. Öyle değil mi, Andre?»</p>

    <p>Haig gövdesinin ağırlığını tabanlarına vermiş duruyordu; yumruk yaptığı ellerini de hafifçe havaya kaldırmıştı.</p>

    <p>Bruce ustrasını lavabonun üstündeki rafa bıraktı, yüzündeki sabuna aldırmadan usulca masanın çevresini dolanıp durdu. Böylece olaya her an karışabilecek durumda hazırdı. Sonra iki adama bakarak beklemeye başladı.</p>

    <p>«Haydi, ayağa kalk, pis sokak süprüntüsü.»</p>

    <p>«Hey, Andre duydun mu? Ne güzel konuşuyor, değil mi? Gerçekten hoş sözler bunlar.»</p>

    <p>«O pis suratını içine göçertip beyninin bulunması gereken yere sokacağım.»</p>

    <p>«Ne espri! Bu çocuk doğuştan komedyen doğrusu.» Wally bir kahkaha attı ama sesinde bir gariplik vardı. Bruce o zaman walIy'nin dövüşmeyeceğini anladı.</p>

    <p>Kocaman yassı bir yüzü, Mogolunki gibi küçük çekik gözleri olan walIy'nin kolları çok gelişmiş kızılımsı kıllarla kaplı, göğsü iyice geniş, boynu kalın, karnıysa dümdüz: ve taş gibiydi. Bununla birlikte Wally dövüşmeyecekti. Bruce şaşırmıştı.</p>

    <p>Bir gece yoldaki köprüde olanları anımsıyordu. Wally Hendry'nin korkak olmadığını da biliyordu. Bununla birlikte Haig'in kafa tutmasına karşılık vermiyordu.</p>

    <p>Mike Haig .yatağa yaklaştı.</p>

    <p>Andre ilk defo konuştu. «Onu rahat bırak,.</p>

    <p>Mike.» Sesi bir kızınki gibi yumuşaktı. «Wally sadece şaka yapıyordu. Bu sözlerle bir şey demek istemedi.»</p>

    <p>«Hendry, sırt üstü yattığın için sana vuramayacak kadar kibar olduğunu sanma.</p>

    <p>Bu hatayı yapmamalısın.»</p>

    <p>Wally, «Şuna bak hele,» diye söylendi. «Bu çocuk sadece komedyen değil aynı zamanda baş belası bir kahraman.»</p>

    <p>Haig onun başına dikilerek bir balyozu andıran yumruğunu Wally'nin yüzüne doğru çevirdi, «Haig!» Bruce sesini yükseltmemişti ama sesinin tonu, yaşça büyük olan adamın durmasını sağladı.</p>

    <p>Bruce, «Bu kadarı yeter,» dedi.</p>

    <p>«Fakat bu pis, küçük...»</p>

    <p>Bruce, «Evet, ne olduğunu biliyorum,» diye karşılık verdi. «Ama bırak onu!»</p>

    <p>Yumruğu hâlâ havada olan Mike Haig durakladı. Odada hiç bir hareket yoktu.</p>

    <p>Tepelerindeki oluklu demir, Kongo'nun öğle sıcağında genleşirken patlamayı andıran bir ses çıkardı.</p>

    <p>Öteki tek ses de Haig'in soluklarıydı. Kesik kesik soluyordu; kanı yüzüne hücum etmişti.</p>

    <p>Andre, «Ne olur, Mike,» diye fısıldadı. «Kötü bir şey demek istemedi.»</p>

    <p>Mike'ın hiddeti yavaş yavaş tiksintiye döndü; yumduğunu indirip geriledi ve öteki yataktan tüfeğini aidi.</p>

    <p>«Bu odanın kokusuna bir dakika daha dayanamıyacağım. Seni aşağıda kamyonda beklerim, Bruce.»</p>

    <p>Mike kapıya giderken ' Bruce, «Geç kalamam,» dedi.</p>

    <p>Wally onun arkasından seslendi. «Talihine fou kadar fazla güvenme. Gelecek sefere bu kadar kolay kurtulamazsın.»</p>

    <p>Kapının ağzındaki Mike Haig, hemen döndü cima Bruce onu omzundan tutarak çevirdi.</p>

    <p>«Boşver, Mike,» diyerek adamın arkasından kapıyı kapattı.</p>

    <p>Wally homurdandı. «Yaşlı olduğuna dua etsin. Yoksa onun hesabını ne biçim görürdüm.»</p>

    <p>Bruce, «Öyle,» diye mırıldandı. «Ona uymam akla iyi ettin,» Yüzündeki sabun kuruduğu için yeniden sabunlanmak üzere fırçayı ıslattı.</p>

    <p>«Öyle tabii. Onun gibi yaşlı bir adama vuramazdım, değil mi?»</p>

    <p>Bruce hafifçe gülümsedi. «Hayır. Fakat boşuna endişe etme, onun ödünü patlattın. Bir daha aynı şeye kalkışmayacaktır.»</p>

    <p>Hendry, «Bunu yapmaması kendisi için iyi olur!» diye tehdit etti. «Gelecek sefere ihtiyar serseriyi gebertirim.»</p>

    <p>Bruce, «Hayır gebertemezsin,» diye düşünüyordu. «Şimdi yaptığın gibi yine gerilersin.</p>

    <p>Bundan önce belki bir düzine defa olduğu gibi yine kaçarsın. Sana bunu yaptırabilen sadece Mlike'la ben varız. Tıpkı eğiticisine kükreyen fakat adam kırbacı şaklattığında gerileyip büzü len vahşi bir hayvana benziyorsun.» Bruce tekrar traş olmaya başladı.</p>

    <p>Sıcak odada soluk almak zordu. Sıcak yüzünden durmadan terliyorlardı.</p>

    <p>Vücutlerinin ekşi&nbsp; kokusu odaya sinmiş, sigara dumanı va içkinin buharıyla karışıyordu.</p>

    <p>Andre uzun sessizliği bozdu. «Mike'la nereye gideceksiniz?»</p>

    <p>«Bu yolculuk için gerekli malzemeyi alıp alamayacağımıza bakacağız. Eğer talihimiz yaver giderse malzemeyi deponun oraya götürürüz. Ruffy de bunları korumak için başını silahlı, bir nöbetçi diker bu gece.» Bruce cevap verirken, bir yandan da eğilmiş yüzüne su çarpıyordu.</p>

    <p>«Buradan kaç gün ayrılacağız?»</p>

    <p>Bruce omuz silkti. «Bir hafta... on gün.</p>

    <p>«Yatağının üstüne oturarak ormana uygun olan botlarından birini giydi. «Eğer bu arada bir terslikle karşılaşmazsak tabii.»</p>

    <p>Andre, «Terslik mi Bruce?» diye sordu.</p>

    <p>«Msapa Kavşağından iki yüz elli kilometre, içeriye gireceğiz. Orası da Baluba'larla kaynıyor.»</p>

    <p>Andre, «Fakat biz trende olacağız,» diye itiraz etti. «Onların sadece ok ve yayları var. Bize ilişemezler.»</p>

    <p>«Andre, geçmemiz gereken yedi ırmak var.</p>

    <p>Bunlardan biri de çok geniş. Hem köprüler kolaylıkla yıkılabilir, demiryolları yerlerinden sökülüp çıkarılabilir.» Bruce botunu bağlıyordu.</p>

    <p>«Bunun bir pazar pikniği olacağını sanmıyorum »</p>

    <p>Wally kasvetli kasvetli, «Tanrım,» diye yineledi. Ne boktan iş bu yahu. Hem biz neden gidiyoruz sanki?»</p>

    <p>Bruce sabırlı sabırlı anlatmaya başladı.</p>

    <p>«Çünkü son üç aydan beri Port Reprieve'deki insanların dünyayla bütün ilişkileri kesildi. Orada kadınlar ve çocuklar da var. Hem yiyecekleri ve yaşamaları için gerekli şeylere de bitmek üzereymiş.» Bruce durup bir sigara yakarak dumanı üflerken devam etti. «Çevrelerindeki Baluba kabilesi açık açık isyan etti. Ayırım yapmaksızın yakıyor, yıkıyor, ırza geçiyor ve öldürüyorlar.</p>

    <p>Baluba'lar henüz kasabaya saldırmadılar ama bunu yapmalarına da az kaldı.</p>

    <p>Bundan başka söylentilere göre, Merkezi Kongo ordusundan isyan edip ayrılan gruplarla bizimkilerden kaçanlar birleşip iyice silahlanmış çeteler halini almışlar.</p>

    <p>Onlar da bölgenin Kuzey tarafında yakıp yıkıyorlar. Kimse orada ne olduğunu kesinlikle bilemiyor. Fakat ne olursa olsun, bunun hiç de iç açıcı bir durum olmadığı kesin. Şimdi biz gidip o insanları alacak ve güvene kavuşturacağız.»</p>

    <p>Andre, «Neden Birleşmiş iMilletler bir uçak yollamıyor?» diye sordu.</p>

    <p>«Uçağın inebileceği alan yok.»</p>

    <p>«Helikopterler?»</p>

    <p>«Oraya kadar erişemezler.»</p>

    <p>Wally, «Bana sorarsanız,» diye söylendi. «O namussuzlar orada kalabilirler. Baluba'lar biraz İnsan etinden biftek isterlerse, onların yemeğine engel olmak bize mi düşer? Beni yemedikIeri sürece her insanın yemek yemeğe hakkı vardır. Onların dişlerinin daha da güçlü olmasını do dilerim.»</p>

    <p>Ayağını Andre'nin sırtına dayadı ve birden dizini gererek Belçikalıyı yataktan yere attı.</p>

    <p>«Haydi git, bana bir yavru getir.»</p>

    <p>«Onlardan burada yok, Wally. Sana bir içki daha vereyim.» Andre, ayağa kalkarak walIy'nin boş bardağına uzanacak oldu. Ama Wally onun bileğini yakaladı.</p>

    <p>«Sana yavru dedim Andre. içki değil.»</p>

    <p>«Onları nereden bulacağımı bilemiyorum.»</p>

    <p>Andre'nin sesi umutsuzdu. «Hem onlara ne diyeceğimi de bilmiyorum.»</p>

    <p>«Budalalık ediyorsun, ahbap. Bu durumda kolunu kırmam gerekebilir.» Wally onun bileğini ağır ağır büktü. «Benim gibi sen de aşağıdaki barın onlarla dolu olduğunu biliyorsun. Bunu biliyorsun değil mi?»</p>

    <p>Andre'nin yüzü can acısından allak bullak olmuştu. «Fakat onlara ne diyeceğim?»</p>

    <p>«Seni sersem, budala kurbağa yiyici seni!</p>

    <p>Aşağıya in ve bir kâğıt para çıkarıp salla. Tek söz söylemene gerek yok.»</p>

    <p>«Canımı yakıyorsun, Wally.»</p>

    <p>«Öyle mi? Şaka ediyorsun!» Wally ona gülümseyerek bileğini daha da şiddetle büktü. İçkiden küçük gözleri dumanlanmıştı. Bruce onun yaptığından zevk aldığını da fark etti. «Gidiyor musun, ahbap? Kararını çabuk ver. Ya bana bir yavru bul ya da kolundan hayır bekleme.»</p>

    <p>«Pekâlâ. İstediğin buysa... Giderim. Lütfen î&gt;eni bırak. Giderim.»</p>

    <p>«İstediğim bu.» 'Wally onu bırakınca Andre «ayağa kalkıp bileğini ovmaya başladı.</p>

    <p>«Kadın temiz ve genç olmalı. Duyuyor musun?»</p>

    <p>«Evet, Wally. Bir kadın bulacağım.» Bruce, kapıya giden Andre'nin yüzünü gördü. Ezilen bir bilek bu kadar acı veremezdi.</p>

    <p>Bruce, «Ne ömür yaratıklar,» diye düşündü.. «Ben de onlardan biri sayılırım ama, yine de onlardan ayrıyım. Ben bir seyirciyim ve bu durum da beni kötü bir oyun görmüşüm gibi etkiliyor.» Andre kapıdan çıktı.</p>

    <p>Wally coşkunlukla, «Bir içki daha içer misin, ahbap?» diye sordu. «Hatta sana bir içki hazırlıyabilirim.»</p>

    <p>«Teşekkürler.» Bruce öteki botu giydi. Sonra walIy'nin getirdiği içkiyi tattı. Pek sertti. Viskinin kekremsiliği biranın tatlılığıyla uyuşmuyordu ama yine de içti.</p>

    <p>Wally, «Sen ve ben,» dedi. «Kurnaz oian bizleriz. Biz mecbur kaldığımız için değil, istedi ğimiz için içeriz. Biz, istediğimiz gibi yaşarız.</p>

    <p>Başkalarının düşündüğü şekilde yaşamayız, Seninle pek çok ortak yanımız var, Bruce. Seninle dost olabiliriz. Yani birbirimize çok benzediğimiz için...» İçki etkisini gösterdiği için dili biraz peltekleşmeye başlamıştı.</p>

    <p>«Tabii, arkadaşız... Seni en yakın dostlarımdan biri sayarım, Wally.» Bruce ciddi konuşmuştu; alay ettiği hiç belli değildi.</p>

    <p>Wally içtenlikle, «Şaka etmiyorsun ya?» d i ye sordu. «Bu işe ne dersin ha?</p>

    <p>Tanrım, benden hiç hoşlanmadığını düşündüm hep. Böyle şeyler hiç bilinmiyor.»</p>

    <p>Viski yüzünden birden duygulanarak hayretle başını salladı. «Bu ger çek mi? Benden hoşlanıyorsun. Evet, biz dost olabiliriz. Ne dersin, Bruce? Her erkeğin bir dosta ihtiyacı vardır. Her erkek kendini destekleyecek, biirni ister.»</p>

    <p>Bruce mırıldandı. «Tabii, biz dostuz. Buna&nbsp; ne dersin ha?»</p>

    <p>Wally, büyük duygusallıkla, «Tamam, ahbap,» diye kabul etti.</p>

    <p>Bruce, «Bir şey hissetmiyorum,» diye düşünüyordu. «Ne tiksinti, ne açıma ne de başka bir şey. İnsan ancak bu şekilde güvende olabilir.</p>

    <p>Artık hiç kimse seni hayal kırıklığına uğratamaz, kimse seni tiksindiremez, kimse seni incitemez,&nbsp; kimse bir daha seni mahvedemez.»</p>

    <p>Andre kadını odaya soktuğunda, ikisi de başlarını kaldırıp baktılar. Kadının seksi sayılacak yassı bir yüzü vardı. Kehribar teniyle kıpkırmızıya boyadığı dudakları büyük tezat meydana getiriyordu. Yüksek topuklu ayakkabılar ve dizlerini açıkta bırakan belden büzgülü pembe bir elbise giymişti.</p>

    <p>Wally, «Aferin Andre,» derken kadının vücudüne bakıyordu. «Buraya gel, kızım.» Wally elini, uzatınca, kadın hiç duraksamadan ona yaklaşarak profesyonellere özgü şekilde gülümsediWally onu yatağa, yanına çekti.</p>

    <p>Andre hâlâ kapının yanında duruyordu.</p>

    <p>Bruce kalkarak komuflajlı savaş ceketini giydik Tabancasının kayışını taktı ve silahı çevirip bacak üstüne yerleştirdi.</p>

    <p>Kadına, kadehinden içki içirmekte olan Wally, «Gidiyor musun?» diye sordu.</p>

    <p>«Evet.» Bruce kenarları aşağıya sarken şapkasını da kafasına geçirdi. Bunun yanındaki kırmızı, yeşil, beyaz renkli Katanga işareti Bruce'a yapma bir neşe verir gibi oldu.</p>

    <p>«Biraz daha kal... Haydi Bruce.»</p>

    <p>Bruce tüfeğini de aldı. «Mike beni bekliyor.»</p>

    <p>«Ona boş ver. Biraz kal da eğlenelim.»</p>

    <p>«Hayır, teşekkürler.» Bruce kapıya gitti.</p>

    <p>«Hey, Bruce şuna bak.» Wally, kadını sırt üstü yatağa devirip yalandan çırpınmasını önlemek için bir koluyla göğsüne bastırdı, öbür eliyle de eteğini beline kadar sıyırdı.</p>

    <p>«Şuna iyice bir bak ve bana hâlâ gitmek isteyip istemediğini söyle!»</p>

    <p>Kadın eteğinin altına bir şey giymemişti ve vücûdunun alt kısmını traş etmiş&nbsp; olduğu için heryanı ortadaydı.</p>

    <p>Wally güldü. «Haydi gel, Bruce. Önce sen.&nbsp; Dostun olmadığımı söyleyemezsin.»</p>

    <p>Bruce, bacaklarını çapraz getirip WalIy'e karşı koymaya çalışan kadına baktı. Bir yandan da kıkır kıkır gülüyordu, kadın.</p>

    <p>Bruce, «Mike'la sokağa çıkma yasağı saatinden önce döneceğiz,» dedi., «Bu kadının o vakte kadar odadan gitmiş olmasını istiyorum »</p>

    <p>Kadına bakarken hiç bir arzu duymadığını düşünüyordu. Bütün bunlar bitmişti.</p>

    <p>Kapıyı açtı.</p>

    <p>Wally haykırdı. «Curry! Sen de Tanrının belası bir delisin. Oysa seni erkek sanmıştım. Tanrım, sen de ötekiler gibi berbatsın. Erkek bebek Andre, alkolik Haig.</p>

    <p>Ya senin nen var ahbap?</p>

    <p>Sen de kadınlardan rahatsız oluyorsun değil mi?</p>

    <p>Sen de delinin birisin!»</p>

    <p>Bruce kapıyı kapatarak tek başına koridorda durdu. Bu kafa tutma, zırhındaki delikten içine işlemişti. Bu acıyı unutmak için kendisini zorladı.'</p>

    <p>Kararlılıkla. «Her şey bitti artık,» diye dü şündü. «Artık bana azap veremez.» O anda odada bıraktığı kadını değil, kendi karısını anımsamıştı.</p>

    <p>«Kaltak,» diye fısıldadı, ama hemen sonra da adeta suçlulukla ekledi«Ondan nefret etmiyorum, Ne nefret, ne de istek duyuyorum.»</p>
  </div>
</body>
</html>
