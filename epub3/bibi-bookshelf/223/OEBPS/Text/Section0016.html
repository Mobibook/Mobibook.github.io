<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Maceracılar Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>17</h1>

  <p>Beton zeminin üstüne çırılçıplak kıvrılmış olan Andre henüz sağdı ama içindeki kanama canını alıp götürüyordu. Ölmek üzere olduğunun farkındaydı. Bilinci yerindeydi; Bruce'un attığı el bombalarının patlamalarını, sokaktaki yaylım ateşleri, koşan adamların seslerini duyuyordu.</p>

  <p>Karanlıklar bağrışmalar ve silah sesleri çok yakına gelmişti. Hatta bunlar yattığı odadaydılar.</p>

  <p>Gözlerini açtı. Tüm pencerelerde altına çömelmiş adamlar vardı. İçeriyi yoğun barut dumanı kaplamıştı. Ateş ettikleri zaman odada patlamalar yankılanıyordu.</p>

  <p>Andre buz gibiydi. Bu soğukluk bütün vücudunu kaplamıştı. Hatta göğsüne çektiği elleri bile soğuk ve ağırdı. Sadece karnı sıcak, aynı zamanda inanılmayacak kadar da şişti.</p>

  <p>Düşünmek zordu çünkü beyni de buz gibiydi ve silah sesleri kafasını karıştırıyordu.</p>

  <p>Penceredeki adamları ilgisizce seyrediyordu. Vücudu yavaş yavaş ağırlığını yitirmekteydi.</p>

  <p>Yerden yükselerek odaya tavandan bakar gibiydi. Göz kapakları düştü, kendini zorlayarak gözlerini yeniden açtı. Sonra vücudüne gidebilmek için çabalamaya başladı.</p>

  <p>Birden ıslık gibi bir ses doldu odaya. Andre'nin başının üstündeki duvardan sıvalar döküldü. İçerisi uçuk renkli toza bulandı. Penceredeki adamlardan biri sırt üstü devrildi. Elinden kayan tüfeği yere düşerek madeni bir ses çıkardı.</p>

  <p>Adam iki defa yuvarlanıp hareketsiz kaldı. Andre'nin eliyle erişebileceği yerde yüz üstü yatıyordu artık.</p>

  <p>Andre'nin kafası gözlerinin gördüğü manzarayı güçlükle incelemeye çalıştı. Biri dışarıdan, binaya ateş ediyordu. Yanındaki adam ölmüştü.</p>

  <p>Başındaki yaradan akan kanlar yerde ağır ağır kayarak kendisine doğru geliyordu. Andre yine gözlerini kapattı. Çok yorgundu ve çok da üşüyordu.</p>

  <p>Silah sesleri bir ara kesildi. Bu savaş sırasındaki garip sessizliklerden biriydi.</p>

  <p>Andre o sessizlikte uzakta birinin bağırdığını duydu.</p>

  <p>Sözleri anlıyamamıştı ama sesi tanıdığı için gözleri açılıverdi. İçinde bir heyecan, bir güç hissediyordu. Çünkü duyduğu walIy'nin sesiydi.</p>

  <p>Hafifçe kımıldanarak yumruklarını sıktı.</p>

  <p>Sanki Kafasında bir şarkı çalıyordu.</p>

  <p>«Wally benim için geri döndü... Wally beni kurtarmaya geldi.» Başını acıyla, ağır ağır çevirince karnındaki kanlar guruldadı.</p>

  <p>Andre, «Ona yardım etmeliyim,» dedi. «Onun tehlikeye düşmesine engel olmalıyım. Bu adamlar onu öldürmeye çalışıyorlar. Onları durdurmalıyım. walIy'i öldürmelerine razı olmamalıyım.»</p>

  <p>Sonra yanında yatan adamın kemerindeki el bombalarını gördü. Gözlerini bu yuvarlak, cilalı madeni toplara dikerek sessiz sedasız dua etmeye başladı.</p>

  <p>«Sevgili Tanrım, benim yanımdasın...»</p>

  <p>Eli kan birikintisine doğru uzandı. Silah sesleri kafasına dolduğu için ettiği duayı duyamıyordu. Eli parmaklarının üstüne basarak ilerledi.</p>

  <p>Bu el tıpkı pekmeze düşen bir sinek gibi ağır hareket etmekteydi.</p>

  <p>«Oh Tanrım, bana yardım et. Şimdi yardımını benden esirgeme. Sen rahimsin.»</p>

  <p>El bombasının, düzgün çeliğine değdi parmakları.</p>

  <p>«Bizler günahkârlarız... Bu gün, bu saatte...</p>

  <p>Sen bizleri bağışla.»</p>

  <p>Kazık kesilmiş buz gibi soğuk parmaklarla bombayı kemere tutturan halkayı açmaya çalıştı.</p>

  <p>«Tanrım senin...»</p>

  <p>Halka çıtırdıyarak açıldı. Andre el bombasını alarak ovucunun içinde sımsıkı tuttu.</p>

  <p>«Sevgili Tanrım...»</p>

  <p>El bombasını kendine yaklaştırdı, iki eliyle tutarak göğsüne doğru çekti. Sonra bombayı ağzına yaklaştırıp pimi dişlerinin arasına sıkıştırdı.</p>

  <p>«Biz günahkarları bağışla,» diye fısıldıyarak dişleriyle pimi çekti.</p>

  <p>«Şimdi... Bu ölüm saatimizde.»</p>

  <p>Sonra bombayı atmaya çalıştı. Fakat bomba elinden kayıp hızla yuvarlanarak duvara vurdu. General Moses pencereden dönünce olanı gördü. Ağzı açıldı.</p>

  <p>Pespembe bir mağarayı andıran açık ağzının üstünde gözlüğünün camları parlıyordu. El bombası ayaklarının dibindeydi.</p>

  <p>Sonra her şey bir parlama ve patlamayla bitti.</p>

  <p>Daha sonra geniz yakıcı dumanlar odada döner, duvarlardan sıvalar iner, canlar şangırdıyarak yerlere dökülürken ölmekte olan adamların çığlıkları ve iniltileri duyuldu.</p>

  <p>Andre hâlâ sağdı. Yanındaki adamın cesedi, başını ve göğsünü patlamanın şiddetinden korumuştu.</p>

  <p>Yüzünü iyice kendisine yaklaşan Bruce Curry'i tanıyacak kadar da canı kalmıştı henüz ama kendisine dokunan elleri hissetmedi.</p>

  <p>Bruce, «Andre!» dedi. «El bombasını Andre attı!»</p>

  <p>Andre, «Ona söyle,» diye fısıldadı ve sustu.</p>

  <p>Bruce mırıldandı. «Neyi Andre?»</p>

  <p>«Bu gün ve bu saatte yapmadım. Bu sefer... yapmamam gerekliydi.» Canının tıpkı rüzgârdaki bir mumun alevi gibi içinden uçmak üzere olduğunu hissederek iki eliyle buna siper olmaya çalıştı.</p>

  <p>«Nedir, Andre? Ona ne söylemem gerek?»</p>

  <p>Bruce'un sesiydi bu ama ne kadar uzaktaydı.</p>

  <p>«Bu sefer... Onun yüzünden...» Tekrar susarak kalan bütün gücünü topladı.</p>

  <p>İstediğini söylemek için olanca gücüyle uğraşırken dudakları titriyordu.</p>

  <p>«Bir erkek gibi!» diye fısıldadı ve mumun alevi söndü.</p>

  <p>Bruce onu tutarak hafif sesle konuştu. «Evet, bu sefer bir erkek gibi...»</p>

  <p>Andre'yi usulca tutarak tekrar yere yatırdı.</p>

  <p>Sonra ayağa kalkarak, işkenceyle o feci hale konulmuş olan vücude baktı. İçinde bir boşluk, bir acı duydu.</p>

  <p>Uzaktaki duvarın yanmdaki büyük masaya yaklaştı. Dışarıda ateş, gönülsüz bir alkış gibi hafiflemişti. Alevler bir an yükseldi, sonra tümüyle kesildi. Etrafında Ruffy ve dört jandarma heyecanla dolaşıyor, ölüleri inceliyor, ölüm tehlikesinden yeni kurtulmuş insanlara özgü tavırla sıkıla sıkıla gülüyorladı.</p>

  <p>Bruce miğferinin çene kayışını gevşeterek, karşı taraftaki Andre'nin cesedine baktı.</p>

  <p>Yeniden, «Evet,» diye fısıldadı. «Bu kez bir erkek gibi davrandın. Böylece ötekiler silindi ve sonuç düzeldi.»</p>

  <p>Sigaraları bataklıkta ıslanmıştı. Ama yine de "paketin ortasından bir sigara çekerek, sakin, titremeyen parmaklarla düzeltti. Çakmağını bulup yaktı ve sonra en beklemeddiği anda elleri titremeye başladı. Dolayısiyla çakmağın alevi de sallandığından iki eliyle yakalaması gerekti. Elleri kanlanmıştı. Bu taze yapışkan kandı. Çakmağı kapatıp dumanı içine çekti. Sigara ona çok acı geldi ve ağzı tükrükle doldu.</p>

  <p>Midesi bulanarak tükrüğünü yuttu ve solukları sıklaştı.</p>

  <p>«Daha önceleri böyle değildi,» diye anımsadı. «Hatta o gece köprüde bir kanadımızı yarıp geldiklerinde karanlıkta süngüyle onları karşıladığımızda bile böyle değildi. Eskiden hiç bir şeyin anlamı yoktu. Fakat artık yine herşeyi duyuyorum.</p>

  <p>Yeni baştan canlandım.»</p>

  <p>Birden yalnız kalmak istediğini anlayarak ayağa kalktı.</p>

  <p>«Ruffy.»</p>

  <p>«Evet, Patron.»</p>

  <p>«Burasını temizle. Otelden de Surrier ve kadınlar için battaniyeler getir. Ayrıca istasyonda yatan adamlar için de.» Konuşan sanki başka biriydi. Sesi de çok uzaklardan gelir gibiydi.</p>

  <p>«Sen iyisin ya, Patron?»</p>

  <p>«Evet.»</p>

  <p>«Başın?»</p>

  <p>Bruce elini kaldırarak miğferdeki derin çukura dokundu. «Bu hiç bir şey değil.»</p>

  <p>«Ya bacağın?»</p>

  <p>«Kurşun sadece sıyırdı. Sen işine bak,.»</p>

  <p>«Peki, Patron. Ötekilerini ne yapacağız?»</p>

  <p>Bruce, «Nehre atın,» diyerek yürüyüp yola çıktı. Hendry ile jandarmaları hâlâ otelin verandasındaydılar. Fakat oradaki cesetlerden işe koyulmuşlardı bile.</p>

  <p>Süngülerini kasap bıçağı gibi kullanarak kulakları kesiyor ve gerilimle gülüyorlardı.</p>

  <p>Bruce istasyona doğru yürüdü. Hava hafifçe aydınlanmıştı. Şafak yaklaşıyordu. Gökyüzü önce mor ve leylak rengine büründü. Sonra ormanın üstünde bir kızıllık yayıldı.</p>

  <p>Ford araba, isyasyonun platformunda bı raktığı yerde duruyordu. Bruce kapıyı açıp direksiyonun arkasına geçti ve havanın ağarıp güneşin doğmasını seyretti.'</p>
</body>
</html>
