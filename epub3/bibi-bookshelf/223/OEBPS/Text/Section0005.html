<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Maceracılar Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <div class="calibre1">
    <h1>6</h1>

    <p>Şafakla birlikte yağmur da hafifleyip kesildi. Güneş daha ufuktan çıkmadan ortalık iyice ısınıverdi. Bu sırada ormanı kaplayan sisler de dağıldı. Tren kuzeye doğru yol alırken, ağaçlar sıklaştı, orman loşlaştı. Buradaki bitkiler, Elizabethvil!e'dekinden daha sert ve uzundu.</p>

    <p>Sıcak puslu şafakta, Bruce, Msapa Kavşağındaki yüksek su deposunun ormanın üstünde bir deniz feneri gibi yükseldiğini görmüştü. Bunun gümüş boyası yer yer kahverengi pasla karışmıştı. Sonra tren son dönemeci de döndü ve küçük köy karşılarında belirdi.</p>

    <p>Pek küçüktü burası; sadece altı ev vardı.</p>

    <p>Bunlar da terk edildiği için ıssız kalmışlar, neredeyse ormanda kaybolup gideceklerdi.</p>

    <p>Demiryolunun yanında bir su deposu ve betondan kömürlükler vardı. Ondan sonra da tahta ve demirden yapılmış istasyon binası geliyordu. Verandasına büyük bir tabela konmuştu: 'MSAPA KAVŞAĞI Yükseklik 963 m.'</p>

    <p>Yolun iki yanında koyu renk yaprakları ve turuncu çiçekleri olan Kasia ağoçlan sıralanmıştı. Evler bunların gerisinde, yani ormanın kenarında kalıyordu.</p>

    <p>Bu küçük evlerden biri yakılmış, kapkara kalıntıları da çevreye yayılmıştı. Üç aylık bakımsızlık yüzünden bahçelerdeki çiçek ve yabani otlar birbirine karışmıştı.</p>

    <p>«Makinist, su kulesinin yanında dur. Kazanın doldurman için onbeş dakikan var.»</p>

    <p>«Teşekkür ederim Mösyö.»</p>

    <p>Lokomotif yoğun bir buhar salıvererek su deposunun yanında durdu.</p>

    <p>«Haig, yanına dört adam al ve makiniste yardım et.»</p>

    <p>«Peki, Bruce.»</p>

    <p>Bruce, tekrar telsize döndü.</p>

    <p>«Hendry.»</p>

    <p>«Merhaba.»</p>

    <p>«Altı adam alıp bir keşif kolu oluştur ve evleri ara. Ormanın kıyısına bak.</p>

    <p>Beklenmedik ziyaretçi istemiyoruz.»</p>

    <p>Wally Hendry, ön vagondan 'Olur' der gibi el sallayınca Bruce, devam etti. «De Surier'i telsize yoila.» Henry'nin aygıtı Andre'ye vermesini seyretti. «De Surrier, Hendry burada yokken öndeki vagonlardan sen sorumlusun. Hendry'i silahınla koruyacaksın. Ayrıca arkandaki ormanı da gözleyeceksin. Oradan da gelenler olabilir.»</p>

    <p>Bruce telsizi kapatarak Ruffy'e döndü. «Sen yukarıda kal Ruffy. Ben suyu çabuk almalarına sağlayacağım. Bir şey görecek olursan, bana işaret falan vermeye kalkma, hemen ateşe başla.»</p>

    <p>Ruffy başını salladı. «Yanına kahvaltı al.»</p>

    <p>Açmış olduğu bir şişe birayı uzattı. «Pastırmalı yumurtadan daha iyi.» Bruce şişeyi alarak trenden indi. Birayı yudumlayarak arkaya gidip depodaki Mike'la makiniste baktı.</p>

    <p>«Depo boş mu?» diye seslendi.</p>

    <p>Mike karşılık verdi. «Yarıya kadar dolu. İstersen bir banyo bile yapabilirsin.»</p>

    <p>«Beni baştan çıkarma.» Birden bu fikir ona çok cazip gelmişti. Çünkü ekşi vücut kokusunu duyuyordu. Göz kapakları sivrisineklerin ısırması yüzünden şişmiş, kaşınıyordu. «Bir banyo için krallığımı verebilirim.» Parmaklarıyla çenesindeki uzayan kılları yokladı.</p>

    <p>Adamların brandadan yapılmış hortumu lokomotife uzatmalarını seyretti.</p>

    <p>Tombul, kısa boylu makinist yukarıya tırmanıp kazanın üstüne yanlamasına oturarak hortumu taktı.</p>

    <p>Arkadan yankılanan bir bağırma Bruce'un birden dönmesine sebep oldu.</p>

    <p>Hendry'nin keşif kolunun evlerin oradan geldiklerini gördü. Adamlar iki küçük çocuğu da sürükleyerek getiriyorlardı.</p>

    <p>Hendry, «İlk evde gizleniyorlardı!» diye haykırdı. «Öizi görünce ormana kaçmaya kalktılar.»</p>

    <p>Çocuklardan birini süngüsüyle dürtüştürdü. Küçük kız bağırarak kendisini tutan jandarmanın «elinden kurtulmaya çalıştı.</p>

    <p>Bruce, «Yeter,» diyerek onun süngüyü tekrar kullanmasına engel olup yanlarına gitti. İki çocuğa baktı.</p>

    <p>Böcek sokmuş gibi duran zayıf göğüsleri, kızın ergenlik çağına yaklaştığını gösteriyordu.</p>

    <p>Sıska bacakları ve kalçalarına göre dizleri çok kocamandı. Kız bacaklarının arasından dolaştırıp bağladığı bir paçavra dışında çırıl çıplaktı.</p>

    <p>Göğsünde, yanaklarında ve alnındaki kabile dövmelerini gururla taşıyordu.</p>

    <p>Bruce vagondaki dev zenciye seslendi. «Ruffy, onlarla konuşabilir misin?»</p>

    <p>Ruffy, erkek çocuğu alarak kalçasına dayadı. Bu kızdan da küçük, yedi ya da sekiz yaşındaydı. Çok koyu renkli çocuk çırılçıplaktı ve korkusu yüzünden apaçık okunuyordu.</p>

    <p>Ruffy sert sert homurdanınca jandarma kızı da bıraktı. Kız titreyerek duruyor, kaçmaya yeltenmiyordu.</p>

    <p>Ruffy kalçasına oturttuğu erkek çocukla yatıştırıcı bir mırıltıyla konuşmaya başladı. Konuşurken gülümsüyor ve çocuğun başını okşuyordu. Korkusu yavaş yavaş geçen çocuk da incecik bir sesle ve Bruce'un anlayamadığı bir dilde cevap verdi.</p>

    <p>Bruce, «Ne diyor?» diye sordu.</p>

    <p>Ruffy güldü. «Kendisini yiyeceğimizi sanıyor. Oysa bunda bir kahvaltı çıkacak kadar bile et yok.» Çocuğun pislikten kabuk kabuk olmuş sıska kolunu okşadı.</p>

    <p>Sonra jandarmalardan birine bir emir verdi. Adam vagona girip bir avuç çikolatayla döndü. Ruffy konuşmasına deyam ederek bunlardan birini soyup çocuğun ağzına soktu. Küçük çocuk bunun tadını alınca gözleri hayretle irileşti ve sonra memnun memnun çiğnedi. Gözlerini Ruffy'den ayırmıyordu; sözleri, ağzındaki çikolata yüzünden boğuklaşmıştı.</p>

    <p>Sonunda Ruffy, Bruce'a döndü. «Burada bir tehlike yok, Patron. Yürüyerek gidilirse bir saat uzakta olan bir köyden gelmişler. Beş veya altı aileymiş. Savaşa kalkışan bir kabile değil. Çocuklar evlere bakmak ve belki de bulabildiklerini çalmak için buraya gelmişler. Hepsi bu.»</p>

    <p>Bruce, «Köyde kaç kişi var?» diye sordu.</p>

    <p>Ruffy çocuğa döndü.</p>

    <p>Hâlâ çikolatayı yiyen çocuk, çiğnemeye ara vermeden iki elinin parmaklarını gösterdi.</p>

    <p>«Tren yolu Port Reprieve'e kadar gidiyor mu? Çocuk bunu biliyor mu? Köprüleri yakmışlar ya da rayları sökmüşler mi?» İki çocuk da bunlara karşılık vermediler.</p>

    <p>Erkek çocuk çikolatanın son parçasını yutup aç gözlerle Ruffy'e baktı. Dev zenci onun ağzına bir çikolata daha soktu.</p>

    <p>Hendry büyük bir tiksintiyle «Amanın.» diye söylendi. «Burası çocuk yuvası mı?</p>

    <p>Haydi hepimiz el ele tutuşup oyun oynayalım.»</p>

    <p>Bruce, «Kes sesini,» diye çıkışıp Ruffy'e döndü. «Buralarda hiç asker görmüşler mi?»</p>

    <p>İki çocuk aynı anda 'Hayır' der gibi başlarını salladılar.</p>

    <p>«Kendi kabilelerinden savaşçı gruplar görımüşler mi?»</p>

    <p>Çocuklar yine aynı, şekilde karşılık verdiler.</p>

    <p>Bruce, «Pekâla!,» diye mırıldandı. «Çikolataların kalanını da onlara ver.»</p>

    <p>Onlardan artrk baş ka bir şey öğrenemeyecekti ve zaman da geçiyordu. Su deposuna göz atınca Haigh ve makinistin kazanı doldurmuş olduklarını gördü. Bir an daha erkek çocuğa baktı. Kendi oğluyla aynı yaşta olacaktı. Onu görmeyeli oniki ay... Bruce hemen düşünmekten vazgeçti. Bu yüzden çıldırabilirdi.</p>

    <p>«Hendry, onları ormanın kenarına götür ve salıver. Çabuk ol. Zaten fazla vakit harcadık.»</p>

    <p>Hendry, «Bana mı söylüyorsun?» diye homurdanarak çocuklara işaret etti.</p>

    <p>Hendry önden yürüdü. Ardından iki çocuk do yanlarında birer jandarmayla itaatli itaatli gittiler ve istasyon binasının arkasında kayboldular.</p>

    <p>«Makinist, hazırlıkların tamam mı?»</p>

    <p>«Evet Mösyö. Yola çıkmaya hazırız.»</p>

    <p>Bruce bir şarkıdan iki dize söyledi. «Kömürleri kürekle, gitmemizi bekle. «Bu ufak tefek adamdan ve onun kısa cevaplarından hoşlanmaya başlamıştı.</p>

    <p>«Pardon, Mösyö?»</p>

    <p>«Ah bir şakaydı bu! Budalalık ettim. Bağışla.»</p>

    <p>«Bîr şaka ha!» Şişman adamın göbeği neşeli neşeli hopladı.</p>

    <p>Bruce, «Tamam Mike!» diye seslendi. «Adamlarını trene bindir. Biz ha...»</p>

    <p>Otomatik bir silahın birbirini izleyen patlamaları sözlerini yarıda kesti. Ses istasyon binasının arkasından gelmişti. Bu sıcaktan sessizleşmiş yerde patlamalar korkunç bir etki yapmıştı.</p>

    <p>Bruce bir an donup kaldı.</p>

    <p>«Haig!» diye feryad etti. «Öne geç ve nöbeti Surrier'den al.» Zayıf noktaları orasıydı. Mike'ın grubu trene koştu.</p>

    <p>Bruce altı jandarmayı durdurdu. «Siz, benimle gelin.» Zenciler onun ardına takıldılar.</p>

    <p>Bruce trene bir bakıp bunun güvende olduğu kanısına vardı. Tren boyunca bütün vagonlardan namlular uzanmıştı. Yukarıda da Ruffy, arkayı korumak için bir Bren'i sürüklüyordu. Bin Baluba bile saldırsa böyle bir ateş gücü karşısında gerilerlerdi.</p>

    <p>Bruce, «Gelin,» diyerek ardında jandarmalarla istasyon binasının duvarına koşup sığındı.</p>

    <p>Fakat ilk yaylım ateşten sonra başka patlama olmamıştı. Bu da adamların boşuna ürktüklerini ya da Hendry'le jandarmaların ilk saldırıda yakalandıkları anlamına gelebilirdi.</p>

    <p>İstasyon şefinin bürosunun kapısı kilitliydi.</p>

    <p>Bruce bunu botlu ayağıyla tekmeleyerek kırıp açtı.</p>

    <p>Kendi kendine, «Clark Gable'ı San Francisco filminde gördüğümden beri bunu yapmak isterdim,» diye güldü.</p>

    <p>«Siz dördünüz içeriye! Bizi pencerelerden koruyacaksınız.» Adamlar silahları hazır, odaya daldılar. Bruce karşı duvarın önündeki masada duran telgraf aygıtını gördü. Elizabethville Jadotville hattındaki haberleşmeler yüzünden makine madeni sesler çıkararak fıkırdıyordu. Bruce, 'Neden heyecanlandığım zaman kafam gereksiz ayrıntıları fark ediyor acaba?' diye düşüncem de gereksiz.»</p>

    <p>«Haydi ikiniz benimle gelin.» Onları duvarın dibinden geçirerek köşede durdu.</p>

    <p>Silahını hazırladı. Hızlı ateş için selektörü ayarladı.</p>

    <p>Bir an sonra durakladı. O köşenin ötesinde ne bulacaktı? Hendry ve jandarmaların paralanmış cesetlerinin üstüne eğilmiş yüz çıplak vahşi mi? Yoksa...</p>

    <p>Bruce tüfeği göğüs hizasına kaldırdı, tekrar zıplayıp duvarın arkasına gizlenmek için eğilerek birden ortaya çıktı.</p>

    <p>Hendry ve iki jandarma, ilk evin arkasındaki tozlu yolda duruyorlardı. Hepsi de rahattı ve aralarında konuşmaktaydılar. Hendry silahını tekrar dolduruyor, güneşte üstündeki kızıl tüyler parlayan kocaman kırmızı elleriyle fişek haznesine mermileri sürüyordu. Alt dudağından sigara sarken adam, bir ara başını arkaya atarak gülünce sigarasının külü ceketinin önüne düştü. Bruce ceketin sırtının terden ıslanmış olduğunu gördü.</p>

    <p>İki çocuk elli metre kadar ileride yerde yatıyordu.</p>

    <p>Bruce içinden gelen, midesini, göğsünü adeta paralayan bir soğuk yüzünden kaskatı kesildi. Sonra ağır ağır doğrularak çocuklara doğru gitti. Ayakları yumuşak toprakta hiç ses çıkarmıyordu. Tek duyduğu kendi kesik soluklarıydı. Hendry ve iki jandarmaya bakmadan yanlarından geçip ilerledi. Adamlar konuşmayı keserek endişeyle onu seyretmeye başladılar.</p>

    <p>Bruce önce kıza erişti. Tüfeğini bir yana bırakarak onu tutup usulca sırt üstü çevirdi.</p>

    <p>«Bu doğru olamaz,» diye fısıldadı. «Bu doğru olamaz.»</p>

    <p>Kurşun kızın göğsünün yarısını alıp götürmüştü. Bir kahve fincanı büyüklüğündeki deliğin çevresindeki kanlar pıhtılaşmaya başlamıştı bile.</p>

    <p>Bruce öteki çocuğa doğru giderken kendini bir düşte sandı. Sesi yükseldi. «Yok, bu gerçek olamaz.» Böylece olanları sözlerle ortadan kaldırmaya çalışıyordu.</p>

    <p>Gocuğa isabet eden üç mermiden biri kolunu omuzdan koparmıştı. Kemiğin beyaz ucu omuzdan gözükmüyordu. Öteki iki kurşun da gövdeyi ikiye biçmişti adeta.</p>

    <p>Bruce beyninde, tünelden çıkan bir treninkini andıran korkunç bir homurtu duyuyordu.</p>

    <p>Bütün benliği bu sesin gücü yüzünden sarsılmaktaydı. Gözlerini kapatıp basımdaki bu homurtuyu dinlerken, gözlerinin önünde kan rengi belirdi.</p>

    <p>Bu gürültü arasında minik bir ses bağırıyordu. «Kendine gel! Bırakma kendini.</p>

    <p>Buna engel ol. Eskiden yaptığın gibi bununla savaş.»</p>

    <p>O korkunç gürültü devam ederken Bruce, sele kapılmış biri gibi bu küçük uyarıya yapışıp kaldı. Sonra yavaş yavaş homurtu azaldı, hafifledi ve duyulmaz oldu.</p>

    <p>Gözlerini açıp bir soluk alarak Hencfry'nin iki jandarmayla durduğu yere gitti'.</p>

    <p>Hendry'nin yandaki adamlardan birine, «Çavuş,» derken sesinin sakin çıkmasına şaştı.</p>

    <p>Biraz önce duyduğu korkunç öfkeden eser yoktu bu seste. «Çavuş, trene git.</p>

    <p>Teğmen Haig ve Baş Çavuş Ruffararo'ya buraya gelmelerini istediğimi söyle.»</p>

    <p>Adam içinden sevinerek uzaklaştı. Bruce aynı ifadesiz sesle Wally Hendry'le konuştu.</p>

    <p>«Sana onları serbest bırakmanı söylemiştim.»</p>

    <p>«Böylece evlerine koşup bütün sürüyü üstümüze saldırtmaları için mi? İstediğin bu muydu ahbap?» Hendry kendisini toplamış, sırıtarak kafa tutuyordu.</p>

    <p>«Sen de bunun için Cinayet işledin.»</p>

    <p>«Cinayet mi işledim? Yoksa sen deli misin, Bruce? Onlar Baluba'Iar. Öyle değil mi? Tanrının belası insan eti yiyen Baluba'Iar. «Henry sırıtmaktan vazgeçmiş, öfkeyle haykırıyordu. «Senin nen var be adam? Bu savaş, ahhap, savaş.</p>

    <p>Adamın dediği gibi C'est la guerre. C'est la Guerre!» Birden sesi hafifledi. «Bunu unutalım.</p>

    <p>Ben gerekeni yaptım. Şimdi bunu unutalım. Hem bu kadar insan ölürken iki pis Baluba'nın temizlenmesinin ne önemi var? Bunu unutalım.»</p>

    <p>Bruce cevap vermedi; bir sigara yakıp ötekilerin gelmesini bekleyerek Henry'nin arkasında kalan yere baktı.</p>

    <p>Hendry üsteliyordu: «Ne dersin, Bruce? Bunu unutmamıza razı mısın?»</p>

    <p>«Tam tersine Hendry. Sana kutsal bir yemin ediyorum. Tanrı da tanığım olsun.»</p>

    <p>Bruce ona bakmıyordu, çünkü Hendry'e bakacak olursa adamı öldürmeye kalkacağından emindi.</p>

    <p>«Sana söz veriyorum. Bunun için seni astıracağım. Vurulmayacaksın. Sağlam bir ipin ucunda sallanacaksın. Bol tanık olması için Haig ve Ruffararo'yu çağırttım. Elizabethville'e döner dönmez ilk işim seni görevlilere teslim etmek olacak.»</p>

    <p>«Ciddi olamazsın!»</p>

    <p>«Ömrümde hiç bu kadar ciddi olmadım!»</p>

    <p>«Amanın Bruce...»</p>

    <p>Sonra Haig ve Ruffy koşarak geldiler ve birden durdular. Parlak güneşte bir Bruce'a, bir de toprak yolda yatan iki sıska çocuğun cesedine bakıyorlardı.</p>

    <p>Mike, «Ne oldu?» diye sordu.</p>

    <p>Bruce cevap verdi. «Hendry onları vurdu.»</p>

    <p>«Neden?»</p>

    <p>«Bunu sadece kendisi biliyor.»</p>

    <p>«Yani o... sadece çocukları öldürmeyi istediği için mi ateş etti?»</p>

    <p>«Evet.»</p>

    <p>Mike, «Aman Tanrım,» diyebildi. «Dehşetten sesi boğuklaşmıştı. «Aman Tanrım.»</p>

    <p>«Git ve onlara bak, Haig. Anımsaman için onlara yakından bakmanı istiyorum.»</p>

    <p>Haig çocukların yanına gitti.</p>

    <p>«Sen de Ruffy. Sen de davada tanıklık edeceksin.»</p>

    <p>Mike Haig ve Ruffy yan yana yürüyerek çocukların yattıkları yere yaklaştılar ve durup cesetlere bakakaldılar. Hendry şaşkın şaşkın ayağıyla toprağı eşeleyip tüfeğini doldurmaya devam etti.</p>

    <p>«Aman Tanrı aşkına,» diye mırıldandı. «Neden böyle olay çıkarıyorsunuz. Onlar bir çift Baluba.»</p>

    <p>Dönerek ona doğru yürüyen Mike Haig'in yüzü sarımsı bir renk almıştı. Sadece burnuyla yanaklarındaki kırmızı kılcal damarları belirliydi.</p>

    <p>Hele dudaklarında hiç renk kalmamıştı. Soluk alırken hıçkırır gibi ses çıkarıyordu. Hendry'e yaklaşırken de böyle soluk almaktaydı. Sonra omuzundan tüfeğini indirdi.</p>

    <p>Bruce sert sert, «Haig!» dedi.</p>

    <p>Haig söylendi. «Bu sefer... Tanrının... belası... namussuz... Bu sefer...»</p>

    <p>Hendry, «Bana bak ahbap,» diye ihtar etti. Geri çekilerek telaşla dolu şarjörü tüfeğine takmaya çalıştı.</p>

    <p>Bruce, «Haig!» diye bağırırken, Haig yaşından umulmayacak bir çeviklikle ileriye atılarak süngüsünü Hendry'nin midesine doğru uzattı.</p>

    <p>Ağzından anlamsız sözler dökülüyordu.</p>

    <p>Hendry, «Öyleyse gel!» diye karşılık ^erip öne çıktı. Karşılaştıkları an, Hendry süngüyü kendi tüfeğinin dipçiğiyle bir yana itti. Süngünün ucu koltuğunun altına girdi ve iki adam göğüs göğüse geldiler. Haig'in ağırlığı yüzünden ikisi de dengesini kaybedip gerilediler. Hendry, silahını atarak iki kolunu da Haig'in boynuna doladı. Böylece adamın başını istediği kadar geriye itti.</p>

    <p>Bruce bu numarayı anlamıştı. «Dikkat et iMike! Sana kafa atacak!» diye haykırdı ama geç kalmıştı. Hendry'nin başı birden ileri gitti ve miğferli kafa burnunun ortasına inince, Mike acıyla soluk verdi. iMike'in elinden tüfeği düştü.</p>

    <p>Adam ellerini kaldırarak yüzünü örttü. Parmaklarının arasından kanlar sızıyordu.</p>

    <p>Hendry yine bir kafa attı. Miğferli başı balyoz gibi parmaklarıyla yüzüne inince Mike içini çekti.</p>

    <p>Bruce işe karışmak için uygun bir durum almaya çalışırken bağırdı. «Diz vur, Mike!» Ama iki savaşçı birbirlerinin çevresinde döndüklerinden Bruce araya giremiyordu.</p>

    <p>Hendry bacaklarını aralayarak başını geri çekti. Yine kafa atacaktı. Fakat Mike'ın dizi bu bacakların arasına girerek bütün gücüyle kasıklara vurdu.</p>

    <p>Hendry büyük bir can acısıyla ağzını açtıysa da sesi çıkmadı. İki eliyle karnının altını tutarak ağır ağır diz üstü toprağın üstüne çöküp kaldı.</p>

    <p>Burnundan akan kanlar ağzına dolan ve iyice sersemlemiş olan Mike, elini tabancasının branda kılıfına attı.</p>

    <p>«Seni geberteceğim, katil domuz.»</p>

    <p>Kısa namlulu, mavi çelik tabanca sağ elinde belirdi.</p>

    <p>Bruce ona arkadan yaklaşarak dirseğinin altındaki sinire baş parmağıyla bastı. Mike'ın o anda felç olan elindeki silah düştü.</p>

    <p>Bruce, «Ruffy onu durdur!» diye haykırdı.</p>

    <p>Çünkü Hendry can acısına rağmen hâlâ yanında yerde duran tüfeği yakalamaya çalışıyordu.</p>

    <p>«Tamam, Patron.» Ruffy'nin kocaman botlu ayağı bütün ağırlığıyla tüfeğin üstüne indi. Hendry silahı onun ayağının altından alabilmek için boşuna uğraşıyordu.</p>

    <p>Bruce, «Tabancasını da al,» diye emretti.</p>

    <p>«O da tamam!» Ruffy ayakları dibinde sürünen vücudun üstüne eğilerek bir anda kılıfı açtı ve tabancayı çekip aldı.</p>

    <p>Orada öyle duruyorlardı. Bruce, Haig'i arkadan yakalamıştı. Hendry de Ruffy'nin ayakları dibinde sürünüyordu. Tek duyulan kesik, hırıltılı soluklardı.</p>

    <p>Bruce, Mike Haig'in gevşediğini, kendini o çılgınlıktan kurtardığını anlayınca bir eliyle tabancasını kavradı.</p>

    <p>«Beni bırak Bruce. Artık bir şeyim kalmadı.»</p>

    <p>«Emin misin? Seni vurmak istemiyorum.»</p>

    <p>«Hayır, bir şeyim kalmadı.»</p>

    <p>«Tekrar başlarsan seni vurmam gerekecek.</p>

    <p>Bunu anlıyor musun?»</p>

    <p>«Evet, şimdi iyiyim. Bir an kendimi kaybettim.»</p>

    <p>Bruce, «Hem de nasıl,» diyerek onu bıraktı.</p>

    <p>Yerde diz çöken Hendry'nin karşısında durdular. Bruce konuştu.</p>

    <p>«Sen yo da Haig bu işe tekrar kalkışacak olursanız, bana hesap vereceksiniz.&nbsp; Anlaşıldı mı?»</p>

    <p>Başını kalchran Hendry'nin küçük gözleri acıdan birer çizgi haline gelmişti. Hiç sesini çıkarmadı.</p>

    <p>Bruce, «Beni duyuyor musun?» diye tekrarladı. Hendry başını salladı.</p>

    <p>«İyi. Bundan böyle tutuklu sayılıyorsun, Hendry. Başına nöbetçi dikemem.</p>

    <p>Adamlarım bana gerekli. İstersen kaçmayı da deneyebilirsin tabii. Bu yörenin kibar beyleri seni fevkalâde şekilde ağırlarlar hiç kuşkusuz. Hatta onuruna özel bir ziyafet de verirler.»</p>

    <p>Hendry kükrer gibi bir ses çıkarınca, üstlerinde yeşil yosunumsu lekeler olaan dişleri gözüktü.</p>

    <p>«Ama verdiğim sözü unutma, Hendry. Döner dönmez...»</p>

    <p>«Wally, Wally yaralandın mı?» Andre koşarak istasyon yönünden geldi ve Hendry'nin yanında diz çöktü.</p>

    <p>Ama Hendry sabırsızlıkla, «Git başımdan, beni yalnız bırak,« diye homurdanınca, Andre geriledi.</p>

    <p>«De Surrier, sana yerinden ayrılman için kim izin verdi? Hemen trene dön.»</p>

    <p>Andre şaşkın şaşkın ona ve sonra Hendry' e baktı.</p>

    <p>«De Surrier, dediğimi duydun. Haydi git.&nbsp; Sen de öyle Haig.»</p>

    <p>Onların istasyon binasının arkasında kaybolmalarını bekledikten sonra tekrar iki çocuğa baktı. Erkek çocuğun yanağında çikolata ve kan bulaşığı vardı. Gözleri hayretle açılmıştı. Daha şimdiden sinekler büyük bir zevkle iki küçük cesedin üstüne konuyor, geziniyorlardı.</p>

    <p>«Ruffy, kürek getir. Onları şu ağaçların altına göm.» Kasia çiçekleriyle dolu ağaçların bulunduğu yolu işaret etti. «Fakat acele et.» Duygularının belli olmaması için sert sert konuşuyordu.</p>

    <p>«Peki patron. İstediğini yaparım.»</p>

    <p>«Yürü Hendry.» Bruce'un sert sesini duyan Hendry ayağa kalkarak onun ardı sıra sessiz sedasız trene döndü.</p>
  </div>

  <div class="calibre1"></div>
</body>
</html>
