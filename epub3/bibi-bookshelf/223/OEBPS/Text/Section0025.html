<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Maceracılar Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>27</h1>

  <p>Az sonra her şey yeniden yoluna girdi.</p>

  <p>Kamptaki bir düzine ateşten mis gibi et kokan dumanlar yükseldi. Ağaçların kapkara tepeleri yıldızlarla dolu gökyüzüne doğru uzanıyordu. Ateşler insanın içini ısıtıyor, erkeklerin konuşmaları gülüşmeleri duyuluyordu. Biri de şarkı söylemekteydi. Yakındaki akarsudan böcek ve kurbağaların sesi geliyordu. Bir tabağa kızartılmış biftekler, kara ciğer dilimleri tepeleme konmuştu ve Ruffy'nin sakladığı biralardan biri de getirilmişti. Biraz serinleyen hava sivrisineklerin gelmesini engelliyordu. Shermaine de battaniyelerin üstünde, yanı başında oturuyordu.</p>

  <p>Ruffy bir elinde üstünden yağlar damlayan etlerin geçirildiği bir dal, öbüründe de bir şişe birayla yaklaştı.</p>

  <p>«Bir bira daha içer misin, patron.»</p>

  <p>«Yeter.» Bruce, elini kaldırdı. «Boğazıma kadar doydum.»</p>

  <p>«Yaşlandığın anlaşılıyor. Çocuklarla ben yaban öküzünü bitirmeye gayret edeceğiz ya da bunu yaparken çatlayacağız.» Kocaman dizlerinin üstüne çökünce sesinin tonu birden değişti. «Kamyonlar boş, Patron. Hepsinin depolarındaki™ toplasan bir kova akar yakıt çıkmaz.»</p>

  <p>«Bütün depoları boşaltıp bütün akar yakıtı Ford'a koymanı istiyorum, Ruffy.»</p>

  <p>Ruffy başını sallayarak dalın ucuna takılı eti ısırdı.</p>

  <p>«Yarın sabah erkenden seninle Forda binip Msapa Kavşağına gideceğiz. Ötekileri burada bırakacağız. Kamp Teğmen Hendry'nin idaresinde olacak.»</p>

  <p>Wally ateşin birinin yanından kalkarak yaklaştı. «Benden mi söz ediyordunuz?»</p>

  <p>«Evet seni burada adamların başında bırakarak Ruffy'le yardım bulmak için Msapa Kavşağına gideceğiz.» Bruce Hendry'e bakmıyordu ve sesindeki tiksintiyi de zorla gizleyebilmekteydi. «Ruffy, şu haritayı getirir misin?»</p>

  <p>Haritayı yere yayarak çevresine toplandılar.</p>

  <p>Ruffy el fenerini yaktı.</p>

  <p>Bruce ince bir çizgi gibi gözüken siyah yolu işaret etti. «Biz şimdi şuralardayız sanırım.</p>

  <p>Yani Msapa'ya yetmiş, seksen mil yolumuz var.</p>

  <p>«Parmağını ileriye götürdü. «Msapa Kavşağına gidip dönmemiz beş saat alır.</p>

  <p>Ancak oradaki telgraf çalışmıyorsa, o vakit bir keşif koluna rastlayana ya da Elizabethville'e haber yollayacak bir şey bulana kadar yola devam edeceğiz.»</p>

  <p>Siyah yolun hemen hemen pareleline düşen ve beş santim kadar açığında olan kalın kırmızı çizginin üstüne iri harflerle Rodezya Sınırı yazılmıştı. Wally Hendry ona bakarken küçük gözleri daha da kısıldı.</p>

  <p>Hendry sonra Bruce'a döndü. «Neden Ruffy'i burada bırakmıyorsun. Ben seninle gelirim.»</p>

  <p>«Afrikalılarla karşılaşacak olursak Ruffy'nin tercümanlık yapmasını istiyorum.»</p>

  <p>İçinden de, «Sen arabayı alıp Elizabethville'e giderken, ben şakağımda bir delikle yolun kenarında yatmayı istemiyorum,» diyordu.</p>

  <p>Hendry söylendi. «Pekâlâ. Bana göre hava hoş.» Yine gözleri haritaya gitti.</p>

  <p>Rodezya sınırı kırk mil ötedeydi. Bir gün hızlı yürüyerek insan oraya erişebilirdi.</p>

  <p>Bruce hemen İngilizceden vazgeçerek Fransızcaya başladı. «Ruffy, elmasları senin kamyonun ön panelinin gerisinde bir yere gizle.</p>

  <p>Böylece Elizabethville'e kadar gitmek zorunda kalsak bile buraya bir kurtarma gücü yollayacaklarından emin olabiliriz.»</p>

  <p>Hendry, «İngilizce konuş, ahbap,» diye homurdandı. Fakat Ruffy başını sallayarak Fransızca cevap verdi. «Elmasları koruması için Çavuş Jacque'ı bırakabilirim.»</p>

  <p>Bruce çıkıştı. «HAYIR! Hiç kimseye bir şey söyleme.»</p>

  <p>Hendry hırıltılı bir sesle gürledi. «Kesin be!</p>

  <p>Söylediklerinizi ben de bilmek isterim.»</p>

  <p>Bruce İngilizce devam etti. «Yarın sabah şafakla yola çıkacağız.»</p>

  <p>Shermaine ilk defa söze karıştı. «Ben de seninle gelebilir miyim?»</p>

  <p>«Gelmemen için bir neden görmüyorum.»</p>

  <p>Bruce ona gülümsedi.</p>

  <p>Fakat Ruffy rahatsız olmuş gibi öksürdtL «Bu pek de iyi bir fikir değil, Patron.»</p>

  <p>Sinirlenmeye başlayan Bruce ona döndü.</p>

  <p>«Neden?»</p>

  <p>Ruffy durakladı. «Şey... Patron... Sen, ben ve hanım arabaya binip Elizabethville'in yolunu tutarsak, çocuklar bu durumdan kuşkulanabilirler.</p>

  <p>Kaçtığımızı ve bir daha geri dönmeyeceğimizi düşünebilirler, Patron.»</p>

  <p>Bruce ses çıkarmadan bu durumu düşündü.</p>

  <p>Hendry de atıldı. «Ruffy doğru söylüyor. Sen buradan basıp gitmeyi aklına koymuş olabilirsin.</p>

  <p>Geriye kalanlar yani bizler için bir garanti olarak kadını bırakmalısın.»</p>

  <p>«Ziyanı yok, Bruce. Durumun böyle olabileceğini düşünmemiştim. Burada kalırım.»</p>

  <p>Ruffy de Bruce'a, «Onu tam kırk erkek koruyacak,» dedi. «Kendisine bir şey olmaz.»</p>

  <p>«Pekâla. Öyleyse bu sorun halledildi demektir. Zaten fazla kalmayacağız, Shermaine.»</p>

  <p>«Ben gidip kamyonların depolarındaki akar yakıtları süzdüreyim. «Ruffy ayağa kalktı. «Sabah görüşürüz, Patron.»</p>

  <p>«Ben de gidip biraz daha et yiyeyim.» Wally kayıtsız bir tavırla haritayı aldı. «Bu gece biraz uyumaya gayret et, Curry. Fazla gürültü patırtı etme.»</p>

  <p>Ona öfkelenen Bruce bu arada haritayı götürdüğünü fark edemedi.</p>
</body>
</html>
