<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Maceracılar Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>21</h1>

  <p>Shermaine onu hava karardıktan sonra ısıtılmamış konserve yemek ve Ruffy'nin bir şişe birasıyla uyandırdı.</p>

  <p>«Cok üzgünüm Bruce fakat yemek pişirecek ateşimiz yok. Yemek pek lezzetsiz, bira da sıcak.»</p>

  <p>Bruce doğrulup oturarak gözlerini oğuşturdu. Altı saatlik uyku yararlı olmuştu.</p>

  <p>Gözleri eskisi kadar şiş ve kanlı değildi. Fakat baş ağrısı geçmemişti.</p>

  <p>«Pek aç değilim. Teşekkür ederim. Sıcak be ni böyle yaptı. »</p>

  <p>«Yemek yemelisin, Bruce. Biraz yemeyi dene.» Sonra gülümsedi. «Hiç olmazsa dinlendikten sonra daha nazik oldun. 'Sesini kes ve ayak altında dolaşma' yerine Teşekkür ederim,' diyorsun.»</p>

  <p>Bruce pişman olarak yüzünü buruşturdu.</p>

  <p>«Sen içinde bir ses kayıt aygıtıyla doğmuş kadınlardan birisin. Daha sonra her sözü anımsayıp bir erkek aleyhinde kanıt olarak kullanıyorsun.» Sonra eline dokundu. «Özür dilerim.»</p>

  <p>Shermaine, «Özür dilerim,» diye tekrarladı.</p>

  <p>«Senin özür dilemelerin hoşuma gidiyor, mon Capitaine. Onlar da tam senin gibi, erkekçe. Zaten sende erkekçe olmayan bir yan yok. Bazen insanı ezecek bir hal alıyor.» Muzip muzip Bruce'un gözlerine bakıyordu. Adam onun trende Wally Hendry'nin tanık olduğu olaydan söz ettiğini anlamıştı.</p>

  <p>«Şu yemeği bir tadalım,» diye mırıldandı.</p>

  <p>Bir süre sonra da ekledi. «Fena değil. Sen iyi bir atıcısın.»</p>

  <p>«Bu sefer konserveyi imal eden M. Heinz şirketini övmen gerek. Fakat bir gün sana bir Tournedo au Prince yapacağım. Bu çok iyi becerdiğim özel bir yemektir.»</p>

  <p>«Demek özel yemek.»</p>

  <p>Kapalı küçük alandaki mırıltılı sesleri zaman zaman kahkahalar kesiyordu.</p>

  <p>Adamlar rahatlamışlardı. Tepelerindeki branda ve taşıtların oluşturduğu duvar güvene kavuşmalarını sağlamıştı. Adamlar yatmış uyuyor ya da küçük gruplar halinde konuşuyorlardı.</p>

  <p>Bruce teneke tabağı sıyırarak son lokmasını da yuttu.</p>

  <p>«Şimdi gidip savunma durumunu kontrol etmeliyim.»</p>

  <p>«Oh, Bonaparte,. Daima işinin basındasın.»</p>

  <p>Shermaine üzüntüyle içini çekti.</p>

  <p>«Çabuk dönerim.»</p>

  <p>«Seni burada bekleyeceğim.»</p>

  <p>Bruce tüfeğiyle miğferini alarak Ford'dan inerken, ormanda davul başladı birden.</p>

  <p>Shermaine, «Bruce!» diyerek onun kolunu yakaladı. Çevredeki sesler birden kesildi. Gecenin karanlığında bir davul çalınıyordu. Bu sesin derinliği ve titreşimini hissediyordu insan. Sıcak, basık hava davul sesiyle titriyordu. Davul tek düze çalınırken bütün doğanın atan nabzıymış gibi ses çıkarıyordu.</p>

  <p>Shermaine yine fısıldadı. «Bruce!» Titriyor ve dehşetten tırnakları erkeğin koluna gömülüyordu. Böylece Bruce kendi korkusunu yatıştırmayı başardı.</p>

  <p>Genç kızı göğsüne bastırdı ve sıkıca sarılıp, «Yavrum, yavrum,» diye mırıldanarak yatıştırdı onu. «Bu sadece çıplak bir vahşinin birbirine vurduğu iki parça tahtanın sesi. Sana burada ilişemezler. Bunu çok iyi biliyorsun.»</p>

  <p>«Oh, Bruce, çok korkunç... Tıpkı çanlara, cenaze çanlarına benziyor.»</p>

  <p>Bruce onu kendinden biraz uzaklaştırarak yüzüne baktı. «Bunlar saçma sözler.</p>

  <p>Haydi benimle gel. Onları yatıştırmama yardım et. Hepsi de dehşete kapılmıştır.</p>

  <p>Bana yardım etmek zorundasın.»</p>

  <p>Shermaine'i yumuşaklıkla Ford'dan çekip çıkardı. Bir kolunu onun beline dolayarak kapalı yerin ortasına götürdü.</p>

  <p>Kendi kendine, «Davulun bu aptallaştıran etkisini, ipnotize eden vuruşunu ne geçirebilir?»</p>

  <p>diye soruyordu.</p>

  <p>Adamlarının arasından en iyi iki şarkıcıyı seçerek neşeli neşeli, «Joseph!</p>

  <p>M'pophu!» diye bağırdı. «Bu herifler davul çalmasını hiç beceremiyorlar. Baluba'lar müzikten hiç anlamayan maymunlardır. Onlara bir Bambala'nın nasıl şarkı söylediğini gösterelim.»</p>

  <p>Adamlar kımıldandılar. Bruce gerilimin azaldığını hissetti.</p>

  <p>«Haydi Joseph...» Göğsünü şişirerek ekin ekme şarkılarından birine başladı.</p>

  <p>Mahsus ters bir tondan başlamış şarkıyı çok kötü söylüyordu. Bu durum zencilerin irkilmesini sağlardı.</p>

  <p>Biri güldü ve Joseph çekine çekine şarkıya girdi. Gitgide sesi güç kazandı.</p>

  <p>M'pophu da tatlı, gür sesli tenora sağlam bir destek sağlamak için bas sesiyle şarkıya katıldı. Karanlıkta biraz da davulun temposuna uyan adamlar el çırpıyorlardı. Bruce çevresindeki adamların ritmik şekilde sallanmaya başladıklarının farkındaydı.</p>

  <p>Shermaine de titremiyordu artık. Belini sıkınca genç kızın kendisine yaslandığını hissetti.</p>

  <p>Bruce, «Şimdi ışığa ihtiyacımız var,» diye düşündü. «Karanlıktan ve davuldan korkan çocuklarıma bir gece lambası gerek.»</p>

  <p>«Çavuş Jacque.»</p>

  <p>«Yüzbaşım?»</p>

  <p>«Projektörlerle çevreyi taramaya başlayabilirsin.»</p>

  <p>«Emredersiniz, Yüzbaşım.» Cevap daha gür çıkmıştı. Her projektör için iki yedek pil olduğunu biliyordu Bruce. Bunlardan her biri sekiz saat dayanıyordu. Yani o gece ve ertesi gece ışıksız kalmayacaklardı.</p>

  <p>Kapalı sığınağın iki yanından bembeyaz renkli ışıklar karanlığı deldi. Bunlar ormanın kenarına vurup yansıdı. Böylece sığınağın içini de epey aydınlattı. Her adamın yüzünü seçmek mümkündü artık. Bruce, onları süzünce, «Rahatladılar,»</p>

  <p>diye düşündü. «Hortlaklardan kurtuldular.»</p>

  <p>Shermaine mırıldandı. «Bravo, Bonaparte.»</p>

  <p>Bruce kızı kucakladığını gören adamlarının sırıttıklarını fark etti. Tam kolunu indireceği sırada kendini topladı. Onlara düşünecek başka bir konu daha sağlamalıydı. Shermaine'i Ford'a götürdü.</p>

  <p>«Yorgun musun?» diye sordu.</p>

  <p>«Biraz.»</p>

  <p>«Senin için kanepeyi yatıracağım. Pencereleri de battaniyeyle kapatırsan kimse seni görmez.»</p>

  <p>Shermaine hemen, «Yakınımda olacaksın değil mi?» diye sordu.</p>

  <p>«Hemen dışarıda olacağım.» Tabancasını taktığı branda kemeri çıkardı. «Bundan böyle bunu takman yerinde olacak.»</p>

  <p>Ne kadar sıktılarsa da kemer ona çok büyük geldi. Tabanca kızın dizlerine kadar sarkıyordu.</p>

  <p>Bruce, «Jan Dark,» diyerek kızın ona 'Bonaparte' diye hitap etmesinin öcünü aldı. Shermaine ona bakıp yüzün buruşturduktan sonra usulca kapalı kamyonetin arkasına geçti.</p>

  <p>Uzun bir süre sonra şarkıyı ve davulun gürültüsünü bastıran bir sesle bağırdı.</p>

  <p>«Bruce?»</p>

  <p>«Evet?»</p>

  <p>«Orada olduğunu bilmek istemiştim. İyi geceler.»</p>

  <p>«İyi geceler, Shermaine.»</p>

  <p>Bruce bir tek battaniyenin üstüne yattı.</p>

  <p>Terlemişti. Şarkılar çoktan kesilmişti ama davul hâlâ çalıyordu. Davul tempo hiç sekmeden çalınıyor ve ormanda yankılar yapıyordu. Projektörler düzgün aralıklarla ileriyi geriyi tarıyordu.</p>

  <p>Zaman zaman da araçlardan oluşan çemberin içini aydınlatıyordu. Bruce, çevresindekilerin hafif seslerle soluyarak uyuduklarını duyuyordu.</p>

  <p>Kimi hafifçe öksürüyor, kimi sayıklıyor ve uykusunda dönüyordu.</p>

  <p>Fakat Bruce uyuyamıyordu. Bir kolunu başının altına dayayıp sırt üstü yatmış sigara içiyor ve tepedeki brandaya bakıyordu. Kafasından dört gün önce olan şeyler geçiyordu. Andre'nin ölümü, Boussier'nin karısıyla yan yana duruşu, patlayan el bombaları, eline yapışan kanlar, ölüm kokusu, şiddet ve dehşet.</p>

  <p>Rahatsız rahatsız kımıldanarak sigarasınr attı ve gözlerini elleriyle kapattı.</p>

  <p>Böylece anıları kafasından atmak istiyordu. Fakat sanki kafasınin içinde dev bir projeksiyon makinesi vardı Sahneler birbirine karışmakla birlikte dehşetle rini koruyorlardı.</p>

  <p>Eline konup ön bacaklarını hazla birbirine sürten ve adeta ona, sırıtan sineği anımsadı. Ne iğrençti. Battaniyenin üstünâe başını iki yana salladı.</p>

  <p>«Çıldırmak üzereyim,» diye düşündü. «Buna engel olmalıyım.»</p>

  <p>Hemen doğrulup oturarak dizlerini göğsüne doğru çekti. O hayaller kayboldu.</p>

  <p>Fakat şimdi üzgün ve yalnızdı. Korkunç şekilde yalnızdı ve hiç bir amacı yoktu.</p>

  <p>Dünyada kaybolup gitmişti.</p>

  <p>Battaniyenin üstünde tek başına otururken büzüldüğünü, küçülüp korktuğunu hissetti.</p>

  <p>«Ağlayacgğım,» diye düşündü. «Bunu hissediyorum.» Tıpkı canı yanan bir çocuğun annesinin kucağına tırmanması gibi, Bruce Curry de Ford'un çamurluğuna tutundu. Shermaine'e doğru gitmeye çalışıyordu.</p>

  <p>Deli gibi onu arayarak, «Shermaine,» diye fısıldadı.</p>

  <p>«Bruce ne var?» Kalkıp oturdu. O da uyuyamamıştı.</p>

  <p>«Neredesin?» Bruce'un sesinde bir panik vardı.</p>

  <p>«Buradayım. Ne var?»</p>

  <p>Erkek onu bulunca beceriksiz bir hareketle Kendisine çekti.</p>

  <p>«Bana sarıl, Shermaine. Ne olur sarıl.»</p>

  <p>«Sevgilim.» Genç kız, endişelenmişti. «Ne oldu? Bana söyle sevgilim.»</p>

  <p>«Sadece bana sarıl, Shermaine. Konuşma,»</p>

  <p>Onu sıkı sıkı tutarak yüzünü boynuna gömdü.</p>

  <p>«Sana çok ihtiyacım var... Oh Tanrım! Sana ne kadar ihtiyacım var!»</p>

  <p>«Bruce.» Shermaine durumu anlayarak ohun yatıştırmak için boynunu okşamaya başladı.</p>

  <p>«Bruce'um,» diyerek sıkı sıkı sarıldı. Bir içgüdüye uyarak sanki küçük bir çocukmuş gibi erkeği hafif hafif sallıyordu.</p>

  <p>«Bruce'un... Bruce'um...» Üstünü örten ince pamuklu yeleği çıkararak, eskiden beri süre&nbsp; gelen töreye uyup onu yatıştırmaya kalktı. Ona göğüslerini uzattı. Erkeğin dudaklarına göğsünü yaklaştırarak iki kolunu onun boynuna doladı.</p>

  <p>Başı korumak ister gibi erkeğe eğilmiş, dökülen saçları ikisini de örtmüştü.</p>

  <p>Erkeğin sert vücudunun basıncını duyan, göğsüne değen dudaklarını hisseden Shermaine, sevdiği erkeğe güç verdiğini anladı ve o ana kadar mutluluğu hiç tatmamış olduğunu fark etti.</p>

  <p>Sonra kendi vücudu de uyuşukluğunu kaybetti.</p>

  <p>Birden yeni bir hisse, yeni bir isteğe kapıldı.</p>

  <p>«Oh, Bruce, evet!» Erkeğin arzuyla dudakliarını araştıran dudaklarına yaklaşarak konuşmuştu. Doğrulan Bruce artık bir çocuk değil bir erkekti yine.</p>

  <p>«Ne güzelsin... Ne sıcaksın.» Bruce'un sesi garip şekilde boğuklaşmıştı.</p>

  <p>Shermaine kendi isteğinin gücü yüzünden titredi.</p>

  <p>«Çabuk, Bruce, oh Bruce.» Erkeğin sevgi dolu, insafsız elleri arıyor, buluyordu.</p>

  <p>«Oh, Bruce... çabuk.» Kalçalarıyla erkeğe dayandı.</p>

  <p>«Canını yakacağım.»</p>

  <p>«Hayır... Evet, bu acıyı istiyorum.» Erkeğin, kendisine direnmesini hissederek sabırsızlıkla bağırdı.</p>

  <p>«Devam et!» sonra, «Ah canımı yakıyor,» diyebildi.</p>

  <p>«Durayım.»</p>

  <p>«Hayır! Hayır!»</p>

  <p>«Sevgilim, bu kadarı çok fazla.»</p>

  <p>«Evet... dayanamıyacağım... Oh, Bruce...</p>

  <p>Aşkım... Seni bütün kalbimle seviyorum.»</p>

  <p>Sıkılmış yumruklan erkeğin sırtına iniyordu.</p>

  <p>Ama sonra bedeni gevşedi. İçinden bir duygu büyük güç kazanarak yükseliyor, benliğini kavuruyordu. Bu zevkte adeta bir azap vardı.</p>

  <p>«Düşünüyorum... Oh, Bruce! Bruce! Bruce!»</p>

  <p>İkisi de aynı uçuruma yuvarlanmışlardı. Geriye hiç bir şey kalmamıştı. Ne zaman ne yer...</p>

  <p>O uçurumun da dibi yoktu.</p>

  <p>Hiç bir şey ve herşey.</p>

  <p>Ormanda davul çalıyordu.</p>

  <p>Daha sonra, çok daha sonra Shermaine,.</p>

  <p>«başını onun koluna dayayıp yüzünü göğsüne «gömerek uyudu. Bruce bir süre uyumayarak o-</p>

  <p>*nun soluklarını dinledi. Bu soluklar dikkatle dinlenmedikçe duyulamayacak kadar hafifti. «Ancak seven bir erkek bu solukları fark edebilir,»&nbsp; diye düşündü.</p>

  <p>«Evet, bu kadını sevdiğimi sanıyorum,» de di. «Fakat emin olmalıyım. Ona da, kendime de haksızlık etmemek için emin olmalıyım. Çünkü geçen seferki gibi bir olayı tekrar yaşayamam Onu sevdiğim için de kötü bir evlilikle yaralamayı istemiyorum. Dayanacak gücü yoksa, bu sevgiyi burada bitirmek daha uygun.»</p>

  <p>Bruce başını hafifçe çevirince yüzü onun saçlarına gömüldü. Shermaine uykusunda yüzünü onun göğsüne sürdü.</p>

  <p>Bruce, «Fakat bunu bilebilmek çok zor,» diye düşündü. «Başlangıçta bunu söyleyebilmek çok zor. Acıma ya da yalnızlığı sevgi sanmak da çok kolay. Ama şimdi bunu yapacak durumda değilim. Onun için Joan'la olan evliliğimi salim kafayla düşünmeliyim. Bu zor olacak ama gayret etmeliyim.</p>

  <p>Joan'la başlangıçta böyle miydik? Aradan uzun süre, tam yedi yıl geçtiği için bilemiyorum.</p>

  <p>O günlerden geriye kalan türlü yerlerin resimleri ve acının silip götüremeyeceği bir takım söz ler...</p>

  <p>Denizden yükselen sisin kapladığı bir sahil.</p>

  <p>Denizin sürükleyip sahile attığı ve tuzdan bemheyaz olmuş, kumlara gömülmüş bir ağaç kütüğü, yoldan aldığımız bir sepet çilek... Onure için de Joan'ı öptüğüm zaman dudaklarındameyvanın o hoş tadını duydum.</p>

  <p>Birlikte söylediğimiz bir şarkıyı anımsıyorum. Misyon çanları neden kalamayacağımı söyledi, sınırın güneyinde Meksiko yolunda... Sözlerin çoğunu da unutmuşum.</p>

  <p>Çocuklar doğmadan vücudunu ve göğüslerinin biçimini hayal meyal anımsıyorum.</p>

  <p>Güzel günlerden geriye kalanlar yalnızca bu kadar.</p>

  <p>Öteki anılar berrak. Azap veren bir kırbaç darbesi kadar kesin. Her kötü sözü ve bunun söyleniş tarzını anımsıyorum. Gece hıçkırık sesleri... Derin yara aldıktan sonra üç yıl adeta sürünerek devam eden bir evlilik. İkimiz de çocuklar yüzünden bütün gücümüzle bu duruma katlandık.</p>

  <p>Çocuklar! Ah Tanrım, şimdi çocukları düşünmem gerekli. Bu çok acı veriyor. Çocuklar durumu karıştırmadan onu son defa düşünmeli, Joan denilen kadını kafamdan çıkarmalıyım. Beni ağlatan kadını böylece tümüyle kafamdan silmeliyim. O adamla çıkıp gittiği için Joan'dan nefret etmiyorum. Mutluluğu bir kez daha denemeye hakkı vardı. Fakat çocuklarım yüzünden ona garezim. Hem Shermaine'e yepyeni bir şey olarak vereceğim sevgiyi böyle kirlettiği için ona kızıyorum. Ayrıca çılgınca aradığı mutluluğu bulamadığı için de ona acımaktayım. Bedeninin ve kafasının soğukluğu yüzünden ona acıyorum.</p>

  <p>Artık solmakta olan güzelliği yüzünden ona acıyorum. İlk önce, yağlı boyanın çatlaması gibi, göz etrafı kırışmıştı. Çocuklarının sevgisini kaybetmesine neden olacak tüketici bencilliği yüzünden de ona acıyorum.</p>

  <p>Benim çocuklarım... Onun değil! Benîm çocuklarım!</p>

  <p>Hepsi bu kadar,» diye mırıldandı. «Joan'la ilişkimiz böylece sonuçlandı. Artık Shermaine var ve Joan'un temsil eettiği şeylerle hiç bir ilgisi yok, onun. Ben de mutluluğu bulmak için bir kez daha denemeyi hakkettim.»</p>

  <p>«Shermaine,» diye fısıldadı. Kadının başını tutup öpmek için hafifçe çevirdi.</p>

  <p>«Uyan Shermaine.»</p>

  <p>Genç kadın kımıldanıp bir şeyler mırıldandı.</p>

  <p>«Uyan.» Kulak memesini dişlerinin arasına alarak hafifçe ısırdı. Shermaine'in gözleri açıldı.</p>

  <p>«Bonjur, Madam.» Bruce, gülümsüyordu.</p>

  <p>Shermaine, «Bonjur, Mösyö,» diyerek gözlerini kapatıp yüzünü yine onun göğsüne gömdü.</p>

  <p>«Uyan. Sana söylemem gereken bir şey var.»</p>

  <p>«Uyandım ama önce bana düş görüp görmediğimi söyle. Bunun gerçek olduğuna inanamıyorum.»</p>

  <p>«Düş görmüyorsun.»</p>

  <p>Genç kadın hafifçe içini çekerek ona sarıldı.<br /></p>

  <p>Bruce, «Seni seviyorum,» dedi.</p>

  <p>«Şimdi öbür şeyi söyle bakalım.»</p>

  <p>«Hayır. Şimdi düş görüyorum.»</p>

  <p>«Hayır, bu gerçek.»</p>

  <p>«Yok, beni uyandırma. Şimdi uyanmaya dayanamam.»</p>

  <p>Bruce, «Ya sen?» diye sordu.</p>

  <p>«Bunu biliyorsun... Sana söylememe gerek yok.»</p>

  <p>Erkek, «Sabah olmak üzere,» diye mırıldandı.» «Az vaktimiz var.»</p>

  <p>«Öyleyse kısacık zamanı bu sözleri söylemekle dolduracağım...» Bruce ona sıkıca sarılarak sözcükleri kulağına fısıldamasını dinledi.</p>

  <p>«Artık biliyorum,» diye düşündü. «Bu kadar yanılamam. Bu benim kadınım.»</p>
</body>
</html>
