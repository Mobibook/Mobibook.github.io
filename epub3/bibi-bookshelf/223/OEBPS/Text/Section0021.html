<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Maceracılar Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>22</h1>

  <p>Davul sesi şafakla birlikte kesildi. Ondan sonraki sessizlik pek yoğundu, insanı tedirgin ediyordu.</p>

  <p>O garip ritme alışmışlardı artık ve kulakları bunu arıyordu sanki.</p>

  <p>Bruce kapalı yerde dolaşırken adamlarının huzursuzluklarının farkındaydı. Hepsi de korkuyla bir şey bekliyorlardı. Üzerlerine dikkat çekmek îstemezmiş gibi çekine çekine dolaşıyorlardı.</p>

  <p>Şakaları izleyen kahkahalar sinirliydi. Sanki bir katedralde kahkaha atmış gibi hemen susuyorlardı. Gözleri de hep ormandan yana gidiyordu, Bruce bir -saldırı olmasını istemeye başlamıştı. Çevresindeki korku yüzünden onun da sinirleri gerilmişti.</p>

  <p>«Bir gelseler,» diye düşünüyordu. «Bir ortaya çıksalar ve böylece hayalet değil insan olduklarını görsek.»</p>

  <p>Fakat orman sessizdi. Sanki orman onları gözetleyerek bekliyordu. Gizli gözlerin bakışını&nbsp; seziyorlardı. Sıcak arttıkça uğursuz gözlerin kötü varlığı daha da yaklaşır gibiydi.</p>

  <p>Bruce sığınağın kuzey tarafına doğru giderken kayıtsızmış gibi yürümeye gayret ediyordu.</p>

  <p>Çavuş Jacque'a gülümseyip yanına çömeldi ve kamyonun altından köprünün kalıntılarına baktı.</p>

  <p>«Bizim kamyonlar neredeyse dönerler,» dedi. «Köprüyü onarmak fazla zaman almaz.»</p>

  <p>Jacque cevap vermedi. Zekasını belli eden geniş alnı kırışmıştı ve yüzü terden pırıl pırıl parlıyordu.</p>

  <p>«Zor olan beklemek, Yüzbaşım. Bu insanın cesaretini yiyip bitiriyor.»</p>

  <p>Bruce, «Neredeyse dönerler,» diye tekrarladı. En cesurları sayılan Jacque endişelendiğine göre, ötekilerin korkudan ödleri patlamış, olacaktı.</p>

  <p>Bruce çovuşun öbür yanındaki adama baktı. Duyduğu korku adamın yüzünden okunuyordu.</p>

  <p>O anda yerliler saldırsalar kim bilir durum ne olurdu? Bir Afrikalı düşünceleriyle kendini öldürebilirdi. Onların yatıp öldükleri çok görülmüştü. Bruce, «O duruma gelecekler neredeyse,»&nbsp; diye düşündü. «Bir saldırı olursa ya çıldıracaklar ya da dertop olup korkuyla feryada başlayacaklar.</p>

  <p>«Samimi ol. Bu durumdan sen de hiç hoşnut değilsin. Beklemek senin de sinirlerini gerdi.»</p>

  <p>Sonra düzlüğün öbür yanından bir ses yükseldi. Hiddetli, vahşi, tiz ve insanınkine benzemeyen bir sesti bu.</p>

  <p>Bruce yüreğinin ağzına geldiğini hissetti.</p>

  <p>Doğru sesin geldiği yana döndü. Bir an içeridekilerin hepsi bu sesten ürktüler.</p>

  <p>Ses yine yükseldi. Gerilen sinirlere bir kırbaç etkisi yaptı bu ses. Hemen yirmi patlama arasında kayboldu.</p>

  <p>Bruce güldü. Başını geriye atarak kattıla katıla gülme» e başladı.</p>

  <p>Ateş durmuştu. Ötekiler de gülüyorlardı. A-teş eden aacnlar da mahcup mahcup sırıtarak silahlarını doldurmaktaydılar.</p>

  <p>Bruce sarı Gaga kuşunun bağırması yüzünden ilk defa böyle şaşırmıyordu. Ama şimdi kendi gülmesinin de, ötekilerin kahkahasının da hafif bir sinir krizi olduğunu anlıyordu.</p>

  <p>Biri, «Kuşun tüylerini şapkana takmak için mi istedin?» diye seslendi ve içeridekiler yine gülmeye başladılar.</p>

  <p>Böyle şakalaşma başlayınca hava da gevşedi. Bruce doğrulup kahkahalarını kesti.</p>

  <p>Kendi kendine, «Neyse bir şey olmadı,» dedi. «Elli mermiye karşılık gerilimden bir saat kurtulma fırsatını elde ettik. Bu da ucuz sayılır.»</p>

  <p>Shermaine'in yanına gitti. O da gülümsüyordu.</p>

  <p>Erkek ona bakarak sordu. «Ahçılık işi nasıl gidiyor? Öğle yemeğine hangi şahaseri yiyeceğiz?»</p>

  <p>«Tuzlanmış sığır.»</p>

  <p>«Ya soğan?»</p>

  <p>«Sadece tuzlu et. Sdğan bitti.»</p>

  <p>Bruce'un yüzündeki gülüş siliniverdi.</p>

  <p>«Ne kadar yiyeceğimiz kaldı?» dedi.</p>

  <p>«Sadece bir kasa konserve. Yani yarın öğle yemeğine kadar yeter ancak.»</p>

  <p>«Köprüyü onarmak en az iki gün alır. Ondan sonra da bir günlük yolumuz var.»</p>

  <p>Kendini topladı. «Neyse eve döndüğümüzde hepimiz çok iştahlı olacağız. Bu yiyeceği mümkün olduğunca; idare etmeliyiz. Bundan böyle herkese yarım tayın vereceksin.»</p>

  <p>' Kafası yeni soruna dalmış olduğu için dışarıdan gelen hafif homurtuyu fark etmedi.</p>

  <p>Jacque seslendi. «Yüzbaşım, duyuyor musunuz?»</p>

  <p>Bruce başını eğerek dinledi.</p>

  <p>«Kamyonlar!» diye bağırırken rahatladığı: için sesi çok yüksek çıkmıştı.</p>

  <p>Oradakiler heyecanlı heyecanlı mırıldanmaya başladılar.</p>

  <p>Bekleme sona ermişti.</p>

  <p>Kamyonlar homurdanarak ormandan düzlüğe çıktılar. Arka taraflarına pek çok kalas ve oluklu saç yüklenmişti.</p>

  <p>Ruffy ön kamyondan eğilerek haykırdı.</p>

  <p>«Merhaba, Patron. Bunları nereye yığalım?»</p>

  <p>«Köprüye götürün. Bir dakika bekle. Bent de sizinle geleceğim.»</p>

  <p>Bruce sığınaktan çıkarak hemen Ruffy'nin.</p>

  <p>kamyonuna koştu. Açıkta kaldığı sırada sırt kas ları gerilmişti, Kendini kamyona atıp kapıyı kapatınca rahat bir soluk aldı.</p>

  <p>«Bir oka hedef olmak hiç de işime gelmez.»</p>

  <p>«Biz yokken tatsızlık çıktı mı?»</p>

  <p>Bruce, «Hayır,» diye cevap verdi. «Fakat buradalar. Bütün gece ormanda davul çaldılar.»</p>

  <p>Ruffy, «Dostlarını çağırıyorlar,» diye söylenerek el frenini boşalttı. «Bu köprüyü bitirene kadar eğlenceli vakit geçireceğiz. Onların cesaretlenmesi için bir ya da iki gün gerekecektir. Ama sonunda bize saldırmayı deneyecekler.»</p>

  <p>Bruce emretti. «Köprünün yanında dur, Ruffy.» Camı indirdi. «Hendry'e yanımızda durmasını işaret edeceğim. İki kamyonun arasına malzemeyi boşaltacağız. Oluklu saçtan siperi de orada yapmaya başlayacağız.»</p>

  <p>Hendry kamyonuhu yanaştırırken, Bruce da sahildeki katliama bakmak için kendini zorladı.</p>

  <p>Sonra rahat bir soluk aldı. «Timsahlar!» Germe kazıkları aynı yerdeydi ama kokan insan barsağı yığınları gitmişti. Fakat koku ve sinekler hâlâ oradaydı.</p>

  <p>Ruffy kumlardaki uzun sürünme izlerine bakarak, «Gece gelmişler, diye onayladı.</p>

  <p>«Tanrıya şükürler olsun.»</p>

  <p>«Evet. Burasını temizlemek çocuklarımın hiç&nbsp; de hoşuna gitmeyecekti doğrusu.»</p>

  <p>«Kazıkları yerlerinden çıkarması için birini yollarız. Çalışırken onlara bakmak istemem.»</p>

  <p>Ruffy oradaki idam sehpalarına baktı. «Haklısın, hiç de hoş bir manzara değil.»</p>

  <p>Bruce iki kamyonun arasına atladı.</p>

  <p>«Hendry.»</p>

  <p>«Evet.» Wally başını camdan uzattı.</p>

  <p>«Seni hayal kırıklığına uğrattığıma üzülüyorum ama senin işi timsahlar görmüşler.»</p>

  <p>«Kör değilim. Görüyorum.»</p>

  <p>«Pekâlâ. Kör ya da inmeli olmadığını kabul edelim. Şu kamyonların boşalttırılmasına ne dersin?»</p>

  <p>Hendry, «Aman ne büyük iş,» diye söylendiyse de inip arkada brandanın altındaki adamlara bağırmaya başladı. «O malzemeyi çıkarın.</p>

  <p>Haydi işe başlayın!»</p>

  <p>Bruce Ruffy'e döndü. «Bulduğunuz en kalın&nbsp; keresteler ne kadardı?»</p>

  <p>«Onsekiz santim eninde dokuz santim kalınlığında ama çok sayıda bulduk.»</p>

  <p>«Neyse işe yarar. Birer düzinesini bir araya bağlar ve ana destek olarak kullanırız.» Bruce kaşlarını çatarak onarım işini planlamaya koyuldu.</p>

  <p>«Hendry, kalasları boylarına göre istif ettir Oluklu saçı da şuraya koy. Ruffy, kaç çekicimiz var?»</p>

  <p>«On tane. Patron. İki de testere buldum.»</p>

  <p>«İyi. Ya ip ve çivi?»</p>

  <p>«Bol. Bir fıçı dolusu temel çivisi ve...»</p>

  <p>İşe dalan Bruce, zenci sivillerden birinin koruyucu kamyonların arkasından çıkarak köprüye doğru gidip orada durduğunu görmedi. Adam acele etmeden pantolon düğmelerini açarken Bruce başını kaldırdı.</p>

  <p>«Orada ne yaptığını sanıyorsun?» diye gürleyince adam irkilerek suçlu suçlu baktı. İngilizce bilmiyordu ama Bruce'un ses tonu yeterliydi.</p>

  <p>«Mösyö,» diyecek oldu. «Ben...»</p>

  <p>Bruce, «Geri dön!» diye gürledi. Adam şaşkın şaşkın durup pantolonunu iliklemeye başladı.</p>

  <p>«Acele et, ahmak!»</p>

  <p>Adam itaatle pantolon düğmelerini kapattı.</p>

  <p>Herkes işi bırakmış onu seyrediyordu. Adamın yüzü utançtan morarmıştı ve ellerini doğru dürüst kullanamıyordu.</p>

  <p>Bruce deliye dönmüştü. «İliklemeyi bırak şimdi. Buraya dön.»</p>

  <p>Nehrin yanındaki otların arasından atılan ilk ok tembel tembel yükseldi. Sonra hız kazanıp ıslık gibi bir ses çıkararak adamın ayaklan dibinde yere saplandı. Yeşil yapraklar sarılı ince kamışın bir çocuk oyuncağı gibi zararsız bir görünümü vardı.</p>

  <p>Bruce, «Koş!» diye haykırdı. Adam durarak inanmaz gözlerle oka bakakaldı.</p>

  <p>Bruce gidip onu geri çekmek için yürüyecek oldu fakat Ruffy'nin kocaman eli koluna yapışınca hareketsiz kaldı. Kurtulmak için Ruffy'e vuruyordu ama bu olanaksızdı: Oklar yine yeşilliklerin arasında yükseldiler.</p>

  <p>Bu kez bir çekirge sürüsü gibi kaçmakta olan adamın çevresine indiler.</p>

  <p>Bruce debelenmekten vazgeçerek seyretti.</p>

  <p>Madeni uçların kamyonun önüne çarptıklarını duyuyordu. Okların adamın dört yanına yağdığını ve yere saplanan bazılarının saplarının kırıldığını da görüyordu.</p>

  <p>Sonra bir ok adamın tam iki kürek kemiği ^arasına saplandı. Adam koşarken okun sapı sırtına vuruyordu. Zavallı bir eliyle buna erişmeye çalışırken yüzü korku ve acıyla allak bullak olmuştu.</p>

  <p>Adam kamyonların arasına girerken Bruce bağırdı. «Onu tutun! Yere yatırın.» İki jandarma atlayıp adamı yakalayarak yüz üstü yere yatırdılar.</p>

  <p>Bruce sırtına çıkıp oku çekerken adam anlaşılmaz bir şeyler sayıklıyordu. Dikenli başın sadece yarısı ete girmişti. Yani ok ancak bir santim kadar eti delmişti. Fakat Bruce, çekince kamış koptu ve baş içeride kaldı.</p>

  <p>Bruce, «Bıçak,» diye haykırınca biri eline bir süngü sıkıştırdı.</p>

  <p>«O dikenlere dikkat edin çocuklar. Sakın bunlar derinizi çizmesin.</p>

  <p>«Ruffy, adamlarını hazırla. Saldırırlarsa onları püskürteceğiz.» Adamın gömleğini yırtarak bir an elle dövülmüş ilkel ok başına baktı. Üstünde çok kaim bir tabaka zehir vardı. Bu yüzden okun başı yapışkan koyu renkli bir karamelaya benziyordu.</p>

  <p>Ruffy kamyonun burnunda dayandığı yerden konuştu. «Öldü. Sadece henüz solukları kesilmedi.»</p>

  <p>Bruce süngünün ucuyla ok başının yanında eti daha derin yarınca adam feryad edip, onun altında debelenmeye başladı.</p>

  <p>«Hendry gerek kutusundan pensi getir.»</p>

  <p>«Al, burada!»</p>

  <p>Bruce ok başını pensle yakalayarak çekti.</p>

  <p>Çevresindeki et ok başına iyice yapışmış, çektikçe birlikte geliyordu. Bruçe kalkan ete süngüyle vururken, yırtıldığını duydu. Bu tıpkı bir kedi balığının lastik gibi ağzından oltayı çıkarmaya benziyordu.</p>

  <p>Ruffy korkunç ölümü sakinlikle kabul eden Afrikalılara özgü inançla, «Vaktini boşa harcıyorsun. Patron,» dedi. «Bu adam yolcu. Kanına yılan zehiri karıştı bir kez. Onun işi bitik.»</p>

  <p>«Emin misin, Ruffy?» Bruce başını kaldırdı..</p>

  <p>«Bunun yılan zehiri olduğundan emin misin?»</p>

  <p>«Bunu kullanırlar. Yılan zehirini kasava unuyla karıştırırlar.»</p>

  <p>«Hendry yılan ısırmasına karşı kullanılan ilaçlar nerede?»</p>

  <p>«Kampa, ilk yardım çantasında.»</p>

  <p>Bruce ok başını tekrar çekti ve bu kez çıkarmayı başardı. Adamın kürek kemikleri arasında derin, kara bir delik kalmıştı.</p>

  <p>«Adamı hemen içeriye taşıyacağız. Her saniyenin önemi var»</p>

  <p>Ruffy, «Gözlerine bak,» diye mırıldandı. «O na yapacağın iğnenin yararı olmayacaktır.»</p>

  <p>Gözbebekleri küçülüp nokta gibi olmuştu.</p>

  <p>Zehir bedenine yayılırken zavallı şiddetle sarsılıp titriyordu.</p>

  <p>«Onu kamyona koyun.»</p>

  <p>Adamı kamyona yatırınca herkes içeriye otladı. Ruffy motoru çalıştırıp geri vitese taktı ve sığınağa kadar olan on metreyi geri geri gittiler.</p>

  <p>Bruce, «Onu içeriye sokun,» diye emir verdi.</p>

  <p>Adamın dudakları gevşemişti. Bir şeyler sayıklarken bir yandan da terliyordu.</p>

  <p>Terler yüzünden çıplak gövdesine akıyordu. Yaradan pek kan çıkmamıştı. Bruce zehirin kan pıhtılaştıran bir türden olduğu kanısına vardı.</p>

  <p>Shermaine koşarak onları karşıladı. «Bir şeyin yok ya Bruce?»</p>

  <p>Bruce terslenmemesi gerektiğini anımsadı</p>

  <p>«Benim bir şeyim yok ama onlardan biri vuruldu.»</p>

  <p>«Sana yardım edebilir miyim?»</p>

  <p>«Hayır, seyretmeni istemiyorum.» Başını çevirip haykırdı. «Hendry şu Tanrının belası yılan sokma serumu nerede?»</p>

  <p>Adamı sürükleyerek içeride gölgeli yerde bir battaniyenin üstüne yatırdılar.</p>

  <p>Bruce onun yanında çömelip Hendry'nin verdiği kırmızı teneke kutuyu açtı.</p>

  <p>«Ruffy, iki kamyonu da daireye sok ve çocukların hazır olsunlar. Yerliler bu başarı üstüne sandığımızdan daha çabuk cesaretlenebilirler.»</p>

  <p>Bruce, bir yandan da enjektöre iğneyi takıyordu. «Hendry etrafımıza bir paravana yapmalarını sağla. Bunun için battaniye kullanabilirsin.»</p>

  <p>İki jandarmaya, «Onu tutun,» dedikten sonra yaraya yakın bir yerde eti iki eliyie tutup iğneyi sapladı. Adamın teni bir kurbağanınki gibi&nbsp; ıslak ve yapışkandı.</p>

  <p>Bruce serumu vücude verirken, ok saplandığından beri geçen zamanı saptamaya çalışıyordu. Belki yedi, sekiz dakika olmuştu. Kara Mamba yılanının zehiri ondört dakikada öldürürdü.</p>

  <p>«Onu çevirin,» diye mırıldandı.</p>

  <p>Adamın başı yana düşmüştü. Solukları hızlı ve kesik kesikti. Ağzından akan salyalar çenesinden süzülüyordu.</p>

  <p>Wally Hendry heyecanla konuştu. «Şuna bak!» Bruce başını kaldırıp onun yüzüne baktı..</p>

  <p>walIy'nin yüzü büyük bir cinsel zevkle kızarmıştı. Solukları da ölmekte olan adamınki gibi hızlı ve kesikti.</p>

  <p>Midesi bulanan Bruce çıkıştı. «Haydi git.</p>

  <p>Ruffy'e yardım et.»</p>

  <p>«Vız gelirsin. Bunu kaçıracak değilim.»</p>

  <p>Bruce'un tartışacak zaman yoktu. Adamın karnının derisini tutarak yine enjektörün iğnesini sapladı. Barsaklar kendiliklerinden boşalmaya başlayınca patlamayı andıran bir ses çıktı Hendry, «Amanın!» dedi.</p>

  <p>Bruce, «Defol,» diye kükredi.» Adamın ölmesini seyretmekten ne zevk alıyorsun bilmiyorum...»</p>

  <p>Umutsuzlukla bu kez de kalbin hemen üstüne bir iğne, yaptı. Ama şırıngayı boşalttığı sırada adamın vüoudü ilk krizle gerildi ve enjektörün iğnesi derinin içinde kırıldı.</p>

  <p>Hendry, «İşte gidiyor,» diye fısıldadı. «Şuna bak be adam. Gerçekten seyretmeye değdi.»</p>

  <p>Bruce'un elleri titriyor ve kafası sisleniyord u .</p>

  <p>«Pis domuz!» diye bağırarak Hendry'nin yüzüne okkalı bir tokat attı. Onu tankere doğru devirdi. Sonra atlayıp iki eliyle birden gırtlağına saldırdı. Baş parmaklarının altındaki soluk borusu esnek ve ip gibiydi.</p>

  <p>Hendry'nin yüzüne, «Senin için kutsal bir şey yok mudur, hayvan?» diye haykırdı. «Bir insanın rahat rahat ölmesine bile izin...»</p>

  <p>Sonra Ruffy hiç çaba harcamadan Bruce'un, Hendry'nin boynuna sarılan ellerini çözdü.</p>

  <p>İki adamın arasına girerek birbirlerine yaklaşma-Jarını engelledi.</p>

  <p>«Boş ver, patron.»</p>

  <p>Hendry boğazını ovuştururken, «Bunu sana ödeteceğim,» diye soludu. «Bunu sana ödetece ğîm.»</p>

  <p>Midesi bulanan ve utanan Brunce, battani yenin üstündeki adama döndü. «Onu örtün.» Se si titriyordu. «Kamyonlardan birinin arkasına ko yun. Yarın gömeceğiz.»</p>
</body>
</html>
