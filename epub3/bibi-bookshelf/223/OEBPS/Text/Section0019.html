<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Maceracılar Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>20</h1>

  <p>«Kahvaltı ne olacak, Patron?»</p>

  <p>«Yolda yeriz. Herkese bir konserve tenekesi tuzlu sığır eti ver.»</p>

  <p>Hava aydınlanıyordu; ormanın üstü uçuk pembe bir renk almıştı. Saatini kolaylıkla görebiliyordu Bruce: Beşe yirmi vardı.</p>

  <p>«Onlara hareket etmelerini söyle, Ruffy Msapa Kavşağına hava kararmadan varırsak bütün gece yol alabiliriz. Yarın sabah kavaltısıni da evde yeriz.»</p>

  <p>«İşte şimdi iyi konuştun, Patron.» Ruffy miğferini kafasına geçirerek kamyonların yanında, yerde yatan adamlarını kaldırmaya gitti.</p>

  <p>Shermaine uyuyordu. Bruce Ford'un camından bakarak onu inceledi. Ağzına düşen bir tutam saç soluk alıp verirken kımıldıyordu. Saç burnunu gıdıklıyordu anlaşılan. Çünkü uykusunda bir tavşan gibi burnunu oynatmaktaydı.</p>

  <p>Bruce ona bakarken, karşı konulamayacak kadar büyük bir sevgi duydu. Bir elle onun yüzündeki saçı kaldırdıktan sonra kendi kendine gülümsedi.</p>

  <p>«Kahvaltıdan önce böyle duygulara kapılırsan, ona fena halde tutulduğun anlaşılır,» diye düşündü. Sonra ilave etti. «Ama ben bu duygudan çok zevk alıyorum.»</p>

  <p>Kızın, kulağını çekti. «Hey, tembel yaratık!</p>

  <p>Uyanma zamanı geldi.»</p>

  <p>Konvoy yola çıktığında saat beş buçuğa yaklaşmıştı. Altmış adamı uyandırıp zorlayarak kamyonlara bindirmek bu kadar zaman almıştı Bu sabah Bruce günü dayanılmaz bulmuyordu.</p>

  <p>Gece dört saat uyuyacak vakit bulmuştu. Oysa dört saat iki gecenin uykusuzluğunu gidermeye yeterli değildi.</p>

  <p>Artık yorgunluğunu bastıran, gerçekle ilgisi olmayan bir neşe duyuyordu ve adeta sarhoş gibiydi. Hem eskisi gibi telaşlı da değildi. Çünkü Elizabethville yolunda tehlike yoktu. Üstelik bu yol fazla uzun değildi. Ertesi sabah kahvaltıyı kentte edecekti.&nbsp;</p>

  <p>***</p>

  <p>«Bir saat sonra köprüde olacağız.» Yan gözle Shermaine'e baktı.</p>

  <p>«Köprüde nöbetçi bıraktın mı?»</p>

  <p>Bruce, «On adam,» diye cevap verdi. «Onları hemen hemen hiç durmadan yoldan alacağız. Sonraki durağımız da Avenue du Kasai'deki Grand Leopold III Oteli.» Bunu hayal ederek gülümsedi. Ağzına kadar dolduracağım banyonun suları taşacak. Hem su çok sıcak olacağından küvete girebilmek için beş dakika geçmesi gerekecek. Temiz bir kılık. Şöyle kalın bir biftek, Fransız salatası ve bir şişe de Liebfraunv'ch *</p>

  <p>Shermaine atıldı. «Kahvaltıda mı?»</p>

  <p>Bruce mutlu mutlu «Kahvaltıda,» diye yine ledi. Bir süre konuşmadan bu düşüncenin tadı nı çıkardı. Önündeki yol ağaçların güneşte uzayan gölgeleri yüzünden çizgi çizgiydi. Kırılan camdan giren hava serin ve temizdi. Kendini iyi hissediyordu. O sabah komuta sorumluluğunun ağırlığını da hissetmiyordu.</p>

  <p>Yanında güzel bir kız vardı. Sabah pırıl pırıldı ve son günlerin korkunç olayları yarı unutulmuştu. O anda sanki bir pikniğe gider gibiydiler.</p>

  <p>Shermaine hafif sesle, «Geleceği düşünüyordum,» diye mırıldandı.</p>

  <p>«Elizabethville'de tanıdığım hiç kimse yok. Zaten orada kalmayı da istemiyorum.»</p>

  <p>Bruce sordu. «Yani Brüksel'e mi döneceksin?» Bu soru anlamsızdı çünkü Bruce Curry' nin yakın gelecekle ilgili kesin planları vardı ve Shermaine de bu planlara dahildi.</p>

  <p>«Evet, öyle sanıyorum. Başka yer yok.»</p>

  <p>«Orada akrabaların mı var?»</p>

  <p>«Birbirinize yakın mısınız?»</p>

  <p>«Bir teyze.»</p>

  <p>Shermaine güldü. Ama bu boğuk kahkahada bir acılık gizliydi. «Oh, çok yakınız.</p>

  <p>Bir kez yetimler evine beni görmeye geldiydi. Onca yıl içinde yalnızca bir kez. Bana bir din kitabı getirmiş ve dişlerimi ovmamı, saçlarımı her gün yüz kere fırçalamamı söylemişti.»</p>

  <p>Bruce, «Başka kimsen yok mu?» diye sordu.</p>

  <p>«Hayır.»</p>

  <p>«Öyleyse neden geri gideceksin sanki?»</p>

  <p>Shermaine, «Başka ne yapabilirim?» dedi «Gidebileceğim başka neresi var?»</p>

  <p>«Yaşanacak bir ömür ve görmek için bütün bir dünya var.»</p>

  <p>«Sen öyle mi yapacaksın?»</p>

  <p>«Ben tam anlamıyla bunu yapacağım ve işe de sıcak bir banyoyla başlayacağım.»</p>

  <p>Bruce aralarındaki duygunun farkındaydı.</p>

  <p>İkisi de bunu biliyordu. Fakat henüz bundan söz edemeyecek kadar erkendi. «Onu sadece bir kez öptüm,» diye düşündü. «Ama bu yeterli oldu.</p>

  <p>Peki şimdi ne olacak? Evlenecek miyiz?» Kafası önce şiddetle bu fikirden kaçtı.</p>

  <p>Sonra çekine çekine bu işi incelemeye koyuldu. Sanki karşısında tehlikeli bir vahşi hayvan varmış ve o dişlerini gösterince de oradan kaçacakmış gibi endişeliydi düşünceleri.</p>

  <p>Kendi kendine, «Bazı kimseler için evlilik iyidir,» dedi. «Korkaklar bu sayede biraz cesaret kazanırlar. Yalnızlar bu duygudan kurtulurlar Serseriler böylece belirli bir hedefe yönelirler.</p>

  <p>Amaçlan olmayanlar atılgan ve başarılı davranabilirler. Hem evliliğin lehine söylenebilecek inkar edilmez bir şey daha var. O da çocuklar tabii.»</p>

  <p>Ancak bazıları evliliğin renksiz hücresi içinde hastalanıp büzülebilirlerdi. Uçacak kadar yer olmadığı için insanın kanatları kullanılmaya kullanılmaya gücünü yitirirdi.</p>

  <p>İnsan iç alemine döner ve gözleri ancak pek yakınları seçerdi. Dünyayla ilişkiler hücrenin pencere camından yürütülmeye başlanınca, o zaman da geriye ilişki kurulan kişiyle bir dünya kalırdı.</p>

  <p>«Hem benim çocuklarım da var. Bir kızım var. Bir de oğlum.»</p>

  <p>Bruce başını çevirerek yanında oturan Shermaine'i inceledi. «O'nda hiç bir kusur bulamıyorum. İnce, zarif bir güzelliği var. Bu daha da hoş. Hem bu tipler, sarı saçlı iri göğüslü kadınlardan çok daha uzun süre güzel kalabilirler.</p>

  <p>Hayatta şımarmamış biri o. Yıllardır, zorluklara göğüs germiş. Bunların sayesinde iyiliği ve alçak gönüllü olmayı öğrenmiş.</p>

  <p>Dünyayı tanıma bakımından olgun sayılabilir. Ölümü ve korkuyu, insanların kötülüğüyle iyiliğini de biliyor. Pek çok genç kızın, çevrelerinde ördükleri peri masalını andıran kozanın içinde hiç yaşamamış olduğuna inanıyorum.</p>

  <p>Bununla birlikte gülmesini unutmamış.</p>

  <p>Bruce, «Belki,» diye düşündü. «Belki... A-ma bundan söz etmek için vakit henüz çok erken.»</p>

  <p>«Çok düşüncelisin.» Shermaine sessizliği bozdu. Ama sesinde bir neşe gizliydi.</p>

  <p>«Yine Napolyon Bonaparte oldun. Hem böyle suratlı olduğun zamanlar burnun kocaman ve acımasız&nbsp; gözüküyor. Böyle olunca da bu çok merhametsiz burun yüzünün kalan kısmına uymuyor. Bana kalırsa seni yarattıklarında yüzünü tamamlarken ellerinde kala kala tek bir burun kalmış olduğunu gördüler. 'Bu çok büyük,' dediler. 'Fakat elimizdeki tek burun bu. Hem adam gülümseyecek olursa bu burun pek fane durmayacaktır'</p>

  <p>İşte böyle düşünerek burnu yüzüne taktılar.»</p>

  <p>Bruce üzgün bir tavırla burnuna dokundu.</p>

  <p>«Sana bir erkeğin zayıf taraflarıyla alay etmenin terbiyesizlik olduğunu öğretmediler mi?»</p>

  <p>«Burnun için çok şey söylenebilir ama bu asla zayıf değil. Hiç bir zaman da zayıf olmamış.» Gülerek erkeğe biraz daha sokuldu.</p>

  <p>«Burnun kusursuz olduğu için bana rahat rahat saldırıyorsun ve sana karşılık veremiyorum.»</p>

  <p>«Kolaylıkla tatlı sözler söyleyen bir erkeğe asla güvenmemelidir. Çünkü kendisi her tanıştığı kadına aynı şeyleri söyleyecektir.» Omuzları birbirlerine değene dek ona sokuldu Shermaine «Yeteneklerini ziyan ediyorsun, mon Capitaine.</p>

  <p>Senin caziben beni etkilemiyor. Bağışlığım var.»</p>

  <p>«Bir dakika içinde arabayı durduracağım ve...»</p>

  <p>«Bunu yapamazsın.» Shermaine başıyla arkada oturan iki jandarmayı işaret etti.</p>

  <p>«Adamların ne düşünürler, Bonaparte o. Disiplini sarsan bir şey olur bu.»</p>

  <p>«Disiplin filan umrumda değil. Bir dakika i cinde bu arabayı durdurup seni öpmeden önce; iyice pataklayacağım.»</p>

  <p>«Pataklanmak beni korkutmaz. Fakat öpülme sorunu yüzünden burnundan söz etmekten, vazgeçiyorum.» Adamdan biraz uzaklaştı.</p>

  <p>Bruce dikkatle onun yüzünü süzdü. Shermaine onun bu ısrarlı bakışı karşısında rahatsız: olarak kımıldandı ve sonra kızardı.</p>

  <p>«Rica ederim! Kimse sana böyle dik bakmanın terbiyesizlik olduğunu öğretmedi mi?»</p>

  <p>Bruce, «işte yine aşık oldum,» diye düşündü. «Bu üçüncü sefer. Demek ortalama olarak alınırsa, her on yıla bir aşk macerası düşüyor.</p>

  <p>Sevmek beni korkutuyor biraz. Çünkü aşkla birlikte acı da vardır. Sevmenin o tadına doyulma acısı ve kaybetmenin azabı!»</p>

  <p>Erkek kendi kendine, «İnsan önce heyecanı duyuyor,» dedi. «Bu bir cinsel arzuyla başlıyor.</p>

  <p>Yuvarlak kalçalar ya da dimdik göğüslere bakınca ihtirasa kapılıyorsun.</p>

  <p>Düşündüğün zaman, bunun şiddetli bir arzu olduğuna inanıyorsun.</p>

  <p>Bunu küçük bir kaşıntıya benzetiyorsun. Üstüne biraz merhem sürülünce geçeceğini sanıyorsun.</p>

  <p>Fakat o his birden aşağıya, yukarıya, her tarafına yayılıyor. Benliğini kaplıyor.</p>

  <p>Midenin derinliklerinde bir ateş olduğunu hissediyorsun.</p>

  <p>Sonra bu kalbine yükseliyor. Şimdi durum tehlikeli. Böyle ilerleyince tedavisi olanaksızdır artık.</p>

  <p>Ne denli kaşınırsan kaşın işe yaramaz. Yalnızca: kaşıntının daha da azmasına neden olursun.</p>

  <p>Sonra hastalık son evrede beyne saldırıyor. Orada acı duymuyorsun. İşte en kötü belirti de bu. Birden duygularının iyice keskinleştiğini fark ediyorsun. Gözlerin çok daha iyi görüyor. Kanın daha hızlı akıyor, yiyecekler çok lezzetli geliyor, ağzın bağırmak, bacakların koşmak istiyor.</p>

  <p>Bunu olmayacak üstünlük hayalleri izliyor. Evrenin en akıllı, en güçlü, en hızlı erkeği olduğunu sanıyorsun. Boyun o anda üç metre oluyor sanki.</p>

  <p>Şimdi boyun ne kadar Curry? İki seksenbeşi buldun sanırım. Ağırlığın da yüz kırk kiloya çıktı!» Bunları düşünürken neredeyse kendini tutamayarak gülecekti.</p>

  <p>Kendi kendine devam etti. «Peki aşk nasıl sonuçlanıyor? Sözler her şeyi öldürebilirler. Sevgi de soğuk sözlerle bitiyor. Sözler tahta bir binaya tutulan bir aleve benziyor. Böylece tahtalar tutuşup yanmaya başlıyorlar. Sonra tahtalar simsiyah oluyor ve kara dumanlar yükselirken bina çöküyor.</p>

  <p>Aşk, hâlâ yapılmamış şeylerin kaldığı kuşkusuyla sonuçlanıyor. Buna yapılan ve anımsanan şeylerdeki kesinlik ekleniyor. Sevgi bencillik, dikkatsizlik ve sözler...&nbsp; daima sözlerle son buluyor.</p>

  <p>Aşk acı ve gri bir dünyayla sonuçlanıyor.</p>

  <p>Geriye de onarılamayacak hasar ve yara izleri kalıyor.</p>

  <p>Bruce, «Bazen de olay tartışma ve şiddetle sonuçlanıyor,» diye düşündü. «Sevgi rüzgâra kapılan toz gibi savrulup dağılarak yok oluyor.</p>

  <p>Ama yine de yokluğun acısı kalıyor. Ben her iki sonucu da biliyorum. Çünkü iki kez sevdim ve şimdi tekrar seviyorum.</p>

  <p>«Ama belki bu kez eskisi gibi olması gerekmez. Belki bu sefer sevgi ömürlü olur.</p>

  <p>Hoş hiç bir şey sonsuzluğa dek sürmez. Yaşam bile sürmüyor. Belki bu sefer bu aşka özen gösterir onu dikkatle beslersem ömür boyu yaşamasını sağlarım.»</p>

  <p>Yanında oturan Shermaine, «Köprüye gelmek üzereyiz,» deyince Bruce irkildi.</p>

  <p>Farkına bile varmadan millerce yolu arkalarında bırakmışlardı. Artık orman sıklaşıyordu. Yerler yemyeşildi. Nehrin kıyılarındaki uzun, sık otlar görülüyordu.</p>

  <p>Bruce Ford'u yavaşlattı. İki taraflarındaki orman yeşil bir bütün gibiydi. Ortadaki yol da bir tüneli andırıyordu. Sonunda bir dönemeci daha aşarak yeşilliklerden oluşan tünelden, şoseyle demiryolunun birleştiği düzlüğe çıktılar. İki yol köprüde yan yana gidiyordu.</p>

  <p>Bruce Ford'u durdurup kontağı kapattı vesessiz sedasız oturarak karşı kıyıdaki otlar, ağaçlar ve sarmaşıkların meydana getirdiği yemyeşil yüksek duvarı seyrettiler.</p>

  <p>Bu yeşillik derin nehre vuruyordu. Hepsi de yıkılmış köprünün birbiriyle birleşmek ister gibi aşağıya doğru sarkan kısımlarına baktılar. Kalın tahtaların arasından hâlâ dumanlar yükseliyordu. Yine dumanlar nehrin yüzünü yalarcasına aşağıya doğru gidiyordu.</p>

  <p>Shermaine, «Köprü gitmiş,» dedi. «Onu yakınışlar.»</p>

  <p>Bruce inler gibi bir ses çıkardı. «Hayır, olamaz! Tanrım, bu olamaz!»</p>

  <p>Kendisini zorlayarak gözlerini köprüden arda kalan yanık tahtalarından ayırdı ve otuz metre kadar uzaktaki ormana baktı. Orada düşmanca bir sessizlik hüküm sürüyordu.</p>

  <p>Shermaine'in kapı tokmağına uzandığını görerek çıkıştı. «Dışarıya çıkmaya kalkma. Hemen camını kapat.»</p>

  <p>Kız denileni yaptı.</p>

  <p>Bruce eliyle ormanın kenarını işaret etti.</p>

  <p>«Baluba'Iar orada bekliyorlar.»</p>

  <p>Arkalarından konvoyun ilk kamyonu düzlüğe çıktı. Bruce arabadan atlayarak öndeki kamyona doğru koştu.</p>

  <p>«Sakın inmeye kalkmayın! Hepiniz içeride kalın, diyerek koşmaya devam etti.</p>

  <p>Gelen her kamyondakilere aynı sözleri tekrarladı. Ruffy'nin kamyonuna gelince basamak yerine zıpladı. Kapıyı çekip açarak öne oturdu. Kapıyı da çarpa rak kapattı.</p>

  <p>«Köprüyü yaktılar.»</p>

  <p>«Köprüyü korumak için bıraktığımız çocuklara ne oldu?»</p>

  <p>«Bilmiyorum ama anlayacağız. Kamyonu ötekilerin yanında durdur. Onlarla konuşmak istiyorum.»</p>

  <p>Bruce yarı aralık camdan her kamyonun sürücüsüne emirler verdi ve on dakika içinde bütün kamyonlar dönüp birbirlerine sokularak bir daire meydpna getirdiler. Bruce'un atalarının yüzlerce yıl önce başvurduğu bir korunma yoluydu bu.</p>

  <p>«Ruffy, o branda bezlerini çıkar ve tepeye ger. Üstümüz kapalı olmalı. Onların üstümüze ok yağdırmalarını istemiyorum.»</p>

  <p>Ruffy yarım düzine jandarma seçerek işe koyuldu. Katlanmış olan ağır brandayı açmaya koyuldular.</p>

  <p>«Hendry, her kamyonun altına iki adam yerleştir. Bize saldırma ihtimalini gözönüne alarak Brenleri yerlerine oturt.»</p>

  <p>Savunma için hararetle çalışılırken, Wally de heyecanlıydı; her zamanki gibi karşılık vermeye kalkmadan adamlarını topladı. Jandarmalar karınlarının üstünde sürünerek kamyonların altına girdiler. Tüfeklerini sessiz ormana doğru çevirdiler.</p>

  <p>. «Yangın söndürücüleri de buraya, ortaya getirmenizi istiyorum. Gerekirse elimizin altında olmalılar. Baluba'lar tekrar yangın çıkarabilirler.»</p>

  <p>İki jandarma, kamyonlara koşarak ön panele takılı olan yangın söndürme aygıtlarını çıkardılar.</p>

  <p>Shermaine Bruce'un yanında belirdi. «Ben ne yapabilirim?»</p>

  <p>Bruce, «Sesini çıkarma ve ayak altında dolaşma,» diyerek Ruffy'le adamlarının brandaları germelerine yardıma gitti.</p>

  <p>Savunma Bruce'un istediği gibi olana dek yarım saat durmadan çalışmaları gerekti.</p>

  <p>Bruce yanında Ruffy ve Hendry'le üstü kapatılan küçük Alanın ortasında durarak, «Bu onlara engel olabilir,» diye düşüncesini açıkladı.</p>

  <p>Bir yandan da tepelerinde gerili brandaya ve çevrelerinde birbirine sokulup park etmiş taşıt araçlarına bakıyordu. Ford tankerin iç yanına bırakılmıştı. Çok büyük olduğu için daireye alınmayan tanker, savunma sırasında büyük bir tehlike haline gelebilirdi.</p>

  <p>Hendry söylendi. «Burası amma da sıcak ve kalabalık olacak be!»</p>

  <p>«Evet, biliyorum. «Bruce onu süzdü. «Dışarıda bekleyerek bu kalabalığı hafifletmek ister misin.»</p>

  <p>Wally, «Aman ne komik, güleyim bari,» diye karşılık verdi.</p>

  <p>Ruffy Bruce'un kendi kendine tekrarladığı şeyi sordu. «Şimdi ne yapacağız patron?»</p>

  <p>«Seninle gidip köprüye bakacağız.»</p>

  <p>Wally birden sırıttı. «Popona bir ok saplanınca eşsiz bir manzara meydana getireceksin.</p>

  <p>Amanın sana bakarken gülmekten katılacağım mutlaka!»</p>

  <p>«Ruffy, ikimize altışar tane zehirli gaz pelerini getir. Bunları üst üste giyeceğiz.</p>

  <p>Otuz metre uzaktan atılan okların bunlardan geçebileceğini sanmıyorum. Bu arada miğferlerimizi de giyeceğiz tabii.»</p>

  <p>«Peki, Patron.»</p>

  <p>Lastik tabakayla kaplanmış brandalardan oluşan altı kat pelerinin içinde tıpkı saunaya girmiş gibiydiler. Bruce her adımda bütün gözeneklerinden ter fışkırdığını hissediyordu. Ruffy'le kapalı korunma alanından çıkarak köprüye giden yolda ilerlediler.</p>

  <p>Yanında yürüyen Ruffy, üst üste giydiği altı pelerin yüzünden inanılmayacak kadar iri bir yaratık haline gelmişti. Bruce onu gebelik devri sona ermek üzere olan tarih öncesi çağdan kalma bir hayvana benzetti.</p>

  <p>O sırada neşelenmeleri gerektiğini hissederek, «Yeteri kadar ısındın mı, Ruffy?»&nbsp; diye sordu. Orman yüzünden endişelenmekteydi. Belki de Baluba okunun gücünü iyi saptayamamış, küçümsemişti onu. Hafif sazdan yapılan, ucunda sivri iğneli demir başı bulunan ve bu dikenlere bol zehir sürülen oku ne denli delici olduğunu önemsiz saymış olabilirdi.</p>

  <p>Ruffy, «Amanın şu titrememe bak,» diye söylenirken yanaklarından süzülen terler çenesinden damlıyordu.</p>

  <p>Daha köprünün yanına varamadan burunlarına kokmuş, leş kokusu geldi.</p>

  <p>Bruce'un kafasında her kokunun göre bir rengi vardı. Bu duyduğu da yeşildi. Tıpkı çürüyen etin üstünü kaplayan küf gibi bir yeşildi. Pis koku son derece yoğundu ve adeta üstlerine geliyordu. Koku boğulacak gibi olmasına yol açıyor ve ağzına doluyordu.</p>

  <p>Ruffy ağzındaki tadı gidermek için tükürdü-</p>

  <p>«Bunun ne olduğundan kuşkum yok!»</p>

  <p>Bruce da, «Neredeler?» diye öğürdü. Sıcaktan ve pis kokuyu içine çekmekten soluk soluğa kalmıştı.</p>

  <p>Kıyıya erişip aşağıdaki dar kumsala bakınca Bruce'un sorusunun cevabını aldılar.</p>

  <p>Suyun kenarında bir düzine ateşin kara izleri kalmıştı. Orada yemek pişirmek için ateş yakmıştı Baluba'lar. Yüksek kıyının yakınında da iki direk gördüler. Bu kaba direklere önce bir anlam veremedi Bruce. Ama sonra onların ne olduğunu anladı.</p>

  <p>Afrika'daki av kamplarında çoğu zaman böyle dikine iki direğin arasına takılan kazıkları görmüştü. Bunlar avların asıldığı kazıklardı .Hayvanları ard ayaklarından iple bağlar ve tepe üstü asarlardı. Baş ve ön ayaklar aşağıya sarkar karın iyice öne doğru çıkardı.</p>

  <p>Böylece uzun bıçakla bir yarışta barsakları hemen, yere döküverirlerdi.</p>

  <p>Fakat bu kazıklara bağlanıp kesilen avlar insandı... kendi askerleriydi. Asma iplerini saydı. Orada tam on ip vardı. Demek adamlardan hiç biri kurtulamamıştı.</p>

  <p>«Ruffy, silahınla beni koru. Aşağıya inip bakacağım.» Bruce, kendisine bu cezayı veriyordu.</p>

  <p>Orada ölenler kendi adamlarıydı. Onları köprüde bırakan da kendisiydi.</p>

  <p>«Peki, patron.»</p>

  <p>Bruce belirli patikadan kumsala indi. Artık koku dayanılmayacak hal almıştı.</p>

  <p>Bunun kaynağını da buldu. Kazıkların arasında koyu renk şekilsiz bir birikinti vardı. Üstü sinek doluydu. Birikintiler sinekler yüzünden kımıldıyor, titriyordu.</p>

  <p>Sinekler birden vızıldayarak havalandılar ve sonra yine bu insan artıklarına kondular.</p>

  <p>Bir tek sinek Bruce'un başının etrafında dönüp eline kondu. Bu kocaman kara sinek kanatlarını kaldırıp hazla ön bacaklarını birbirine sürttü. Bruce öğürürken mide ve boyun kasları büzüldü. Elindeki sineğe vurdu ama böcek havalanıp kaçtı.</p>

  <p>Yemek için yakılan ateşlerin çevresine kemikler atılmıştı. Ayakları dibinde duran bir kafatasını da içindekini çıkarmak için yarmışlardı Bruce yine öğürmeye başladı ve ağzına ya kıçı, sıcak bir sıvı geldi. Bunu zorla yutarak döndü ve Ruffy'nin beklediği yamaca tırmandı. Orada durarak mide bulantısını bastırmak için soluk almaya çalıştı.</p>

  <p>Sonra güç bela konuşabildi. «Tamam. Bütün bilmek istediğim buydu.» Önden yürüyerek daire şeklinde sıralanmış taşıtlara döndü.</p>

  <p class="yildiz">***</p>

  <p>Bruce Ford'un burnuna oturarak sigarasından şiddetle bir soluk çekti. Ağzındaki ölüm tadını gidermeye çalışıyordu.</p>

  <p>«Baluba'Iar gece nehirde akıntıya kapılıp yüzmüş olacaklar. Ondan sonra da köprüye erişip ayaklarından tırmanmışlardır. Kanaki ve adamları onlar yanlardan tırmanıp saldırana dek bir şey fark etmemişlerdir.» Yine sigaradan bir nefes çekerek dumanı burnundan üfledi. Böylece boğazıyla genzini dumanla temizlemeye çalışıyordu.</p>

  <p>«Bunu düşünmem gerekirdi. Kanaki'yi bu tehlikeye karşı uyarmam gerekirdi.»</p>

  <p>«Yani vahşiler on'unu da yemişler ha! Vay vay vay!» Wally Hendry bile etkilenmişti. «O kıyıya bir bakmak isterim. Görülmeye değer olmalı.»</p>

  <p>«İyi!» Bruce'un sesi birden pek sert çıkmıştı. «Seni gömme grubunun başına geçirdim. Oraya gidip kıyıyı temizleyebilirsin. Ondan sonra da biz köprüyü onarmaya çalışırız.» Wally bu durum karşısında tartışmadı.</p>

  <p>«Bu işi hemen mi yapmamı istiyorsun?»</p>

  <p>Bruce, «Hayır,» diye homurdandı. «Sen ve Ruffy, iki kamyon alarak Port Repreive'e dönecek ve köprüyü onarmamız için gerekli malzemeyi getireceksiniz.</p>

  <p>İkisi de Bruce'a ani bir sevinçle baktılar.</p>

  <p>Wally, «Bu hiç aklıma gelmemişti,» dedi.</p>

  <p>Ruffy de güldü. «Otelde ve büro binalarında bol dam kerestesi vardı.»</p>

  <p>Wally işe büyük katkıda bulunuyormuş gibi söylendi. «Çivi... Çivi gerekecek.»</p>

  <p>Bruce onların sözlerini kesti. «Şimdi saat iki. Port Repreive'e hava kararırken varırsınız.</p>

  <p>Yarın sabah gerekli malzemeyi toplarsınız ve gece de buraya dönersiniz.</p>

  <p>Şuradaki iki kamyonu alın. Depolarının dolu olup olmadığına bakın.</p>

  <p>Size on beş adam yeter. Herhangi bir sorun çıkabileceğini düşünerek beş jandarma alın. On da sivil.»</p>

  <p>Ruffy, «Bu kadar adam yeter,» diye başını salladı.</p>

  <p>«Bir kaç düzine de oluklu saç getirin. Çalışırken korunmak için kullanacağız.»</p>

  <p>«Evet, bu iyi fikir işte.»</p>

  <p>Ayrıntıları konuştular. Geri gidecek adamlaları seçtiler. Kamyonları yükleyerek üstü örtülü yerden çıkardılar. Bruce kamyonların Port Repreive'e giden yolun dönemecinde kaybolmalarını seyretti. Gözlerinin gerisinde bir ağrı başlamıştı.</p>

  <p>Birden çok yorgun olduğunu hissetti. Sön dört günde çok az uyku, sıcak ve üzücü olaylar yüzünden gücü kalmamış, bitkin düşmüştü. Son defa kapalı alanı dolaşıp savunma durumunu kontrol etti. Bir kaç dakika jandarmalarla konuştu. Sonra sendeleyerek Ford un ön koltuğuna kaydı. Miğfer ve tüfeğini bîr yana bırakarak başını kollarına dayadı. O anda uyuya kaldı.</p>
</body>
</html>
