<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Maceracılar Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>33</h1>

  <p>Bruce koşarken ormanın kenarındaki yüzmetre kadar açıklığa baktı.</p>

  <p>Sonra yanından geçen merminin rüzgarını, duydu.</p>

  <p>«Eğer taramaya başlarsa beni üç yüz metre; uzaktan bile vurur.» diye düşündü.</p>

  <p>Bruce tıpkı bir tavşan gibi koşmaya başladı. Kanı kulaklarında uğulduyor, korkudan ayaklan hızlanıyordu.</p>

  <p>Sonra çevresinde patlamalar oldu. Bunların neden olduğu şiddetli hava basıncı yüzünden sendeledi. Mermilerin ıslığı kafasında yankılanıyordu.</p>

  <p>«Oraya erişemeyeceğim,» diye düşündü.</p>

  <p>Aralarına gizlenebileceği ağaçlar yetmiş metre ilerideydi. Yani dimdik yükselen kopje'nin hakim olduğu düzlükten çıkabilmek için daha yetmiş metre gitmesi gerekiyordu.</p>

  <p>Kendi kendine, «Bundan sonraki yaylım ateşte öldürecek beni!» dedi.</p>

  <p>«Neredeyse ateş başlayacaktır!»</p>

  <p>Kendini şiddetle bir yana atarken az kalsın «devriliyordu; yine yakınındaki patlamaların etkiliyle hava yarılır gibi oldu.</p>

  <p>«Dayanamayacağım! Beni mutlaka vuracak!»</p>

  <p>Yolunun üstünde bir karınca yuvası vardı.</p>

  <p>Kilden yapılmış olan bu kümbelt açık topraklarda bir çıban gibi duruyordu. Bruce hemen onun arkasına daldı. Yere şiddetle çarpınca ciğerlerindeki hava bir anda ağzından çıktı.</p>

  <p>Daha sonraki yaylım ateş karınca yuvasının tepesindeki killeri havalandırdı.</p>

  <p>Bunlar Bruce'un sırtına yağdı.</p>

  <p>Bruçe yüzünü yere bastırmış yatıyor, boş kalan akciğerlerini doldurmak için acıyla soluk almaya çalışıyordu. Gövdesini küçük kil kümbeltinin ardında iyice yassıltmaya çalışmaktaydı.</p>

  <p>«Bu beni gizliyor mu yeterince?»</p>

  <p>Yine karınca yuvasına kurşunlar yağdı ve topraklar havaya fırladı ama Bruce'a bir şey olmadı.</p>

  <p>«Güvendeyim.» Bunu anlayınca birden korkusu geçiverdi.</p>

  <p>Sonra nefreti. «Fakat burada acizsin,» dedi.</p>

  <p>«Hendry istediği sürece burada böyle yüz üstü yatıp kalacaksın.»</p>

  <p>Yağmur sırtına iniyor, ceketini ıslatıyor, boynundan süzülerek çenesinden damlıyordu.</p>

  <p>Başını bir santim bile kaldırmaya cesaret edemeyerek yan çevirdi. Bu sefer yağmur yüzünün yanını kırbaçlamaya başladı.</p>

  <p>Yağmur! Yağmur gittikçe hızlanıyordu. Üstelik gitgide kalın bir perde halini almaktaydı.</p>

  <p>Yağmur perdesi, ormanın kıyısını grimsi bir renge boyamıştı. Artık parlayan sık damlalar yüzünden hic bir şeyi kesinlikle seçmek mümkün değildi.</p>

  <p>Bruce hâlâ kesik kesik soluyarak başını kaldırdı. Ciğerlerinin sızısı biraz hafiflemişti.</p>

  <p>Kopje, ileride mavimsi yeşil belirsiz bir şekil gibi gözüküyordu. Sonra yağmurun daha da?</p>

  <p>şiddetlenmesi yüzünden ortadan siliniverdi.</p>

  <p>Bruce gövdesini iterek dizlerinin üstünde doğruldu. Göğsünün sızısı yüzünden başı dönüyordu.</p>

  <p>«Şimdi!» diye düşündü. «Şimdi... Yağmur hafiflemeden...» Güç bela ayağa kalktı.</p>

  <p>Bir an göğsünü tutarak yağmurlu havayı içine çekmeye çalıştı. Sonra sendeleyerek ormanın kıyısına doğru gitti.</p>

  <p>Göğüs yavaş yavaş rahatladı ve ayaklarını yere sıkıca basarak koşup ormana daldı.</p>

  <p>Ağaçlar korumak ister gibi onun çevresini aldılar. Onlardan birinin sert kütüğüne dayanıp kaldı. Yüzündeki suları ovucuyla sildi. Gücüne kavuşurken nefret ve heyecanı da aynı anda yeniden uyandı.</p>

  <p>Tüfeğini omuzundan indirerek ağaçtan uzaklaşıp ayaklarını iyice aralayarak durdu.</p>

  <p>«Şimdi dostum,» diye fısıldadı. «Eşit koşullar, altında savaşacağız.» FN tüfeğin fişek yatağına mermileri sürdü. Yumuşak adımlarla kcpje'ye doğru İlerledi. Tüfeğin ağırlığını ellerine vermişti. Kafası büyük bir berraklıkla çalışıyor, içindeki sürekli korkudan kurtulduğu için de kendini daha güçlü hissediyor, çevresini çok daha iyi görebiliyordu.</p>

  <p>Sular akan ağaçların arasından yükselen bir kaleyi andıran kapje'yi seçti. Sağa doğru döndü. «Bol zamanım var,» diye düşünüyordu.</p>

  <p>«Onun için de burayı rahat rahat inceleyebilirim.» Granit yığınının çevresini dolandı.</p>

  <p>Kapje'nin başı batmış bir kalyona benzediğini fark etti. Sanki burun iyice sulara gömülmüş ve ana güverte öne doğru eğilmişti. Böyle kıç kasara yükselmişti. O taraf boy boy kayalarla doluydu. Ayrıca türlü bodur ağaç ve dikenle kaplanmıştı. Omuz hizasına gelen dallar birbirlerinin içine girmişti.</p>

  <p>Bruce çömelip tüfeğini kucağına dayadı ve kopje'nin çift kale duvarına çıkan yola baktı.&nbsp; Yağmur hafiflemişti.</p>

  <p>Hendry tepedeydi. Bruce onun en yüksek noktaya çıkacağını biliyordu. «Ne garip,» diye düşündü. «Yükseğe çıkmak insana güven veriyor. Kendisinin erişilmez olduğunu sanmasına neden oluyor. Bir tanrı olduğuna inandırıyor onu.»</p>

  <p>Hem Hendry üstlerine ateş edebildiğine gösre geniş otluğa yakın olan kalenin üstünde olmalıydı. Öbüründen biraz daha yüksekti. Tepe si de yeşil yapraklı bodur dallarla çevrilmişti.</p>

  <p>«Şimdi onun nerede olduğunu biliyorum,»&nbsp; dedi. «Yarım saat bekleyeceğim. Böylece sabırsızlanıp harekete geçebilir. Böyle yapacak olursa onu buradan vurabilirim.»</p>

  <p>FN tüfeğin dürbününü ayarladı. Dolu şarjöıierin el altında olmasını istediği için ceketinin yan cebini yokladı. Sonra rahat rahat oturarak beklemeye başladı.</p>

  <p>«Curry... Orospu çocuğu neredesin?» Hendry'nin sesi ince ince yağan yağmur arasında yukarıdan gelmişti. Bruce'un vücudu gerildi.</p>

  <p>«Haklıymışım,» diye düşündü. «Hendry, soldaki kalenin üstünde.»</p>

  <p>«Haydi gel, ahbap. Seni dün öğleden sonradan beri bekliyorum.»</p>

  <p>Bruce silahını kaldırarak deneme yaparmış gibi kayanın üstündeki karaltıya doğru nişan aldı. Fakat yağmurda ateş etmek zor olacaktı. Tüfek ıslandığı için kaygan bir hal almıştı.</p>

  <p>Bruce'un kaşlarından sular akıyordu. Ayrıca tüfeğin dürbünü de buğulanmıştı.</p>

  <p>«Hey Curry, senin küçük Fransız kaltağı nasıl? Amanın, karı ne hızlı... Öyle değil mi?»</p>

  <p>Bruce'un tüfeği tutan parmakları gerildi.</p>

  <p>«Bu işi nasıl yaptığımı sana anlattı mı? Bundan ne kadar zevk aldığını söyledi mi? Onun bir buhar makinesi gibi solumasını bir duymalıydın.</p>

  <p>Sana söylüyorum, Curry... Karı bir türlü doymak bilemedi doğrusu!»</p>

  <p>Bruce titremeye başladığını hissetti. Çenelerini kastı, dişlerini sıktı. Bu yüzden kısa süre sonra dişleri sızlamaya başladı.</p>

  <p>Sonra, «Sakin ol oğlum Bruce,» dedi. «Senin öfkelenerek harekete geçmeni istiyor.»</p>

  <p>Sessizlikte ağaçlardan sular damlıyordu.</p>

  <p>Bir rüzgâr kopje'nin yamacındaki bodur ağaçların dallarının sallanmasına yol&nbsp; açtı.</p>

  <p>Bruce bekliyor, soldaki kalenin üstünde küçük bir hareket görebilmek için gözlerini zorluyordu.</p>

  <p>«Yoksa korkağın biri misin sen, Curry? Yukarıya gelmekten mi korkuyorsun?&nbsp; Sorun bu mu?»</p>

  <p>Bruce durumunu hafifçe değiştirdi. Hemen ateş edebilmek için hazırlandı.</p>

  <p>«Pekâlâ, ahbap ben bekleyebilirim. Önümde koca bir günüm var. Burada oturur ve senin Fransız parçasına yaptıklarımı düşünürüm. Emin ol bunu anımsamaya değer. Onunla yatmak ne kadar da zevkliydi!»</p>

  <p>Bruce usulca bir ağacın arkasında doğruldu. Yine ilerideki kopje'yi inceledi.</p>

  <p>«Bu yandan ilerleyerek o yamaca tırmanabilirsem sağ taraftaki kale duvarına erişebilirim.</p>

  <p>Orada bir çıkıntı var. Oraya basarak yukarıya çıkabilirim. Böylece onunla aramızda kala kala yedi, sekiz metre kalır. Bu kadar kısa mesafeden de iş bir iki saniye içinde bitirilebilir.»</p>

  <p>Derin bir soluk alarak ağacın arkasından çıktı.</p>

  <p>Wally Henderson, aşağıda kalan ormandaki bu hareketi görmüştü. Kahverengi bir şekil bir görünüp bir kaybolmuştu. Yani ona nişan alacak vakit kalmamıştı.</p>

  <p>Yüzündeki suları silerek kenara biraz daha yaklaştı.</p>

  <p>«Haydi gel, Curry!» diye haykırdı. «Burada oöyle oyalanmaktan vazgeçelim.»</p>

  <p>Tüfeğimin dipçiğini sıkıca omzuna dayadı. Durmadan dilinin ucuyla dudaklarını yalıyordu.</p>

  <p>Bayırın dibinde bir dalın hafifçe kımıldadığını gördü. Oysa o anda rüzgâr yoktu. Sırıtarak kalçalarını sıkıca kayaya dayadı.</p>

  <p>İçin için, «İşte geliyor,» diye gülüyordu. «O bodur ağaçların altından sürünerek yukarıya tırmanıyor.»</p>

  <p>Tekrar bağırdı. «Aşağıda oturduğunu biliyorum, Curry, Pekâlâ ben de bekleyebilirim.»</p>

  <p>Bayırın ortasında bir dal hafifçe sallandı.</p>

  <p>Yana açıldıktan sonra tekrar yerine gitti.</p>

  <p>Wally, «Evet!» diye fısıldadı. «Evet!» Tüfeğinin emniyet mandalını açtı. Dili dışarıya çıkarak ağzının bir köşesindendiğerine gitti.</p>

  <p>«Onu ele geçirdiğimden kuşkum yok!» diye düşünüyordu. «Biraz yukarıda açığa çıkacak.</p>

  <p>Orayı aşması gerekiyor. Sadece iki metre kadar bir açıklık. Ama bu bana yeter!»</p>

  <p>Tekrar kımıldandı. Sürünerek bir kaç santim yana kaydı. Tüfeğin namlusunu da kurşuni renkli iki kocaman kayanın arasındaki açıklığa çevirdi. Ateş hızı selektörünü de "hızlı'ya getirdi. İşaret parmağını tetiğe hafifçe geçirip durdu.</p>

  <p>«Hey, Curry, sıkılmaya başladım. Eğer yukarıya geimeyeceksen bana bir şarkı söyle bari.</p>

  <p>Ya da bir kaç şaka yap. Ne dersin ha?»</p>

  <p>Bruce Curry büyük gri kayanın ardına çömeldi. Önünde iki metre kadar bir açıklık ve sonra sığınabileceği bir başka kaya vardı. Neredeyse bayırın tepesine erişecekti ve Hendry onu fark etmemişti.</p>

  <p>Açıklığın öbür tarafındaki kayanın ardına geçerek korunabilirdi. Oradan da sağdaki yüksek kayanın biraz aşağısındaki çıkıntıya erişebilirdi.</p>

  <p>Açıklığı aşması için iki saniye yeterliydi.</p>

  <p>Hem Hendry herhalde hâlâ bayırın dibine, ormana bakıyor olmalıydı.</p>

  <p>Start yerindeki bir sürat koşucusu gibi doğruldu.</p>

  <p>Kendi kendine, «Fırla,» diye fısıldayarak açığa çıktı ve o anda bir kurşun yağmuruyla karşılaştı. Mermilerden biri tüfeğine çarparak onu inanılmaz bir güçle elinden kopardı. Bu yüzden kolu omzuna kadar tutuldu. Başka bir kurşun da göğsünü sıyırıp yaktı. Sonra kendini öbür yanda buldu. Kayanın arkasına yatıp dehşetle solurken Hendry'nin zaferle gürlediğini duydu.</p>

  <p>«Seni kandırdım, ahmak namussuz! Bayırı tırmanmanı seyrettim. Aşağıdan buraya çıkana dek sana baktım.»</p>

  <p>Bruce sol kolunu midesine dayayarak öylece kaldı. İnme inmiş gibi olan kolun uyuşukluğu yavaş yaavaş geçiyordu ama aynı anda acı da başlamıştı. Baş parmağı kundağın üstünde kalmış ve o sırada isabet eden kurşun yüzünden parmağının uçu uçmuştu; üstünden koyu renkte bir kan fışkırıyordu. Sağ eliyle mendilini aradı.</p>

  <p>«Hey, Curry, bak tüfeğin orada yatıyor. Bir kaç dakika sonra ona ihtiyacın olacak. Neden gidip silahını almıyorsun sanki?»</p>

  <p>Bruce mendili sıkıca baş paramağının dibine bağladı ve böylece kanın akışı biraz hafifledi.. Sonra üç metre kadar ötede duran tüfeğine baktı. Dürbünü kırılmış, baş parmağının ucunu uçuran kurşun kundağa saplanıp doldurma mekanizmasını bükmüştü. Bruce silahın onarılmıyacak durumda olduğunu anladı.</p>

  <p>Hendry yukarıdan tekrar bağırdı. «Biraz atış talimi yapmayı düşünüyorum.»</p>

  <p>Bunu yine yaylım ateş izledi. Bruce'un silahı bir toz bulutu ve yağan taş parçaları arasında kayboldu. Tozlar yatışınca tüfeğin dipçiğinin de paralanmış olduğunu gördü Bruce.</p>

  <p>Bruce «İşte durum bu,» diye düşündü. «Tüfeğim işe yaramaz hale geldi.</p>

  <p>Tabancam Shermaine'de kaldı. Elimin sadece biri sağlam. Bu iş çok ilginç olacak.»</p>

  <p>Ceketinin önünü açarak sıyırıp geçen kurşunun bıraktığı ize baktı. Göğsündeki kırmızı kabartı tıpkı ip kesmesini andırıyordu. Çok kırmızı ve acı verici olmakla birlikte tehlikeli bir şey sayılmazdı.»</p>

  <p>Sonra ceketini tekrar ilikledi.</p>

  <p>«Oh, Bruce, bebeğim, oyun zamanı geçti artık. Seni nallamak için aşağıya iniyorum»</p>

  <p>Hendry'nin haşin ve yüksek perdeden çıkan sesi güvenliydi.</p>

  <p>Bruce bu meydan okuma karşısında kendini topladı. Hemen çevresine bakındı.</p>

  <p>«Ne yana gidebilirim?» diye düşündü. «Yukarıya tırmanmalıyım. Böylece beni vurmak için ardımdan gelmeli. Sağ taraftaki kale duvarına erişmeliyim. Bunun yanından dolaşıp üstüne çıkmalı ve Hendry'i orada beklemeliyim.»</p>

  <p>Gafil avlanma korkusu yüzünden telaşla ayağa fırladı. Yamaçtan uzaklaştı. Başını eğmiş sık ağaçlar ve kayaların arasına gizlenerek ilerliyordu.</p>

  <p>Sağ taraftaki kale duvarının yanına erişti.</p>

  <p>Aşağıdan görmüş olduğu çıkıntıya atladı. Hem bu çıkıntı dönerek yukarıya gidiyordu. Bruce arkasını granite vererek tıpkı duvardaki bir sinek gibi bu çıkıntıyı izledi. Kabak gibi ortadaydı. Kırk beş santim kadar genişliği olan çıkıntıda yan yan ilerlerken ayakları dibindeki acurumun gitgide derinleştiğinin farkındaydı.</p>

  <p>Çıkıntı geniş'eyip bir platform halini aldı ve Bruce çabuk çabuk ilerleyerek öbür kenarda birden durdu. Artık çıkıntı yoktu. Yalnızca aşağıda uçurum vardı. Kale duvarının bu tarafında kendi kendini tuzağa düşürmüştü. Tepeye erişmek imkansızdı. Hendry aşağıya ormanın kenarına inmişse kopje'nin çevresinde dolaşır dolaşmaz Bruce'u görecek, o zaman kolaylıkla onu vuracaktı. Çünkü o dar çıkıntıda arkasına gizlenebilecek bir kayada yoktu. Hendry, böylece biraz daha atış talimi yapabilecekti!</p>

  <p>Bruce kayaya dayanarak soluklarını kontrol etmeye çalıştı. Boğazına yorgunluk ve korkudan yoğun bir tükrük dolmuştu. Bitkin ve aciz olduğunu hissediyor, baş parmağı acıyla zonkluyordu. Elini kaldırıp parmağa tekrar baktı. Mendille parmağın dibini sıkmıştı ama yine de yara hafif hafif kanıyor, üstünde damlalar beiiriyordu.</p>

  <p>Kanama! Bruce, boğazına takılan tükrüğü zorla yutup gelmiş olduğu tarafa baktı. Gri kayaların üstünde kırmızı kanlar rahatlıkla seçiliyordu. Hendry'e ardından gelmesi için kandan izler bırakmıştı.</p>

  <p>Sonra, «Belki böylesi daha iyi,» diye düşündü. «Hiç olmazsa belki böylece onunla karşı karşıya gelebilirim. O düzlüğü geçene kadar kayanın şu çııkntısının arkasında beklerim. Oradaki uçurum en az doksan metre derinliğinde. Birden saldırırsam belki onu aşağıya yuvarlayabilirim.»</p>

  <p>Bruce düz granitin oradan gözükmeyen kayanın yanına dayanarak durdu.</p>

  <p>Hendry'nin yaklaştığını duyabilmek için safi kulak kesildi.</p>

  <p>Gökyüzünün doğusundaki bulutlar sıyrıldı ve güneş ortaya çıkarak kopje'nin yanını aydınlattı.</p>

  <p>Bruce kendi kendine, «Güneşte ölmek daha iyi olacak,» dedi. «Tıpkı güneşe kurban edilerek bir tapınağın tepesinden atılan birine benzeyeceğim.»</p>

  <p>Dakikalar çok ağır geçiyordu. Bruce hayatta kalabileceği son dakikaları ağır ağır sayıyordu. Kulaklarında atan damarlar da bu dakikaları saymaktaydılar. Hafif solukları da yine aynı şekilde yaşadığı anları sayıyordu. Daha kaç dakikası kalmıştı?</p>

  <p>«Dua etmeliyim,» diye düşündü. «Fakat bu sabah yağmur yağmaması için dua ettim. Oysa yağmur yağdı ve bu da beni korumuş oldu bir bakıma. Bir daha Tanrıya işlerini nasıl yapması gerektiğini söyleme küstahlığında bulunmayacağım.</p>

  <p>Herhalde Tanrı ne yapacağını herkesden iyi biliyor.»</p>

  <p>Sonra, «Senin istediğin olur,» diye mırıldandı. Ama birden sinirleri geriliverdi.</p>

  <p>Çünkü sert kayalara sürünen kumaş sesini duymuştu.</p>

  <p>Soluğunu tutarak dinlemeye başladı. Fckat tek duyabildiği kulaklarında atan nabzve aşağıda ormanda esen rüzgârdı. Rüzgârın sesi ne kadar da ıssızdı!</p>

  <p>Yine, «Tanrım senin istediğin olur,» diye tekrarlarken soluğunu tutmuştu. Sonra Hendry' nin kayanın öbür yanında soluduğunu duydu.</p>

  <p>Kayadan biraz uzaklaşarak bekledi. Birden sabah güneşi yüzünden Hendry'nin çıkıntı boyunca uzayan gölgesini gördü. Gri kayanın üstünde şekilsiz bir gölge uzanıyordu.</p>

  <p>«Tanrım senin istediğin olur.» Sonra kayanın ardından fırladı. Sağlam elinin parmaklarını birbirine yapıştırmıştı. Bu el bir bıçak gibi duruyordu ve Bruce bütün gücünü bu ele vermişti.</p>

  <p>Hendry henüz bir metre kadar uzaktaydı ve tüfeğini göğsüne dayamıştı.</p>

  <p>Uçurumun orada kayaya dayanmış duruyordu. Çelik miğferini küçük gözlerine doğru eğmiş, kızıl kıllarla kaplı çenesinde ter taneleri belirmişti.</p>

  <p>Tüfeğinin namlusunu aşağı doğru indirmeye kalktıysa da Bruce çok yakındaydı.</p>

  <p>Gergin elinin yanıyla onun boynuna vurdu ve kıkırdakların çatırdıyarak kırıldığını duydu.</p>

  <p>Sonra olanca ağırlığıyla Hendry'nin üstüne yığıldı. Hendry, üstünde Bruce'la taşa serildi.</p>

  <p>Tüfek kayanın üstünde kayarak yandan uçuruma düştü. îki adam bacakları birbirine ke netlenmiş, göğüs göğüse duruyorlardı. Birinden biri ölecekti.</p>

  <p>Boynuna yediği darbe yüzünden Hendry'nin yüzü morarıp şişmişti. Ağzını açmış soluk almaya çalışıyordu. Bruce onun pis ve ekşi soluğunu yüzünde duydu.'</p>

  <p>Bruce birden kolunu dışa doğru bükerek bileğini Hendry'nin pençesinden kurtardı. Elini bir balta gibi kaldırarak Hendry'nin burnunun tam ortasına indirdi Burnun iki deliğinden kan şiddetle püskürerek Hendry'nin ağzına doldu.</p>

  <p>Hendry boğulurmuş gibi bir ses çıkardı ve gövdesi şiddetle yukarıya doğru gerildi. Bruce da bu yüzden hızla yere çarptı ve bir an kımıldayamadan öyle kaldı.</p>

  <p>Tam uçurumun kenarında yatıyordu.</p>

  <p>Wally Hendry dizlerinin üstünde doğrulmuştu. Bruce'a bakarken gözleri camlaştı. Artık çevresini göremiyordu. Boğazından yükselen hı-; rıltıyı pembe köpüklü bir kan izledi. Hâlâ iki eliyle branda kılıftaki tabancasını çıkarmaya çalışıyordu.</p>

  <p>Bruce dizlerini bükerek göğsüne doğru çekti ve sonra birden bacaklarını gererek tekme attı. Ayakları Hendry'nin karnının tam ortasına indi. Onu sırt üstü düzlükten aşağı yuvarladı. Hendry uçurumdan düşerken yere inene dek garip bir sesle bağırdı. Ama sonunda bu ses birden kesildi. Artık yalnızca aşağıdaki ormanda, rüzgârda hışırdayan yaprakların sesi duyuluyorddu.</p>

  <p>Bruce gücünü ye düşünme yeteneğini kaybetmişti. Uzun süre sırtı çıkıntıya dayalı, öyle kaldı.</p>

  <p>Tepede bulutlar bir yana toplanmıştı. Gökyüzünün yarısı masmaviydi. Aşağılara baktı Yağmurdan sonra ormandaki ağaçlar yemyeşil olmuş ve temizlenmişlerdi.</p>

  <p>«Hâlâ yaşıyorum.»</p>

  <p>Bunu anlamak, tıpkı bedenini ısıtan sabah güneşi gibi kafasını canlandırdı. O anda ormana doğru, «Hâlâ yaşıyorum!» diye haykırmak istiyordu.</p>

  <p>Sonunda ayağa kalkarak uçurumun kenarına gitti ve aşağıdaki kayaların üstünde yatan bükülmüş küçük gövdeye baktı. Dönerek ağır ağır ilerledi.</p>

  <p>Çıkıntıdan sürünürcesine inmeye başladı.</p>

  <p>Kale duvarının altındaki kırık kayalar ve bodur bitkilerin arasında Wally Hendry'i bulabilmek yirmi dakikasını aldı. Wally yqn yatmış ve sanki uykudaymış gibi bacaklarını yukarıya çekmişti. Bruce onun yanında çömelerek yeşil branda kılıftan tabancasını aldı. Sonra Hendry' nin kabarık göğüs cebinin düğmesini açarak branda torbayı çekti.</p>

  <p>Doğrulunca da torbanın ağzını gevşeterek İçindeki elmasları işaret parmağıyla karıştırdı.</p>

  <p>Taşların hepsinin orada olduğu kanısına vararak torbayı kapatıp cebine soktu.</p>

  <p>Cesede bakarken hiç bir pişmanlık duymadı. «Ölüsü dirisinden daha da iğrenç,»&nbsp; diye düşündü.</p>

  <p>Sinekler kanlı burun deliklerine giriyor, gözlerinin çevresinde toplaşıyorlardi.</p>

  <p>Bruce yüksek sesle konuştu. «Demek Mike Haig haklıydı. Ben yanılmışım. İnsan kötülüğü ortadan kaldırgbiliyor.»</p>

  <p>Arkasına bakmadan yürüdü. Yorgunluktan kurtulmuştu.</p>

  <p class="yildiz">***</p>
</body>
</html>
