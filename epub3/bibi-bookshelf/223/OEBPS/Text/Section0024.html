<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Maceracılar Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>26</h1>

  <p>Güneş çıkmış, düzlükteki gölgeleri uzatıyordu. Bruce da Ford'un yanında durmuş, köprünün öbür yanındaki oluklu saç barınağa bakmaktaydı.</p>

  <p>Bir an vücudunu gevşeterek karşıya geçmek için yapılan hazırlıkları tekrar düşündü. Acaba unutulan bir şey var mıydı? Durumlarını daha güvenli hale sokacak başka çareler olabilir miydi?</p>

  <p>Hendry ve bir düzine adam köprünün öbür tarafında yapılabilecek saldırılara karşı koymak için hazır bekliyorlardı.</p>

  <p>Önce Ford'la Shermaine karşıya geçecekti Onu kamyonlar izleyecekti. Hepsi de köprünün yıkılma tehlikesini azaltmak için boş olarak geçeceklerdi. Tanker geçmeden önce köprünün zayıflamasına meydan vermemek için boş olmaları gerekiyordu. Her kamyon geçtikten sonra, Hendry bunun yükünü ve yolcularını barınakla taşıyacaktı. Onları kamyonun brandayla kapatılmış arkasına yerleştirip güvene alacaktı.</p>

  <p>Son kamyon çaresiz dolu olarak geçecekti.</p>

  <p>Böyle yapmak zorundaydılar.</p>

  <p>Son olarak da Bruce, tankeri karşıya geçirecekti. Bunu kahramanlık olsun diye düşünmemişti. O sabah yapılacak en tehlikeli iş buydu ve Bruce kimseye güvenemediği için bunu yüklenmişti. Tankeri karşıya geçirmeyi Ruffy'e bile bırakamazdı. Tankerdeki bin litreden fazla akar yakıt onların sağ salim eve dönmeleri demekti.</p>

  <p>Bruce bir kaza ihtimalini hesaplayarak kamyonların hepsinin depolarını doldurtmuştu. Ama daha Msapa Kavşağına erişmeden kamyonlardaki akar yakıt bitecekti.</p>

  <p>Ford'un direksiyonuna geçmiş olan Shermaine'e baktı. «Arabayı ilk vitese tak Ağır ağjr fakat duraklamadan geç. Ne olursa olsun köprüde durmamalısın.»</p>

  <p>Genç kadın başını salladı. Sakindi ve erkeğe bakarak gülümsedi. Bruce bu ufak tefek ve çok güzel olan kadını süzerken gurur duydu. O da bu gün bir erkek işini üstelenmişti. Sözlerine devam etti. «Sen karşıya geçer geçmez arkandan kamyonlardan birini yollayacağım. Hendry kamyona altı adamını koyacak ve sonra ö-</p>

  <p>îekileri almak için barakayla bu tarafa geçecek.»</p>

  <p>«Başüstüne, Mösyö Bonaparte.»</p>

  <p>Bruce, «Bu gece bunu ödeyeceksin,» diye tehdit etti. «Haydi git artık.»</p>

  <p>Shermaine motoru çalıştırdı, Ford eğri büğrü yerden sallanarak geçip yola çıktı.</p>

  <p>Belirli bir hızla köprüye girdi.</p>

  <p>Bruce soluğunu tutmuş bakıyordu. Araba onarılan kısma gelirken bir an duracak gibi oldu ve sonra ilerleyerek karşı tarafa vardı.</p>

  <p>«Tanrıya şükürler olsun!» Bruce tuttuğu soluğunu verdi.</p>

  <p>Sonra ilk kamyonun direksiyonunda bekleyen zenci şoföre haykırdı. «Allez!»</p>

  <p>Adam dişlerini gösterip yanaklarını şişirerek neşeli neşeli güldü. El salladıktan sonra kamyonu hareket ettirdi.</p>

  <p>Bruce onun köprüden geçmesini endişeyle seyrederken yeni tahtaların bunun ağırlığı altında hafifçe bel verdiklerini gördü, sonra da isyan eder gibi sert sert çatırdadıklarını duydu.</p>

  <p>«Pek de iyi değil,» diye mırıldandı.</p>

  <p>Ruffy, «Öyle,» diye kabul etti. «Patron neden tankeri başkasının geçirmesine izin vermiyorsun?»</p>

  <p>Bruce başını çevirmeden konuştu. «Bu sorunu seninle tartıştık.» Nehrin öbür kıyısında Hendry adamlarını barakadan çıkarmış, kamyonun arkasına sokuyordu.</p>

  <p>Sonra baraka onlara doğru yola çıktı. Yani uzun yolculuğuna başladı.</p>

  <p>Bruce dört kamyonu karşıya geçirmek için harcanan dört saat boyunca endişelenip sabırsızlandı. Barakanın köprüyü bir kaç defa aşması gerekmişti. Bir baştan bir başa gidebilmek en azından on dakika alıyordu.</p>

  <p>Sonunda kuzey kıyısında sadece bir kamyon ve bir de tanker kaldı. Bruce tankerin motorunu çalıştırarak kornasını bir kez çaldı. Önündeki şoför anladığını belirtmek için elini salladıktan sonra yola çıktı.</p>

  <p>Kamyon köprüye erişip ortasına kadar geldi. Araç iyice yüklüydü. Arkada yirmi adam vardı. Onarılan kısma gelince ağırlaştı, neredeyse duruyordu.</p>

  <p>Bruce, «Yoluna devam et!» diye haykırdı.</p>

  <p>«Belânı versin!» Aciz kalmak öfkelendirmişti onu. Budala şoför aldığı emirleri unutmuştu. Köprüde adeta sürünür gibi yavaş gidiyor, altındaki tahtalar bu fazla ağırlık yüzünden bükülüyordu Bruce tankerin motor homurtusuna rağmen yine de köprü kalaslarının isyan edercesine şiddetle çatırdadıklarını duydu.</p>

  <p>Kendi kendine, «Budala,» diye fısıldadı.</p>

  <p>«Tanrının belası budala.» Birden kendini çok yalnız hissetti. Beceriksiz kamyon şoförü köprüyü yıkmak üzereydi. Kendisi kuzey kıyısında tek başına ve korunmasız kalmıştı. Tankeri hareket ettirdi.</p>

  <p>Önündeki kamyon şoförü paniğe kapılmıştı. Motoru' hızla çalıştırıyordu. Arka tekerlekler hızla dönerken yanan lâstiklerden mavi bir duman yükseliyordu. Bu sırada yerdeki tahtalardan biri yerinden çıktı. Neyseki kamyon bir iki sarsıldıktan sonra büyük bir homurtuyla güney kıyısına erişti. Bruce frene basıp tankeri köprünün girişinde durdurdu.</p>

  <p>Çabucak kafasını çalıştırdı. Ağır tankeri köprüye sokmadan bunu onarmak en akıl kân işti. Fakat bu da bir gün gecikmeye neden olurdu. Oysa herkes bir sabah öncesinden beri yemek yememişti. Bu durumda eşit ihtimallere dayanarak kumar oynayabilir miydi? Durum gerçekten böyle miydi? Karşıya geçmesi için yüzde elli ihtimal vardı. Tankeri nehrin ortasına gömmek için de bir o kadar...</p>

  <p>Sonra beklenmedik anda Bruce'un yerine karar verildi.</p>

  <p>Nehrin karşısından bir Bren ateşe başladı.</p>

  <p>Bruce yerinde sıçrayarak dışarıya baktı. Bu ateşe oniki tüfek daha katıldı. Brenin bıraktığı kırmızı izler tankerin yanından geçti.</p>

  <p>Birileri onun yakınında iki yanda pusu kurmuş ateş ediyorlardı.</p>

  <p>Bruce şaşırarak bu duruma bir anlam vermeye çalıştı. Kafası karmakarışıktı. Sonra herşey birden harekete geçti. Etraf karmakarışık olmuştu.</p>

  <p>Tankerin dikiz aynasındaki bir şekil dikkatini çekti. Buna boş gözlerle baktı.</p>

  <p>Sonra hemen yerinde dönerek arkasına baktı.</p>

  <p>Korkuyla, «Tanrım,» diyebildi.</p>

  <p>Ormanın iki yanından çıkan Baluba'lar düzlüğe dolmaktaydılar. Yüzlercesi ona doğru koşuyordu. Hayvan derisinden yapılma etekleri havalanıyor, başlarındaki tüyler uçuşuyordu.</p>

  <p>Güneş ellerindeki Panga'lara vuruyordu. Bir ok tankerin madeni gövdesine çarparak tok bir ses çıkardı.</p>

  <p>Bruce motoru çalıştırıp direksiyona sıkı sıkı yapıştı ve tankeri köprüye soktu.</p>

  <p>Silah sesleri arasında iki yüz kadar Baluba'nın heyecanla bağırdıklarını, tiz sesle savaş naraları attıklarını duyuyordu. Çok yakınındaydılar.</p>

  <p>Dikiz aynasına hemen bir göz attı. Gördükleri yüzünden aklını kaybeder gibi olarak gaz pedaline bastı. Güney kıyısındaki silahlardan tanker sayesinde korunan en yakındaki Baiuba yalnızca on adım uzaktaydı. Bruce onun yüz ve alnındaki dövmeleri bile görüyordu.</p>

  <p>Bruce kendini zorlayarak gaz pedalına fazla dayanmamaya çalıştı. Köprünün onarılan kısmına saatte otuz kilometrelik bir hızla yaklaştı.</p>

  <p>Arkasındaki çığlıkları, öndeki gökgürültüsünü andıran silah patlamalarını duymamaya çalışıyordu.</p>

  <p>Ön tekerlekler yeni kalaslara geldi ve Bruce öteki sesler arasında tahtaların şiddetle çatırdadığını işitti. Tahtaların tekerlekler altında gevşediğini hissetti.</p>

  <p>Tanker ilerlerken arka tekerleklerin ağırlığı da bu tahtalara yüklendi. Tahtaların çatırtısı birden arttı, kırılırlarken acı bir ses çıktı. Köprünün sallanması azalırken tanker de yavaşladı. Çünkü artık tekerlekleri boştu dönüyordu ve ileriye gitmesi imkansızdı.</p>

  <p>Patlamayı andıran bir sesle ana desteklerden biri kırıldı. Bruce tankerin arkasının çöktüğ ünü hissetti. Burnu havaya kalkan tanker geriye kaymaya başladı.</p>

  <p>Aklı ona, «Tankerden atla!» diye haykırıyordu. «Tanker nehre uçacak! Atla!»</p>

  <p>Yandaki kapıya uzandı ama o anda köprünün ortası olduğu gibi çöktü ve tanker çöken köprünün ucundan uçtu.</p>

  <p>Bruce sersemlemesine yol açan bir hızla şoför yerinden havalandı adeta.</p>

  <p>Ayakları koltuğun altına sıkışmış, kolları tüfeğinin kayışına dolanmıştı. Tanker aşağıya uçarken Bruce midesinin yukarıya çıkarak göğsüne dayandığını hissetti.</p>

  <p>O korkunç düşüş sadece bir an sürdü. Sonra tanker nehrin sularına çarptı. Araç suyun içîne dalınca silahların patlaması ve Baluba'ların çığlıkları da duyulmaz oldu.</p>

  <p>Bruce ön camdan serin, bulanık yeşil suları görüyordu artık. Sanki bir akvaryumun içine bakmaktaydı.</p>

  <p>Tanker hafif hafif sallanarak yeşil suların dibine doğru iniyordu.</p>

  <p>«Oh Tanrım, bu olamaz!» Tankerin önündeki şoför yerinden kurtulmak için uğraşırken yüksek sesle konuşmuştu. Kulaklarına yukarıya çıkan hava kabarcıklarının fısıltıyı andıran sesi doluyordu. Hava kabarcıkları gümüş bulutlar gibi camların yanlarından yükseliyordu.</p>

  <p>Tanker hâlâ batmaktaydı. Bruce içeride basınç arttığı için kulak zarlarının gerildiğini, acı verdiğini duyuyordu. Ağzını açarak havayı içine çekip yuttu. Basınç eşit duruma gelince kulaakları uğuldadı ve acı kayboldu.</p>

  <p>Sular şoför yerinin zeminine doluyor, öndeki panelden sular fışkırıyor, içeriyi su basıyordu.</p>

  <p>Bruce yanındaki kapının tokmağını çevirip omzuyla itti. Ama kapı kımıldamadı bile. Bu kez bütün gücüyle omuzladı. Sonra ayaklarını ön panele dayayıp olanca gücüyle kapıyı itti. Sonunda gözlerinin yuvalarından uğrayacakmış gibi zorlandığını hissetti. Dışarıdaki su basıncı kapıyı açılmaz şekilde kapamıştı.</p>

  <p>Yüksek sesle bağırdı. «Ön cam! On camı kır.» Tüfeğini araştırdı elleriyle. İçeriye giren sular beline kadar yükselmişti ve o hâlâ şoför yerinde oturuyordu. Üstünden sular akan tüfeği alarak namluyu cama çevirdi. Tam ateş edeceği sırada mantığı onu uyardı.</p>

  <p>Ateş etmenin tehlikesini açıklığıyla gördü Bu küçük yerde ateş ederse kulak zarları patlardı. Ayrıca paralanan camlar da dışarıdaki suyun basıncıyla yüzüne çarpıp sakatlar, belki de kör ederdi onu.</p>

  <p>Umutsuzlukla silahı indirdi. Paniğin yerini yenilginin kesinliğini belirten bir duygu almaya başlamıştı. Nehrin onbeş metre derinliğinde kapana kısılıp kalmıştı.</p>

  <p>Kurtuluş yolu yoktu.</p>

  <p>Tüfeği kendisine çevirerek bu çaresiz duruma son vermeyi düşündü. Fakat bu fikri kafasında belirir belirmez reddetti. Hiç bir zaman bunu kabul edemezdi!</p>

  <p>Bu mutlak ölümünsoğuk kıskacından kur tulmaya çalışarak kafasını düşünmeye zorladı.</p>

  <p>«Bir çare olması gerek,» dedi. «Düşün! Belânı versin, düşün!»</p>

  <p>Tanker hâlâ sallanıyordu. Nehrin dibindeki balçık gibi çamura oturmamıştı. Ne zamandan beri suyun içindeydi? Yirmi saniye geçmişti henüz. Bu durumda tankerin çoktan dibi boylamış olması gerekmez miydi?</p>

  <p>Ancak! Bruce umut yüzünden birden canlandığını hissetti. Tank! Evet sorunun çözümü tanktaydı.</p>

  <p>Arkasındaki kocaman ve hemen hemen boş sayılabilecek tank! Yirmi bin litre akaryakıt alan kocaman tankta sadece binaltıyüz litre benzin vardı. Yani bu tankerin hacmi aşağı yukarı onsekiz tonluk suya bedeldi. Bu durumda da tanker suyun yüzüne çıkacaktı. Yani yüzecekti.</p>

  <p>Bu umudunu doğruiar gibi kulak zarları yeniden ağrı vermeye başladı. Basınç düşüyordu!</p>

  <p>Yukarıya çıkıyordu.</p>

  <p>Bruce camdan dışarıdaki yeşil suya baktı.</p>

  <p>Gümüş gibi gözüken hava kabarcıkları, artık yukarıya doğru yükselmiyordu; dışarıda, camın yanında durur gibiydiler. Tanker suyun içine gömülmesine neden olan İlk hızdan kurtulmuştu ve tıpkı hava kabarcıkları gibi aynı hızla yukarıya çıkıyordu.</p>

  <p>Suyun aşağılardaki koyu yeşil rengi yavaş yavaş açıldı. Sarımsı yeşil oldu Bruce garip bir kahkaha attı. Şok sonrası kriz geçirdiği için böyle gülmüştü. Bu garip sese şaşarak hemen sustu.</p>

  <p>Tanker nehrin yüzüne çıktı ve ön camdan aşağıya doğru sular akmaya başladı.</p>

  <p>Bruce akan sular arasından güney kıyısını hayal meyal seçebilir gibi oldu.</p>

  <p>Kapının tokmağını çevirdi ve bu sefer hemen açıldı kapı. Bruce içeriye dolan sular yüzünden biraz da zorlukla baktı dışarıya.</p>

  <p>Etrafına bakar bakmaz da nerede olduğunu anladı. Tanker, köprünün altından geçerek yirmi metre kadar sürüklenmişti. Güney kıyısındaki silahlar susmuştu.</p>

  <p>Kuzey kıyısında da hiç Baluba göremiyordu. Tekrar ormana girip gözden kaybolmuşlardı herhalde.</p>

  <p>Bruce nehre dalarak güney kıyısına doğru yüzmeye başladı. Jandarmalarının kendisine cesaret vermek için bağırdıklarını hayal meyal işitiyordu.</p>

  <p>Fakat daha oniki kulaç atamadan zor durumda olduğunu anladı. Ağır botları ve ıslak üniforması kendisini aşağıya çekiyordu. Güç bela başındaki çelik miğferi çıkardı. Miğfer suya gömülerek battı hemen. Sonra savaş ceketinden kurtulmaya çalıştı. Fakat ceket kollarına ve göğsüne yapışıyordu. Bunu çıkarana kadar dört defa suyun içine battı çıktı. Sonunda ceketi de attı. Ama ciğerlerine su kaçmış, bacakları da ağırlaşıp yorulmuştu.</p>

  <p>Güney kıyısı çok uzaktaydı. Oraya asla erişemeyecekti. Acıyla öksürerek hedefini değiştirdi. Akıntıya karşı yüzmeye başladı. Köprüye gidecekti.</p>

  <p>Gittikçe suya daha fazla battığının farkındaydı. Kulaç atmak için her seferinde kollarını zorlayarak havaya kaldırıyordu.</p>

  <p>Bir şey hafif bir ses çıkararak suya, yakınına düştü. Buna aldırış bile etmedi.</p>

  <p>Birden etrafla ilgisi kesilmişti. Bu da boğulmanın ilk evresiydi.' Soluk almayı şaşırarak yine su yuttu ve acıyla öksürmeye başladı. Başını suyun dışında tutarak soluk' almaya çalışıyor, şiddetle öksürüyordu.</p>

  <p>Yine bir şey hafif bir ses çıkararak yakınına düştü. Bu sefer başını kaldırdı. Bir ok başının üstünden geçti ve suya doğru indi.</p>

  <p>Kıyının yukansındaki otların arasına gizlenmiş olan Baluba'lar onu ok yağmuruna tutuyorlardı. Oklar hafif sesler çıkararak çevresine düşüyordu. Bruce tekrar yüzmeye başladı. Canını dişine takmış hafif akıntıya karşı gidiyordu. Artık kollarını suyun üstüne çıkaramayacak hale gelene, ağır botları ayaklarını aşağıya çekene dek böyle yüzdü.</p>

  <p>Sonra başını kaldırıp tekrar baktı. Köprü yakınındaydı. Aralarında dokuz metre bile yoktu. Fakat o dokuz metrenin, dokuz mil kadar aşılması imkansız olduğunu biliyordu. Köprüye erişemeyecekti.</p>

  <p>Çevresine düşen oklar da birer dehşet kaynağı değildi artık. Bunları sadece hafifleyen bir hiddetle düşünüyordu.</p>

  <p>«Neden beni rahat bırakmıyorlar?» diyordu.</p>

  <p>«Artık oyun oynamak istemiyorum. Sadece dinlenmeyi arzuluyorum.</p>

  <p>Yorgunum... hem de çok yorgunum.»</p>

  <p>Hareket etmekten vazgeçince serin sular ağzına ve sonra burnuna kadar yükseldi.</p>

  <p>«Dayan, Patron geliyorum.» Bu bağırma boğulmak üzere olan Bruce'un dumanlanmış beynine işledi. Bir kez daha başını sulardan çıkararak köprüye baktı.</p>

  <p>Kocaman karnı her adımda hoplayan, kalın bacakları hızla hareket eden, cinsel organları sallanan Baş Çavuş Ruffararo, çırılçıplak koşarken avına saldıran bir su aygırına benziyordu.</p>

  <p>Adam köprünün çöken kısmına gelince, parmaklığa tutunarak aşağıya sarktı.</p>

  <p>Çevresine oklar düşüyor, öfkeli böcekler gibi vızıltı sesıe'</p>

  <p>çıkarıyorlardı. Oklardan biri deriyi delmeden omzuna sürünüp geçti. Ruffy omuz silkip aşağıya sarktı ve sonra kendisini koyuverdi. Kolları, bacakları ve karnı aynı anda suya çarptı.</p>

  <p>«Ne cehennemdesin. Patron?»</p>

  <p>Bruce boğulur gibi bir cevap verebildi. Ruffy beceriksizce kravl yüzerek ona doğru geldi.</p>

  <p>Kısa süre içinde Bruce'a erişti.</p>

  <p>«Hep böyle oyunlara kalkışıyorsun,» diye söylendi. «Anlaşılan bazı adamlar bazı şeyler: hiç bir zaman öğrenemiyorlar.» Bir eliyle Bruce'un saçlarını yakaladı.</p>

  <p>Bruce boşuna hareket etmeye çalıştı. Sonra başının sıkıca Ruffy'nin kolunun altına sıkıştırıldığını hissetti. Zenci onu sularda sürüklemeye başladı. Zaman zaman yüzü bir an suyun üstünde kalıyor ve Bruce bir soluk alabiliyordu.</p>

  <p>Ama başı çoğunlukla suyun içindeydi. Kendini kaybetmek üzere olduğunu anladı. Gidiyordu...</p>

  <p>Başının sert bir şeye çarptığını duydu ama elini uzatmayacak kadar bitkindi.</p>

  <p>Ruffy'nin sesi kulağını çınlattı. «Uyan, Patron. Daha sonra uyuyabilirsin.»</p>

  <p>Gözlerini açınca yanındaki köprü ayağını seçti.</p>

  <p>«Haydi gel. Seni taşıyıp oraya çıkaramam.»</p>

  <p>Ruffy oklardan korunabilmek için onları köprü ayağının arkasına geçirmişti.</p>

  <p>Fakat orada akıntı hızlıydı ve onları kuwetle itiyordu. Bruce' un direnecek gücü olmadığı için başı yana kaydı, yüzü de suya gömüldü.</p>

  <p>«Haydi, artık uyan .» Ruffy yanağına şiddetli bir tokat indirdi. Bu acı ve sarsılma Bruce'un kendine gelmesini sağladı. Öksürürken yuttuğu sular ve kusmuğu boğazında yükseldi, ağzından ve burnundan püskürdü. Sonra acıyla geğirdî ve tekrar öğürmeye başladı.</p>

  <p>Ruffy, «Şimdi nasılsın?» diye sordu.</p>

  <p>Bruce bir elini sudan çıkararak ağzını sildi. Kendini çok daha iyi hissediyordu.</p>

  <p>«İyi misin? Tırmanabilecek misin?»</p>

  <p>Bruce, başını salladı.</p>

  <p>«Öyleyse gidelim.»</p>

  <p>Ruffy'nin sürükleyip itmesiyle Bruce köprü</p>

  <p>ayağına tırmandı. Bedeni sudan çıktığında saçları alnına yapışmıştı.</p>

  <p>Gömleğinden sular akıyor ve her solukta akciğerlerinde suların gurultusunu duyuyordu.</p>

  <p>«Dinle, Patron. İskelenin üstüne çıktığımızda yine açıkta olacağız. Bu kez bize daha fazla ok atacaklardır. Onun için oturup ahbaplık edecek vaktimiz olmayacak.</p>

  <p>Hemen parmaklığın üstünden atlayacağız ve ardımızda şeytan varmış gibi koşacağız. Anlaşıldı mı?»</p>

  <p>Bruce yine başını salladı. Köprünün zemin tahtaları başının üstündeydi. Bir elini uzatarak parmaklığın dik tahtalarından birini yakaladı.</p>

  <p>Ama kendini yukarıya çekecek gücü olmadan, asılı kaldı.</p>

  <p>Ruffy, «Oradan ayrılma,» diyerek pırıl pırıl parlayan kocaman gövdesini büküp tırmandı ve parmaklığın üstünden atladı.</p>

  <p>Aynı anda oklarda yağmaya başladı yine.</p>

  <p>Bîri Bruce'un yüzünden onbeş santim kadar ötede tahtaya saplandı. Bruce'un eli yavaş yavaş gevşedi. «Daha fazla dayanamayacağım.»</p>

  <p>diye düşünüyordu. «Gidiyorum artık.»</p>

  <p>Sonra Ruffy'nin eli bileğini sıkıca yakaladı.</p>

  <p>Bruce yukarıya çekildiğini hissetti. Bacakları gövdesinin altında sallanıyordu. Bir tek elinden havaya asılmış gibiydi. Altı metre aşağıda sular dönüp duruyordu.</p>

  <p>Ruffy onu yavaş yavaş yukarıya aldı. Önce göğsü parmaklığın üstüne sürünerek geçti ve gömleği yırtıldı. Sonra tepe üstü köprüye yığılarak kaldı.</p>

  <p>Güney kıyısından atılan silahlan, vızıldayıp düşen okları ve Ruffy'nin sesini hayal meyal duyuyordu.</p>

  <p>«Haydi gel. Kalk Patron.»</p>

  <p>Kaldırılıp sürüklendiğini hissetti. Sanki kemiksizmiş gibi yumuşamıştı bacakları.</p>

  <p>Ama Ruffy'nin yanında sendeleye sendeleye gittiğini de biliyordu. Sonra oklar kalmadı. Köprünün tahtalarının yerini sert toprak zemin aldı. Sesler duydu ve eller onu tuttular. Havaya kaldırıldı, sonra yüz üstü bir kamyonun tahta zeminine yatırıldı. Biri üstünde suni solunum yaptırırken, göğsüne ritmik bir şekilde basıldığını duyuyordu.</p>

  <p>Boğazından ılık sular dışarıya fırladı. Shermaine'</p>

  <p>in sesini işitti. Onun ne dediğini anlayamıyordu.</p>

  <p>Fakat bu ses güvende olduğunu anlamasına yetmişti. O karanlık sislerin arasında yatarken Shermaine'in sesinin yaşamında en önemli ses olduğunu anladı.</p>

  <p>Tekrar kustu.</p>

  <p>Önce ağır ağır ve sonra hızla kendine geldi Bruce.</p>

  <p>«Bu kadarı yeter,» diye hırlayarak kendisine suni solunum yaptıran Çavuş Jacque'nın altından yuvarlanıp kaydı. Ama bu hareketi yüzünden tekrar öksürmeye başladı. Shermaine'in omuzlarını tutarak kendisine engel olduğunu da hissetti.</p>

  <p>«Bruce, dinlenmek zorundasın.»</p>

  <p>«Hayır.» Kenefini zorlayarak doğrulup oturdu. «Ormandan uzaklaşıp açığa çıkmalıyız.»</p>

  <p>«Acelemiz yok. Patron. Bütün Baluba'iarı öbür kıyıda bıraktık. Aramızda bir nehir var.»</p>

  <p>Bruce kafa tuttu. «Nereden biliyorsun?»</p>

  <p>«Şey...»</p>

  <p>Bruce, «Gördün mü?» dedi. «Bilmiyorsun işte. Bu tarafta da en az yüz Baluba olabilir.»</p>

  <p>Tekrar acıyla öksürdükten sonra devam etti.</p>

  <p>«Beş dakika içinde hareket ediyoruz. Onların hazırlanmasını sağla.»</p>

  <p>«Peki.» Ruffy gitmek için döndü.</p>

  <p>«Ruffy!»</p>

  <p>«Patron?» İri zenci dönerek soru sorar gibi baktı.</p>

  <p>«Sağol.»</p>

  <p>Ruffy sıkılarak gülümsedi. «Bir şey değil.</p>

  <p>Zaten bir banyo yapmam gerekiyordu.»</p>

  <p>«Eve dönünce sana bir içki ısmarlayacağım.»</p>

  <p>Ruffy, «Sakın unutma bunu,» diye ihtar e~</p>

  <p>derek kamyondan aşağı atladı. Bruce onun adamlarına bağırdıığnı duydu.</p>

  <p>«Seni kaybettiğimi sandım.» Shermaine'in kolu hâlâ onun omuzlarındaydı ve Bruce ilk defa genç kadına bakabildi.</p>

  <p>Sonra, «Sevgili kızım,» diye mırıldandı. «Beni başından bu kadar kolay atamazsın.» Artık kendini çok daha iyi hissediyordu.</p>

  <p>«Bruce, istediğim... Bunu anlatamıyorum...»</p>

  <p>Söyleyecek söz bulamadığı için eğilerek onu dudaklarından öptü.</p>

  <p>Birbirlerinden ayrılınca Çavuş Jacque ve yanındaki iki asker memnun memnun sırıttılar.</p>

  <p>«Artık bir şeyiniz kalmadı, Yüzbaşım.»</p>

  <p>Bruce, «Doğru,» diye kabul etti. «Hareket etmeye hazırlanalım.»</p>

  <p>Ford'da oturan Bruce, başını çevirerek son kez köprüye baktı.</p>

  <p>Onardıklan bölüm kırık bir hendek köprüsü gibi suya sarkıyordu. Onun gerisindeki kıyıda da tıpkı plâstik bebekler gibi yere serilmiş bir kaç ölü Baluba vardı. Akıntının sürüklemiş olduğu tanker, epey aşağıda kıyıya vurmuştu.</p>

  <p>Tanker yan devrilmiş, yarıya kadar suya gömülü yatıyordu. Üstündeki beyaz Shell simgesi iyice belli oluyordu.</p>

  <p>Yeşil renkli esrarlı nehir yüksek otların arasından akıyordu.</p>

  <p>Bruce, «Buradan gidelim,» dedi.</p>

  <p>Shermaine motoru çalıştırdı, kamyonlar da onları izleyerek sık, yüksek nehir otlarının arasından geçtiler ve ağaçların seyrek olduğu ormana geldiler.</p>

  <p>Bruce saatine baktı. Camın içi buharla kaplanmıştı. Kulağına götürdü.</p>

  <p>«Tuh allah kahretsin, bozulmuş. Saatin kaç?»</p>

  <p>«Bire yirmi var.»</p>

  <p>Bruce «Yarım günü ziyan ettik,» diye söylendi, s «Hava kararmadan Msapa Kavşağına erişebilecek miyiz?»</p>

  <p>«Hayır, erişemeyeceğiz. Bunun da iki nedeni var. Birincisi çok uzak. İkincisi de akaryakıtımız yok.»</p>

  <p>«Peki ne yapacaksın?» Shermaine'in sesi sakindi. Daha şimdiden Bruce'a tam anlamıyla inanıyordu.</p>

  <p>Erkek acı acı, «Acaba bu ne kadar sürecek?» diye düşündü. «Başlangıçta bir Tanrıdan farkın yoktur. Sende insanlara özgü zayıflıklardan bir teki bile bulunmaz.</p>

  <p>Kadınlar, senin için bir Standard koyarlar. Mükemmellik standardı.</p>

  <p>Çaptan düştüğün anda da dünyaları alt üst olur.»</p>

  <p>Sonra, «Bir şey düşüneceğiz elbet,» diye kadını yatıştırdı.</p>

  <p>Shermaine başını salladı. «Becereceğinden eminim.» Bruce, dayanamayarak gülümsedi. İ şin komik yanı genç kadın böyle söyleyince kendi de inanmıştı. Aşık olmak erkeğe çok büyük cesaret ve güç veriyordu doğrusu.</p>

  <p>Arkada oturan iki askerin, dediklerini anlamaması için İngilizce konuşmaya başladı. Şu son otuz yıl içinde başıma gelen en tatlı belâ sensin.»</p>

  <p>«Oh, Bruce.» Shermaine yüzünü ona doğru çevirdi. Bu çehrede gördüğü inanç dolu sevgi ve kendi duygularının yoğunluğu, erkeği sert bir darbe gibi etkiledi.</p>

  <p>Kendi kendine, «Bu sevgiyi öldürmeyeceğim,» diye söz verdi. «Bu aşkı dikkatle beslemeli, bencillik ve lâubaliliğin tehlikelerinden de korumalıyım.»</p>

  <p>«Oh, Bruce, seni çok fazla seviyorum. Bu sabah... seni... seni kaybettiğimi sandığım an...</p>

  <p>O tankerin suya düştüğünü gördüğümde...» Birden yutkundu. Gözleri yaşlarla dolmuştu. «O anda ışık yok oldu sandım. Sensiz her yer çok karanlık ve soğuktu.»</p>

  <p>Shermaine ona daldığı için yolu unutmuştu.</p>

  <p>Direksiyonu bırakınca araba kaydı ve tekerlek ler yandaki taşlara çarptı.</p>

  <p>Bruce, «Aman dikkatli ol!» diye atıldı. «Seni çok sevmekle birlikte çok kötü araba kullandığını kabul etmek zorundayım. Bırak da direksiyona ben geçeyim.»</p>

  <p>«Araba kullanacak halin var mı?»</p>

  <p>«Evet, yana çek.»</p>

  <p>Arkalarından gelen kamyonların hızına uyarak bütün öğleden sonra yol aldılar.</p>

  <p>İki kez yolun gerisinde kalan terk edilmiş Baluba köylerine rastladılar. Sazdan kulübeler dağılıp yıkılmış, çevrelerindeki küçük ekili tarlaları da otlar bürümüştü.</p>

  <p>Bruce «Amanın ne kadar açım,» diye yakındı. «Bu yüzden başım tuttu, karnımın içi de sıcak suyla doluymuş gibi geliyor bana.»</p>

  <p>«Tek aç olan sen değilsin herhalde. Şimdiye kadar bu kadar sıkı bir rejim yapmamıştım.</p>

  <p>En az iki kilo kaybettim galiba! Ama hep gereksiz yerlerimden kilo veririm. Alt bölümüm hiç zayıflamaz.»</p>

  <p>Bruce, «İyi,» diye güldü. «O alt bölümünü olduğu gibi beğeniyorum. Oralarından bir gram bile vermemelisin.» Omuzunun üstünden iki jandarmaya baktı ve Fransızca sordu. «Aç mısınız?»</p>

  <p>Şişmanı içini çekti. «Mon Dieu! Boş mideyle yatmam gerekirse bu gece gözlerime uyku girmeyecektir.»</p>

  <p>Bruce gözleriyle yolun yanındaki otları araştırıyordu. «Belki buna gerek kalmaz.» Son yüz mili aşarken çevrenin özellikleri de değişmişti.</p>

  <p>«Burası av topraklarına benziyor. Yolda pek çok hayvanın ayak izlerini gördüm.&nbsp; Gözlerinizi iyi açın.»</p>

  <p>Ulu ağaçların aralarında epeyce aralık vardı. Yerler otlarla kaplıydı. Dallar birbirleriyle birleşmediği için gökyüzü de gözüküyordu. Zaman zaman yeşil bataklık otları, sık bambular ve fildişi palmiyeleri görüyorlardı.</p>

  <p>«Daha havanın kararmasına bir saat var.</p>

  <p>Akşam bastırmadan karşımıza bir şeyler çıkabilir.»</p>

  <p>Dikiz aynasında bir göz atarak arkadan gelen ağır kamyonlara baktı bir an.</p>

  <p>Onların da akar yakıtı bitmek üzereydi. En fazla yarım saat yol alacak yakıtları kalmıştı herhalde. Ama yine de durumun teselli edici yanları bulunuyordu. Hiç olmazsa açık topraklardaydılar ve Msapa Kavşağıyla aralaarında seksen mil kalmıştı.</p>

  <p>Panelde akar yakıtı gösteren ibreye baktı.</p>

  <p>Deponun yarısı doluydu. Bu durumda kamyonlar akaryakıtlarını bitirip yolda kalsalar bile Ford kavşağa erişebilirdi.</p>

  <p>Bruce, «Tamam!» diye düşündü. «İşin cevabı bu işte. İyi bir yere kamp kur.</p>

  <p>Konvoyu orada bırak. Ford'ltf yardım aramaya çık. Ardında seni ağırlaştıran kamyonlar olmayacağı için Msapa Kavşağına iki saatte varırsın. İstasyon terk edilmiş de olsa orada bir telgraf aygıtı olduğunu anımsıyorum.»</p>

  <p>Bruce, «Akarsuyun öbür tarafında duracağız,» diyerek arabayı ikinci vitese taktı ve ağır ağır dik yamaçtan indi.</p>

  <p>Akarsu sığdı. Dibi taşlık akarsudan geçerlerken tekerleklerin ortaları bile pek ıslanmadı.</p>

  <p>Bruce karşı kıyıya geçince Ford'un gaz pedalına yüklendi ve tekrar ormana girdi.</p>

  <p>Arkadaki jandarmalardan biri, «İşte orada!»&nbsp; diye bağırınca Bruce onun işaret ettiği yere baktı.</p>

  <p>Yolun yakınında kocaman boynuzlarını yere doğru eğmiş, dev gövdeli kapkara iki yaşlı yaban öküzü adeta baş başa vermiş duruyorlardı.</p>

  <p>Bruce frene dayanıp Ford'un biraz kaydıktan sonra durmasını sağladı ve aynı anda silahına uzandı. Tokmağı büküp kapıyı omuzuyla iterek dışarıya fırladı.</p>

  <p>Yaban öküzleri burunlarından hırıltılı sesler çıkarıp biçimsiz kafalarını geriye atarak koşmaya başladılar.</p>

  <p>Bruce öndekini seçip kara omuzun üstünde yükselen kalın boyuna nişan aldı.</p>

  <p>Tüfeğin geri tepeceğini hesaba katıp öne doğru eğilerek ateş etti ve merminin etli boyna saplandığını duydu. Yaban öküzü yavaşladı. Kısa ön bacakları birden sabit kaldı ve hayvan burun üstü düşerek yuvarlandı. Yuvarlanırken bir yandan da çevresine çifteler atmaya çalışıyordu.</p>

  <p>Bruce silahı omzunda kımıldatmadan ikinci yaban öküzüne nişan aldı ve yine kurşunun isabet ederken çıkardığı sesi duydu.</p>

  <p>O yaban öküzü de sendeledi ve bacaklarıbüküldü ama sonra kendini toplayarak bir tahta at gibi garip hareketlere ilerlemeye başladı.</p>

  <p>Koşarken butlarındaki tüyü dökük kısımlar ortaya çıktı. Kocaman karnı da şiddetle sallanıyordu.</p>

  <p>Bruce tekrar nişan alarak arka arkaya iki el ateş etti. Bu kez aşağıya hayvanın kalbine nişan almıştı. Yaban öküzü çok yakında olduğu için koyu renk derinin üstünde beliren kurşun deliklerini gördü.</p>

  <p>Dörtnala giden hayvanın hızı kesildi. Başı aşağıya doğru sarkmış ağız açılmıştı.</p>

  <p>Bacakları sarsılmaya başladı. Dikkatle hayvanın başına nişan alan Btuce tekrar ateş etti. Yaban öküzü yalnızlığı anımsatan hazin bir sesle bağırdı ve otların arasına yığılıp kaldı.</p>

  <p>Kamyonlar sırayla Ford'un arkasında durmuşlardı. Hepsinden zenciler dışarıya fırladılar.</p>

  <p>Neşeli neşeli konuşup birbirleriyle yarış ederek Bruce'un yanından geçtiler. Yaban öküzünün düştüğü yolun kenarındaki otluğa girdiler.</p>

  <p>Ruffy, «İyi vurdun, Patron,» diye tebrik etti. «Şu battaniye büyüklüğünde bir işkembe yiyeceğim.»</p>

  <p>Bruce'un patlamalar yüzünden kulakları çınlıyordu hâlâ. «Önce kamp kuralım.</p>

  <p>Kamyonları bir daire şeklinde dizelim.»</p>

  <p>«Ben bu işi hallederim.»</p>

  <p>Bruce en yakın yaban öküzüne yaklaşarak bir düzine adamın onu zorla sırt üstü çevirmesini ve sonra kesmesini seyretti. Hayvanın bacaklarıyla vücudündeki deri kıvrımları arasında kara üzüm rengi keneler toplaşmışlardı.</p>

  <p>Farkına bile varmadan, «İyi bir kafa,» diye düşündü. «En az yüz santim var.»</p>

  <p>Jandarmalarından biri hayvanı yüzmek için eğilirken sırıttı. «Bol et yar Yüzbaşım. Bu gece çok yemek yiyeceğiz!»</p>

  <p>«Evet bol yemek yiyeceğiz.» Bruce Ford'a döndü. Av sırasında insan zevk alıyordu. Tüfek tepiyor, heyecanla mide kasları geriliyordu.</p>

  <p>Fakat daha sonra insan sevmediği bir kadınla yatmış gibi kendisini biraz pis, üzgün ve suçlu buluyordu.</p>

  <p>Arabaya girince Shermaine, ondan uzaklaşıp oturdu. «İkisi de çok kocaman ve çirkindiler... ama güzellerdi,» diye mırıldandı.</p>

  <p>«Ete ihtiyacımız vardı. Onları zevk için öldürmedim. «Fakat bir yandan da suçlu suçlu pek çok yaban öküzünü sırf zevk için öldürmüş olduğunu düşünmekteydi.</p>

  <p>Shermaine kabul etti. «Doğru, bize et gerek.»</p>

  <p>Bruce, arabayı yoldan çıkararak kamyon şoförlerine kendisini izlemelerini işaret etti.</p>
</body>
</html>
