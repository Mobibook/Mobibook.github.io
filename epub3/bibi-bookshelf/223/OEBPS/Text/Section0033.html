<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Maceracılar Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>34</h1>

  <p>Carl Engelbrecht pilot yerinden çıkarak Dakota'nın ana kabinine geldi.</p>

  <p>Motorların homurtusu arasında, «Mutlu musunuz?» diye sordu. Sonra esmer yüzü bir gülüşle aydınlandı. «Mutlu olduğunuzu görüyorum!»</p>

  <p>Bruce'da ona gülerek Shermaine'in omuzuna attığı kolunu daha kastı. «Haydi git buradan!.</p>

  <p>İşimiz olduğunu görmüyor musun?»</p>

  <p>«Doğrusu sen bir otostopçu olduğunu unutacak kadar küstahsın... Seni uçağımdan indirip gideceğin yere yürüye yürüye gitmeni söylemek geliyor içimden.» Pilot onların yanına, uçak boyunca uzanan ranzaya oturdu. «Kahveyle sandviç getirdim.»</p>

  <p>«Ne iyi. Açlıktan ölecek haldeydim.» Shermaine hemen doğrulup termosla, yağlı kâğıda sarılı sandviçlere uzandı. Yanağındaki çürük iyileşmeye yüz tutmuş ve kenarlarında sarı bir gölge belirmişti. Aradan on gün kadar bir zaman geçmişti...</p>

  <p>Ağzı tavuklu sandviç dolu olan Bruce, uçağın zeminine iplerle sıkı sıkı bağlanmış bulunan tahta sandıklardan birine ayağıyla vurdu.</p>

  <p>«Bu sandıklarda ne var, Carl?»</p>

  <p>Carl, «Bilmiyorum,» diyerek üç plastik maşrapaya kahve doldurdu. «Bu işte soru sormazsın. İstenen şeyleri uçağına yükler uçarsın ve paranı alırsın. İşin gerisine karışmazsın.»</p>

  <p>Kahvesini içtikten sonra ayağa kalktı. «Bir kaç saat sonra Nairobi'de olacağız.</p>

  <p>Onun için artık uyursunuz ya da birşeyler yaparsınız!» Göz kırptı. «Biz Nairobi'de akaryakıt alırken uçakta kalmanız gerekiyor. İkmal yaptıktan sonra hemen hareket edeceğiz. Böylece Tanrı ve hava koşulları izin verirse öbür gün sizi Zürih'e indirebilirim.»</p>

  <p>«Teşekkürler, eski dost.»</p>

  <p>«Bir şey değil. Bunlar da günlük işlerden sayılıyor.»</p>

  <p>Carl Engelbrecht ön tarafa gidip pilot kabinine girerek gözden kayboldu. Kapıyı da ardından kapattı.</p>

  <p>Shermaine Bruce'a dönerek bir an onu dikkatle süzdükten sonra güldü. «Ne kadar farklı gözüküyorsun. Çok değiştin. Şimdi tıpkı bir avukata benziyorsun.»</p>

  <p>Bruce biraz da sıkılarak eski okulunun renklerini taşıyan kravatını düzeltti.</p>

  <p>«Tekrar elbise giyip kravat takmanın bana biraz garip geldiğini itiraf etmeliyim.»</p>

  <p>Üstüne baktı. İyi kesimli lacivert elbise eski günlerinden kalmıştı. Tek elbisesi de buydu zaten.</p>

  <p>Sonra yine Shermaine'i süzdü. «Bu kılıkta ionl güçlükle tanıdığımı da belirtmeliyim.»</p>

  <p>Gonç kadın açık yeşil keten bir elbise giymişti. Tiril tiril keten sırtında pek güzel duruyordu. Beyaz ayakkabıları da yüksek topukluydu.</p>

  <p>Yüzündeki çürüğü gizlemek için hafifçe makyaf yapmıştı.</p>

  <p>Bruce büyük bir zevkle, «Çok güzel bir kadın,» diye düşündü.</p>

  <p>Shermaine, «Baş parmağın nasıl?» diye sorunca erkek merminin üst kısmını uçurmuş olduğu parmağını havaya kaldırdı. Ucuna bir flaster yapıştırılmıştı.</p>

  <p>«Bunu unuttum gibi bir şey.»</p>

  <p>Sharmaine'in yüzündeki ifade birden değişti. Heyecanla «Bruce'un arkasında kalan lumbozu işaret ediyordu.</p>

  <p>«Aşağıya bak! Deniz orada!»</p>

  <p>Çok aşağıda kalan suyun rengi soluk yeşilden maviye dek değişiyordu. Dalgalar beyaz kumsala vururken köpük köpük oluyorlardı.</p>

  <p>Bruce bir kahkaha attı. «Bu Tanganika Gölü. Kongo'yu geride bıraktık.»</p>

  <p>Genç kadın, «Tümüyle mi?» diye sordu.</p>

  <p>Erkek, «Evet,» diye ona güven verdi.</p>

  <p>Uçak hafifçe sarsılınca birbirlerine daha da sokuldular. Cari rota değiştirmiş kuzey doğuya doğru gidiyordu.</p>

  <p>Bin iki yüz metre aşağıda kalan ve koyu renkli bir böceğe benzeyen gölgeleri suyun üstünde zıplayıp kaymaktaydı.</p>

  <p><br /></p>

  <p style="text-align: center;">SON</p>
</body>
</html>
