<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Maceracılar Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <div class="calibre1">
    <h1>8</h1>

    <p>Köprüye Port Repreive arasında otuz mir vardı. Kasabaya varmadan altı mil önce yine şoseyle tren yolu birleşti. Demiryolunu kesen şose tekrar ormana girip kayboldu. Böylece bu yol tepelerin çevresinden dolaşarak Port Repreive' e gidiyordu. Fakat demiryolu dönerek tepelere tırmanıyor ve kasabanın yüz seksen metre kadar yukarısına çıkıyordu. Taşlı, kayalık tepelerde ağaç yetişememişti pek ve bitki de azdı. Dolayısıyla manzarayı kapatan bir şey yoktu.</p>

    <p>Bruce vagonun üstünde ayağa kalkarak kuzeydeki Lufira bataklığına baktı. Göz alabildiğine giden zehirli yeşil bataklık otları ve durgun sular, sıcaklığın neden olduğu sisler arasında kayboluyor ve sanki sonsuzmuş gibi gözüküyordu. Bataklığın güney ucu Lufira nehrine açılmaktaydı. Nehir yarım mil genişliğindeydi.</p>

    <p>Zeytin yeşili derin sular, rüzgârın oluşturduğu dalgalar yüzünden daha da koyulaşıyordu. Kıyılar çok sık nehir sazlarıyla kaplıydı. Bataklıkla nehrin meydana getirdiği açının içinde kalıyordu Port Reprieve limanı. Kasaba bir dil gibi uzanıyor, bir yanında liman ve öbüründe de daha küçük bir bataklık bulunuyordu. Yol tepelerin sağ tarafından geçiyor, bataklığın üstündeki düz beton geçidi izleyip kasabanın tek caddesine öbür yandan giriyordu.</p>

    <p>Kasabanın ortasında, tren istasyonunun tam karşısında büyük üç bina vardı.</p>

    <p>Damları güneşte birer fener gibi parlıyordu. Bunların çevresinde de belki elli kadar, damları sazdan yapılmış küçük ev toplaşmıştı.</p>

    <p>Limanın kıyısında bulunan yassı uzun barakanın atelye olduğu belliydi. Önünde iki iskele suya doğru uzanıyordu. Elmas tarayıcı tekneler iskelelerin yanına demirlemişlerdi. Kıçları dümdüz, kasaraları iyice yüksek siyah tekneler oldukça çirkindi.</p>

    <p>Burası, yeşil yılanı andıran nehrin yanında sıcak, pis bataklık kokuları ve sıtma mikroplarıyla dolu küçük çirkin bir kasabaydı.</p>

    <p>Mike Haig, «Emekli olunca dinlenmek için iyi bir yer,» diye söylendi.</p>

    <p>Bruce da, «Ya da insanın sağlığına kavuşacağı temiz havalı yazlık bir yer,» diye ekledi.</p>

    <p>Şosenin gerisinde, yine bir kaç bina vardı.</p>

    <p>Orman yüzünden bunların ancak damları gözüküyordu. Aralarında da bir kilisenin bakır renkli kulesi yükselmekteydi.</p>

    <p>Bruce, «Misyon merkezi olmalı,» diye tahmin yürüttü.</p>

    <p>Ruffy başını salladı. «St. Augustine Misyonu. İlk karımın küçük erkek kardeşi orada eğitim görmüştü. Kendisi şimdi Elizabethville'de bir bakanlığın ataşesi.</p>

    <p>Çocuk yükselmeyi iyi becerdi doğrusu. «Biraz da övünür gibiydi.</p>

    <p>Bruce, «Aferin ona,» dedi.</p>

    <p>Tren tepeden döne döne kasabaya doğru inmeye başlamıştı.</p>

    <p>«Neyse, bu işi başardık sanırım, Patron.»</p>

    <p>«Ben de öyle sanıyorum. Şimdi bütün sorun geri dönebilmekte.»</p>

    <p>«Evet, efendim. Hepsi bu kadar.»</p>

    <p>Sonra kasabaya girdiler.</p>

    <p>Onları karşılamak için istasyona kırkdan fazla insan toplanmıştı.</p>

    <p>Bruce, 'Dönüşte ağır bir yükümüz olacak,'&nbsp; diye düşündü. Bir yandan da bekleyenleri süzüyordu. Erkeklerin arasında parlak renkli elbiseli kadınları da seçti. Dört kadın gördü. 'Bu da başka bir sorun. Bu dünyada bir gün tam tasarladığım gibi olacak bir durumla karşılaşacağımı umarım.</p>

    <p>Şöyle herşeyin uygun bir biçimde mantıklı sonuca erişeceği... sadece bir umut...</p>

    <p>Yerin dibine batasıca bir umut işte.»</p>

    <p>İstasyondakilerin kurtulma, sevinci ve ferahlığı, karşılamalarından belli oluyordu.</p>

    <p>İç sızlatıcı bir sahneydi bu. Kadınlardan çoğu ağlıyordu. Erkekler de ağırlaşan trenin yanında çocuklar gibi koşmaktaydılar. Bruce hepsinin karışık kandan olduğunu fark etti. Tenler fildişi renginden siyaha kadar değişiyordu. Belçikalılar burada kendilerini anımsatacak çok şey bırakmışlardı anlaşılan.</p>

    <p>Kalabalığın biraz gerisinde, genel şenliğe katılmayarak biraz da kayıtsız tavırla duran yarı Belçikalı kanından biri vardı. Adamdaki otoriter hava açık seçik belliydi.</p>

    <p>Yanında da kendisi gibi yaşını almış, iri göğüslü, boylu boslu bir kadın duruyordu.</p>

    <p>Kadın, erkekten daha koyu tenliydi. Fakat Bruce hemen onun adamın karısı olduğunu anladı. Adamın öteki yanında da yakası açık beyaz bir erkek gömleğiyle blucin giymiş biri vardı. Bruce önce onun bir erkek çocuk olduğunu sandı ama, başını çevirince sırtına inen, gür siyah saçlarını gördü. Hem beyaz gömleğin göğsü erkeklerde olmayacak şekilde kabarmıştı.</p>

    <p>Tren durunca, Bruce platforma atlayıp gülerek kalabalığı yardı ve Belçikalıya doğru gitti.</p>

    <p>Bruce Kongo'da bir yıl kalmakla birlikte, iki üç gündür traş olmamış ve sarımsakla sert tütün kokan kimseler tarafından öpülmeye hâlâ alışamamıştı.</p>

    <p>Belçikalının yanına varana kadar bu tatsız iş belki bir düzine defa başına geldi.</p>

    <p>Belçikalı, Bruce'un miğferinin önündeki çift çizgiyi görerek elini uzatıp, «Yardımımıza geldiğiniz için Tann sizden razı olsun, Mösyö Yüzbaşı,» dedi. Bir öpücük daha bekleyen Bruce, elinin sıkılmasını memnunlukla kabul etti.</p>

    <p>«Vaktinde yetişebildiğimiz için memnunum.»</p>

    <p>«Kendimi tanıtayım. Ben Unione Miniere&gt; Şirketinin bölge müdürü Martin Boussier'yim..</p>

    <p>Bu da eşim Madam Boussier.» Adam uzun boylu ve karısının tersine zayıftı.</p>

    <p>Saçları tümüyle aklaşmış, yüzü tropik güneşinde kırışıp koyulmuş ve sertleşmişti.</p>

    <p>Bruce, ondan hemen hoşlandı. Madam Boussier de sarılıp Bruce'u büyük bir coşkuyla öptü. Kadının yumuşak bıyığı Bruce'u rahatsız etmedi. Hem kadının kolonya kokması da büyük bir fevkaladelik sayılabilirdi.</p>

    <p>«Size Madam Cartier'yi de tanıtabilir miyim?»</p>

    <p>Bruce ilk kez genç kıza baktı; o anda da bir çok şeyi aynı zamanda fark etti.</p>

    <p>Soluk renginin sağlıksızlıkla ilgisi yoktu. Bu düzgün tene dokunmak istiyordu. Çok iri gözleri yüzünün adeta yarısını kaplamıştı. Kız dudaklarının ne kadar baştan çıkarıcı olduğunun farkında değildi galiba. Hem Madam denildiğine göre evliydi.</p>

    <p>Bruce, «Katanga ordusundan Yüzbaşı Curry,» dedi. Bir yandan da 'Evlenemeyecek kadar genç,' diye düşünüyordu. 'Onyedisinden daha fazla olamaz.</p>

    <p>Hâlâ küçük kızlara özgü tazeliğe sahip. Onun memeden kesilmemiş bir köpek yavrusu gibi koktuğundan da eminim.'</p>

    <p>«Geldiğiniz için teşekkür ederiz, Mösyö.»</p>

    <p>Genç kadının sesinde sanki gülmek üzereymiş ya da aşk yapacakmış gibi hafif bir boğukluk vardı. Bruce tahminine üç yaş daha ekledi. Bu ses küçük bir kıza ait değildi. Blujinin örttüğü bacaklar da küçük bir kızın olamazdı. Hem küçük kızların, bluzlarının önü bu kadar dolmazdı.</p>

    <p>Gözleri yine kadının yüzüne gitti. O zaman genç kadının yanaklarının kızarmış olduğunu ve gözlerinde de öfkeli bir pırıltı belirdiğini fark etti.</p>

    <p>«Tanrım,» diye düşündü. «Karaya yeni ayak basmış bir gemici gibi gözlerimle yiyiyorum kadını: «Hemen dikkatini Boussier'ye verdi ama soru sorarken boğazı sıkışmıştı.</p>

    <p>«Kaç kişisiniz?»</p>

    <p>«Beş kadın ve ikisi de çocuk olmak üzere kırk iki kişiyiz.»</p>

    <p>Bruce başını salladı. Bunu bekliyordu zaten.</p>

    <p>Kadınlar kapalı vagonlardan birinde yolculuk edeceklerdi. Dönerek ağır ağır istasyona baktı.</p>

    <p>«Burada lokomotifin manevra yapmasını sağlayacak bir makas ve hat var mı?»</p>

    <p>«Hayır, Yüzbaşı.»</p>

    <p>Bu duramda Msapa Kavşağına kadar geri geri gideceklerdi ve bu da ayrı bir sorundu. Bu yüzden ilerideki demiryollarını gözetlemek daha zorlaşacak, ayrıca lokomotifin dumanıyla kurumuna da katlanacaklardı.</p>

    <p>«Saldırıya karşı ne gibi tedbirler aldınız, Mösyö?»</p>

    <p>Boussier, «Bunlar yetersiz. Yüzbaşı,» diye itiraf etti. «Kasabayı korumak için yeterli adamım yok. Kasabalıların çoğu bu olaydan önce burasını terkedip gittiler. Onun için girişlere nöbetçiler koydum ve oteli de elimden geldiği kadar tahkim ettirdim. Saldırı olursa oraya sığınmaya karar vermiştik.»</p>

    <p>Bruce tekrar başını sallayarak güneşe baktı. Ufka doğru inmekte olan güneş kızıllaşmaya başlamıştı bile. Sadece bir, iki saat gün ışığı kalmıştı demek.</p>

    <p>«Mösyö bütün adamlarınızı trene doldurup hava kararmadan yola çıkmak için vakit geç.</p>

    <p>Geceyi burada geçirip sabah erkenden yola koyulacağız.»</p>

    <p>«Biz buradan bir an önce ayrılmak için sabırsızlanıyoruz. Ormanın kıyısında iki defa büyük Baluba grupları gördük.»</p>

    <p>Bruce, «Anlıyorum,» diye cevap verdi. «Ama gece yolculuk etmek oniki saat beklemekten çok daha tehlikelidir.»</p>

    <p>«Karar sizin, Mösyö. Şimdi ne yapmamızı istiyorsunuz?»</p>

    <p>«Lütfen buradakilerin trene binmeleriyle ilgilenin. Sadece en gerekli eşyalarını trene alabileceklerini üzülerek söylemeliyim. Aşağı yukarı yüz kişi olacağız.»</p>

    <p>Boussier, «Bununla ben ilgilenirim,» dedi.</p>

    <p>«Başka?»</p>

    <p>Bruce eliyle karşı taraftaki iki katlı büyük binayı işaret etti. «Otel bu mu?»</p>

    <p>Durdukları yerden ancak yüz seksen metre ötedeydi otel.</p>

    <p>«Evet, Yüzbaşı.»</p>

    <p>Bruce, «İyi,» diye mırıldandı. «Buraya yeteri kadar yakın. Sizler trende kalmaktansa geceyi orada rahat rahat geçirebilirsiniz.»</p>

    <p>Yine genç kadına baktı. Kadın yüzünde hafif bir gülüşle onu seyrediyordu.</p>

    <p>Oğlunun askerlik oyunu oynamasını seyreden bir anne de böyle gülümseyebilirdi.</p>

    <p>Bu sefer sinirlenme sırası Bruce'a gelmişti. Ama sonra üniforması, apoletleri, kalçasındaki tabanca, omzundaki otomatik tüfek ve başındaki ağır miğferden utandı.</p>

    <p>Boussier'e, «Burasın bilen birinin benimle gelmesini istiyorum,» dedi.</p>

    <p>«Korunmanızı gözden geçireceğim.»</p>

    <p>Boussier'nin karısı saf bir tavırla konuştu.</p>

    <p>«Madam Cartier size her yeri gösterebilir.»</p>

    <p>Bruce, «Acaba kadın bakışmamızı gördü mü?» diye düşündü. «Görmüştür tabii.</p>

    <p>Bütün kadınların bu konuda çok dikkatli oldukları malum.»</p>

    <p>Madam Boussier genç kadına döndü. «Yüzbaşıyla birlikte gider misin, Shermaine?»</p>

    <p>Genç kadın hâlâ gülümsüyordu. «Yüzbaşı isterlerse.»</p>

    <p>Bruce sertçe bir sesle söylendi. «Öyleyse bu iş halloldu. Burada gerekli önlemleri aldıktan sonra, yani on dakika sonra, sizinle otelde buluşuruz.» Tekrar Boussier'ye döndü. «Siz yükleme işine başlayabilirsiniz, Mösyö.» Onları bırakarak trene döndü.</p>

    <p>«Hendry!» diye bağırdı «Sen de, de Surrier de trende kalacaksınız. Sabaha kadar buradayız ama kasabalılar eşyalarını şimdiden yüklemeye başlayacaklar. Bu arada projektörleri iki tarafı tarayacak yerlere yerleştir ve Brenlerin uygun yerlerde olmalarını sağla.»</p>

    <p>Hendry, Bruce'a bakmadan söylenerek emri kabul etti.</p>

    <p>«Mike, on adam alarak otele git. Gece tatsızlık çıkarsa orada olmanı istiyorum.»</p>

    <p>«Peki, Bruce.»</p>

    <p>«Ruffy!»</p>

    <p>«Komutanım!»</p>

    <p>«Adamlarını al ve makinistin kömür yüklemesine yardım et.»</p>

    <p>«Peki patron. Hey patron!»</p>

    <p>«Evet.» Bruce ona döndü.</p>

    <p>«Otele gittiğinde etrafına bir bak. Belki orada bira vardır. Biramız yeni bitti.»</p>

    <p>«Olur, bakarım.»</p>

    <p>«Teşekkürler, Patron.» Ruffy rahatlamıştı.</p>

    <p>«Bu delikte susuzluktan ölmeyi istemem doğrusu.»</p>

    <p>Kasabalılar otele doğru gidiyorlardı. Shermaine adındaki kadın da Boussier'lerle birlikte uzaklaşıyordu. Bruce tepeden gelen Hendry'nin sesini duydu.</p>

    <p>«Tanrım, şu güzelin pantalonundakilere bak. Orada ne varsa var ama bu bir tek şeyden eminim: Bu yuvarlak ve iki parça. Hem iki parça da birbirleriyle ilgileri yokmuş gibi hareket ediyorlar.»</p>

    <p>Bruce aksi aksi, «Yapacak işin yok mu Hendry?» diye sordu.</p>

    <p>Hendry onunla alay etti. «Ne oldu, Curry?</p>

    <p>Yoksa senin de özel planların mı var, ahbap?»</p>

    <p>Bruce, «O kadın evli,» diye karşılık verdi ve sonra bunu söylemesine şaştı.</p>

    <p>Hendry güldü. «Tabii. Bütün güzel olanlar evlidir. Ama bunun hiç mi hiç anlamı yoktur.»</p>

    <p>Bruce, «İşine bak,» diye çıkıştı ve sonra Haig'e döndü. «Hazır mısın? Haydi benimle gel.»</p>
  </div>
</body>
</html>
