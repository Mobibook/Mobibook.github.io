<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Maceracılar Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <div class="calibre1">
    <h1>12</h1>

    <p>Bruce yanında kendisine yetişmeye çalışan Shermaine'le otelin kapısından girdi.</p>

    <p>Salondaki bir düzine kadar insanın pek telaşlı olduğu belliydi. Onların arasında olan Boussier hemen Bruce'a yaklaştı. «Özür dilerim. Yüzbaşı. Onlara engel olamadım.</p>

    <p>O... Kızıl saçlı olanı şiddete başvurmaya kalktı. Elinde tüfeği vardı ve bunu kullanmaya da hazırdı sanırım.»</p>

    <p>Bruce, «Neden söz ediyorsunuz?» diye sordu. Fakat daha Boussier cevap veremeden, barın oradan Hendry'nin kaba kahkahası yankılandı.</p>

    <p>Boussier anlattı. «Son bir saatten beri oradalar.»</p>

    <p>Bruce, «Hepsinin de belasını versin!» diye söylendi. «Tam zamanını bulmuşlar.</p>

    <p>Hele o Tanrının cezası pis hayvan!»</p>

    <p>Koşarcasına giderek çift kanatlı kapıyı açtı.</p>

    <p>Hendry, karşı duvara yaslanmış bir elinde kadehi, ötekinde tüfeği duruyordu.</p>

    <p>Tüfeği kundağından yakalamış, zaman zaman sallıyordu.</p>

    <p>Mike Haig de Amerikan barın üstüne kadehleri sıralıyordu. O sırada son kadehi bara bırakmak üzereydi.</p>

    <p>Haig, «Merhaba, Bruce, eski dost,» diye bağırıp abartılmış bir tavırla elini sallayarak selam verdi. «Tam zamanında geldin.</p>

    <p>Sen de bir kaç kadeh atabilirsin. Fakat önce Wally. Önce o içecek. Kurallara uymalıyız. Hile yapamayız. Demokrasi var ve herkes eşit haklara sahip. Öyle değil mi, Wally?» Haig'in yüz hatları, sanki eriyip birbirine karışmış gibi beiirsizleşmişti.</p>

    <p>Dudakları da gevşeyerek sarkmış, gözleri nemlenmişti.</p>

    <p>Hendry, «Önümden çekil, Mike,» diyerek tüfeğini kaldırdı. Tek elle barın üstünde birikmiş kadehlere nişan aldı.</p>

    <p>Haig, «Her atışta hedef zıplar,» diye güldü.</p>

    <p>«Her isabet ettirişinde bir hindistan cevizi kazanacaksın. Haydi başla bakalım; ahbap.»</p>

    <p>Bruce sert sesle çıkıştı. «Hendry, dur!»</p>

    <p>Hendry, «Haydi oradan,» diyerek tetiğe asıldı. Tüfek omzunda geri teptiği için Wally duvara doğru düştü. O sırada silah patladı ve kadehler param parça oldular.</p>

    <p>İçeriye barut kokusu doldu.</p>

    <p>Mike, «Bu beye bir hindistan cevizi verin!»</p>

    <p>dîye bağırdı.</p>

    <p>Bruce üç ı adımda Hendry'nin yanına varıp elindeki tüfeği çektiği gibi aldı. «Bu kadarı yeter sarhoş goril. Yeter.»</p>

    <p>Hendry; homurdanarak bir küfür salladı. Bir yandan da tüfek yüzünden burkulan bileğini ovuşturuyordu.</p>

    <p>Haig barın arkasından konuştu. «Yüzbaşı Curry, arkadaşımın sözlerini duydunuz.</p>

    <p>Onun dediği gibi yapın.»</p>

    <p>«Kes sesini, Haig.»</p>

    <p>Hendry, «Bu kez hesabını göreceğim, Curry,» diye hırladı. «Çok uzun süredir başıma çıktın, daima benimle uğraşıyorsun. Taktın bir kere. Artık seni başımdan atacağım.»</p>

    <p>Mike Haig de atıldı. «Lütfen arkadaşımı rahat bırakın. O yük taşıyan, sırtına binilecek bir fil değil. Kendisi kan kardeşim. Ona eza etmenize izin veremem.»</p>

    <p>Wally, «Haydi gel, Curry!» diye kafa tuttu.</p>

    <p>«Haydi gel!»</p>

    <p>Haig kadehini doldurarak konuştu. «Tamam Wally. Onun canına oku. Sırtına binmesine izin verme.»</p>

    <p>«Haydi gel, Curry.»</p>

    <p>Bruce, «Sen sarhoşsun,» dedi.</p>

    <p>«Konuşma be adam. Haydi gel. Yoksa ben mi başlayayım.»</p>

    <p>Bruce, «Hayır senin başlamana gerek yok,»</p>

    <p>diyerek tüfeği kaldırdığı gibi kundağıyia Hardy'-</p>

    <p>nin çenesini altına vurdu. Hendry'nin başı geri giderek duvara çarptı. Bruce onun gözlerine baktı. Gözlerin camlaşmış olduğunu fark edince de, 'Bu kadarı ona yeter,'</p>

    <p>diye düşündü. Hendry'i omzundan yakaladığı gibi sandalyelerden birine attı. 'Daha fazla içmeden Haig'i götürmeliyim. Ruffy'i çağırıp vakit kaybedemem. Haig'i ayıltmaya çalışırken de onu arkamda bırakamam.'</p>

    <p>«Shermaine,» diye seslendi. Kapıda duran genç kadın yanına geldi. «Tabanca kullanabilir misin?»</p>

    <p>Shermaine başını sallayınca, Bruce Smith Wesson tabancayı kılıfından çıkararak uzattı.</p>

    <p>«Şu adam sandalyeden kalkacak olursa vuracaksın. Sana erişemeyeceği yerde dur.»</p>

    <p>Shermaine, «Bruce...» diye başlayacak oldu.</p>

    <p>«O tehlikeli bir hayvandır. Dün iki küçük çocuğu öldürdü. Fırsat verecek olursan sana da aynını yapacaktır. Ben ötekini ayıltana dek o yerinde kalmalı.»</p>

    <p>Genç kadın silahı iki elle tutarak kaldırdı.</p>

    <p>Reng'udaha da solmuştu.</p>

    <p>Bruce, «Bunu yapabilecek misin?» diye sordu.</p>

    <p>«Evet, yapabilirim.» Tabancanın emniyet mandalını açtı.</p>

    <p>Bruce adamı saçından yakalayıp başını havaya kaldırdı. «Beni dinle, Hendry.</p>

    <p>Sandalyeden kımıldayacak olursan kadın seni öldürecek. Anlıyor musun? Seni vuracak.»</p>

    <p>«Senin de küçük Fransız orospunun da belasını versin. Bütün gece nehrin yanında arabada ne yaptığnızı biliyorum zaten.»</p>

    <p>Bruce duyduğu öfkenin şiddetine şaştı.</p>

    <p>Hendry'nin saçını bütün gücüyle çekip bükerken, bunun tutam tutam elinde kaldığını fark etti. Hendry acıyla kımıldanıyordu.</p>

    <p>«Pis ağzını kapat... Yoksa seni öldürürüm.»</p>

    <p>Sözleri içtenlikle söylemişti. Hendry birden onun dediğini yapacağını anladı.</p>

    <p>«Peki... Tanrı aşkına peki. Sadece beni bırak.»</p>

    <p>Bruce onun saçlarını bırakarak doğruldu «Çok üzgünüm, Shermaine.»</p>

    <p>«Ziyanı yok. Sen öbürüne bak.» , Bruce'ın yaklaştığını gören Haig onu süzdü.</p>

    <p>«Ne istiyorsun Bruce? Bir içki iç.» Endişelenmişti. «İçki iç. Hepimiz biraz içki içiyoruz.</p>

    <p>Bu temiz bir eğlence Bruce.»</p>

    <p>«Hayır artık içki içmiyorsun. Hatta tam tersi olacak.» Bruce yaklaşınca Haig geriledi.</p>

    <p>«Ne yapacaksın?»</p>

    <p>Bruce, «Şimdi göreceksin,» diyerek onu bileğinden yakalayıp çevirdi ve kolunu geriye büktü.</p>

    <p>«Hey, Bruce, yapma. Bak senin yüzünden içkimi döktüm.</p>

    <p>Bruce, «İyi,» diye cevap verdi. Onun elindeki boş kadehi vurup düşürdü. Haig mücadeleye başlamıştı. Hâlâ güçlü bir adam olmakla birlikte içki onu bitkinleştirmişti. Bruce bileğini çekmeye devam edince, Haig ayaklarının ucunda yükselmek zorunda kaldı.</p>

    <p>Bruce, «Gel ahbap,» diye söylenerek onu barın arka kapısına götürdü. Haig'in üstünden uzanıp kilidin anahtarı çevirerek kapıyı açtı.</p>

    <p>«Buraya gir.» Mike'ı mutfağa itip kapıyı kapattı, sonra musluğa sürükledi.</p>

    <p>«Tamam, şimdi işimize bakalım, Haig.» Adamın başını lavaboya doğru itip orada bulduğu bir bulaşık bezini büktü ve baş parmaklarıyla Haig'in çenelerini açıp bezi azı dişlerinin arasına sokfu.</p>

    <p>«Haydi bakalım şimdi, hepsini çıkar.» Parmağını da Haig'in boğazına soktu.</p>

    <p>Kusmuklar püskürüp Bruce'un elinden aktı. Bunları yapar ken bir yandan da mide bulantısını bastırmaya çalışıyordu. Haig'i. iyice kusturduktan sonra soğuk su musluğunu açarak Haig'in kafasını altına soktu. Adamın yüzünü elleriye yıkadı.</p>

    <p>«Şimdi yapacağın küçük bir iş var, Haig.»</p>

    <p>Hızla akan suyun altından sesi güç belâ duyulan Haig, «Beni rahat bırak, baş belâsı herif,»</p>

    <p>diye söylendi. Bruce onu çekip duvara dayadı.</p>

    <p>«Misyonda doğurmak üzere olan bir kadın var. O ölecek, Haig. Eğer sen bir şey yapmazsan ölecek.»</p>

    <p>Haig, «Hayır,» diye fısıldadı. «Hayır, bu olamaz. Tekrar aynı şey olamaz.»</p>

    <p>«Seni oraya götüreceğim.»</p>

    <p>«Ne olur bunu yapma. İmkansız... Yaparriıyacağımı görmüyor musun?» Burnundaki ve yanaklarındaki kırmızı kılcal damarlar sapsarı yüzüyle canlı bir tezat meydana getiriyordu. Bruce yüzüne bir tokat attı. Bu darbeyle sarsılan Haig'in saçlarından sular damladı.</p>

    <p>«Hayır,» diye mırıldandı. «Yalvarırım, Bruce, yapma.»</p>

    <p>Bruce ona iki sert tokat daha attı. Dikkatle bakınca Haig'in gözlerinde hafif bir hiddet pırıltısı gördü.</p>

    <p>«Tanrı belânı versin, Bruce Curry. Canın cehenneme.»</p>

    <p>Bruce, «Bu işi başaracaksın,» diye gülümsedi. «Tanrıya şükürler olsun.»</p>

    <p>Haig'i yakalayarak bara soktu. Shermaine elinde tabancayla hâlâ Hendry'nin karşısında duruyordu.</p>

    <p>«Gel Shermaine. O hayvanı bırakabilirsin artık. Dönüşümde onunla meşgul olacağım.»</p>

    <p>Salondan geçerlerken de, «Ford'u kullanabilecek misin, Shermaine?» diye sordu.</p>

    <p>«Evet.»</p>

    <p>«İyi. İşte anahtarlar. Ben Haig'le arkada oturacağım. Bizi Misyona götür.»</p>

    <p>Haig otelin ön basamaklarında dengesini kaybederek az kalsın yuvarlanıyordu ama Bruce onu yakalayıp yarı sürükleyerek arabaya götürdü. Adamı arkaya sokup kendisi de yanına oturdu. Shermaine motoru çalıştırıp yoldan ustalıkla döndü.</p>

    <p>Haig, «Bunu bana yaptıramazsın, Bruce,»</p>

    <p>diye yalvarıyordu. «Başaramam... Başaramam.»</p>

    <p>«Bakalım göreceğiz.»</p>

    <p>«Bunun nasıl olduğunu bilmiyorsun. Bilemezsin. Kadın masada kalacak.» Ellerini öne uzattı. «Şunlara bak. Bu ellerle nasıl ameliyat yapabilirim.» Elleri şiddetle titriyordu.</p>

    <p>Bruce sert bir sesle, «Zaten kadın ölecek,»</p>

    <p>diye karşılık verdi. «Onun için kadının daha çabuk ölmesini sağlar, bu işi bitirirsin.»</p>

    <p>Haig ellerini ağzına götürüp dudaklarını sildi.</p>

    <p>«Bir içki içebilir miyim, Bruce? Bunun yardımı olur. Bana bir içki verirsen bunu deneyeceğim.»</p>

    <p>Bruce, «Hayır,» diyince Haig küfre başladı Dudaklarından türlü pis sözler dökülürken yüzü allak bullaktı. Bruce'a da, kendisine de. Tanrıya da, genç adamın o güne kadar duymamış olduğu korkunç müstehcen bir dille sövdü. Sonra birden saldırıp arka kapıyı açmaya kalktı. Bruce böyle bir şeyi beklediği için Haig'in yakasının arkasını tutup çekti ve koltuğa yapıştırdı. Haig'</p>

    <p>in debelenmesi birden kesildi ve hafif sesle hıçkırmaya başladı.</p>

    <p>Shermaine arabayı hızla sürüyordu. Beton yoldan geçip sahil boyunca tırmandı ve yan yola saptı. Far karanlıkları yarıyor rüzgâr arabaya çarparak hafif sesler çıkarıyordu. Haig hâlâ arkada hıçkırıyordu.</p>

    <p>Misyonun ışığı karşıda ağaçların arasından gözüktü. Shermaine arabayı yavaşlatıp kiliseyi geçerek hastanenin önünde durdu.</p>

    <p>Bruce, Haig'in arabadan inmesine yardım etti. O sırada kapı açılarak Rahip İgnatius elinde bir petrol lambasıyla göründü. Lambanın bembeyaz sert ışığı hepsini aydınlatarak gölgelerini arkalarına düşürdü. Lamba özellikle Haig'</p>

    <p>*in yüzünü acımasızca aydınlatmaktaydı.</p>

    <p>Bruce, «Doktorunuz burada. Peder,» diye haber verdi.</p>

    <p>İgnatius lambayı kaldırıp gözlüğünün arkasından Haig'i süzdü. «Hasta mı?»</p>

    <p>«Hayır, Peder. Sadece sarhoş.»</p>

    <p>«Sarhoş mu? Öyleyse ameliyat yapamaz.»</p>

    <p>«Hayır, bal gibi yapar!»</p>

    <p>Bruce, Haig'i tuttuğu gibi kapıdan ve koridordan geçirerek küçük ameliyat odasına soktu. «Shermaine, Peder'le git ve kadını getir,» diye emir verdi. Onlar uzaklaşınca da Haig'e döndü.</p>

    <p>«Beni anlayamıyacak kadar bu pisliğin içine mi gömüldün?»</p>

    <p>«Bunu yapamam, Bruce. Yararı yok.»</p>

    <p>«O-zaman kadın ölecek. Fakat bilinen bir tek şey var. O da kadını kurtarmak için müdahale edeceğin tabii.»</p>

    <p>«Bir içki içmem gerek Bruce.» Haig dudaklarını yaladı. «Bu içimi yakıp kavuruyor. Bana bir içki vermelisin.»</p>

    <p>«İşi bitir. Sana bir kasa vereyim.»</p>

    <p>«Şimdi bir kadeh içmem gerek.»</p>

    <p>Bruce kesinlikle, «Olmaz,» dedi. «Burada ne alet olduğuna bakmalısın. Bunlarla ameliyat yapabilir misin?» Aletleri isterilize eden aygıta giderek kapağını açtı.</p>

    <p>Bundan bulut halinde buhar yükseldi. Haig de baktı.</p>

    <p>«Bunlar bana yeterli. Yalnız burada ışık az ve bir içki istiyorum.»</p>

    <p>«Sana daha fazla ışık bulacağım. Temizlenmeye başla.»</p>

    <p>«Bruce ne olur bana...»</p>

    <p>Bruce, «Kes sesini,» diye kükredi. «Leğen orada. Haydi hazırlanmaya başla.»</p>

    <p>Haig leğene gitti. Ayaklarının üstünde daha iyi durabiliyordu artık ve yüz hatları da biraz düzelmişti. Bruce, «Zavallı adam,» diye düşündü.</p>

    <p>«Bunu yapabileceğini umarım. Bunu nasıl diliyorum. Tanrım.»</p>

    <p>«Haydi kımılda, Haig. Bütün gece burada kalacak değiliz.»</p>

    <p>Bruce odadan çıkarak koridordan geçip koğuşa gitti. Ameliyat odasının pencereleri kilitliydi. Haig ancak koridora çıkıp kaçabilirdi ama Bruce, kaçmaya kalkacak olursa onu hemen yakalayabileceğinden emindi.</p>

    <p>Koğuşa baktı. Shermaine ve İgnatius, Afrikalı bir hademenin yardımıyla hastayı tekerlekli ameliyat sedyesine yatırmışlardı.</p>

    <p>«Peder, daha fazla ışığa ihtiyacımız var.»</p>

    <p>«Size bir lamba daha bulabilirim. Hepsi o kadar.»</p>

    <p>«Hemen bulun öyleyse. Ben kadını götürürüm.»</p>

    <p>Rahip İgnatius hademeyle gözden kayboldu. Bruce da Shermaine'in tekerlekli sedyeyi koğuştan çıkarıp koridordan geçirmesine yardım etti. Kadın acıyla inliyordu; yüzü de beyazımsı gri bir renk almıştı. Yerliler çok korktukları ya da ölecekleri zaman böyle olurlardı.</p>

    <p>Bruce, «Fazla vakti kalmamış,» diye mırıldandı.</p>

    <p>Shermaine, «Biliyorum,» diye cevap verdi.</p>

    <p>«Acele etmeliyiz.»</p>

    <p>Kadın, sedyede rahatsız rahatsız kımıldanıp bir kaç kelime mırıldandı. Sonra içini çekti ve gri battaniyenin örttüğü kocaman karnı yükselip indi. Kadın yine inlemeye başladı.</p>

    <p>Haig ameliyat odasındaydı. Savaş ceketini ve yeleğini çıkarmıştı. Leğenin üstüne eğilmiş sabunlanıyordu. Kadını getirdiklerinde dönüp bakmadı.</p>

    <p>Kollarını dirseklerine kadar köpürterek, «O-nu masaya yatırın,» dedi.</p>

    <p>Sedye masayla aynı düzeydeydi. Onun için battaniyeyi tutarak kadını masaya kaydırmak zor olmadı.</p>

    <p>Bruce haber verdi. «Kadın hazır, Haig kollarını temiz bir havluyla kurulayarak döndü. Yaklaşıp kadının üstüne eğildi. Yerli kadının gözleri açıktı ama doktorun orada olduğunun farkında bile değildi. Haig derin bir soluk aldı. Alnında ter tanecikleri belirmişti.</p>

    <p>Battaniyeyi çekti. Kadın karnını kapatmayan, önü açık bir ceket giymişti. Şişmiş karnı sert görünüyordu ve göbek de dışarıya fırlamıştı. Dizler hafifçe bükülmüş ve köylülere özgü kalın bacak üstleri doğuma hazırlanarak iyice aralanmıştı. Bruce bakarken yerlinin vücudu yine acıyla büküldü. Koyumsu gri derinin altındaki "kasların, içerideki çocuğu atmak için olanca güçleriyie çalıştıklarını gördü.</p>

    <p>Bruce doğumun acısı karşısında afallamıştı. «Çabuk ol, Mike. Doğum denilen şeyin böyle olduğunu bilmiyordum.» Kadının şişmiş, grileşmiş kuru dudaklarından bir inilti dhaa yükselince Bruce, Mike Haig'e döndü.</p>

    <p>«Çabuk olsana, Tanrının cezası herif!»</p>

    <p>Mike Haig muayeneye başladı. Koyu renk karnı yoklayan elleri pek soluk duruyordu. Sonra istediğini anlamış olacak ki masadan uzaklaştı.</p>

    <p>İgnatius ve hademe iki lambayla geldiler.</p>

    <p>Rahip bir şey söyleyecekken odadaki gerilimi hissederek ses çıkarmadı. Hepsi de Mike Haig" in yüzüne bakıyorlardı.</p>

    <p>Adamın gözleri sıkıca yumulmuştu ve lambanın ışığında yüzü keskin çizgi ve açılardan oluşmuş gibiydi.</p>

    <p>Bruce o anda durumu sezdi. «Artrk ona yüklenmemeliyim. Kendisini uçurumun kenarına kadar getirdim. Bundan sonra kendi isteğiyle uçurumdan atlaması gerek.»</p>

    <p>Mike gözlerini açarak konuştu. «Sezeryen ameliyatı.» O anda kendi ölüm emrini okur gibiydi. Sonra soluğu kesildi. Ötekiler beklediler.</p>

    <p>Sonunda içini çeker gibi soluk aldı. «Bunu yapacağım.»</p>

    <p>Bruce rahibe baktı. «Önlük ve eldivenler?»</p>

    <p>«Dolapta.»</p>

    <p>«Getirin!»</p>

    <p>«Bruce bana yardım etmelisin. Sher-</p>

    <p>«maine... sen de öyle.»</p>

    <p>«Olur, bana ne yapacağımı gösterirsin.»</p>

    <p>Bruce'la genç kadın hemen ellerini kollarını yıkayıp giyindiler. İgnatius'un tuttuğu yeşil ameliyat önlüklerini üstlerine geçirdiler.</p>

    <p>Mike sterilize aygıtını açarak, «Tepsiyi buraya getir,» diye emretti. Uzun uçlu bir pensle aletleri buharlı kutudan çıkarıp tepsiye dizerken hepsinin adlarını söyledi.</p>

    <p>«Neşter, forseps, kocher pensi.» Bu sırada hademe kadının karnını alkolle silmiş çarşafları hazırlıyordu.</p>

    <p>Mike enjektöre pentothal çekti. Bunu ışığa tuttu. Artık yabancı biriydi o. Yüzünde maskesi vardı ve yeşil takke saçlarını örtüyordu. Bol ameliyat gömleği ayak bileklerine kadar iniyordu. Enjektörün silindirine hafifçe basınca iğnenin ucundan bir iki damla soluk sıvı damladı.</p>

    <p>Mike, Bruce'a baktı. Maskenin üstünden sadece azap dolu gözleri gözüküyordu.</p>

    <p>«Hazır mısın?»</p>

    <p>Bruce başını salladı. «Evet.» Mike kadının üstüne eğilip kolunu tutarak iğneyi dirseğinin iç kısmındaki yumuşak yere soktu ve bir damar aradı. Enjektördeki sıvı birden çekilen kanla koyulaştı. Mike ilacı ağır ağır damara verdi.</p>

    <p>Kadının inlemesi durdu ve vücudu gevşedi.</p>

    <p>Solukları da derinleşip normalleşti.</p>

    <p>MikeShermaine'e, «Buraya gel,» diye emrederek ameliyat masasının başına geçirdi. Genç kadın klorform maskesini alarak içindeki gazlı bezi klorformla ıslattı.</p>

    <p>«Sana söyleyene kadar bekle.»</p>

    <p>Shermaine başını salladı. Bruce ona bakarken, «Tanrım ne güzel gözleri var,»</p>

    <p>diye düşündü.</p>

    <p>Mike, «Neşter,» diyerek tepsideki bıçağı işaret etti. Bruce bunu tutup verdi.</p>

    <p>Daha sonra olanları, Bruce hayal meyal hatırlayabildi.</p>

    <p>Neşter karnı varmıştı. Gergin deri ayrılmış ve küçük damarlardan kan fışkırmaya başlamıştı.</p>

    <p>Pembe beyaz kaslar birbirine dolanmıştı.</p>

    <p>Deri altında sapsarı renkte kalın bir yağ tabakası vardı. Ondan sonra da birbirine karışmış gibi duran mavimsi renkli barsakları görmüştü.</p>

    <p>Mike'ın seri eldivenli elleri yarılmış karnın içinde hareket ediyordu. Siliyor, kesiyor, damarları tutturuyor, sonra dikiyordu.</p>

    <p>Sonunda şişmiş mor bir torbaya .benzeyen rahim de birden neşterle açılıverdi.</p>

    <p>O anda en inanılmıyacak şeyi gördü Bruce.</p>

    <p>Başı vücudüne göre büyük, gri renkli kol ve bacakları olan çocuk, koyu kurşuni bir top gibi bükülmüş duruyordu ve pembe bir yılanı andıran plasenta da onu sarıyordu.</p>

    <p>Mike çocuğu ayaklarından tutarak havaya kaldırdı. Hâlâ annesine bağlıydı.</p>

    <p>Makas göbek bağını kesti. Mike biraz daha çalışınca bebek ağlamaya başladı.</p>

    <p>Bebek canlı olduğunu göstermek ister gibi hiddetle ve tiz bir sesle bağırıyordu.</p>

    <p>Shermaine masanın baş tarafında durarak büyük bir sevinçle güldü. Sonra heveste el çırptı.</p>

    <p>Bruce da dayanamıyarak gülmeye başladı. Bu kahkaha çok eskilerden ve derinden geliyordu.</p>

    <p>Haig, «Al,» deyince, Chermaine ıslak bebeği kollarına aldı. Haig kestiği kısımları dikerken, Shermaine bebekle bekledi. Bruce onun yüzüne ve duruşuna bakarken, birden kahkahasının boğazına tıkandığını ve bilmediği bir neden yüzünden ağlamayı istediğini hissetti.</p>

    <p>Haig, usta bir terzi gibi karmaşık bir dikiş yapıp düğümler atarak rahmi kapattı. Daha sonra karnın kesiğini bitiştirip dikti ve yaranın üstüne de kocaman beyaz bir flaster yapıştırdı.</p>

    <p>Kadının üstünü örttükten sonra yüzünden maskeyi çekip Shermaine'e baktı.</p>

    <p>«Çocuğu yıkamama yardım edebilirsin.» Sesi yine güçlü ve gururluydu. İkisi leğene doğru gittiler.</p>

    <p>Bruce da önlüğü çıkararak odadan ayrıldı ve koridordan geçerek karanlık geceye çıktı.</p>

    <p>Fordun burnuna dayanarak bir sigara yaktı.</p>

    <p>Kendi kendine büyük hayretle, «Bu gece tekrar güldüm,» dedi. «Ondan sonra da az kalsın ağlayacaktım. Bütün bunların nedeni de bir kadın ve bir çocuk. Böylece numara yapmam da sona erdi. Kendimi herşeyden uzaklaştırmıştım güya. Büyük rol. Orada bu gece birden fazla doğum oldu. Tekrar güldüm.</p>

    <p>Yine gülmeyi istiyorum ve ağlamaya ihtiyacım var. Bir kadın ve bir çocuk yani yaşamın bütün anlamı.» Çıban patlamış, irin püskürmüştü. Vücut zehirden arınmıştı ve artık iyileşebilirdi.</p>

    <p>Bruce, Bruce neredesin?» Genç kadın kapıdan çıkmıştı ama sigarasının ateşini gördüğü için erkeğin cevap vermesine gerek kalmadı.</p>

    <p>Karanlıkta yan yana durdular.</p>

    <p>«Shermaine...» Bruce sustu. O anda sadece kadına sarılmayı, sıkıca sarılmayı istiyordu.</p>

    <p>«Evet, Bruce?»</p>

    <p>«Shermaine, istediğim...» Yine sustu. , Genç kadın, «Evet ben de,» diye fısıldayarak uzaklaştı. «Gel doktorun ne yaptığına bakalım.» Onu elinden tutarak içeriye soktu. Uzun parmaklı eli, Bruce'un ovucunda serin ve kuruydu.</p>

    <p>Mike Haig ve Rahip İgnatius, üstü battaniyeyle örtülü Baluba'lı kadının yattığı masanın yanında duran sepete doğru eğilmişlerdi. Kadın hafif hafif soluk alıyordu ve yüzünde derin bir huzur vardı.</p>

    <p>Haig seslendi. «Bruce, gel bak. Pek güze!</p>

    <p>bir bebek.»</p>

    <p>Bruce ve Shermaine, el ele beşiğe yaklaştılar.</p>

    <p>Haig gururla konuştu. «Çocuk dört kilo var.»</p>

    <p>«Bruce ona baktı. Yeni doğan zenci bebekleri daima beyazlardan güzel olurdu.</p>

    <p>Onlarda yan haşlanmış gibi kırmızılık bulunmazdı.</p>

    <p>Bruce mırıldandı. «Ne yazık bir alabalık değil. O zaman milli rekor kırılırdı.» Haig bir an anlamayan gözlerle baktıktan sonra bir kahkaha attı. Bu hoş bir sesti. Haig birden değişmişti.</p>

    <p>Başının dikliği, duruşu kendisine olan yeni güvenini açıklıyordu.</p>

    <p>Bruce onu sınadı. «Sana söz verdiğim içkiye ne dersin?»</p>

    <p>«Benim yerime sen iç. Bu sefer ben içmiyeyim.» Bruce onısn bunu laf olsun diye söylemediğini fark etti. Doktorun yüzüne bakınca içkiye ihtiyacı olmadığnı da anladı.</p>

    <p>Bruce saatine bir göz attı. «Kasabaya döner dönmez bir duble içeceğim. Onu geçiyor.</p>

    <p>Gitmemiz gerek.»</p>

    <p>Haig, «Kadın ayılana kadar başından ayrılamam,» diye yan çizdi. «Sabah gelip beni alırsınız.»</p>

    <p>Bruce bir an durakladı. «Pekâlâ. Haydi gel.</p>

    <p>Shermaine.»</p>

    <p class="yildiz">***</p>

    <p>Arabanın yakınlık veren karanlığında birbirlerine sokularak oturmuş Port Repreive'e dönüyorlardı. Beton yola gelene dek konuşmadılar.</p>

    <p>Sonra Shermaine, «Senin doktorunda iyi bir insan,» dedi. «Paul gibi.» ı</p>

    <p>«Paul kim?»</p>

    <p>«Kocamdı.»</p>

    <p>«Oh.» Bruce rahatsız olmuştu. Bu ad o sihirli havayı yokediverdi. Shermaine farların aydınlattığı yola bakarak yumuşak bir sesle konuşmaya devam etti. «Paul da onun yaşındaydı. Anlayışlı olmayı öğrenecek kadar yaşlıydı. Genç erkekler çok hain oluyorlar.»</p>

    <p>Bruce kıskançlığını gizlemeye çalışarak mırıldandı. «Onu seviyordun.»</p>

    <p>«Sevginin türlü şekilleri vardır. Evet onu sevmeye başlamıştım. Kısa süre içinde onu gereken şekilde severek bu...» Birden durdu.</p>

    <p>Bruce haşin bir sesle, «Ne?» diye sordu. Bir yandan da herşeyin yine başladığını ve azap çekebileceğini düşünüyordu.</p>

    <p>«O sıtmadan... hastalıktan dört ay önce evlenmiştik.»</p>

    <p>«Yani?» Bruce gözlerini yola dikmişti.</p>

    <p>«Bir şeyi bilmeni istiyorum. Bunu sana açık iamam gerek. Çok önemli. Bunu anlatırken sabır gösterir misin?» Onun sesindeki yalvarmaya dayanmayan erkek yumuşadı.</p>

    <p>«Shermaine, bana bir şey söylemene gerek yok.»</p>

    <p>«Söylemem gerekli. Bilmeni istiyorum. «Bir an durakladıktan sonra sakin bir sesle konuşabildi. «Ben yetim ve öksüzüm, Bruce. Annemle babam Almanların bombalaması sırasında ölmüşler. O zaman ben bir kaç ayîıkmışım. İkisini de anımsamıyorum. Hiç bir şey hatırlamıyorum.</p>

    <p>Bende bir tek resimleri bile yok.» Bir an sesi Ama ne de oisa farklı bu. Aslında onlar gerçek ailem gibi olamazlardı. Ömrümde bana ait olan, tümüyle benim saydığım hiç bir şeyim olmadı.»</p>

    <p>Bruce uzanarak onun elini tuttu. 'Şimdi,' diye düşündü. 'Tam anlamıyla bana sahipsin.'</p>

    <p>«Sonra zamanı gelince rahibeler Paul Cartier'yle anlaştılar. Kendisi Kongo'da Union Miniere de Haut'da maden mühendisiydi. Rahibelerin kızlarından biri için durumu iyi sayılan bir adamdı.</p>

    <p>«Uçakla Brüksel'e geldi ve evlendik. O senin... Doktor Mike kadar yaşlı olmakla birlikte mutsuz değildim. Kendisi çok nazik, iyi ve çok anlayışlıydı. Fakat aramızda bir şey...» Birden dönerek iki eliyle Bruce'un elini yakaladı. Yarı karanlıkta omuzlarına dökülen siyah saçları gözüküyordu. Sesi de yalvarış doluydu. «Bruce sana anlatmaya çalıştığım şeyi anlıyor musun?»</p>

    <p>Bruce arabayı otelin önünde durdurup motoru kapattı ve kararlı bir sesle kelimelerin üstüne basa basa konuştu. «Evet, anladım sanırım »</p>

    <p>Shermaine, «Teşekkür ederim,» diyerek kapıyı açtı ve koşarak otele gitti.</p>

    <p>Blucinden belli olan güzel bacaklarının üstünde uçar gibiydi; uzun siyah saçları sırtında havalanıyordu.</p>

    <p>Bruce onun çift kanatlı kapıdan geçmesini seyretti. Sonra arabanın çakmağına bastı. Paketinden bir sigara alıp yakarak dumanı içine çekti. Birden mutlu oldu.</p>

    <p>Tekrar gülmek istiyordu.</p>

    <p>Dörtte birini içtikten sonra sigarayı atarak Ford'dan indi. Saatine bir göz attı.</p>

    <p>«Gece yarısını geçmiş. Tanrım, ne kadar yoruldum. Bu gün pek çok şey oldu.</p>

    <p>Tekrar doğmak sinirleri sarsan bir duygu.» Sonra yüksek sesle gülerek bunun zevkini çıkardı.</p>

    <p>Boussier onu otelin girişinde bekliyordu. Adam bir bornoz giymişti ve yüzünden uykusuzluğu belliydi. «Bütün hazırlıklarınızı tamamladınız mı, Mösyö?»</p>

    <p>Yaşlı adam, «Evet,» diye cevap verdi. «Kadınlarla iki çocuk yukarıda uyuyorlar.</p>

    <p>Madam.</p>

    <p>Cartier de yeni yukarıya çıktı.»</p>

    <p>«Biliyorum.»</p>

    <p>Boussier devam etti. «Gördüğünüz gibi bütün erkekler de burada.» Eliyle oturma salonu ve barda uyuyan adamları işaret etti.»</p>

    <p>Bruce, «İyi,» diye mırıldandı. «Yarın hava ışır ışımaz yola çıkacağız.» Esneyip gözlerini, parmaklarıyla oğuşturdu.</p>

    <p>«Kızıl saçlı subayım nerede?»</p>

    <p>«Çok sarhoş olarak trene döndü. Siz gittikten sonra burada yine olay çıkardı.</p>

    <p>Yukarıya kadınların yanına gitmeye kalktı.«»</p>

    <p>«Belâsını versin.» Bruce yine öfkelenmeye başlamıştı.</p>

    <p>«Baş Çavuşunuz... İri yarı olan adam onu vazgeçirip aldı, götürdü.»</p>

    <p>«Ruffy olduğu için Tanrıya şükrediyorum.»</p>

    <p>Boussier, rahat bir deri koltuğu işaret etti.</p>

    <p>«Size uyumanız için yer ayırdım. Çok bitkin olmalısınız.»</p>

    <p>«Çok iyisiniz. Fakat önce savunma batlarımıza bakmamı gerek.»</p>
  </div>

  <div class="calibre1"></div>
</body>
</html>
