<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Maceracılar Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>16</h1>

  <p>Hava kararmadan yola çıktılar, fakat öğleden sonra toplanan bulutlar ormanın üstüne çök müş, sıcaktan soluk alınmaz hale getirmişti.</p>

  <p>Bruce en öndeydi; Ruffy ortada, Hendry de geride yer almıştı.</p>

  <p>Düzlüğe geldiklerinde gece bastırmış, yağmur da başlamıştı. Karanlıkta yağan yağmurun İri damlaları ılıktı. Ortalık zifiri karanlığa gömülmüştü. Bir kez Bruce ovucuyla burnunun ucuna dokundu ama elini göremedi.</p>

  <p>Yanındaki çelik rayla teması kaybetmemek için bir sopadan yararlanıyordu. Bir ama gibi sopayı yere yuvararak yürüyor; her adımda ayaklarının altındaki çakıllar çıtırdıyordu. Arkasındaki jandarmanın eli onun omzundaydı. Böylece görmemesine karşın geridekilerin kendilerini izlediğini biliyordu. Onların da çakıllara bastıklarını, zaman zaman taşıdıkları malzemenin birbirine çarparken çıkardığı hafif sesi duyuyordu. Bir adam itiraz etmek için sesini yükseltti ama Ruffy'nin gökgürültüsü gibi homurtusu onu engelledi.</p>

  <p>Yolu geçince, Bruce'un ayaklarının altındaki toprak değişti. Artık öne doğru eğilmesi gerekiyordu. Lufira tepelerine tırmanmaya başlamışlardı.</p>

  <p>Bruce, 'Tepeye çıkınca onların dinlenmelerinize izin vermeliyim,' diye düşündü.</p>

  <p>'Hem oradan kasabanın ışıklarını da görebiliriz.'</p>

  <p>Yağmur birden dindi. Ardından ortalığı şaşılacak kadar derin bir sessizlik kapladı. Artık arkasındaki adamın soluklarını, ötekilerin de hafif ayak seslerini duyuyordu. Yanındaki ormanda bir ağaç kurbağası zıpladı.</p>

  <p>Bruce görmemesine karşılık kulaklarının iyice keskinleşmesinden yararlanıyordu.</p>

  <p>Bu sırada iyi de koku almaktaydı. Ormandaki bir çiçeğin iç bayıltan tatlı kokusunu, çürümekte olan otların ağırlığını duydu.</p>

  <p>Dokunma duyusu da çok hassaslaşmıştı. Vücudüne yapışan üniformanın dokunmasını bile hissediyordu. Sonra altıncı hissi ona karşıdaki karanlıklarda bir tehlike olduğunu haber verdi. Endişeyle midesi bükülen Bruce birden durdu. Onu izleyen adam da sırtına çarparak dengesini yitirdi bir an. Arka arkaya giden adamlar şaşkın şaşkın durdular.</p>

  <p>Hepsi de sessiz sedasız bekliyordu.</p>

  <p>Bruce kulaklarını iyice açarak tüfeğini indirip biraz eğildi. Orada bir şey olduğunu seziyordu ve neredeyse ona dokunacaktı.</p>

  <p>«Tanrım,» diye yalvardı. «Ne olur buraya bir makineli koymamış olsunlar, yoksa bizi buracıkta ortadan biçiverir.»</p>

  <p>Usul usul dönerek eliyle yoklaya yoklaya arkasındaki adamı buldu. Onun başını kendisine doğru çekti. Dudaklarına yaklaştırdığı kulağa, «Ses çıkarmadan yere yat,» dedi. «Arkandakine de bunu söyle. Emri bütün sıra tekrarlasın.»</p>

  <p>Bruce karanlıkta hareketsiz kalmış dinliyor ve ileriyi görebilmek için gözlerini zorluyordu.</p>

  <p>Arkasındaki jandarmanın usulca ayak bileğine vurduğunu duydu. Bütün askerlerin yere yattığı anlaşılıyordu.</p>

  <p>«Pekâlâ. Artık gidip bir bakalım.» Bruce branda kemerinden bir el bombası çıkardı; pimini çıkararak göğüs cebine soktu. Sonra ayaklarıyla rayların arasındaki bağlama demirlerini yoklaya yoklaya ilerledi. On adım attıktan sonra durdu. Durur durmaz da tam ilerisinde çakıl taşının çıtırdadığını duydu. Boğazı sıkıştığı için soluk alamıyordu ve midesine bir ağrı saplanmıştı.</p>

  <p>Kendi kendine, «Onların hemen ardındayım,» dedi. «Tanrım şimdi ateş açacak olurlarsa...» Bombayı tutan elini ağır ağır geri çekti.</p>

  <p>«Bunu biraz ileriye savurmam ve hemen yere yatmam gerek. Beş saniye çok uzun bir süre sayılır. Bunu duyar duymaz ateşe başlayabilir ler.»</p>

  <p>Sağ eli gerideyken dizlerini büktü. Ağır ağır diz çöktü.</p>

  <p>Tamam, diye düşündü. Aynı anda gökyüzünde bir şimşek çaktı ve Bruce ileriyi gördü."</p>

  <p>Grimsi bulutlara doğru yükselen tepeler kapkaraydı. Bir leopar... altın ve siyah renkli bir leopar Bruce'un karşısında duruyordu.</p>

  <p>Leopar karanlıkta patlamayı andıran bir ses çıkararak homurdandı. Bruce umutsuzlukla tüfeğini kaldırmaya çalıştı. Ama tüfek sol kolundaydı ve öteki kolunu da bombayı atmak üzere geriye doğru germişti.</p>

  <p>«Bu kez işin bitik,» diye düşündü. «Bu sefer hesabın görülecek işte.»</p>

  <p>Sonra leoparın çalıların arasına girerek uzaklaşmasını kulaklarına, inanamayarak dinledi.</p>

  <p>Hayvan koşarken otlar hışırdadı ve hışırtı gitgide uzaklaşıp duyulmaz oldu.</p>

  <p>Bruce elinde patlamaya hazır bombayla sırt üstü yattı. Sinirinden çılgınca gülmek istiyordu.</p>

  <p>Ruffy'nin endişeli sesi geldi kulaklarına. «Bir şeyin yok ya Patron?»</p>

  <p>Bruce, «Bir leoparmış,» diye karşılık verirken sesinin cılızlığına şaştı.</p>

  <p>Jandarmalar aralarında mırıldandılar. Sonra ayağa kalkarlarken çatırtı ve takırtılar oldu.</p>

  <p>Biri güldü.</p>

  <p>Bruce, «Bu kadar gürültü yeter,» diye söylenerek ayağa kalktı. Cebindeki pimi bulup el bombasına taktı. Çevresini yoklayarak düşürmüş olduğu sopayı yakaladı ve sıranın başındaki yerini aldı.</p>

  <p>«Haydi gidelim.»</p>

  <p>Ağzı kurumuş, solukları çok sıklaşmıştı. Le oparı gördüğü an geçirdiği şok yüzünden yanaklarının yandığını hissediyordu.</p>

  <p>Bruce 'Heyecandan kanıma fazla adrenalin karıştı.' diye düşünerek karanlıkta gülümsüyordu. 'Soluk soluğa kaldım. Hem gece sona ermeden yine korkuya kapılacağımı da biliyorum.'</p>

  <p>Yirmi altı adam tepeye tırmanıyordu ve hepsinin de sinirleri gerilmişti. Bruce onlardaki gerilimi arkadan yankılanan hafif ayak seslerinden, omzunu tutan elden, zaman zaman burnuna gelen ter kokusundan anlıyordu. Korkuyla dökülen ter madeni eriten asit gibi kokardı.</p>

  <p>İleride tepelerin üstüne çökmüş olan bulutlar yavaş yavaş kalktı ve Bruce dorukların siluetlerini gördü. Bulutların altlarında bir pırıltı olduğu için hava eskisi kadar karanlık değildi artık. Hafif turuncu bir ışık yansıdı, yoğunlaştı ve sonra yine hafifleyip kayboldu. Bruce buna anlam verememişti. Doğayı düşünürken sinirlerinin biraz rahatladığını hissetti. Ayaklarının altında yer daha da dikleşmişti. Öne doğru eğilerek son yarım mili böyle aştı ve sonunda doruğa erişti.</p>

  <p>Bruce birden bulutların parlamalarının nedenini görerek, «Aman Tanrım,» diye içini çekti.</p>

  <p>Haydutlar Port Repreive'i yakıyorlardı. Rıhtımın oradaki binalar iyice tutuşmuştu.</p>

  <p>Bruce bakarken, damlardan birinin içe doğru çökerek çevreye kıvılcım yağdırdığını gördü. Dört duvar dimdik duruyor, pencerelerin tahta kısımları alev alev yanıyordu. İstasyondaki binalar union Miniere Şirketinin bürosuyla otel dışında kasaba merkezindeki evler de yakılmıştı. Bruce hemen St. Augustine tarafına bir göz attı. Orası karanlıktı. Ne alevler, ne de bir ışık gözüküyordu.</p>

  <p>Bruce hafif bir huzur duyar gibi oldu.</p>

  <p>«Belki de orasını fark etmediler,» diye düşündü. «Ya da yapmadan oraya gitmelerine vakit kalmadı.» Tekrar Port Repreive'e bakarken dudakları gerilip bir çizgi halini aldı. «Kafasız, ahlaksız, namussuzlar!» Kasabanın böyle yok yere tahrip edilmesini seyrederken öfkesi artmaya başlamıştı.</p>

  <p>Kendi kendine, «Bunu yapmakla ellerine ne geçeceğini umuyorlar?» diye sordu.</p>

  <p>Sonra arkasındaki adam döndü.</p>

  <p>«Burada mola vereceğiz. Fakat konuşmak ve sigara içmek yok.»</p>

  <p>Emrin sıra boyunca hoşnutlukla tekrarlandığını duydu. Adamlar donanımlarını usulca indirip kayalık yere oturdular. Bruce içinde dürbün bulunan mahfazayı aldı.</p>

  <p>Dürbünü yanan kasabaya çevirdi.</p>

  <p>Alevler yüzünden ortalık aydınlıktı ve yoldaki adamların yüzlerini bile seçebiliyordu. İyice silahlandırılmış olan zenciler gruplar halinde dolaşıyorlardı; hallerinden huzursuz oldukları belliydi. Çoğunun elinde şişeler vardı ve bazıları sendeleyerek gidiyordu. Bruce sayılarını saptamaya çalıştı ama bu olanaksızdı.</p>

  <p>Çünkü adaml ar binalara girip çıkıyor, gruplar halinde toplanıyor ve ayrılıyorlardı.</p>

  <p>Gözlerini dinlendirmek için dürbünü göğsüne bıraktı. Karanlıkta yanıbaşında bir hareket duydu. Başını çevirince taşıdığı yük dolayısıyla daha da iri yarı gözüken Ruffy'i seçti. Tüfeğini bir omzuna, mermi dolu bir sandığı öteki omzuna vurmuştu.</p>

  <p>Boynuna da yarım düzine el bombası dolu bir asker çantası asmıştı.</p>

  <p>«Orada eğleniyorlar galiba, Patron?»</p>

  <p>Bruce isteksizce, «Evet öyle,» dedi. «Sen de biraz dinlenmelisin Ruffy.»</p>

  <p>«Tabii neden olmasın?» Mermi sandığını indirip üstüne oturdu. «Geride bıraktığımız insanlardan birini olsun görebildin mi?»</p>

  <p>Bruce yine dürbünü kaldırarak istasyonun arkasındaki bölgeyi taradı. Orası karanlıktı ama gölgelerin arasında duran bir kamyonun dikdörtgen biçimini seçti.</p>

  <p>«Kamyon hâlâ orada,» diye mırıldandı. «Fakat kimseyi göremiyorum...»</p>

  <p>O sırada binalardan birinin saz damı aleve alev yanarak istasyonu aydınlattı.</p>

  <p>Kamyon da iyice belli oldu.</p>

  <p>Bruce içini çekti. «Evet, onları görebiliyorum.» Zavallılar istasyonda öldürüldükleri yerlerde yatıyorlardı. Kırılmış oyuncaklar gibi ufak ve hareketsizdiler.</p>

  <p>Ruffy, «Ölmüşler mi?» diye sordu.</p>

  <p>«Ölmüşler.»</p>

  <p>«Kadınlar?»</p>

  <p>«Bilemiyorum...» Bruce dikkatle baktı. «Ama orada kadın cesedi olduğunu sanmıyorum »</p>

  <p>«Hayır.» Ruffy'nin sesi yumuşak ve çok kalındı. «Onlar kadınları öldürmezler.</p>

  <p>Onları otele götürmüş, yararlanmak için de sıraya girmişlerdir. Sadece dört kadın...</p>

  <p>Onlar da sabaha çıkmazlar. Oradaki alçaklar bu şekilde bir fili bile öldürebilirler.»</p>

  <p>Düşünceli bir tavırla yere tükürdü. «Ne yapacaksın. Patron?»</p>

  <p>Bruce bir süre cevap vermedi. Sonra dürbünü kaldırarak tekrar kasabaya baktı.</p>

  <p>Tank savar topu son gördüğü yerde duruyordu ve namlusu da sanki suçlar gibi Bruce'a doğru çevriliydi. Kamyonlar Union Miniere binasının önüne park edilmişti.</p>

  <p>Tankerin kırmızı sarı boyasını ve Shell işaretinin bile seçebiliyordu.</p>

  <p>Bruce, «Bunun dolu olduğunu umarım,» diye düşündü. «Bizi Elizabethville'e götürmesi için bol benzine gerek var.»</p>

  <p>«Ruffy, adamlarına söyle. O tangere ateş etmesinler. Yoksa eve yürüye yürüye döneriz.»</p>

  <p>Ruffy, «Söylerim,» diye mırıldandı. «Fakat o deli Arapları bilirsin. Bir kez ateşe başladılar mı,, kurşunları bitene dek durmazlar ve mermilerin ne tarafa gittiğine de pek aldırmazlar.»</p>

  <p>«Tepenin dibine inince iki gruba ayrılacağız. Sen ve ben adamlarımızla bataklığın kenarından geçip kasabanın öbür ucuna çıkaracağız.</p>

  <p>Teğmen Wally Hendry'e buraya gelmesini söyle.»</p>

  <p>Bruce Wally gelip onlara katılana dek bekledi.</p>

  <p>Üçü birbirlerine yaklaşıp çömelince, planını açık lamaya koyuldu.</p>

  <p>«Hendry, adamlarını Ana Caddenin tepesinde etrafa yaymanı istiyorum.</p>

  <p>İstasyonun karanlık olan tarafını tutun. Ruffy'le ben düşmana ateşe başlayana kadar da adamlarını zaptet. Biz hazır olmadan ateşe başlamanız işi alt üst edebilir.</p>

  <p>O zaman yolculuğumuzun kalanı için kamyonlara değil tabutlara ihtiyacımız olur.</p>

  <p>Beni anlıyor musun?»</p>

  <p>Wally söylendi. «Peki, anlaşıldı. Ben ne yaptığımı biliyorum.»</p>

  <p>Bruce, «Öyle olduğunu umarım,» diye cevap verdi. Sonra devam etti. «Onlara yarın sat&gt;ah dörtte saldıracağız. Yani hava ışımadan.</p>

  <p>Ruffy'le kasabaya girerek oteli bombalayacağız.</p>

  <p>Serserilerden çoğu orada uyuyordur. El bombaları yüzünden sağ kalanlar sokağa fırlayacaktır.</p>

  <p>İşte o zaman ateş açabilirsin. Fakat daha önce almaz. Onlar ortaya çıkana kadar bekle. Anlaşlıdı mı?»</p>

  <p>Hendry homurdandı. «Amanın benim bir ahmak olduğumu, İngilizce anlamadığımı mı sanıyorsun?»</p>

  <p>Bruce walIy'nin söylenmesine aldırış etmedi. «İki grubun ateşi arasında kalacak olan haydutlardan çoğu ölecektir. Fakat geriye kalanlara toplanıp hazırlanmaları için fırsat vermemeliyiz. Onlara iyi saldır. Siper alacak olurlarsa da onları izle ve işlerini bitir. Bu işi beş, on dakikada bitiremezsek başımız belâda demektir. Bizden üç kat fazlalar. Baskın yaparak onları şaşırmamız ve böylece başarı kazanmamız gerek.</p>

  <p>Şaşkınlık faktöründen yararlanmamız çok önemli.»</p>

  <p>Wally onun taklidini yaptı. «Şaşkınlık faktöründen yararlanacağız. Neden böyle süslü sözler ediyorsun sanki? Sadece o namussuzları gebertelim yeter.»</p>

  <p>Bruce karanlıkta hafifçe gülümsedi. «Pek âlâ namussuzları temizle. Fakat bunu mümkün olduğu kadar çabuk yap.» Ayağa kalkarak fosforlu saatine baktı. «Şimdi tam onbuçuk. Onlara saldırmak için aşağıya ineceğiz. Benimle gel, Hendry. Adamları iki gruba ayıralım.»</p>

  <p>Bruce ile Wally, sıra boyunca giderek her askerle ayrı konuştular.</p>

  <p>«Sen Teğmen walIy'le gideceksin.»</p>

  <p>«Sen benimle geleceksin.»</p>

  <p>Bruce İngilizce konuşan iki çavuşu Wally'</p>

  <p>nin yanına verdikten sonra kalan jandarmaları çabucak iki gruba ayırdı. Ondan sonra da el bombası dolu asker çantalarını dağıttı. Tek sıra halinde bayırdan aşağıya inmeye başladılar.</p>

  <p>Bruce, «Seni burada bırakıyoruz, Hendry,»&nbsp; diye fısıldadı. «Hemen silaha sarılma. Benim el bombalarımı bekle.»</p>

  <p>«Peki, oldu. Bu işi biliyorum.»</p>

  <p>Bruce, «Talihin açık olsun,» dedi.</p>

  <p>Wally, «Canın cehenneme Yüzbaşı Curry,»&nbsp; diye karşılık vererek uzaklaştı.</p>

  <p>«Gel, Ruffy.» Bruce adamlarını kıyıdan bataklığa soktu. O anda çamurlu pis sular dizlerine kadar çıktı. Sağa gitmeye çalışırlarken, çamurlu sular önce bellerine, sonra da koltuk altlarına kadar yükseldi. Adamlar ilerlerken çamurlar onları yutmak ister gibi sesler çıkarıyor, pis kokulu bataklık gazlarını kusuyorlardı.</p>

  <p>Sivrisinekler yoğun bir bulut gibi Bruce'un yüzünün çevresine toplandılar. Soluk alırken sivrisinekler ağzına kaçıyor; göz kapaklarına konmamaları için durmadan göz kırpıyordu. Miğferinin altından süzülen ter kaslarına asılıp kalıyor, bataklık otlarının köklerin ayaklarına takılıyordu. Çok ağır ve zorlukla ilerleyebiliyorlardı.</p>

  <p>Bruce zaman zaman yüksek bataklık otları yüzünden kasabayı da gözden kaybediyordu. On beş dakikadan daha fazla süre ışıkları göremez oluyordu. Oysa Bruce bu alevlere bakarak yol almaktaydı.</p>

  <p>Ancak bir saatte Port Repreive'in açığından dolaşabildiler. Bruce hâlâ beline kadar bataklık içinde olmasına karşın dinlenmek için durdu.</p>

  <p>Tüfeğini başının üstünde tutmaktan kolları iyi ce ağrımış ve uyuşmuştu.</p>

  <p>Ruffy, «Şu anda bir sigara çok iyi olurdu doğrusu. Patron,» dedi.</p>

  <p>«Ben de öyle düşünüyorum, Ruffy.» Yüzünü ceketinin koluyla sildi. Alnında ve göz çevresinde sivrisinek ısırıkları ateş gibi yakıyordu.</p>

  <p>«Hayatını kazanmak için ne iş,» diye fısıldadı.</p>

  <p>Ruffy, «Eğer sağ kalırsan talihlilerden biri sayılacaksın,» diye karşılık verdi.</p>

  <p>«Bana kalırsa yarın sabaha kadar ölenler olacak.»</p>

  <p>Fakat ölüm korkusu, vücutlerinin yorgunluğu ve rahatsız durumları yüzünden unutulmuş gibiydi. Bruce, neredeyse savaşa gittiğini bile anımsayamayacaktı. O anda bileklerinden içeriye girip bacaklarına doğru çıkan sülükler onu daha çok endişelendiriyordu. Sülükler bu gidişle kasıklarına da erişebilirlerdi. O anda fermuarlı pantolonların çok daha kullanışlı olduğunu düşünmekten kendisini alamadı.</p>

  <p>«Buradan gidelim, Ruffy?» diye fısıldadı.</p>

  <p>«Adamlarına sessiz olmalarını söyle.»</p>

  <p>Usul usul kıyıya yaklaşınca su yine dizlerine kadar indi. Ama artık ilerlemek daha gürültülü oluyordu. Dizleri her sefer suyu yararken şıkırtılar duyuluyor, bataklık otları onlara sürünerek hışırdıyordu.</p>

  <p>Bataklığın üstündeki beton geçide geldiklerinde saat ikiye yaklaşıyordu.</p>

  <p>Adamları bataklık otlarının arasında çömelir bırakan Bruce usulca bataklığın üstündeki beton geçidi izledi.</p>

  <p>Kasabanın kenarındaki kuru topraklara varana dek iki büklüm ilerledi. Haydutlar herhangi bir yere nöbetçi dikmeye gerek görmemişlerdi. Çatırdayarak yanan evler dışında kasabada ses çıkmıyordu. Anlaşılan oradakiler iyice içip sızmışlardı.</p>

  <p>Bruce geri dönerek adamlarını çağırmaya gitti. Beton yoldan geçtikten sonra onları kasabanın eteklerine yaydı. Askerler ikişer ikişer bekleyeceklerdi. Bu işin daha başında, askerleri tek başına bırakmamak gerektiğini öğrenmişti. Bir Afrikalının cesaretini en çok kıran şey tek başına kalmaktı. Hele gece vakti hortlakların dolaştığı sırada onlar yalnızlıktan pek korkarlardı.</p>

  <p>Bruce her çifte dikkatle emir verdi.</p>

  <p>«El bombalarını duyunca caddedeki ya da penceredeki herkese ateş edeceksiniz.</p>

  <p>Yol boşalınca oradaki binaya sokulacaksınız. Her eve bomba atın ve Teğmen Hendry'nin öbür yönden gelecek olan adamlarını bekleyin. Anladınız mı?»</p>

  <p>«Anlaşıldı.»</p>

  <p>«Dikkatli ateş edin. Her sefer nişan alın. O köprüde yaptığınız gibi rasgele kurşun sıkmayın. Tanrı aşkına oradaki tankere de ateş etmeyin. Eve dönebilmek için ona ihtiyacımız var.»</p>

  <p>Bruce kolundaki fosforlu saate bakınca üç olduğunu gördü. Yani trenden ayrılalı sekiz saat olmuştu. Bruce'un son uyumasından beri de yirmiiki saat geçmişti. Ama yorgun sayılmazdı.</p>

  <p>Sadece vücudu sızlıyor ve gözleri yanıyordu.</p>

  <p>Bununla, birlikte kafası çok iyi çalışmaktaydı.</p>

  <p>Port Repreive'in eteklerinde alçak ağaçlar ve dikenlerin arasına, Ruffy'nin yanına uzandı.</p>

  <p>Rüzgâr yanan kasabanın dumanlarını onlara getiriyordu. Bruce, 'Yorgun değilim,'&nbsp; diye düşünüyordu. 'Çünkü ölümle başka bir randevuya gidiyorum.'</p>

  <p>Kendi kendine, «Korku tıpkı bir kadına benziyor,» dedi. «Onun pek çok yüzü ve sesi var. O&nbsp; kadın ve ben de erkek olduğum için daima ona dönmem gerekiyor. Ancak bu seferki randevudan kaçınmama imkan yoktu. Bu kez kasıtla onu arıyorum.</p>

  <p>Onun şeytan ruhlu bir dişi olduğunu biliyorum. Ona sahip olduktan sonra sarsılacağımı, midemin bulanacağını da biliyorum. O zaman, 'Bu son,' diyeceğim. 'Bir daha asla olmayacak.'</p>

  <p>Ama bu arada tekrar ona gideceğimi de kesinlikle bileceğim. Ondan nefret edeceğim ve korkacağım fakat yine de onu arayacağım.</p>

  <p>Onu bulmak için dağlara çıktım. Dutoits Kloof Cephesine, Turret Kulelerine, Ağlama Duvarına, Şeytanın Dişi'ne gittim.</p>

  <p>Orada bekliyordu. Altı yüz metre derinliğinde sarp bir uçurumu oluşturan taştan bir elbise giymişti. Yüzüne çarpan rüzgârın sesiyle çığlıklar atıyordu. Sonra sarp Berg'de, ayak altında kırılan buzlar gibi uyumlu bir şıkırtı halini aldı.</p>

  <p>Paralanan kaya ellerimin altında kımıldanırken, o boş kalan bir naylon ip gibi fısıldıyordu.</p>

  <p>Onun ardı sıra Sabi ve Kuangwa kıyılarındaki Jessie otlaklarına girdim. Orada yaralı bir yaban öküzü kılığına girmiş, ağzından kan damlayarak bekliyordu. Onun kokusu da benim terimin ekşi, sert kokuşuydu. Tadıysa ağzıma gelen çürük domates tadını andırıyordu.</p>

  <p>Onunla karanlık bir köprüde karşılaştık ve gözleri süngüler gibi parlıyordu; ama bu gecekinin tersine benim istediğimle olan bir karşılaşma değildi o. Beni zorlamıştı.</p>

  <p>Ondan nefret ediyorum. Fakat o bir kadın ve ben de bir erkeğim.»</p>

  <p>Bruce kolunu kaldırarak saatini görmek için bileğini çevirdi.</p>

  <p>«Saat dörde çeyrek var, Ruffy. Gidip bir bakalım.»</p>

  <p>«İyi fikir, Patron.» Ruffy karanlıkta beyaz dişlerini göstererek güldü.</p>

  <p>Kendi kalbi bir savaş davulu gibi çarptığı ve ağzı iyice kuruduğu için, gerçeği bilmek isteyerek birden sordu. «Korkuyor musun, Ruffy?»</p>

  <p>«Patron, bazı sorular erkeklere sorulmaz.»</p>

  <p>Ruffy, ağır ağır kalkarak öne doğru eğildi. «Gidip etrafa bir bakalım.»</p>

  <p>Birlikte çabucak kasabaya daldılar. Yolu izleyip çitlerin, binalarına gölgelerine gizlenerek yürüdüler. Gözleriyle her tarafı araştırıyorlard Kesik kesik solurlarken sinirleri iyice gerilmişti.</p>

  <p>Sonunda otele eriştiler.</p>

  <p>Pencerelerde hiç ışık yoktu; terkedilmişe benziyordu. Fakat Bruce ön verandaya serilip uykuya dalmış olan insanları seçti.</p>

  <p>«Orada kaç kişi var dersin, Ruffy?»</p>

  <p>«Bilmiyorum. Belki on, onbeş.» Ruffy'nin sesi soluktan farksızdı. «Kalanlar içeride olacaktır.»</p>

  <p>«Kadınlar nerede acaba? Onlara dikkat etmelisin.»</p>

  <p>«Kadınların çoktan öldüğüne inanabilirsin.»</p>

  <p>«Pekâlâ, öyleyse arka tarafa dönelim.»</p>

  <p>Bruce derin bir soluk olarak, alevlerin aydınlattığı altı metre genişliğindeki açık sokağı çabucak aştı ve otelin köşesine geldi. Gölgeye sığınıp durunca, yanı başında duran Ruffy'i hissetti. «Salona bir bakmayı istiyorum. Bana kalırsa çoğu orada olmalı,» diye fısıldadı.</p>

  <p>Ruffy bunu kabul etti. «Sadece dört yatak odası var. Subaylar yukarıda, kalanı da salonda olabilir.»</p>

  <p>Bruce çabucak köşeyi dönünce, ayaklarına yumuşak bir şey takıldığı için tökezlendi. Bunun ayaklarının dibinde kımıldadığını hissetti.</p>

  <p>Dengesini korumaya çalışarak telaşla, «Ruffy!» diye fısıldadı. Duvarın yanında toprağa yatmış bir adama takılmıştı ayakları. Adamın çıplak göğsüne vuran alevlerin ışığını ve yana attığı elindeki şişenin pırıltısını görebiliyordu artık. Adam doğrulup oturdu ve bir şeyler mırıldandıktan sonra acı acı öksürmeye başladı. Boş eliyle ağzını silerken de küfre başladı. Bruce dengesini bularak tüfeğinin süngüsünü kullanmak için durdu. Fakat Ruffy daha çabuk davranmıştı. Adamın göğsüne ayağını dayadı ve onu sırt üstü yatırdıktan sonra, öyle durup bir kürekle patatesleri çıkaran bir çiftçi gibi süngülü tüfeğini kullandı. Birden ağırlığını tüfeğe verince süngü adamın gırtlağına girip kayboldu.</p>

  <p>Vücut geriliverdi. Bacaklar dümdüz uzanmış, kollar kazık kesilmişti. Parçalanan soluk borusundan hafif bir hava yükseldi. Ve sonra vücut ölüm yüzünden gevşedi. Ruffy süngüsünü çekerek cesedin üstünden atladı.</p>

  <p>Bruce, «Ucuz atlattım,» diye düşünüyor ve o ustalıkla öldürme karşısında duyduğu dehşeti bastırmaya çalışıyordu. Adamın gözleri adeta gülünç sayılacak bir hayretle açılmıştı. Şişe hâlâ elindeydi. Göğsü çıplaktı. Düğmeleri açık pantolonun önü kuruyan kanlardan sertleşmişti.</p>

  <p>Bruce bunun adamın kanı olmadığını hiddetle tahmin etti.</p>

  <p>Mutfağı geçtiler. Bruce orasının boş olduğunu gördü. Beyaz fayans duvarlar hafif ışığı yansıtıyor, masada ve muslukta yığılı duran kullanılmış tencere ve tabaklar seçiliyordu. Baro eriştiler. Peykenin üstündeki fırtına lambası hafif, sarı bir ışık veriyordu. Yarı açık pencereden içkinin pis kokusu yükselmekteydi. Raflarda şişe kalmamıştı. Adamlar peykenin üstünde uyuyorlardı. Bir kısmı da köpekler gibi kıvrılıp yere yatmıştı. Çevrelerinde kırılmış kadehler, paralanmış eşyalar ve tüfekleri vardı. Biri dışarıya kusup kireç boyalı dış duvarda sarı bir iz bırakmıştı.</p>

  <p>Bruce Ruffy'nin kulağına, «Burada dur,» diye fısıldadı. «Ben dönüp öne gideceğim. Böylece hem verandaya, hem de salona bomba atabilirim. İlk el&nbsp; bombasının patladığın» duyana kadar bekle.»</p>

  <p>Ruffy başını sallayarak tüfeğini duvara dayadı ve iki el bombası çıkarıp pimlerini çekti.</p>

  <p>Bruce usulca köşeyi dönüp yan duvar boyunca süzüldü. Salonun pencerelerine erişti.</p>

  <p>Bunlar sıkıca kapalı olduğu için eğilip camdan baktı. Açık kapıdan süzülen lambanın ışığı burasını da biraz aydınlatıyordu. Burada da adamlar yerlere uzanmış ve karşı duvarın dibindeki divanlara yatmışlardı. Horlamalarından orada en az yirmi kişi olduğunu tahmin ederek acı acı gülümsedi. Nasıl bir kıyamet kopacaktı!</p>

  <p>Sonra basamakların dibinde bir şey dikkatini çekti ve yüzündeki gülüş sabitleşti.</p>

  <p>Dudakları gerilerek dişleri ortaya çıktı ve gözleri birer çizgi halini aldı. Dört kadının çıplak vücudünden oluşmuş bir et kümbeltisi vardı orada. Onlar gayelerine hizmet ettikten sonra atılmışlardı. Haydutların uyumaları için yer gerekince hepsi bir kenara sürüklenmişti. Şimdi dökülen saçlar, çıplak kollar ve bacaklar birbirine karışıp, cesetler üstüste yığılmıştı.</p>

  <p>Bruce, «Bundan sonra acıma olamaz,» diye düşündü ve o anda korkusunun yerini nefret aldı. Kadınlara dikkatle bakınca yatışlarından onların sağ olmadıklarını anlamıştı. Bundan böyle acımasına da imkan yoktu!</p>

  <p>Tüfeğini sol koluna takarak avuçlarını el bombalarıyla doldurdu. Bunların pimlerini çıkarıp çabucak köşeye gitti. Böylece oradan kapalı verandanın tamamını görebilecekti. İki el bombasını uyuyan adamların arasına yolladı. Bombaların betona çarparken çıkardıkları madeni sesi ve patlama mekanizmasını ve hazır olduğunu belirten çatırtıyı duydu. Hemen salon penceresinin altına çömeldi. Asker çantasından iki bomba daha çıkarıp pimleri çekerek kapalı pencerelerden içeriye salladı. Kırılan camların sesi verandadan gelen çift patlamaya karıştı.</p>

  <p>Odada biri hayret ve telaşla bağırdı. Sonra Bruce'un tepesinde kalan pencereler dışarıya doğru patladı. Cam kırıkları yağmur gibi üstüne yağdı.</p>

  <p>Bruce pencere yerindeki kocaman delikten iki bomba daha sallarken, patlamadan kulakları sağır gibi olmuştu. Salondan feryatlar, iniltiler geliyordu.</p>

  <p>Ruffy'nin bombaları barın çift kanatlı kapısından içeriye uçtu. Bruce'un bombalan da korkunç beyaz bir alev salarak gökgürültüsü gibi salondaki sesleri bastırdı.</p>

  <p>Bruce içeriye iki bomba daha attıktan sonra verandanın köşesine koşup silahını kolundan indirdi.</p>

  <p>Elleriyle yüzünü örtmüş, parmaklarının arasından kanlar sızan bir adam alçak verandadan Yuvarlanarak dizlerinin üstünde sürünmeye başladı. Bruce çok yakından vurduğu için adam o anda sırt üstü yere düşüp bacaklarını açarak hareketsiz kaldı.</p>

  <p>Bruce geriye, yola bakınca iki kişi daha gördü ama daha tüfeğini kaldırıp ateş edemeden kendi jandarmaları onları vurup yoldan toz kaldırdılar.</p>

  <p>Bruce veranda duvarından atladı. Bağırıyordu fakat çıkardığı sesin bir anlamı yoktu.</p>

  <p>Korkusuz, heyecanlı ve bir an önce binaya, onların orasına girmeye istekliydi. Verandadaki cesetlere takılarak sendeledi. Yolun alt tarafından açılan bir yaylım ateşinin mermileri yüzünün hemen önünden geçti.</p>

  <p>Ateşe başlayan kendi adamlarıydı.</p>

  <p>Hiddete kapılmadan, «Budala serseriler!»&nbsp; diye gürledi. Korkmuyor, öfkelenmiyor sadece, bağırma isteği duyuyordu. Ana kapıdan geçerek salona daldı. Burası oldukça loştu, ama yine de&nbsp; karanlık ve düşen sıvaların tozlarına rağmen etrafını seçebiliyordu.</p>

  <p>Merdivende beliren bir adam ansızın ateş edince, bir mermi Bruce'un bacağının üstünü yaktı. Buna, nişan almadan kalça hizasından karşılık verdi. Adam bağırarak merdivenden koşup sahanlıkta kayboldu.</p>

  <p>Bruce sağ elindeki bombayı savurup sahanlığın altına çarpmasını seyretti.</p>

  <p>Kapalı yerdeki patlama binayı sarstı. Bombanın beyaz alevi içeriyi ve yukarıya kaçmaya çalışan adamı aydınlattı. Adam birden havalanarak parça parça olup&nbsp; aşağıdaki odaya düştü.</p>

  <p>Bruce merdiveni üçer üçer atlayarak çıkıp yatak odalarının olduğu koridora girdi.</p>

  <p>Yarı sar hoş ve uykulu bir adam şaşkın şaşkın bir kapı dan çıkmaya çalışıyordu.</p>

  <p>Karnına sıktığı bir tek kurşunla biçti onu. Sonra cesedin üstünden atlayarak ikinci yatak odasının tepe camından içeriye bir bomba savurdu. Aynı şeyi üçüncü odaya da yaptıktan sonra, o korkunç patlamalar,, bağırmalar sırasında tekmeyle dördüncü kapıyı açtı.</p>

  <p>Bir adam karşıda durmuş elinde tabancasıyla Bruce'u bekliyordu. İkisi aynı anda ateş ettiler. Haydutun kurşunu Bruce'un miğferine çarparak sekerken, başını da şiddetle geriye itti.</p>

  <p>Bu darbe Bruce'u hızla yan duvara savurdu. Fakat bu arada o da arka arkaya ateş etti. Her kurşun hedefe erişip adamı karşı duvara zımba ladı.</p>

  <p>Diz üstü çöken Bruce sersemlemişti artık.</p>

  <p>Kulaklarında sanki bir milyon aç sivrisinek vızıldıyordu. Silahını tekrar doldururken elleri eski hünerini yitirmişti. Ayağa kalkınca dizlerinde kesiklik hissetti ama elindeki dolu tüfek sayesinde yine güçlü bir erkekti.</p>

  <p>Koridorda başka biri üstüne geldi. Karanlıkta, koyu renkli kocaman bir adam saldırıyordu.</p>

  <p>Onu öldürmeliydi! Öldürmeliydi!</p>

  <p>«Ateş etme, Patron!»</p>

  <p>Gelen Ruffy'di. Tanrıya şükürler olsun Ruffy gelmişti!</p>

  <p>«Kalan oldu mu?»</p>

  <p>«Hepsi tamam, Patron. Onları iyi temizledin.»</p>

  <p>Bruce kulaklarının uğultusu yüzünden bağırmak zorunda kaldı. «Kaç kişi?»</p>

  <p>«Kırk kadar var. Tanrım ne pis iş! Her taraf kan içinde. O el bombaları...»</p>

  <p>«Başkaları da olmalı.»</p>

  <p>«Evet fakat burada yok, Patron. Gidip dışarıdaki çocuklara biraz yardım edelim.»</p>

  <p>Birlikte koşarak koridordan geçip merdiveni indiler. Salonun yerleri ıslak ve yapışkandı. Her tarafta cesetler yatıyordu. Kan ve paralanmış barsaklar yüzünden mezbaha gibi kokuyordu.</p>

  <p>Biri, hâlâ sağdı. Elleri ve dizleri üötünde kapıya, doğru sürünmeye çalışıyordu.</p>

  <p>Ruffy iki el ateş ederek onu yere yapıştırdı.</p>

  <p>«Ön kapıdan çıkma, Patron. Bizim çocuklar seni mutlaka vururlar. Pencereden atla.»</p>

  <p>Bruce pencereden dışarıya fırladı; korunmak için yuvarlanarak veranda duvarının arkasına girdi, sonra bir anda diz üstü doğruldu. Çok güçlü ve vurulamaz olduğuna inanmıştı. Ruffy de yanındaydı.</p>

  <p>Ruffy, «İşte bizim çocuklar geliyorlar,» diye haber verdi. Bruce onların yolda yaylım ateş etmek ya da bomba atmak için durduklarını, sonra tekrar koştuklarını gördü.</p>

  <p>«İşte Teğmen Hendry'nin grubu da orada.»</p>

  <p>Aksi yönden çıkan jandarmalar da aynı şekilde bir koşuyor, bir durup ateş ediyorlardı. Bruce walIy'nin onların yanında olduğunu gördü. Tüfeğini kalçasına dayamıştı ve ateş edince silahın tepmesiyle bütün vücudu sarsılıyordu.</p>

  <p>Birden silahsız bir adam gizlendiği bakkal dükkanından çıkarak yola koştu.</p>

  <p>Başını eğmiş kollarını sallayarak olanca gücüyle koşuyordu.</p>

  <p>Bruce onun yüzündeki paniği görecek kadar yakındaydı. Adam ağır çevrilen filmlerdeki gibi yavaş yavaş hareket ediyordu sanki. Alevler onu acımasızca aydınlatıyor, şekilsiz gölgesini önüne düşürüyordu. Kurşunlar vücudüne saplanınca hemen, düşmedi; ayakta sendeleye sendeleye bir daire çizdi. Saldıran arılan kovmak ister gibi kollarını kaldırmış sallarken, mermiler vücudüne saplanıyor, elbisesinden toz kaldırıyorlardı. Bruce'un yanında duran Ruffy, dikkatle nişan alıp onu başından vurarak bu işi bitirdi.</p>

  <p>Bruce itiraz etti. «Daha fazla olmaları gerek. Onlar nerede gizleniyorlar?»</p>

  <p>«O büroda sanırım.»</p>

  <p>Bruce hemen başını çevirerek Union Miniere Binasına baktı. Pencereler karanlıktı ama birinin hareket ettiğini görür gibi oldu. Hemen walIy'nin adamlarına döndü.</p>

  <p>Onlardan dördünün walIy'nin ardı sıra koştuklarını fark etti.</p>

  <p>Olanca sesiyle, «Herdry!» diye haykırdı.</p>

  <p>«Dikkatli ol.» Binanın sağ tarafındaki büroya dikkat et!»</p>

  <p>Ama çok geç kalmıştı. Karanlık pencerelerden patlayan tüfeklerin namlularından çıkan alevler gözüktü. Koşan küçük gruptakiler biçildiler.</p>

  <p>Bruce'la Ruffy birlikte ateş edeıek otomatik tüfeklerini pencerelere boşalttılar.</p>

  <p>Bruce silahını tekrar doldururken, walIy'nin adamlarının vurulduğu yere baktı yine.</p>

  <p>walIy'nin hâlâ ayakta olduğunu görünce gözlerine inanamadı. Tek sağ kalan oydu.</p>

  <p>Wally zikzaklar çizerek koşup «onların yanına erişti; alçak duvarın üstünden atlayıp yere çöktüler.</p>

  <p>Bruce, «Yaralı mısın?» diye sordu.</p>

  <p>«Yok canım, Hadlerine mi düşmüş. Namussuzlar ateş etmesini bile bilmiyorlar.»</p>

  <p>Wally kafa tutar gibi haykırırken sözleri sessizlikle uzaklara kadar yayıldı. Tüfeğini çabucak tekrar doldurdu. «Yana çekil,» diye homurdandı. «Şu namussuzları taramama izin ver.» Tüfeği kaldırıp kundağını duvara dayadıktan sonra, dipçiği omzuyla destekledi ve şirket binasına ateşe başladı.</p>

  <p>Bruce silah sesleri arasında bağırdı. «Ben de bundan korkuyordum işte. Şimdi kasabanın tam ortasında bize karşı koyan küçük bir kuwet var. Orada onbeş, yirmi kişi olabilir. Onları binadan çıkarmamız günler alabilir.» İstasyonda duran üstü brandayla kapalı kamyonlara büyük bir istekle baktı. «Hem adamlar bulundukları yerden kamyonları koruyabilirler. Amacımızı anlayınca tankere ateş eder, böylece kamyonları da havaya uçururlar.»</p>

  <p>Alevler tankerin parlak sarı ve kırmızı boyasına vuruyordu. Açıkta duran tanker çok kocaman ve korunmasız görünmekteydi. Yok olması için atılan yüzlerce kurşundan bir teki yeterliyd i .</p>

  <p>Sonunda, «Onlara saldırmamız gerek,» diye kararını verdi. walIy'nin grubundan kalanlar şir ket binasının arkasına mevzilenmişlerdi. Oradan ateş ediyorlardı. Bruce'un grubu otele erişmiş, pencerelerin ardına yerleşmişti.</p>

  <p>«Ruffy.» Brue dev zenciyi omzundan tuttu.</p>

  <p>«Yanımıza dört adam alarak şirket binasının arkasına geçeceğiz. Orada sadece yirmi metre kadar korunmasız bir yer var. Onu aşıp bir duvarın dibine sığındık mı bize ilişemezler. Böylece içeriye el bombası da atabiliriz.»</p>

  <p>Ruffy'nin sesi gökgürültüsü gibiydi. «Buradan o yirmi metre, yirmi mil gibi gözüküyor.»</p>

  <p>Ama yine de çuvalla el bombasını alarak veranda duvarının arkasından sürüne sürüne çıktı.</p>

  <p>Bruce, «Gidip dört adam seç,» diye emir verdi.</p>

  <p>«Peki, Patron. Seni mutfakta bekleyeceğiz.»</p>

  <p>«Hendry, beni dinle.»</p>

  <p>«Evet. Ne var?»</p>

  <p>«Oradaki köşeye erişince sana el sallayacağım. O zaman gitmeye hazırız demektir. Yaylım ateşle bizi mümkün olduğu kadar korumaya çalış. Adamların da kafalarını duvarın arından çıkarmasınlar.»</p>

  <p>Wally, «Tamam,» diyerek tekrar ateşe başladı.</p>

  <p>«Biz binaya yaklaşınca üstümüze ateş etmemeye çalış.»</p>

  <p>Wally dönüp Bruce'a bakarak pis pis güldü..</p>

  <p>«Biliyorsun yanlışlıklar olabilir. Söz veremem.</p>

  <p>Ayrıca sana nişan almak çok zevkli iş doğrusu.»</p>

  <p>Bruce, «Şakanın sırası değil,» dedi.</p>

  <p>Wally yine sırıttı. «Şaka eden kim?»</p>

  <p>Bruce mutfakta bekleyen Ruffy'le dört jandarmanın yanına gidip onlara «Gelin,»&nbsp; diye işaret etti. Onları mutfak avlusundan geçirip dışarıdaki tuvaletlerin arkasına soktu. Buranın kokusu çok yoğun ve pisti. Köşeyi dönüp yolu aşarak şirketin gerisindeki binaya yaklaştılar. Orada durup cesaret ve güç almak için birbirlerine sokuldular. Bruce mesafeyi gözleriyle ölçtü.</p>

  <p>Sonra, «Fazla değil,» diye fikrini açıkladı.</p>

  <p>Ruffy söylendi. «Bu görüşe bağlı.»</p>

  <p>«Bu yana sadece iki pencere açılıyor.»</p>

  <p>«İki tane yetmez mi? Daha başka kaç pencere istiyorsun?»</p>

  <p>«Unutma Ruffy. Sadece bir kez ölebilirsin.»</p>

  <p>Ruffy, «Bir keresi de yeterli,» diye karşılık verdi.'«Konuşmayı keselim, Patron.</p>

  <p>Fazla konuşmak insanı korkak yapar.»</p>

  <p>Bruce gölgelerden çıkarak binanın köşesine yaklaştı. Otele doğru el salladı.</p>

  <p>Verandanın ucundan kendisine karşılık verildiğini de görür ; gibi oldu.</p>

  <p>Derin bir soluk alarak, «Haydi hep birlikte.»&nbsp; dedi. Bir an bekledikten sonra ileriye fırladı. Artık kendisini cesur ve dokunulmaz görmüyordu.</p>

  <p>Küçülmüştü; bacakları çok ağır hareket ettiği için de yerinden durur gibiydi.</p>

  <p>Arka pencereler «ona bakıyorlardı sanki.</p>

  <p>«Şimdi,» diye düşündü. «Şimdi öleceksin.»</p>

  <p>ıSonra mırıldandı. «Kurşun nereme girecek?</p>

  <p>Ne olur karnıma saplanmasın. Tanrım. Karnıma, saplanmasın.»</p>

  <p>Bacakları sertleşmiş, kendi kendine hareket eder gibi onu yarı yola kadar götürdü.</p>

  <p>Bruce kendi kendine, «On adım kaldı,» dedi.</p>

  <p>«Ne olur bunu aşayım. Fakat sakın kurşun karnıma girmesin, Tanrım. Karnıma saplanmasın.»</p>

  <p>Bunun hayali tüylerini ürpertmiş; koşarken karnını olanca gücüyle içine çekmişti.</p>

  <p>Birden arka pencereler pırıl pırıl aydınlandı.</p>

  <p>Karanlık binada bembeyaz parlak ışıklı dik dörtgenler belirmişti. Pencerelerin camları, yaşlı birinin ağzından saçılan tükrükler gibi etrafa uçuştular. Sonra pencereler yine karardı. Oradan kara dumanlar çıkıyor ve patlamanın etkisiyle Bruce'un kulakları çınlıyordu.</p>

  <p>Çok şaşırmıştı. «Bir el bombası! Biri orada bir el bombası patlattı!»</p>

  <p>Hiç durmadan arka kapıya erişip hızla dayanarak açtı. Odaya dalar dalmaz dumanlar arasında öksürürken ateşe başladı. Ölmek üzere olan, fakat hâlâ kımıldayan adamlara deli gibi kurşun yağdırıyordu.</p>

  <p>Loşlukta gerideki duvarın önünde uzun, beyaz bir şey yatıyordu. Bu bir vücut, çıplak bir beyaz erkeğin vücuduydu. Bruce yaklaşarak eğilip baktı.</p>

  <p>«Andre,» dedi. «El bombasını Andre attı.»</p>

  <p>Sonra yanına çömeldi.</p>

  <p class="yildiz">***</p>
</body>
</html>
