<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Maceracılar Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>15</h1>

  <p>Bruce demiryolunun ortasında durarak dikkatle ormana baktı. Sonunda uzun otların arasındaki Brenin namlusunu seçebildi. Nereye bakacağını bilmekle birlikte yine de namluyu bulabilmek için tam iki dakika uğraşmıştı.</p>

  <p>«Tamam sanırım, Ruffy,» diye fikrini açıkladı. «Bundan daha iyisini yapamayız.»</p>

  <p>«Ben de öyle düşündüm. Patron.»</p>

  <p>Bruce sesini yükseltti. «Beni duyuyor musunuz?» İki yandaki yüksek otlar ve bodur ağaçların arasından boğuk 'Evet' ler duyuldu.</p>

  <p>Bruce devam etti. «Onlar gelecek olurlarsa ateş açmadan önce şu noktaya erişmelerini beklemelisiniz. Size o noktayı işaretleyeceğim.»</p>

  <p>Yandaki bodur ağaçtan bir dal koparıp demiryolunun üstüne attı .</p>

  <p>«Bunu görebiliyor musunuz?»</p>

  <p>Pusudaki adamlar yine olumlu cevap verdiler. «Hava kararmadan yerinize başkaları geçecek. O vakte kadar olduğunuz yerden ayrılmayın.»</p>

  <p>Tren bir dönemecin arkasında gizliydi. Bruce yanında Ruffy'le yarım mil ötedeki trene döndü.</p>

  <p>Makinist arka vagonun yanında durmuş, Wally Hendry'le konuşarak onları bekliyordu.</p>

  <p>Bruce, «Bir şey yapabildin mi?» dedi.</p>

  <p>«Ne yazık ki hayır, ımon capitaine. Lokomotif onarılamayacak şekilde hasar görmüş. Kazan iki yerden delinmiş. Ayrıca bakır boruların büyük kısmı da parçalanmış.»</p>

  <p>«Teşekkür ederim.» Bruce ne şaşmış, ne de hayal kırıklığına uğramıştı.</p>

  <p>Lokomotifi incelediğinde kendisi de aynı kanıya varmıştı zaten.</p>

  <p>Bruce'e, «Madam Cartier nerede?» diye sordu.</p>

  <p>Wally büyük bir alayla karşılık verdi. «Madam, öğle yemeğini hazırlıyorlar, Mösyö. Neden soruyorsun, ahbap. Bu kadar kısa süre içinde yine iştahlandın mı?</p>

  <p>Yani yine öğle yemeğinde başka şey istiyorsun değil mi?»</p>

  <p>Bruce öfkesini gemleyerek onun yanından geçip uzaklaştı. Shermaine'i dört jandarmayla lokomotifin arka bölmesinde buldu. Adamlar ocaktaki ateşleri toplayıp çelik zemine yığmışlardı. Kocaman kazanlara sovan ve patates doğruyorlardı.</p>

  <p>Jandarmalar Shermaine'in söylediği bir şeye gülüyorlardı. Kızın genellikle olan soluk yanakları ateşten kızarmış, alnına da kurum sürülmüştü. Kocaman bıçağı büyük bir ustalıkla kullanıyordu. Başını kaldırıp Bruce'u görünce hemen yüzü aydınlandı ve dudakları aralandı.</p>

  <p>«Öğle yemeğinde patates, sovan ve tuzlu etten yapılma iMacar gulaşı yiyeceğiz.»</p>

  <p>«Bu andan itibaren seni ikinci ahçı atıyorum ve aylıksız çalışacaksın.»</p>

  <p>Shermaine, «Çok iyisin,» diyerek ona dilini çıkardı. Bir kedininki gibi pembe, ucu sivri bir dili vardı. Bruce ona bakarken yine .büyük bir arzuya kapılarak boğazının kuruduğunu hissetti.</p>

  <p>İngilizce konuştu. «Shermaine, lokomotif onarılmayacak kadar hasar görmüş.</p>

  <p>Bunun bize yararı yok artık.»</p>

  <p>Shermaine olayı şakayla geçiştirmeye çalıştı. «Ama burası iyi bir mutfak olabilir.»</p>

  <p>Bruce endişesi yüzünden huysuzlaşmıştı..</p>

  <p>«Ciddi ol. Bir şey düşünene kadar burada böyle kalacağız.»</p>

  <p>«Fakat Bruce, sen bir dahisin. Sana çok güveniyorum. Nasıl olsa iyi bir şey düşünürsün.»</p>

  <p>Yüzü ciddiydi ama gözlerindeki neşeyi gizliyemiyordu. «Neden gidip General Moses'den taşıt araçlarını sana ödünç vermesini istemiyorsun?»</p>

  <p>Bruc'un gözleri düşünceyle kısıldı ve kalkık kaşları birbirine yaklaştı. «Yemek iyi olmalı.»&nbsp; diye söylendi. «Yoksa seni üçüncü ahçılığa atarım.» Hemen lokomotif den inerek doğru geriye gitti.</p>

  <p>«Hendry, Baş Çavuş lütfen buraya gelin.</p>

  <p>Sizinle konuşmak istediğim bir şey var.»</p>

  <p>İki adam gelince, Bruce önden yürüyüp kapalı vagonlardan birinin merdivenine tırmandı.</p>

  <p>Hendry hemen koltuğa çökerek ayaklarını da lavaboya dayadı.</p>

  <p>Bruce buz gibi bir sesle, «Senin kadar pis ağızlı, görgüsüz, kaba bir namussuz daha görmedim, Hendry,» dedi. «Seni Elizabethville'e götürdüğümde cinayet suçuyla görevlilere teslim etmeden önce geberecek hale gelene dek döveceğim.»</p>

  <p>Hendry güldü. «Aman bunlar boş laf. Sadece yüksekten atıyorsun, Curry.»</p>

  <p>«Lütfen seni şimdi öldürmeme izin verme...</p>

  <p>Çünkü hâlâ sana ihtiyacım var.»</p>

  <p>«Fransız kaltağıyla aran nasıl ha? Onu sevdin mi yoksa? Ama belkide kadının tombul, küçük poposunu beğendin ha? Ama göğüslerini değil sanırım... Kadının orasında pek bir şey yok. Birer avuç bile tutmaz.»</p>

  <p>«Seninle anlaşalım, Hendry. Bu işten kurtulana kadar bana yüklenme ve ben de sana: ilişmiyeyim. Msapa Kavşağına gelince mütareke bitecek. O zaman istediğini söyler ve yapabilirsin. Eğer bu yüzden seni gebertemezsem cinayet suçundan asılman için elimden geleni yapacağım.»</p>

  <p>«Seninle ya da başkasıyla anlaşacak değilim, Curry. Ben bir işi uygun bulduğum sürece oyuna girerim. Hem işime gelmediği an sana bunu açıklamaya da gerek görmem. Sana, şimdi bir şey söyleyeyim, ahbap.</p>

  <p>Sana ihtiyacım yok. Sana da, kimseye de ihtiyacım yok. Ne Haig'i, ne de kibar kibar konuşup hakaret eden seni istiyorum. Zamanı gelince senin hesabını da göreceğim. Bunu unutma, Curry. Hem sana ihtar etmediğimi de söyleme.» Hendry öne eğilip ellerini dizlerine dayamıştı. Vücudu sözlerinin şiddetiyle gerilip bükülüyordu.</p>

  <p>Bruce pencereden dönerek hafifçe eğildi.</p>

  <p>Elleri judo dövüşçülerine özgü şekilde gerilip dümdüz oldu. «Bu işi şimdi halledelim, Hendry »</p>

  <p>Baş Çavuş Ruffararo, dev gibi bir adamdan umulmayacak bir zarafet ve hızla karşıki kuşetten fırladı. Kocaman vücudüyle ikisinin arasına girdi.</p>

  <p>«Bize bir şey mi söyleyecektin, Patron?»</p>

  <p>Bruce ağır ağır doğruldu, ellerini gevşetti.</p>

  <p>Wally Hendry'i kafasından çıkarmak ister gibi alnına düşen ıslak saçları sinirli bir tavırla geriye itti.</p>

  <p>Kendisine güçlükle hakim olabildi. «Evet.</p>

  <p>«Evet. Bundan sonraki hareketimizi konuşmak istiyordum. «Üst cebinden bir paket çıkararak bir sigara yaktı. Sonra lavabonun kapağına ilişerek sigarasının külüne baktı. Tekrar konuşmaya başladığı zaman sesi sakindi.</p>

  <p>«Lokomotifi onarma umudu yok. Onun için buradan gitmemizi sağlayacak başka taşıt bulmamız gerekiyor. Ya yolumuzu kesmek için fırsat kollayan dostlarımız Baluba'lara aldırmadan ikiyüz kilometreyi aşıp Msapa Kavşağına gideriz ya da General Moses'ın kamyonlarına bineriz.» Bu sözlerin iyice anlaşılması için sustu.</p>

  <p>Ruffy, «Onun kamyonlarını mı çalacaksın?»</p>

  <p>diye sordu. «Bu epey uğraştırıcı bir iş olur. Patron.»</p>

  <p>«Hayır, Ruffy, Generalin burnunun dibinden kamyonları çalabileceğimizi sanmıyorum. Onua için de kasabaya saldırarak General'i temizleyeceğiz.»</p>

  <p>Wally bağırdı. «Sen iyice delirmişsin! Sayıklamaya başlamış bir delisin!»</p>

  <p>Bruce ona aldırmadı. «General Moses'in altmış kadar adamı olduğunu sanıyorum. Kanaki ve dokuz adamı köprüde bıraktık. Haig, de Surrier ve altı jandarmamız gitti. Geriye otuz dört adamımız kaldı. Doğru mu Baş Gavuş?»</p>

  <p>«Doğru, Patron.»</p>

  <p>Bruce başını salladı. «Pekâlâ öyleyse. Moses'ın ardımızdan adam yollayacağını hesaba*</p>

  <p>katarak hiç olmazsa on kişiyi burada pusuda bırakacağız. Baluba'ların saldırabileceğini de d ü -</p>

  <p>şünüp burada asker bırakmamız şart zaten. Bu kadarının yeterli olmadığının farkındayım ama bu tehlikeyi göze alacağız.»</p>

  <p>Ruffy, «Kasabadan aldığımız sivillerin çoğunda tüfek ve çifte var,» dedi.</p>

  <p>«Evet, öyle. Onlar kendilerini koruyabilirler..</p>

  <p>Böylece saldırı için geriye yirmidört kişi kalıyor..</p>

  <p>Yani üçe bir durumdayız.»</p>

  <p>«O serseriler durmadan içmişlerdir. Onur»</p>

  <p>için de yarısının ayakta duracak hali kalmamıştır.»</p>

  <p>«Ben de buna güveniyorum işte. Sarhoşluklarıyla şaşırmalarına güveniyorum. Baskın yapar yapmaz neye uğradıklarını anlamadan işlerini bitirmeliyiz. Onlar bizim lokotifteki hasarın kötü olduğunu bilmiyorlar. Bizim daha şimdiden kasabadan yüz mil uzakta olduğumuzu sanıyorlar.»</p>

  <p>«Ne zaman hareket etmek istiyorsun, Patron.»</p>

  <p>«Port Repreive'den yirmi mil kadar uzaktayız. Karanlıkta altı saat yürümemiz gerekecek diyelim. Yarın sabah erken saatte saldırıya geçmek istiyorum. Fakat gece yarısında orada mevzilenmeliyiz. Buradan hava kararmadan, yani savat altıda ayrılacağız.»</p>

  <p>«Ben gidip çocukları toplayayım bari.»</p>

  <p>«Peki, Ruffy. Her adama ayrıca yüzer mermi ve onar el bombası da ver. Ayrıca dört asker çantası dolusu el bombası daha istiyorum. »</p>

  <p>Bruce dönerek Hendry'e ilk defa baktı. «Baş Çavuşla git ve kendisine yardim et, Hendry.»</p>

  <p>Wally memnun memnun sırıttı. «Amanın bu pek eğlenceli olacak, Talihim yardım ederse bir çuval dolusu kulak toplayacağım demektir,»</p>

  <p>Ruffy'nin ardı sıra koridora çıkarak uzaklaştı.</p>

  <p>Bruce da koltuğa uzanarak miğferini çıkardı.</p>

  <p>Gözlerinin önünde yine geri geri giden trende duran Boussier ile karısı belirmişti.</p>

  <p>Korkuyla birbirlerine sokulan kadınları, başını açıp kehribar rengi, iri güzel gözleriyle kendisine bakan Andre'yi görür gibiydi. Hafifçe inledi. «Neden daima iyiler, zararsızlar ve acizler gidiyor?»</p>

  <p>Kapıya vurulunca kendisini toplayarak hemen oturdu. «Evet?»</p>

  <p>«Merhaba Bruce.» Shermaine bir elinde iki katlı madeni sefer tası ve ötekinde de iki maşrapayla içeriye girdi. «Öğle yemeği vakti geldi.»</p>

  <p>«Bu kadar çabuk mu?» Saatine baktı. «Aman Tanrım bire gelmiş.»</p>

  <p>«Aç mısın?»</p>

  <p>«Kahvaltı yüz yıl önceydi sanki.»</p>

  <p>Shermaine, «İyi,» diyerek portatif masayı açtı ve elindekileri oraya bıraktı.</p>

  <p>«Güzel kokuyor.»</p>

  <p>«Eşsiz bir ahçıyım ben. Tuzlu sığır etinden yaptığım gulaşa Avrupa'nın bütün taçlı başlan bayılır.»</p>

  <p>İkisi de aç oldukları için yemeklerini sessiz sedasız yediler. Bir kere birbirlerine baktıktan sonra gülümseyerek yine yemeğe devam ettiler.</p>

  <p>Sonunda Bruce içini çekti. «Bu iyiydi işte.»</p>

  <p>«Kahve, Bruce?»</p>

  <p>«Lütfen.»</p>

  <p>Shermaine kahveyi koyarken, «Şimdi ne olacak?» diye sordu.</p>

  <p>«Yani başbaşa kaldığımız için mi ne olacağını soruyorsun?»</p>

  <p>«Küstahsın, Mösyö. Ben buradan nasıl gideceğimizi soruyorum.»</p>

  <p>«Senin önerini kabul ettim. General Moses'ın taşıt araçlarını ödünç alacağım.»</p>

  <p>«Şaka ediyorsun, Bruce!»</p>

  <p>Genç adam, «Hayır,» diyerek durumu kısaca anlattı.</p>

  <p>«Bu çok tehlikeli olacak değil mi? Yaralanabilirsin...»</p>

  <p>«Sadece iyiler genç ölür.»</p>

  <p>«Ben de bu yüzden endişe ediyorum. Lütfen yaralanma... Bundan hiç memnun kalmayacağımı düşünmeye başladım.» Yüzü ciddileşip solmuştu. Bruce hemen kalkıp onun üstüne doğru eğilerek elinden tuttu ve ayağa kaldırdı. «Shermaine, ben...»</p>

  <p>«Hayır, Bruce konuşma. Bir şey söyleme.»</p>

  <p>Gözlerini kapatınca gür siyah kirpikleri birleşti.</p>

  <p>Başını geriye attığı için düzgün boynu ortaya çıkmıştı. Bruce dudaklarıyla onun boynuna hafifçe dokundu. Shermaine hafifçe inleyince, Bruce boynunun derisindeki titreşimi hissetti. Shermaine kollarını onun boynuna dolayarak vücudunu gerdi ve ona sıkıca sarıldı. «Oh, Bruce...</p>

  <p>Bruce'um, lütfen yaralanma. Sana bir şey yapmalarına izin verme.»</p>

  <p>Büyük bir arzuya kapılan erkek dudaklarını uzatınca, Shermaine istekli bir av gibi ona karşılık verdi. Boyasız, pembe dudakları Bruceu'n dilinin basıncıyla aralandı. Erkek onun serin burun ucunun yanağına değdiğini hissetti. Elleri yavaş yavaş Shermaine'in sırtından yukarıya, ipek gibi boynuna çıktı.</p>

  <p>Shermaine fısıldadı. «Oh, Bruce.» Erkeğin öteki eli onun yuvarlak kalçalarına kaydı ve t u tup vücudunun altını kendisine bastırdı. Shermaine o anda erkeğin ihtirasını anlayarak hafifçe iç çekti.</p>

  <p>«Hayır,» diye soluyarak ayrılmaya çalıştı ama Bruce tekrar gevşeyene dek onu bırakmadı. Shermaine başını sallıyor, «Hayır, Hayır,»&nbsp; diyordu ama dudakları hâlâ aralıktı ve dili erkeğin diline değiyordu.</p>

  <p>Bruce elini onun boynundan indirerek buluzunun eteklerini kemerinden kurtardı. Ortası iyice çukur olan sırtını okşarken Shermaine heyecanla titredi.</p>

  <p>Erkeğin elleri oradan biçimli küçük göğüslerine gitti. Dokunduğu an göğüs uçları sertleştiler.</p>

  <p>Shermaine gerçekten kurtulmaya çabalıyordu artık. Yumruklarını Bruce'un omuzlarına indiriyor, dudaklarını ondan kaçırıyordu. Erkek kendisine engel olarak elini indirip onun belini tuttu. Artık hafifçe sarılmış duruyordu.</p>

  <p>«Bu doğru değildi, Bruce. Sen hemen yaramazlaşıyorsun.» Shermaine'in yanakları alev aievdi, gözleri daha da koyu mavi olmuştu öpücüklerle. Islanan dudakları titriyor, güçlükle konuşuyordu.</p>

  <p>Ona cevap veren Bruce'un da sesi titremekteydi. «Beni bağışla Shermaine. Bir an ne olduğunu bilemedim. Yoksa seni korkutmak istemezdim.»</p>

  <p>«Çok güçlüsün, Bruce ama beni korkutmuyorsun. Belki sadece biraz. Gözlerin bana bakıp görmediği zaman korkuyorum.»</p>

  <p>Ama, 'Yine her şeyi alt üst ettin, Bruce Curry,' diye kendine kızdı. «Güya yumuşak, anlayışlı, bilgili bir aşık olacaktın. Oysa ağır sıklet bir güreşçi gibi kıza saldırdın.'</p>

  <p>Hiç düşünmeden, «Sen sutyen giymiyor musun?» diye sordu ve ondan sonra da pişman oldu.</p>

  <p>Ama Shermaine boğuk sesle güldü. «Sence giymem gerekiyor mu, Bruce?»</p>

  <p>Erkek onun biçimli dik göğüslerini anımsadı. «Yok, yok böyle demek istemedim!» Kafasını toplamaya, soluklarını düzeltmeye o çılgın arzuyu yenmeye çalışıyordu.</p>

  <p>Shermaine onun gözlerine baktı. «Artık yine görebiliyorsun... Onun için belki beni öpmene izin veririm.»</p>

  <p>Bruce, «Lütfen,» diyince de yaklaştı.</p>

  <p>Bruce bu sefer yumuşak hareket etmesi gerektiğini kendi kendine tekrarlıyordu.</p>

  <p>Kompartmanın kapısı kırılır gibi açıldı ve ikisi zıplayarak birbirlerinden ayrıldılar.</p>

  <p>Wally Hendry eşikte duruyordu. «Vay, vay, vay!» Sinsi, küçük gözleri her şeyi görmüştü. «Aman pek "«hoş!»</p>

  <p>Shermaine hem buluzunu pantolonun içine sokmaya, hem de saçlarım düzeltmeye çalışıyordu.</p>

  <p>Wally sırıttı. «Yemeğin üstüne bunun kadar lezettli bir şey olmadığını söylerim daima. Böylece insan yemeği iyi sindirir.»</p>

  <p>Bruce, «Ne istiyorsun?» diye çıkıştı.</p>

  <p>Wally güldü. «Senin ne istediğin belli. Hem durumdan bunu elde etmekte olduğun da anlaşılıyor.» Gözleri ağır ağır Shermaine'in vücudünde dolaşıp yüzüne çıktı.</p>

  <p>Bruce Hendry'i iterek koridora çıktı, ardından da kapıyı kapattıktan sonra, «Ne istiyorsun?» diye tekrarladı.</p>

  <p>«Ruffy hazırlıklara bakmanı istiyor ama ona meşgul olduğunu söylerim.&nbsp; İstersen saldırıyı yarın akşama da bırakabiliriz.»</p>

  <p>Bruce ona bakarak kaşlarını çattı. «Ruffy'e iki dakika sonra yanında olacağımı söyle.»</p>

  <p>«Ne bekliyorsun?»</p>

  <p>Wally sırıttı. «Hiç, sadece hiç.»</p>

  <p>Bruce, «Öyleyse defol git!» diye kükredi.</p>

  <p>«Peki, peki... Böyle sinirlenme, ahbap.»</p>

  <p>Shermaine hâlâ aynı yerde duruyordu. Ama gözlerinde öfke yaşları belirmişti.</p>

  <p>«Bu adam bir domuz. Pis, çok pis bir domuz.»</p>

  <p>«Onun için üzülmeye değmez.» Bruce onu kollarına almayı denedi ama Shermaine geriledi.</p>

  <p>«Ondan nefret ediyorum. O her şeyi çok bayağı, çok pis hale koyuyor.»</p>

  <p>Bruce, «Aramızda hiç bir şey bayağı ve pis olamaz,» diyince genç kızın öfkesi birden geçti.</p>

  <p>«Biliyorum, Bruce. Fakat o adam öyleymiş gibi davranıyor.» Yumuşaklıkla öpüştüler.</p>

  <p>«Gitmem gerek. Beni istiyorlar.» Shermaine bir an ona sarılıp kaldı.</p>

  <p>«Dikkatli ol. Dikkatli olacağına söz ver.»</p>

  <p>Bruce, «Söz veriyorum,» diyince genç kız onu bıraktı.</p>

  <p class="yildiz">***</p>
</body>
</html>
