<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Maceracılar Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <div class="calibre1">
    <h1>10</h1>

    <p>Shermaine arabanın koltuğunda bir kenara büzülmüş, suçlu suçlu oturuyordu.</p>

    <p>«Özür dilerim, Bruce. Sana söylemem gerekirdi.»</p>

    <p>Bruce, «Aldırma,» diye mırıldanırken, hiç de öyle düşünmüyordu.</p>

    <p>«Peder İgnatius'u kasabaya getirmek için elimizden geleni yaptık. Martin onunla pek çok defalar bunu tartıştı ama rahip oradan ayrılmaya yanaşmıyor.»</p>

    <p>Bruce ses çıkarmadı. Arabayı dikkatle yolun ortasından sürüyordu. Bataklıktan yükselen sisler beton geçide doğru geliyordu. Farların "Sığında pırıl pırıl parlayan küçük böcekler ön çama çarparak eziliyorlardı.</p>

    <p>Bataklıktaki kurbağaların sesleri kulakları sağır edecek kadar artmıştı.</p>

    <p>Shermaine yeniden, «Özür dilerim,» dive mırıldandı.</p>

    <p>«Evet seni duydum. Tekıar özür dilemene de gerek yok.»</p>

    <p>Sharmaine bir süre ses çıkarmadı ama sonra, «Daima böyle aksi misin?» diye sordu.</p>

    <p>Bruce homurdandı. «'Daima' dilden çıkarılması gereken sözlerden biridir.»</p>

    <p>«Ama bunu yapmadıklarına göre ben kullanmaya devam edeceğim. Soruma cevap vermedin. Daima bu kadar aksi misin?»</p>

    <p>«Sadece işlerin karıştırılmasından hoşlanmam.»</p>

    <p>«Bu ne deme koluyor?»</p>

    <p>«Biraz önce olan şey. Bir hata, beceriksizlik yüzünden ortaya çıkan bir durum ya da birinin kafasını kullanamaması dolayısıyla beliren bir sorun.»</p>

    <p>«Sen hiç hata yapmaz mısın, Bruce?»</p>

    <p>Bruce cevap vermedi. Ama içinden, «İşte bu çok garip,» diyordu. «Hiç hata yapmam! Aslında benim kadar hatalı biri daha bulunamaz.»</p>

    <p>Shermaine bir elini beline dayayarak doğrulup oturdu.</p>

    <p>«Bonaparte,» diye mırıldandı. «Soğuk, sessiz ve usta.»</p>

    <p>Bruce, «Bunu demek istemedim...» diye kendisini savunmaya çalıştı. Sonra ön panelin hafif ışığında genç kadının muzip gülüşünü görerek dayanamadı. Gülmeye başladı.</p>

    <p>«Pekâlâ kabul, çocukça davrandım.»</p>

    <p>Genç kadın, «Sigara ister misin?» diye sordu.</p>

    <p>«Evet, lütfen.»</p>

    <p>Shermaine sigara yakarak ona uzattı.</p>

    <p>«Hata yapmasını sevmiyorsun... Peki sevdiğin bir şey var mı acaba?»</p>

    <p>Bruce, «Pek çok şey,» diye karşılık verdi.</p>

    <p>«Bunların birazını anlatsana.»</p>

    <p>Beton yoldan çıktılar ve Bruce sahilde hızla yol almaya başladı.</p>

    <p>«Rüzgâr eserken dağda olmayı severim.</p>

    <p>Sonra denizin tadını. Frank Sinatra'yı, fırında pişirilen İstakozu, küçük bir kızın kahkaha atarken çıkardığı sesi severim. Bir odun ateşinden yakılan sigaradan çekilen ilk soluğu, yasemin kokusunu, ipeğe dokunmayı severim. Ayrıca sabahları geç vakte kadar uyumak hoşuma gider.</p>

    <p>Kumarda elimdeki valeyle damı bir araya getirmek bana heyecan verir. Bir ormanın dibindeki gölgeler çok zevklidir. Bu arada tabii para. Ama özellikle fazla soru sormayan kadınlardan hoşlanırım.» 5</p>

    <p>«Hepsi bu kadar mı?»</p>

    <p>«Hayır ama bu bir başlangıç.»</p>

    <p>«Peki hatalar bir yana hoşlanmadığın şeyler hangileri?»</p>

    <p>Bruce, «Çok soru soran kadınlar,» derken Shermaine'in gülümsediğini gördü.</p>

    <p>Kendim dışında başkalarının bencilliği, şalgam çorbası, sarı pubik tüyleri, İskoç viskisi, klasik müzik ve her türlü akşamdan kalmalık.»</p>

    <p>«Hepsinin bu kadar olmadığından eminim »</p>

    <p>«Hayır, hepsi bu kadar değil.»</p>

    <p>«Sen duyularına bağlı bir tipsin. Saydıklarının hepsi de duyularla ilgili.»</p>

    <p>«Kabul.»</p>

    <p>«Başka insanlardan sözetmiyorsun. Neden?»</p>

    <p>«Misyonun yolu bu mu?»</p>

    <p>«Evet. Ağır git. Yol kötüdür. Neden insanlarla olan ilişkilerinden söz etmiyorsun.»</p>

    <p>«Neden bu kadar çok soru soruyorsun?</p>

    <p>Belki bunu bir gün sana anlatırım.»</p>

    <p>Shermaine bir süre ses çıkarmadı. Sonra hafifçe mırıldandı. «Peki yaşamdan ne istiyorsun? Sadece sözünü ettiğin şeyleri mi? Bütün istediğin bunlar mı?»</p>

    <p>«Hayır. Bunları bile istemiyorum. Hiç bir şey istemiyorum. Hiç bir şey beklemiyorum.</p>

    <p>Böylece hayal kırıklığına uğramama da imkana kalmaz.»</p>

    <p>Shermaine birden kızdı. «Sen sadece çocuk gibi hareket etmiyorsun, aynı zamanda bir çocuk gibi konuşuyorsun.»</p>

    <p>«Bir şey daha var: olumsuz eleştiriden hoşlanmam.»</p>

    <p>«Gençsin. Kafalısın... yakışıklısın...»</p>

    <p>«Teşekkür ederim. Bu daha iyi.»</p>

    <p>«Ve ayrıca aptalsın.»</p>

    <p>«Bu o kadar iyi değil ama beni düşünerek boşuna sinirlenme.»</p>

    <p>Shermaine birden parladı. «Hayır böyle bir şey yapacak değilim. Hiç üzülme.</p>

    <p>«Kırıcı bir söz bulmaya çalıştı. «Gidip kendini gölden atabilirsin.»</p>

    <p>«Yani gölün içine atlamamı söylemek istiyorsun değil mi?»</p>

    <p>«İçine, dışına, yanına, gerisine. Umrumda bile değil!»</p>

    <p>«İyi, bu konuyu halletmemize memnun oldum. İşte Misyon orada, Bir ışık seçiyorum.»</p>

    <p>Genç kadın cevap vermeyerek köşesine büzüldü. Öfkeyle soluk alıyor, sigarasından öylesine derin nefesler çekiyordu ki, ateşi arabanın içini aydınlatıyordu.</p>

    <p>Kilise karanlıktaydı ama bunun gerisinde ve yan tarafında kalan yayvan enli bir binada ışık vardı. Bruce pencerelerden birinin önünden geçen gölgeyi de fark etti.</p>

    <p>«Orası hastane mi?»</p>

    <p>Kadının sesi sertti. «Evet.»</p>

    <p>Bruce Ford arabayı küçük verandanın önünde durdurup farları ve kontağı kapattı.</p>

    <p>«İçeriye geliyor musun?»</p>

    <p>«Hayır.»</p>

    <p>«Beni Rahip İgnatius'la tanıştırmanı isterdim.»</p>

    <p>Genç kadın bir an kımıldanmadı. Sonra kapısını açarak Bruce'a bakmadan doğru verandanın basamaklarını çıktı.</p>

    <p>Bruce onuh ardı sıra ön bürodan, koridordan, küçük ameliyat odasından, koğuşa geçti.</p>

    <p>Rahip İgnatius bir karyolanın üstüne eğilmişti. Onları görünce doğrulup yaklaştı.</p>

    <p>«Ah, Madam Cartier. Kasabayı boşaltacak trenin geldiğini duydum. Sizin çoktan yoia çıktığınızı sanıyordum.»</p>

    <p>«Henüz değil, Peder. Yarın sabah.»</p>

    <p>Bruce, İgnatius'un çok boylu olduğunu fark etti. Bir seksen yedi ya da bir doksan boyundaki adam çok da zayıftı. İklime uymak için kahverengi cüppesinin kollan kısa kesilmişti. Açıkta kalan tüysüz kolları bir deri bir kemikti. Kocaman elleri de kemikliydi. Büyük ayaklarına da açık sandallar geçirmişti.</p>

    <p>Pek çok uzun boylu, zayıf adam gibi onun da omuzları dardı. Yüzü akılda kalacak türden değildi. Çelik çerçeveli gözlüğünü şekilsiz sayılabilecek burnunun üstüne oturtmuştu. Ne genç, ne de yaşlıydı. Kırlaşmamış saçları da akılda kalamazdı.</p>

    <p>Ancak onda, Tanrı adamlarında sık görülen telaşsız, huzurlu bir hava vardı.</p>

    <p>Adam, Bruce'a dönerek yumuşak bakışlarla onu gözlüğünün ardından süzdü.</p>

    <p>«İyi geceler, oğlum.»</p>

    <p>«İyi geceler. Peder.» Bruce rahatsız olmuş tu. Rahipler hep böyle sıkılmasına yol açardı Bruce, «Keşke,» diye düşündü. «Bu adamın yaşamda herşeyden emin olmasına karşılık ben sadece bir tek şeye güvenebilseydim.» Bu düşüncesinde bir tür haset gizliydi.</p>

    <p>«Peder, bu -Yüzbaşı Curry.» Shermaine'in sesi soğuktu ama birden gülümsedi.</p>

    <p>«Kendisi insanlara aldırmıyor ve bu yüzden de sizi güvene »</p>

    <p>kavuşturmak için buradan götürmeye geldi.»</p>

    <p>Rahip İgnatius elini uzattı. Bruce bu elin soğuk ve kuru olduğunu fark ederek kendi elinin terinden utandı.</p>

    <p>Rahip ikisi arasındaki gerilimi hissederek gülümsedi. «Çok düşüncelisiniz.</p>

    <p>Nankörlük edermiş gibi gözükmeyi istemem. Fakat teklifini zi kabul edemiyeceğim için üzgünüm.»</p>

    <p>«Bir rapor aldık. Silahlı haydutların buranın sadece iki yüz kilometre kuzeyinde Olduklarını öğrendik. Bir, iki gün içinde burada olacaklar.</p>

    <p>Büyük bir tehlike içindesiniz, çünkü bu adamlar son derece acımasız.»</p>

    <p>Rahip İgnatius başını salladı. «Evet. Aynı şeyleri ben de duydum ve gereken tedbirleri de aldım. Yanımdakilerle bütün hastalarımı ormana götüreceğim.»</p>

    <p>Bruce, «Fakat haydutlar sizi izleyeceklerdir,» dedi.</p>

    <p>«Sanmıyorum.» İgnatius, başını salladı. «Boşuna vakit kaybetmeyeceklerdir. Onlar hastaların değil, yağma peşindeler.»</p>

    <p>«'Misyonunuzu yakacaklardır.»</p>

    <p>«Bunu yapacak olurlarsa, onlar gittikten sonra binaları tekrar yapmamız gerekecek.»</p>

    <p>Bruce başka bir yolu denedi. «Orman Boluba'larla kaynıyor. Sonunda onların yemek kazanına düşersiniz.»</p>

    <p>. İgnatius dudak büktü. «Hayır. O kabilenin aşağı yukarı her üyesi bir ara bu hastanede yatıp benim hastam olmuştur. Orada korkacak bir şeyim yok. Onlar dostlarımdır.»</p>

    <p>«Bana bakın, Peder. Boşuna tartışmayalım.</p>

    <p>Aldığım emir gereğince sizi Elizabethcille'e götürmem gerekiyor. Bu konuda ısrar etmek zorundayım.»</p>

    <p>«Ben de burada kalmak için emir aldım.</p>

    <p>Hem benim emirlerimin çok daha yüksek bir yerden verildiğini kabul ediyor, musunuz?» İgnatius. hafifçe gülümsedi. Bruce tartışmak için ağzını açacak oldu ama sonra dayanamıyarak güldü.</p>

    <p>«Hayır, bu noktada sizinle tartışamam. Acaba gereksinme duyduğunuz şeyleri sağlayabilir miyim?»</p>

    <p>İgnatius, «İlaç mı?» diye sordu.</p>

    <p>«Acriflavine, morfin, gazlı bez ve sargı. Ne yazık ki, fazla bir şeyimiz yok.»</p>

    <p>«Bunların da yararı olur. Yiyecek var mı?»</p>

    <p>Bruce, «Evet, var,» diye mırildandı. «Size ayırabildiğim bütün yiyecekleri vereceğim.»</p>

    <p>Koğuşun dibindeki yatakta yatan bir kadın birden bir çığlık atınca Bruce irkildi.</p>

    <p>İgnatius hafif sesle, «Sabah olmadan ölecek,» diye açıkladı. «Yapabileceğim bir şey de yok.»</p>

    <p>«Kqdmın nesi var?»</p>

    <p>«İki gündür doğum sancısı çekiyor. Bu işte bir terslik olduğunu sanıyorum.»</p>

    <p>«Onu ameliyat edemez misiniz?»</p>

    <p>«Ben doktor değilim, oğlum. Bu tatsızlıklar başlamadan önce burada bir doktor vardı. Ama kendisi artık burada değil. Elizabethville'e döndü. Hayır...» Sesinde insanlığın çektiği azaplar yüzünden aciz dolu bir üzüntü vardı. «Hayır, O ölecek.»</p>

    <p>Bruce, «Haig!» dedi.</p>

    <p>«Anlayamadım?».</p>

    <p>«Peder, burada bir ameliyat odanız var. Ameliyat için her şey tamam mı?»</p>

    <p>«Evet, öyle sanıyorum.»</p>

    <p>«Anastezi için gerekli ilaç?»</p>

    <p>«Klorform ve pentatol'ümüz var.»</p>

    <p>Bruce, «İyi,» diye karşılık verdi. «Size bir doktor getireceğim. Gel, Shermaine.»</p>
  </div>
</body>
</html>
