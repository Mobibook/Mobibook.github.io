<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Maceracılar Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>30</h1>

  <p>Ruffy kahverengi şişeyi havaya kaldırarak üzgün üzgün baktı. «Bir şişe sadece bir yudum sanki. Ondan sonra boşalıyor. «Şişeyi yan camdan attı.</p>

  <p>Bruce dev zencinin içebildiği bira miktarına tekrar şaşarak mırıldandı. «Dönüşte boş şişeleri izleyerek yolumuzu rahatça bulabiliriz.» Zencinin bu kadar birayı sığdıracak yeri vardı herhalde. Ruffy'nin bira kartonuna eğilirken kucağına yayılan midesine baktı.</p>

  <p>«Durum nasıl. Patron?»</p>

  <p>Bruce paneldeki kadrana göz attı. «Tam seksen yedi mil yol almışız.»</p>

  <p>Ruffy başını salladı. «Hiç de fena sayılmaz doğrusu. Kısa süre sonra orada olacağız. »</p>

  <p>Bir süre sustular. Rüzgâr kırık camdan yüzlerine esiyordu. Yolun çatlakları arasından çıkan otlar devamlı olarak arabanın altına değiyor, hışırtılı bir ses çıkarıyordu.</p>

  <p>Ruffy sonunda, «Patron...» dedi.</p>

  <p>«Evet?»</p>

  <p>«Teğmen Hendry... o elmaslar. Onu kampta bırakmakla doğru mu yaptık dersin?»</p>

  <p>«Herif o ıssız topraklarda kaldı. Elmasları bulsa bile bunlar işine yaramaz.»</p>

  <p>«Herhalde sen haklısın.» Ruffy bira şişesini dudaklarına götürdü. Şişeyi indirdikten sonra devam etti. «Biliyor musun, tek güvenilemeyecek insan da o.»</p>

  <p>Adeta bir salam kadar kalın parmağıyla başına vurdu. «Onda bir bozukluk var.</p>

  <p>Uzun süreden beri çevremi araştırıyorum.&nbsp; Gördüğüm en çılgın Araplardan biri de o.»</p>

  <p>Bruce yüzünü buruşturarak homurdandı.</p>

  <p>Ruffy, «O adama çok dikkat etmek gerek, Patron,» dedi. «Hem bu ara seni temizlemeye kalkacaktır. Bunu yapmak için hazırlandığının farkındayım. Seni öldürebiimek için fırsat kolluyor. O deli bir Arap.»</p>

  <p>Bruce mırıldandı. «Ona dikkat edeceğim.»</p>

  <p>«Evet, bunu mutlaka yapmalısın.»</p>

  <p>Yine sustular. Yalnızca rüzgârın hışırtısıyla motorun homurtusu duyuluyordu artık Ruffy ağaçların arasından gözüken mavimsi çakıl taşları dökülmüş düzlüğü işaret etti.</p>

  <p>«Tren yolu orada.»</p>

  <p>Bruce, «Neredeyse varıyoruz,» diye cevap verdi.</p>

  <p>Önce bir açıklığa çıktılar. Ormanın arasın daki Msapa Kavşağının su deposu ufukta belirdi.</p>

  <p>Ruffy, «İşte geldik,» derken elindeki şişeyi boşalttı.</p>

  <p>«Dua et de telgraf tellerine bir zarar gelmemiş olsun. Bir de Elizabethville'de bize karşılık verecek bir telsizci bulunsun.»</p>

  <p>Bruce küçük evlerin önünden geçerken arabayı yavaşlattı.</p>

  <p>Buralar, tam anımsadığı gibiydiler. Bırakılmış, ıssız kalmış evler, Çiçekli Kasia ağaçlarının altındaki iki küçük kümbelte bakarken dudaklarının iki yanında derin çizgiler belirdi. Ruffy de bunlara baktıysa da ses çıkarmadı.</p>

  <p>Bruce Ford'u istasyon binasının önünde durdurdu. Birlikte arabadan inerek doğru binanın verandasına gittiler. Büro kapısına doğru yürürlerken tahtalar botlarının altında tok sesler çıkardı.</p>

  <p>Bruce kapıyı iterek içeriye baktı. Duvarlar iç kapatıcı, kir tutan türden bir yeşile boyanmıştı. Kâğıtlar yerlere dağılmıştı. Tek masanın çekmeleri açık kalmıştı. Gri renkli ince bir tabaka toz her şeyi kaplamıştı.</p>

  <p>Ruffy odanın dibindeki masanın üstünde duran vernikli tahta ve pirinçten yapılmış olan aygıtı işaret etti. «İşte telgraf orada.»</p>

  <p>Bruce, «Sağlama benziyor,» diye fikrini açıkladı. «Teller kesilmemişse sorun yok.»</p>

  <p>Bruce'un içini ferahlatmak ister gibi telgraftan bir daktilonunkini andıran sesler yükselmeye başladı.</p>

  <p>Bruce içini çekti. «Bunun için Tanrıya şükürler olsun.»</p>

  <p>Birlikte duvarın dibindeki masaya yaklaştılar.</p>

  <p>Ruffy, «Bu mereti nasıl çalıştıracağını biliyor musun?» diye sordu.</p>

  <p>«Şöyle böyle bir fikrim var.»</p>

  <p>Bruce tüfeğini duvara dayadı. Aygıtın dayandığı yerin üstüne gelen duvara bir Mors Alfebesi yapıştırılmış olduğunu fark edince daha da rahatladı. İzciyken bu alfebeyi ezberlediği günler çok gerilerde kalmıştı.</p>

  <p>Elini haber verme düğmesine dayayarak duvardaki listeye baktı. Orada kentlerin kodları vardı. Elizabethville'in kodu 'EE'ydi.</p>

  <p>Beceriksiz bir tavırla iki kez E basarak bekledi. Aygıt ona hemen çıtırdayarak karşılık verdi. Makine çok hızlı çalıyor ve bu yüzden verilen bilgi anlaşılmıyordu.</p>

  <p>Haberi kaydeden Rulo kâğıt da çoktan bitmişti.</p>

  <p>Bruce miğferini çıkararak güç bela, «Daha yavaş haber verin,» cümlesini iletti.</p>

  <p>İş çok uzun sürdü. Karşı taraf durmadan verilen haberlerin tekrarını istiyordu.</p>

  <p>Aşağı yukarı her sinyalden sonra 'Anlaşılmadı' deniliyordu. Fakat sonunda Bruce, telsizin başındaki adama Devlet Başkanı Tshombe'nin kurmaylarından Albay Franklyn'e' verilecek bir haberi olduğunu anlatabildi.</p>

  <p>Karşıdan sadece bir tek kelime cevap geldi.</p>

  <p>«Bekleyin.»</p>

  <p>Beklemeye başladılar. Aradan bir saat geçti. Bu iki saat oldu.</p>

  <p>Ruffy, «O çılgın namussuz bizi unuttu,» diye homurdanarak çıkıp bira kasasını almak için Ford'a gitti.</p>

  <p>Bruce telgraf masasının yanındaki tahta iskemlede rahatsız rahatsız kımıldanıyordu. Wally Hendry'i kamp komutanı olarakbırakmakla hata edip etmediğini düşünmüştü yeniden. Bu konu onu çok telaşlandırıyordu.</p>

  <p>Ama sonunda yaptığının uygun olduğu kanısına varmıştı. Wally Hendry orada pek zarar veremezdi.</p>

  <p>Ancak... ancak, Shermaine! Hayır, bu da imkansızdı. Orada genç kadını koruyacak kırk sadık jandarma vardı.</p>

  <p>Shermaine'i ve geleceği düşünmeye başladı. Bir yıllık yüzbaşı aylığı Zürih'de Credit Bank Suisse'de birikmişti. Bu parayı kafasında İsviçre Frangı'ndan Sterlin'e çevirdi. Aşağı yukarı ikibin beş yüz Sterlin tutuyordu. Bu parayla iki yıl geçinebilirlerdi. Böylece Bruce, tekrar çalışmaya başlamadan bir tatil yapabilirlerdi.</p>

  <p>İsviçre'de dağlar da bir ev kiralarlardı. Yılın bu mevsiminde orada iyi kar olurdu.</p>

  <p>Bruce gülümsedi. Karlar ayaklarının altında pudra şekeri gibi gıcırdandı. Geceleri de yatağın üstüne otuz santim kalınlığında kuş tüyü bir yorgan örterlerdi.</p>

  <p>Yaşamının bir amacı ve yönü vardı yine.</p>

  <p>Ruffy, «Neden gülüyorsun, ' patron?» diye sordu.</p>

  <p>«Bir yatak düşünüyordum.»</p>

  <p>«Öyle mi? Düşünülecek iyi bir şey bu doğrusu. Orada başlarsın... Orada doğarsın. Yaşamının çoğunu orada geçirirsin. Bunun içinde bir hayli eğlenirsin.</p>

  <p>Hem eğer talihin varsa onun içinde ölürsün. Bir biraya ne dersin?»</p>

  <p>Bruce'un dirseğinin yanındaki aygıt birden canlandı. Adam hemen buna döndü.</p>

  <p>Aygıt, «Curry... Franklyn,» diye takırdadı</p>

  <p>Bruce öbür uçtaki kırmızı yüzlü, ufak tefek adamı o anda görür gibi oldu.</p>

  <p>Lejyonun üçüncü a layından eski bir binbaşıydı. Adam Cezayir olayları sırasında epey iş görmüştü.</p>

  <p>De Gaulle'u öldürmeye kalktığı için başını getirene hâlâ ödül verilecekti.</p>

  <p>Bruce da, «Franklyn... Curry,» diye karşılık verdi. «Tren hareket edecek durumda değil.</p>

  <p>Motorlu taşıtlar akaryakıtsızlıktan yolda kaldı.</p>

  <p>Port Repreive yolu. Haritada yerimiz ortalama olarak...» Kaydetmiş olduğu mevkiyi sayılarla bildirdi.</p>

  <p>Uzun bir sessizlik oldu .</p>

  <p>Sonra, «U.M.C.'nin malı elinizde mi?» diye soruldu. Bu soru dikkatle seçilmiş, sözcüklerden oluşturulmuştu.</p>

  <p>Bruce, «Olumlu,» karşılığını verdi.</p>

  <p>«Kısa süre sonra bulunduğunuz mevkiye havadan yardım bekleyin. Tamam.»</p>

  <p>«Haber anlaşıldı. Tamam.» Bruce aygıtın başından kalkarak rahat bir soluk aldı.</p>

  <p>«Bu iş tamam artık, Ruffy. Bize Dakota'lardan birini yollayıp yukarıdan akaryakıt sağlayacaklar. Bu iş her halde yarın sabah olur.» Saatine baktı. «Bire yirmi var.&nbsp; Artık geri dönelim.»</p>

  <p>Bruce Ford'un direksiyonunu hafifçe tutarak arabayı sürerken önündeki yoldaki çift ize bakıyordu.</p>

  <p>Hayatından memnundu doğrusu. Her şey bitmişti artık. Ertesi gün Dakota uçaklarından biri gelip benzin bidonlarını sarı paraşütlerle atacaktı. Onun için de bu gece konumlarını belirten işaretleri hazırlamalıydı. On saat sonra da Elizabethville'de olacaklardı.</p>

  <p>Carl Engelbrecht'le bir kaç kelime konuşması yeterliydi. Pilot Shermaine'le ona dışarıya giden Dakota'lardan birinde yer bulurdu.</p>

  <p>Daha sonra da İsviçre'ye giderlerdi. Saçaklarından buzlar sarkan tahta bir evde otururlardı.</p>

  <p>Uzun bir tatil yaptıktan sonra Bruce, işe nereden başlayacağına karar verirdi.</p>

  <p>Louisiana'da, Roma - Hollanda yasaları mı geçerliydi? Yoksa Napolyon yasaları mı? Gerekirse tekrar baro sınavlarına girerdi. Hem bu düşünce onu sıkacak yerde mutlu ediyordu. Yaşam yine çok zevkliydi.</p>

  <p>Ruffy, «Seni hiç bu kadar mutlu görmemiştim,» dedi.</p>

  <p>Bruce başını salladı. «Mutlu olmam için hiç bu kadar fazla neden çıkmamıştı.»</p>

  <p>«O fevkalade bir hanım... Hem de çok genç... Ona her şeyi öğretebilirsin.»</p>

  <p>Bruce birden sinirlenecek gibi oldu ama sonra bunun saçma olacağını düşünerek güldü.</p>

  <p>«Onu alacak mısın, Patron?»</p>

  <p>«Alabilirim.»</p>

  <p>Ruffy olgun bir erkek gibi başını salladı</p>

  <p>«Bir erkeğin bol karısı olmalı... Üç karım var.</p>

  <p>Bir, kaç tane daha almam gerektiğini düşünüyorum.»</p>

  <p>«Ben sadece biriyle başa çıkabilirim.»</p>

  <p>«Bir teki zordur. İki daha kolay olur. Üç tane olunca rahat edersin. Hele dört tane oldu mu hepsi birbirleriyle uğraşacağı için seni hiç rahatsız etmezler.»</p>

  <p>«Bunu denerim belki.»</p>

  <p>«Bence en doğrusu bu.»</p>

  <p>İleride ağaçların arasından daire şeklinde sıralanmış kamyonları gördüler.</p>

  <p>Ruffy, «Eve döndük,» derken yerinde huzursuz huzursuz kımıldandı. «Bir şeyler oluyor.»</p>

  <p>Erkekler küçük gruplar halinde toplaşmışlardı. Duruşlarından sinirli oldukları belliydi. Endişeli ve huzursuzdular. İki adam onları karşılamak için koştu. Bruce onların ağızlarının oynadığını görüyor fakat sözlerini duyamıyordu.</p>

  <p>Birden büyük bir korku yüzünden karnındaki kaslar bükülüverdi.</p>

  <p>Çavuş Jacque, Ford'un yanında koşarken anlaşılmaz sözler söyleyerek ona bir şey anlatmaya çalışıyordu.</p>

  <p>«Teğmen Hendry... akar su... Madam... gitti.» Fransızca kelimeler, yerli diline karışıyordu.</p>

  <p>Ruffy bu sözleri ona nakletti. «Hendry, senin kadına yapacağını yapmış.»</p>

  <p>«Ölmüş mü?» Bu söz Bruce'un ağzından dökülmüştü.</p>

  <p>«Hayır. Kadının canını yakmış. Hendry... Biliyorsun işte!»</p>

  <p>«Shermaine nerede?»</p>

  <p>«Onu kamyonun arkasına yatırmışlar.»</p>

  <p>Bruce bitkin bitkin arabadan indi. Artık adamlar susmuştu. Gruplar halinde toplaşmış Bruce'nin yüzüne bakmaya cesaret edemeden ifadesiz yüzlerle bekliyorlardı.</p>

  <p>Bruce, ağır ağır kamyona gitti. Birdenbire her tarafı uyuşup buz gibi olmuştu.</p>

  <p>Bacakları kendiliklerinden hareket ediyor, onu götürüyordu. Brandayı açarak kamyonun arkasına çıktı.</p>

  <p>İleri gitmek, loşlukta görebilmek büyük güç isteyen şeylerdi.</p>

  <p>Bir battaniyeye sarılmış olan kadın pek ufak duruyordu ve hareketsizdi.</p>

  <p>«Shermaine?» Bu ad boğazına tıkandı adeta.</p>

  <p>«Shermaine,» diye tekrarlıyarak kadının yanında çömeldi. Kıpkırmızı bir şiş yüzün yarısını kaplamıştı. Kadın başını çevirip ona bakmadı.</p>

  <p>Gözlerini tepedeki branda bezine dikmiş hareketsiz yatıyordu.</p>

  <p>Bruce onun yüzüne dokundu. Teni buz gibiydi. Tıpkı benliğini kaplayan soğuğa benziyordu bu. Yüzün soğukluğu yüzünden bir an dehşete kapılarak elini çekti.</p>

  <p>«Shermaine.» Bu kez hıçkırmıştı. Genç kadının gözleri, büyük bir dehşetle bakan iri gözleri, ona döndü. Fakat bu gözler kendisini görmüyordu. Bununla birlikte Bruce onun ölmemiş olduğunu anlayarak birden canlandı.</p>

  <p>«Oh Tanrım!» diye inleyerek hiç kımıldamayan kadını tutup sıkı sıkı göğsüne bastırdı. Elinin altında onun kalbinin hafif atışlarını duyuyordu.</p>

  <p>Sonra usulca battaniyeyi açtı. Görünürde kan yoktu.</p>

  <p>«Sevgilim yaralı mısın? Söyle bana Yaralı mısın?»</p>

  <p>Shermaine cevap vermedi. Onun kollarında yatıyor fakat hiç bir şeyi görmüyordu.</p>

  <p>Erkek, «Şok geçiriyorsun.» diye fısıldadı</p>

  <p>«Bu sadece şok.» Usul usul üstündekileri açarak soluk renklivücudu sevgiyle muayene etti.</p>

  <p>Teni yapışkan ve terliydi ama yara bere yoktu.</p>

  <p>Shermaine'i tekrar battaniyeye sararak usulca yere yatırdı.</p>

  <p>Ayağa kalktığında içindeki duygu değişmişti.. Yine o soğukluğu duyuyordu. Ama bu kez duyduğu soğuk, aynı zamanda içini yakıyordu.</p>

  <p>Ruffy ve Jacque onu kamyonun yanında bekliyorlardı.</p>

  <p>Bruce hafif sesle, «Nerede o?» diye sordu.</p>

  <p>«Gitmiş.»</p>

  <p>«Nereye?»</p>

  <p>Jacque eliyle güneydoğuyu işaret etti. «Bu tarafa. Ayak izlerini bir süre izledim.»</p>

  <p>Bruce Ford'a giderek yerden tüfeğini aldı Torpido gözünü açarak iki yedek şarjör çıkardı.</p>

  <p>Ruffy onun ardından geldi. «Elmasları da almış, Patron.»</p>

  <p>Bruce, «Evet,» dedi. Bir yandan tüfeğini kontrol ediyordu. Elmaslar hiç de önemli değildi.</p>

  <p>«Onun arkasından mı gideceksin, Patron?»</p>

  <p>Bruce cevap vermek yerine gökyüzüne baktı. Güneş ufka yaklaşıyordu. Üstelik çevresine bulutlar kümelenmişti.</p>

  <p>«Ruffy,» diye mırıldandı. «Onun yanında kal.</p>

  <p>Üşümemesini sağla.»</p>

  <p>Ruffy başını salladı.</p>

  <p>«En iyi iz süren adamımız kim?»</p>

  <p>«Jacque. Savaştan önce bir safari teşkilatında iz sürücü olarak çalışmış.»</p>

  <p>Bruce Jacque'a döndü. İçindeki şey hâlâ buz gibiydi; her yanına ve beynine yine buzdan kollar uzatmaktaydı.</p>

  <p>«Bu iş ne zaman oldu?»</p>

  <p>Jacque, «Siz gittikten bir saat sonra galiba,»</p>

  <p>diye cevap verdi.</p>

  <p>Hendry yola çıkalı sekiz saat olmuştu. Yani uzun süre olmuştu gideli.</p>

  <p>Bruce, «İzlere bak,» derken sesi çok hafif çıktı.</p>
</body>
</html>
