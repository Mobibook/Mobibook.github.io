<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Maceracılar Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>18</h1>

  <p>«Yüzbaşı, Baş Çavuş gelmenizi istedi. Size göstermek istediği bir şey varmış.»</p>

  <p>Bruce başını dayamış olduğu direksiyondan kaldırarak baktı. Jandarmanın yaklaştığını duymamıştı bile.</p>

  <p>«Geliyorum,» diyerek yandaki koltuktan miğferiyle tüfeğini aldı. Adamın ardı sıra maden şirketinin binasına gitti.</p>

  <p>Jandarmalar cesetlerden birini kol ve bacaklarından yakalamış bir kamyona yüklüyorlardı.</p>

  <p>«Bir, iki, üç!» Kahkahalar arasında fırlatılan ceset kamyondaki mide bulandırıcı yığının üstüne düştü.</p>

  <p>Çavuş Jacque bir adamı topuklarından sürüyerek bürodan çıktı. Ölünün başı basamaklara vuruyor, sürüklendiği yerde ıslak kahverengi bir iz bırakıyordu.</p>

  <p>Jacque neşeli neşeli, «Tıpkı domuza benziyor,» diye seslendi. Ceset burnunun üstüne çelik çerçeveli gözlük takmış, tuniğinin önünde sıra sıra nişanlar bulunan, kır saçlı ufak tefek bir adama aitti. Bruce nişanlardan birinin mor ve beyaz çizgili kurdele olduğunu fark etti. Bu Amerikalıların ağır yaralanan askerlerine verdiği 'Mor Kalpli' simgesiydi. 'Bu Kongo'da bile garip bir yağma sayılır,» diye düşündü.</p>

  <p>Jacque adamın topuklarını bırakıp süngüsünü çekerek üstüne eğildi. Kır saçlı başa yapışık kulaklardan birini tutup bir süngü darbesiyle kesti. Kesilen et pembeydi, ortasında da kulağın karanlık deliği gözüküyordu.</p>

  <p>Bruce büroya girince, buraya sinen mezbaha kokusu yüzünden burun kanatları oynadı.</p>

  <p>Ruffy masanın yanında duruyordu. «Şunlara bir bak, Patron.»</p>

  <p>Yanında duran Hendry, «Sana Hyde Park' da bir çiftlik almaya yeter,» diye sırıttı. Elinde tuttuğu bir kaleme şiş kebabı yapılacakmış gibi bir düzine insan kulağı geçirmişti.</p>

  <p>Bruce sumenin üstündeki endüstri elmaslarına ve iri taşlara baktı. «Evet, bunları biliyorum. Onları önce sayıp öyle torbaya yerleştirsen daha iyi olur, Ruffy.»</p>

  <p>Hendry itiraz etti. «Yoksa bunları teslim mi edeceksin? Tanrım! onları üçe bölebiliriz. Sen, Ruffy ve ben... Üçümüz de zengin oluruz.»</p>

  <p>Bruce kasvetli kasvetli, «Ya da üçümüzü duvarın dibine dizerler,» diye karşılık verdi. «Elizabethville'deki beylerin bunları bildiği fikrine nereden sahip oldun?»</p>

  <p>Yine Ruffy'e döndü. «El masları say ve torbalara koy. Bunlardan sen sorumlusun.»</p>

  <p>Sonra odanın dibinde battaniyeye sarılı şekle baktı. Andre de Surrier'ydi o.</p>

  <p>«Gömme işi için adam ayırdın mı?»</p>

  <p>«Evet, Patron. Altı adamım arkada mezar kazıyorlar.»</p>

  <p>Bruce başını salladı. «İyi. Hendry, benimle beraber gel. Gidip şu kamyonlara bakalım.»</p>

  <p>Bruce yarım saat sonra son kamyonun kapağını da kapattı. «Tek çalışamayacak olan bu.</p>

  <p>Ancak lastiklerini yedek olarak alırız. Karbüratör parçalanmış.» Yağlı ellerini pantolonunun iki yanına sildi. «Tanrıya şükürler olsun tankere ilişilmemiş. Orada dörtbin sekizyüz litre akaryakıt var. Bu dönüş yolculuğumuza bol bol yeter.»</p>

  <p>Hendry, «Ford'u da alacak mısın?» diye sordu.</p>

  <p>&lt;Evet, yararlı olabilir.»</p>

  <p>«Hem o küçük Fransız parçasıyla sen orada daha rahat edersiniz.» Hendry'nin sesi pek alaylıydı.</p>

  <p>Bruce sakin sakin, «Doğru,» diye cevap verdi. «Taşıt kullanmasını bilir misin?»</p>

  <p>«Beni ne sanıyorsun? Tanrının belası bir ahmak mı?»</p>

  <p>Bruce hafif sesle, «Herkes sana yüklenmeye kalkıyor değil mi?» diye mırıldandı.</p>

  <p>«Kimseye güvenemiyorsun değil mi?»</p>

  <p>Hendry başını salladı. «Çok haklısın, ahbap.»</p>

  <p>Bruce konuyu değiştirdi. «Andre ölmeden önce sana bir haber bıraktı.»</p>

  <p>«Aman şu erkek bebek!»</p>

  <p>«El bombasını o attı. Bunu biliyor muydun?»</p>

  <p>«Evet. Biliyorum.»</p>

  <p>«Onun ne dediğini duymayı istemiyor musun?»</p>

  <p>«O biçim daima sapıktır. Üstelik en iyi sapık da geberip gitmiş olanıdır.»</p>

  <p>Bruce'un kaşları çatıldı. «Pekâlâ. Sana yardım edecek iki kişi al. Kamyonlara benzin doldur. Zaten fazla zaman kaybettik.»</p>

  <p>Ölüleri bir tek mezara gömerek hemen üstlerini toprakla örttüler. Sonra seslerini çıkarmadan sıkılarak bu kümbeltinin çevresinde durdular.</p>

  <p>Ruffy, «Bir şey söylemeyecek misin. Patron?» deyince hepsi de Bruce'a baktılar.</p>

  <p>Bruce başını sallayıp, «Hayır,» diyerek kamyonlara doğru yürüdü.</p>

  <p>İçinden de öfkeyle, «Ne söyleyebilirsin?» diyordu. «Ölüm konuşabileceğin biri değil. Yalnızca, 'Onlar zayıf ve güçlü olan insanlardı. Kimi iyi, kimi kötüydü ve şimdi hepsi de ölüp domuz etine döndüler,' denilebilirdi.»</p>

  <p>Omzunun üstünden baktı.</p>

  <p>«Haydi, yola çıkalım.»</p>

  <p>Konvoy ağır ağır bataklığın üstündeki beton düzlükten geçti. Bruce paralanmış camından hava giren Ford'la en öndeydi. Artan sıcak Yüzünden bu fazla nemli hava hiç de ferahlık vermiyordu.</p>

  <p>Misyona giden yolun önünden geçerlerken güneş ormanın üstünde iyice yükselmişti.</p>

  <p>Bruce oraya baktı ve kendisi St. Augistine'e uğrarken konvoyun yola devam etmesi için işaret vermeyi düşündü. Mike Haig ve Rahip İgnatius'u görmeyi onların güvende olduklarından emin olmayı istiyordu.</p>

  <p>Sonra bu isteğini engelledi. St. Augusta'da da korkunç şeyer olmuşsa, haydutlar misyonu basarak kadınların ırznıa geçmişlerse, adamları&nbsp; öldürmüşlerse yapabileceği bir şey yoktu. Hem bu durumu bilmeyi de arzu etmiyordu.</p>

  <p>«Onların güvenle ormana gizlenmiş olduklarına inanmak daha iyi,» diye düşündü. «Bütün bunlardan geriye işe yarar bir şeyin kaldığına inanmak çok daha doğru.»</p>

  <p>Konvoyun başında kararlılıkla misyona sapan yolu geçti. Düzlüğe çıkabilmek için tepelere doğru gitti.</p>

  <p>Birden aklına başka bir şey geldiği için bunu memnunlukla düşünmeye başladı.</p>

  <p>Tanrının terk etmiş olduğu dört adam, umutlarını yitirmiş dört adam Port Repreive'e gelmişlerdi.</p>

  <p>Ve orada çok geç kalmadıklarını belki de hiç bir zaman geç kalınmadığını öğrenmişlerdi.</p>

  <p>Onlardan biri, bütün ömrünce zayıf ve aciz olmasına karşın erkek gibi ölecek gücü bulmuşt u .</p>

  <p>Bir başkası yaşamı sırasında yitirdiği insanlık gururuna kavuşmuş ve hayata baştan başlama fırsatını elde etmişti.</p>

  <p>Üçüncüsüyse... birden durakladı... Evet, üçüncüsü de sevgiyi bulmuştu.</p>

  <p>Ya dördüncüsü? Bruce Wally Hendry'i düşünürken gülüşü silindi. Wally Hendry dışında çok anlamlı bir öykü olmuştu, yaşadıkları. Ancak Wally ne bulmuştu? Bir kurşun kaleme takılı on iki kulak mı?</p>

  <p>***</p>
</body>
</html>
