<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Maceracılar Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <div class="calibre1">
    <h1>13</h1>

    <p>Bruce koltuğun üstüne eğilen Shermaine'in burnunu gıdıklamasryla uyandı. Bruce botlarının bağını gevşetip miğferiyle tüfeğini yanına bıraktıktan sonra sızıp kalmıştı.</p>

    <p>Shermaine boğuk sesle gülerek, «Horlamıyorsun, Bruce,» diye onu tebrik etti.</p>

    <p>Erkek uykulu uykulu doğruldu.</p>

    <p>«Saat kaç?»</p>

    <p>«Beşe yaklaşıyor. Sana mutfakta kahvaltı hazırladım.»</p>

    <p>«Boussier nerede?»</p>

    <p>«Giyiniyor. Sonra onları trene götürecek.»</p>

    <p>Bruce dilini dişlerinde gezdirdi. «Ağzımın içi pas gibi.»</p>

    <p>«Öyleyse seni 'Günaydın' diyerek öpmeyeceğim, mon capitaine.» Gözleri pırıl pırıl parlayan Shermaine doğruldu. «Fakat traş olman için gerekli şeyler mutfakta.</p>

    <p>Jandarmalarından birini yollayarak onları trenden aldırttım. Oradaki (muslukta yüzünü filan da yıkayabilirsin.»</p>

    <p>Bruce botlarını bağlayarak onun ardı sıra&nbsp; mutfağa giderken uyuyan adamların üstünden atladı.</p>

    <p>Shermaine, «Sıcak su yok,» diye özür diledi.</p>

    <p>«Tek derdim de bu işte.» Bruce masaya gidip özel küçük çantasını açtı. Ustura, diş fırçası, sabun ve tarağını çıkardı.</p>

    <p>Shermaine itiraf etti. «Senin için kümese baskın yaptım. İki yumurta buldum.&nbsp; Bunları nasıl pişireyim?»</p>

    <p>«Bir dakika haşla.» Bruce ceketini ve gömleğini çıkararak musluğu açtı. Yüzünü ve başını bol suyla yıkarken, hoşnutlukla içini çekti. Sonra aynasını musluğun üstüne dayayıp yüzünü sabunlayarak traş oldu. Shermaine onun yanında durarak açık bir ilgiyle seyretti. «Sakalını kesmene üzüldüm. Bir misk faresinin kürküne benziyordu. Hoşuma gitmişti.»</p>

    <p>Bruce ona gülümsedi. «Belki bir gün senin için sakal uzatırım. Gözlerin menekşe mavisi,&nbsp; Shermaine.»</p>

    <p>Genç kadın dudak büktü. «Bunu çok uzun süre sonra anlayabildim» Teni ipek gibiydi ve serin duruyordu. Boyasız dudakları koyu pembeydi. Arkaya toplandığı saçları, gözlerinin iriliğini ve çıkık elmacık kemiklerini daha belirli hale koymuştu.</p>

    <p>Bruce, «Hindistan'da 'Sher' kaplan anlamına gelir,» diyerek yan gözle ona baktı.</p>

    <p>Genç kadın dudak bükmekten vazgeçerek yalandan kükredi. Dişleri çok beyaz ve düzgündü. Birden şaşıran Bruce az kalsın ustrayla yüzünü kesiyordu.</p>

    <p>Bir kahkaha attı. «Sabah kahvaltısından önce şaka yapan bir kadına dayanamam. Bu yüzden sindirim düzenim bozulur.»</p>

    <p>«Kahvaltı!» Sharmaine, koşarak ocağa gitti. «Tam zamanında yetiştim.» Saatine bakıyordu. «Bir dakika ve yirmi saniye. Beni bağışlayacak mısın?»</p>

    <p>«Sadece bu seferlik. Bir daha asla.» Bruce dişlerini ovup yüzünü yıkadıktan sonra saçlarını da taradı ve sofraya geldi. Shermaine onun için masanın başına bir sandalye yerleştirmişti.</p>

    <p>«Kahvene kaç şeker atayım?»</p>

    <p>«Üç lütfen.» Bruce yumurtanın tepesini kırarken, fincanı getirip önüne bıraktı.</p>

    <p>«Senin için kahvaltı hazırlamak hoşuma gidiyor.» Bruce cevap vermedi. Bu tehlikeli konuşmaydı. Shermaine onun karşısına oturup dirseklerini masaya dayayarak çenesini avuçlarına aldı.</p>

    <p>«Çok hızlı yemek yiyorsun.» Bruce kaşını kaldırınca ilave etti. «Ama hiç olmazsa ağzın kapalı yiyorsun.»</p>

    <p>Bruce ikinci yumurtayı yemeğe koyuldu.</p>

    <p>«Kaç yaşındasın?»</p>

    <p>Erkek, «Otuz,» diye cevap verdi.</p>

    <p>«Ben yirmisindeyim... Yirmibirime basacağım yakında.»</p>

    <p>«Olgun sayılacak yaşa gelmişsin.»</p>

    <p>«Ne iş yapıyorsun?»</p>

    <p>Bruce, «Askerim,» dedi.</p>

    <p>«Hayır, değilsin.»</p>

    <p>«Pekâlâ. Avukatım.»</p>

    <p>Shermaine ciddi ciddi, «Akıllı olman gerek,»</p>

    <p>«diye mırıldandı.</p>

    <p>«Dahi olduğum için buradayım zaten.»</p>

    <p>«Evli misin?»</p>

    <p>«Hayır... Evliydim. Bu nedir? Resmi soruşturma mı?»</p>

    <p>«Karın öldü mü?»</p>

    <p>«Hayır.» Bruce üzüntüsünün yüzünden okunmasına engel oldu. Bunu daha kolaylıkla yapabiliyordu artık.</p>

    <p>«Ya!» Shermaine bir kaşık alarak onun kahvesini karıştırmaya koyuldu. «Peki, güzel mi?»</p>

    <p>«Hayır... Evet... Öyle sanırım.»</p>

    <p>«Nerede şimdi?» Sonra telaşla ekledi. «Ö zür dilerim üstüme vazife değil.»</p>

    <p>Bruce fincanı onun elinden alarak kahveyi içti. Sonra saatine baktı. «Beşi çeyrek geçiyor.</p>

    <p>Gidip Mike Haig'i almam gerek.»</p>

    <p>Shermaine hemen ayağa kalktı. «Ben hazırım.»</p>

    <p>«Yolu biliyorum. En iyisi sen istasyona git.»</p>

    <p>«Seninle gelmek istiyorum.»</p>

    <p>«Neden?»</p>

    <p>«Sadece istiyorum işte.» Bir neden arad.ı</p>

    <p>«Bebeği görmek istiyorum.»</p>

    <p>«Sen kazandın.» Bruce, çantasını aldı ve birlikte salona geçtiler. Giyinmiş olan Boussier orada adamlarını trene götürmeye hazırlanıyordu.</p>

    <p>«Madam Cartier'yle ben doktoru almak için Misyona gidiyoruz.» Yarım saat sonra döneriz.</p>

    <p>O vakte kadar hepiniz trene binmiş olmalısınız.»</p>

    <p>«Peki, Yüzbaşı.»</p>

    <p>Bruce verandada duran Ruffy'e seslendi.</p>

    <p>«Misyona gidecek malzeme ve yiyecekleri yükledin mi?»</p>

    <p>«Hepsi Ford'un arkasında Patron.»</p>

    <p>«İyi. Nöbetçilerini topla ve istasyona götür.</p>

    <p>Makiniste istimin hazır olmasını söyle. Teğmen Haig'le döner dönmez hareket edeceğiz.»</p>

    <p>«Peki, Patron.»</p>

    <p>Bruce ona küçük çantasını verdi. «Bunu da trene götürüver Ruffy.» Sonra gözleri zencinin ayakları dibindeki büyük mukawa kutulara ilişti. «Bunlar nedir?»</p>

    <p>Ruffy utandı. «Bir kaç şişe bira, Patron. Eve dönerken susayacağımızı düşündüm.»</p>

    <p>Bruce güldü. «Aferin sana! Onları iyi bir yere koy ve ben dönene kadar da hepsini bitirme.»</p>

    <p>Ruffy, «Size bir, iki şişe ayırırım,» diye söz verdi.</p>

    <p>Bruce, «Gel bakalım kaplan kız,» diyerek Shermaine'i Ford'a götürdü. Genç kız bir günküne kıyasla ona daha sokulup oturdu. Yine ayaklarını altına almıştı. Beton yoldan çıkınca iki sigara yakıp birini adama verdi. «Buradan ayrılacağıma memnunum,» derken sislerin hafif hafif yükseldiği bataklığa bakıyordu. «Paul öldüğünden beri buradan nefret ettim. Bataklıklardan da, sivrisineklerden de, çevredeki ormanlardan da nefret ediyorum. Gideceğimize seviniyorum.»</p>

    <p>Bruce, «Nereye gideceksin?» diye sordu.</p>

    <p>«Bunu düşünmedim. Herhalde Belçika'ya döneceğim. Kongo'dan uzak olsun da neresi olursa olsun. Bu sıcaktan kurtulup soluk alabileceğim bir yere gideceğim.</p>

    <p>Hastalık ve korkudan uzaklaşacağım. Yarın kaçmak zorunda olmayacağımı bileceğim bir yere gideceğim. İnsan yaşamının anlamı olan bir yerde, bu cinayetler, yakıp yıkmalar ve ırza geçmelerden uzak olacağım.»</p>

    <p>Bruce, «Ben Afrika'da doğdum,» diye anlattı. «Ama o zamanlar bir yargıcın tokmağı, otomatik bir tüfeğin dipçiği değildi. O zamanlar yaylım ateşle oy vermezdin. «Hafif sesle ve üzüntüyle konuşuyordu. «O zamanlar nefret yoktu. Fakat artık bilemiyorum. Ben de geleceği pek düşünmedim.»</p>

    <p>Bir süre ses çıkarmadı. Misyona giden yola sapınca mırıldandı. «Her şey çabucak değişti.</p>

    <p>Kongo'ya gelene der bunun ne kadar çabuk olduğunu anlayamamıştım.»</p>

    <p>«Burada mı kalacaksın, Bruce? Yani Kongo'da mı?»</p>

    <p>Erkek, «Hayır,» diye cevap verdi. «Bu kadarı yetti. Neden savaştığımı bile bilmiyorum.»</p>

    <p>Sigarasını camdan attı.</p>

    <p>Misyon binaları karşılarındaydı.</p>

    <p>Bruce arabayı hastanenin önüne park ettr ve yan yana sessiz sedasız oturdular.</p>

    <p>Bruce, «Başka bir ülke olmalı,» diye fısıldadı. «Eğer varsa bunu bulacağım.»</p>

    <p>Kapıyı açarak indi. Shermaine de kayıp direksiyonun arkasından geçerek onun ardı sıra gitti. Yan yana hastaneye doğru yürüdüler. Erkek onun elini tutarak hafifçe sıktı. Shermaine' in parmaklarının basıncını da duydu. Kızın başı omzunun hemen üstüne erişiyordu ancak.</p>

    <p>Mike Haig ile Rahip İgnatius, kadınlar koğuşunda işe daldıklarından Ford'un geldiğini: duymamışlardı.</p>

    <p>Bruce, «Günaydın Mike,» diye seslendi. «Bu&nbsp; süslü kılık da ne?»</p>

    <p>Mike Haig başını kaldırarak gülümsedi.</p>

    <p>«Günaydın Bruce, Merhaba Shermaine.» Sonra üstündeki rengi soluk rahip cüppesine baktı.</p>

    <p>«Bunu İgnatius'dan ödünç aldım. Boyu biraz uzun ve beli de dar ama bir hastane koğuşu için savaş kılığından daha uygun.»</p>

    <p>Shermaine, «Size yakışıyor, Doktor Mike.»&nbsp; dedi.'</p>

    <p>«Birinin bana yine doktor dediğini duymak ne güzel.» Yüzü bir gülüşle aydınlandı. «Herhalde bebeği görmek istiyorsun, Shermaine?»</p>

    <p>«Bebek iyi mi?»</p>

    <p>Mike, «Bebek de, annesi de iyi,» diye karşılık verdi. Shermaine'i arap kıvırcığı siyah saç lı kadınların yattığı yatakların arasından geçirerek köşeye götürdü.</p>

    <p>«Bebeği kucağıma alabilir miyim?»</p>

    <p>Ama uyuyor, Shermaine.»</p>

    <p>«Oh, ne olur!»</p>

    <p>«Bu yüzden öleceğini sanmıyorum. Pekâlâ.»</p>

    <p>«Bruce, gel bak. Ne güzel değil mi?» Minik, siyah bebeği göğsüne dayamıştı.</p>

    <p>Bruce eğilerek ona baktı.</p>

    <p>«Çok hoş,» diyerek İgnatius'a döndü. «Söz verdiğim malzeme ve kumanyayı getirdim. Lütfen onları arabadan alması için bir adamınızı yollar mısınız?» Sonra Mike Haig'e baktı. «Hemen değişsen iyi olur, Mike. Hareket etmek üzereyiz.»</p>

    <p>Mike, Bruce'a bakamayarak boynundaki steteskopla oynamaya başladı. «Seninle geleceğimi sanmıyorum.»</p>

    <p>Bruce şaşırarak onun karşısına dikildi.</p>

    <p>«Ne?»</p>

    <p>«Burada İgnatitıs'.la kalmayı düşünüyorum.</p>

    <p>Kendisi bana bir iş teklif etti.»</p>

    <p>«Çıldırmış olmalısın, Mike.»</p>

    <p>Haig, «Belki,» diyerek bebeği Shermaine'in kucağından aldı ve annesinin yanındaki beşiğe yatırdı. Çarşafı da minik vücudun üstüne örttü. «Ama belki de deli. değilim.» Eliyle koğuştaki yatakları işaret etti. «Burada çok iş olduğunu itiraf etmelisin.»</p>

    <p>Genç adam ona umutsuzlukla baktıktan» sonra Shermaine'e döndü. «Onu kandırmalısın.</p>

    <p>Belki bu işin ne kadar boş olduğunu ancak ona sen anlatabilirsin.»</p>

    <p>Shermaine başını salladı. «Hayır, Bruce.Bunu yapmayacağım.»</p>

    <p>«Mike, Tanrı aşkına mantıklı ol. Bu hastalık yuvası, ıssız yerde kalamazsın.&nbsp; Sen...»</p>

    <p>«Seninle arabaya kadar geleyim, Bruce. A-celen olduğunu biliyorum.» Onları yan kapıdan çıkardı. İkisi arabaya binerlerken, Ford'un şoför camının yanında bekledi. Bruce elini uzatınca Mike bu eli tuttu. «Güle güle Bruce. Her şey için teşekkür ederim.»</p>

    <p>«Tanrıya emanet ol, Mike. Herhalde bu mezhebe girecek ve insanlığın kurtarılması için çalışacaksın.»</p>

    <p>«Bunu bilemiyorum, Bruce. Pek sanmam.</p>

    <p>Sadece tek bildiğim işi tekrar yapabilmek için bir fırsat istiyorum. Şimdiye kadar borç hanesine yazılan korkunç hesabı, son dakikada biraz azaltmayı arzu ediyorum.»</p>

    <p>Bruce, «Senin 'Kaybolduğunu' rapor edeceğim,» diye mırıldandı. «Öldüğünün sanıldığını bildireceğim. Ünüformanı nehre at.»</p>

    <p>«Bunu yapacağım.» Doktor geriledi. «İkiniz birbirinize iyi bakın.»</p>

    <p>Shermaine gülümsemeye çalışarak ciddi ciddi konuştu. «Ne demek istediğinizi anlayamadım.»</p>

    <p>Mike gülümsedi. «Ben kandırılamıyacak ka dar yaşlı bir köpeğim. Birlikte mutlu olmak için çaba gösterin.»</p>
  </div>

  <div class="calibre1">
    <p>Bruce, freni boşaltınca Ford hareket etti.</p>

    <p>Mike el sallarken yüzü bir gülüşle aydınlanmıştı. «Yolunuz açık olsun, çocuklar.»</p>

    <p>«Au revoir Doktor, Michael.»</p>

    <p>«Tanrıya emanet ol, Mike.»</p>

    <p>Bruce dikiz aynasından arkaya baktı. Vücudüne uymayan cüppeyi giymiş olan adam dimdik duruyordu ve onda kendine güvenen, gururlu bir hal vardı. Mike bir daha el salladıktan sonra dönüp telaşla hastaneye girdi.</p>

    <p>Ana yola erişene kadar ikisi de konuşmadılar. Shermaine hafifçe Bruce'a yaslanmış kendi kendine gülümsüyordu. İki tarafı ağaçlıklı yola bakmaktaydı.</p>

    <p>«O iyi bir insan, Bruce.»</p>

    <p>«Lütfen bana bir sigara yak, Shermaine.»</p>

    <p>Bundan söz etmeyi istemiyordu. Sözlerle kirletilebilecek konulardan biriydi bu.</p>

    <p>Bruce kavşakta ağırlaşarak arabayı ikinci vitese taktığı sırada otomatik olarak başını sola çevirdi. Sapmadan yolun boş olup olmadığına bakıyordu. Sonra, «Tanrım!» diye içini çekti.</p>

    <p>Shermaine yaktığı sigaradan başını telaşla ! kaldırdı. «Ne var, Bruce?»</p>

    <p>«Bak!»</p>

    <p>Yolun yüz metre kadar ilerisinde ormanın kıyısına park edilmiş altı ağır taşıttan oluşmuş bir konvoy vardı. İlk beşi üstleri branda kaplı&nbsp; askeri kamyonlardı. Altıncısıysa üstünde Shell&nbsp; Şirketinin işareti bulunan parlak sarı ve kırmızıya boyalı bir benzin tankeriydi. En öndeki kamyonun arkasına lastik tekerlekli on kiloluk türden bir tank savar topu takılıydı. Bunun uzun namlusu havaya kaldırılmıştı. Taşıtların çevresinde değişik üniforma ve miğferleri olan en az altmış adam vardı. Kimi otomatik silahlar, kimi eski tip tüfekler takmıştı. Coğu durmuş yolun kenarındaki otların orada su döküyordu. Ötekiler toplaşmış aralarında konuşmaktaydı.</p>
  </div>

  <div class="calibre1">
    <p>Korkudan sesi kısılan Shermaine mırıldandı. «General Moses!»</p>

    <p>Bruce, «Yere yat!» diye emrederek serbest eliyle onu aşağıya itti. Gaz pedalına sonuna dek basıp ana yola çıkarken Ford şiddetle sallandı.</p>

    <p>Bruce direksiyonu düzelterek dikiz aynasına uir göz attı. Arkada kalan adamlar birden şaşırmışlardı. Ford'un motor sesi onların bağrışmalarını bastıramıyordu. Bruce ileriye baktı. Onları gizleyip bataklığın üstündeki beton yoldan geçirecek olan dönemece daha yüz metre vardı.</p>

    <p>Shermaine diz üstü doğrulmuş arka tarafa bakmaya çalışıyordu.</p>

    <p>Bruce, «Yerden kalkma!» diye gürleyerek onun başını sertlikle aşağıya itti.</p>

    <p>Bunları söylerken birden yolun kenarından topraklar havalanmaya başladı.</p>

    <p>Arkadan makineliyle ateş açılmıştı.</p>

    <p>Dönemece bir kaç saniye kalmıştı. Az sonra arkadan gelen mermiler arabaya isabet ede</p>
  </div>

  <div class="calibre1">
    <p>rek sallanmasına sebep oldular. Ön cam çatlayıp donuk bir renk alarak örümcek ağı gibi oldu. Ön paneldeki saatin camı tuzla buz olup küçük parçalar Shermaine'in saçlarına doldu.</p>

    <p>İki mermi koltuğa isabet edip deriyi paralayarak içindeki plastik maddeleri dışarıya çıkardı.</p>

    <p>Bruce haykırdı. «Gözlerini kapat!» Sonra ön cama bir yumruk attı. Kıstığı gözlerini açınca açtığı delikten dışarısını görebildiğini fark etti.</p>

    <p>Neyse dönemece gelmişlerdi ve Bruce direksiyonu kıvırarak adeta iki tekerlek üstünde yola daldı. Artık son hızla beton geçide gidiyorlardı.</p>

    <p>«Bir şeyin yok ya, Shermaine?»</p>

    <p>«İyiyim. Ya sen?» Aşağıya gizlenmiş olan kadın doğruldu. Bir cam parçası yanağını çizmiş, kanıyordu. Gözleri korkudan daha da irileşmişti.</p>

    <p>«Boussier ve Hendry'nin harekete hazır olduklarını umarım. Bu namussuzlar beş dakikaya kalmadan peşimize takılacaklardır.»</p>

    <p>Kilometre saati yüzyirmiyi gösterirken, bataklığı geçip Port Repreive'in ana yoluna çıktılar. Bruce kornaya dayanarak tehlikeyi haber vermek için sürekli çalmaya koyuldu.</p>

    <p>Bir yandan da, «Tanrım ne olur hazır olsunlar,» diye mırıldanıyordu. Yolun boş ve otelin de terk edilmiş gibi durduğunu görünce biraz rahatladı. İstasyona giderlerken hâlâ korna çalıyordu. Arkalarında kocaman bir toz bulutu yükselmekteydi. Şiddetle frene basarak Fordu !s-</p>
  </div>

  <div class="calibre1">
    <p>losyona sokup platformun önünde durdu.</p>

    <p>Boussier'nin adamlarından çoğu trenin önünde bekliyordu. Boussier de karısı ve küçük bir grup kadınla son vagonun yanındaydı. Bruce arabanın açık camından onlara haykırdı. «Kadınları trene bindirin! Haydutlar arkamızda! Hemen hareket ediyoruz!»</p>

    <p>Boussier hiç sesini çıkarmadan kadınları toplayıp hemen vagonun çelik merdivenine götürdü. Bruce da arabayla platformda ilerleyerek bağırmaya devam etti.</p>

    <p>«Binin! Tanrı aşkına acele edin! Geliyorlar!»</p>

    <p>Lokomotifin yanında fren yaparak kabak kafalı makiniste haykırdı. «Hareket et!</p>

    <p>Bir saniye bile vaktimiz yok. Son sürat gideceksin. Haydutlar peşimizde! Beş dakikaya kalmaz burada olacaklar.»</p>

    <p>Makinist her zamanki gibi nazik nazik «Evet, Mösyö,» demeye gerek görmeden hemen başını pencereden içeriye çekti.</p>

    <p>«Gel, Shermaine.» Bruce onu elinden tutarak sürüklercesine arabadan çıkardı.</p>

    <p>Birlikte kapalı vagonlardan birine koştular. Bruce kadını basamaklardan yukarıya itti.</p>

    <p>Aynı anda tren hareket ettiği için Shermaine dengesini kaybederek Bruce'un üstüne düştü. Erkek de sendeledi ve birlikte tozlu platforma yıkıldılar. Tren hızlanmış gidiyordu. Bruce çocukluğundan kalma bir kabusu anımsadı. Bir &nbsp; trenin arkasından koşup onu asla yakalayamıyordu. Shermaine'le ayağa fırlarken paniğini bastırmaya çalışarak bağırdı. «Koş! Koş!» Vagonlar önlerinden geçiyordu. Güçlükle İkinci vagonun kol demirini tutabildi. Sıkıca yapıştı.&nbsp;</p>

    <p>Bir kolunu da Shermaine'in beline atmıştı. Baş Çavuş Ruffararo, eğilip Shermaine'i bir kedi yavrusuymuş gibi boynundan tuttuğu gibi içeriye aldı ve sonra Bruce'a uzandı.</p>
  </div>

  <p>«Böyle oyunlar oynamaya devam edersen bir gün seni kaybedeceğiz, Patron.»</p>

  <p>Shermaine soluk soluğa ona yaslanıp kaldı.</p>

  <p>«Affedersin, Bruce.»</p>

  <p>«Neyse bir yerimize bir şey olmadı.» Ona gülümseyebildi. «Şimdi o kompartmana girmeni ve çıkabileceğini söyleyene kadar da orada kalmanı istiyorum. Anlıyor musun?»</p>

  <p>«Evet, Bruce.» .</p>

  <p>«Haydi git.» Sonra Ruffy'e döndü. «Vagonun tepesine çıkalım, Baş Çavuş! Ateş açacaklar bize. O haydutlarda bir tank savar topu var ve ta tepeye tırmanana kadar da kasabadan görüleceğiz.»</p>

  <p>Vagonun üstüne tırmandıklarında tren Port Repreive'den çıkmıştı. Tepeye tırmanmak için ilk dönemece giriyordu. Güneş ufku sıyırarak iyice ortaya çıkmıştı.</p>

  <p>Bataklığın sisi de kalktığ.ndan aşağıda kalan tüm kasabayı görebiliyorlardı.</p>

  <p>General Moses'ın konvoyu beton geçidi aşarak Ana Caddeye giriyordu. Bruce onları sey rederken, öndeki kamyon yolun ortasında birden dönerek durdu. Adamlar tentenin altından çıkarak tank savar topunun çevresine toplandılar, topu bağlı olduğu yerden çözerek ateş etmek için hedefe doğru çevirdiler.</p>

  <p>Ruffy, «O Arapların ömürlerinde bu topu hiç hiç kullanmamış olmalarını dilerim,»&nbsp; diye söylendi.</p>

  <p>Bruce düşünceli düşünceli karşılık verdi.</p>

  <p>«Bunu kısa süre içinde anlayacağız.» Bir yandan da trene bakıyordu. En son vagonda Boussier, dört kadın ve iki çocuktan oluşan grubu korumak için başlarında duruyor, bu haliyle koyunları savunan beyaz tüylü bir çoban köpeğine benziyordu.</p>

  <p>Vagonun çelik yanının dibine çamelmiş olan Andre de Surrier ve altı jandarma, iki Breni çevirerek hedefi ayarlıyorlardı. Her an ateşe açmaya hazırdılar.</p>

  <p>Ruffy, «Ne bekliyorsunuz?» diye gürledi.</p>

  <p>«Şu tank savar topuna isabet ettirin.' Ateşe başlayın!»</p>

  <p>Askerler tüfeklerine sarılıp yaylım ateşe baş ladılar. Sonra ağır makineliler de onlara katıldı.</p>

  <p>Her ateşte Andre'nin miğferi gözlerine doğru kayıyor ve genç adamı bunu geri itmek için duruyordu. En öndeki vagonun üstünde yatan Wally Hendry profesyonellere özgü bir şekilde ateş etmekteydi.</p>

  <p>Tank savar topunun çevresindeki haydutlar dağıldılar. Sadece içlerinden birini yolda yatar bıraktılar. Ama Bruce zırhlı top kalkanının ar kasındaki miğferli adamları görebiliyordu.</p>

  <p>Birden tank savar topunun namlusundan uzun beyaz bir duman çıktı. Gülle dev bir sülünün kanat çırpması gibi bir ses çıkararak trenin üstünden geçti.</p>

  <p>Ruffy, «Iska geçti,» dedi.</p>

  <p>İkinci gülle aşağıda kalan ağaçların arasına düşünce de, «Altta kaldı!» diye bağırdı.</p>

  <p>Bruce, «Üçüncüsü tam boğazımıza isabet edecektir.» dedi. Ama bu trenin arkasına geldi.</p>

  <p>Adamlar zırh paralayıcı gülleler kullanıyorlardı.</p>

  <p>Neyse ki yüksek güçte patlayıcıları yoktu, çünkü yüksek güçteki patlayıcıya özgü sarı dumanlar yerine, güllenin çarpma sesini ve trenin sarsılmasını duydular.</p>

  <p>Bruce endişeyle hasarı anlamaya çalıştı.</p>

  <p>Arka vagonlardaki kadın ve erkekler sarsılmışlardı ama hiç birine bir şey olmamıştı. Tam rahat bir soluk alacağı sırada olanı anlayarak deh şetle içini çekti.</p>

  <p>«Bağlama çengeline isabet ettirdiler. Son vagonun bağlama çengelini paraladılar.»</p>

  <p>Aradaki açıklık gittikçe artmaya başlamıştı bile. Son vagon bir kertenkelenin kesilmiş kuyruğu gibi tepe aşağı kayıyordu.</p>

  <p>Bruce ellerini ağzına götürerek, «Atlayın!»&nbsp; diye haykırdı. «Vagon hız almadan atlayın.»</p>

  <p>Belki de onu duymadılar ya da hareket edemeyecek kadar sersemlemîşlerdi; çünkü kimse kımıldamadı. Vagon gittikçe hızlanarak tepeden</p>

  <p>aşağıya, kasabaya doğru inmeye başladı. General Moses ve bekleyen adamlarına doğru gidiyordu.</p>

  <p>«Ne yapabiliriz. Patron?»</p>

  <p>Bruce, «Hiç,» dedi.</p>

  <p>Bruce'un çevresindeki ateş edenler durdular. Hepsi hatta Wally Hendry bile bayır aşağı giden vagona bakakalmıştı. Bruce yaşlı Bouissie'nin eğilip karısını ayağa kaldırdığını, kendisine doğru çektiğini, karı kocanın kendisine doğru baktıklarını görünce, boğazına bir şeyin tıkandığını hissetti. Boussier veda eder gibi sağ&nbsp; elini havaya kaldırıp indirdi, sonra hareketsiz durdu. Onun arkasındaki Andre de Surrier Breni bırakıp miğferini çıkarmıştı. O da Bruce'a bakıyordu ama el sallamadı.</p>

  <p>Kasabadaki tank savar topu belirli aralıklarla patlıyordu fakat Bruce'un bunu duyduğu bile yoktu. Haydutların vagonu karşılamak için istasyona koşuşmalarını seyrediyordu. Vagonun yavaş yavaş hızı kesildi, istasyona girerek hattın sonuna gelince sarsılıp durdu. Haydutlar, bir böceğin başına üşüşen karıncalar gibi vagona saldırdılar. Bruce birbiri izleyen tüfek seslerini duydu ve güneşte parlayan süngüleri fark etti.</p>

  <p>Birden arkasını döndü.</p>

  <p>Tepeye yaklaşmışlardı. Trenin altında hızlandığını hissediyordu. Fakat rahatlayamamıştı.</p>

  <p>Gözleri yanıyor, boğazına tıkanan bir şey ona acı veriyordu.</p>

  <p>Ruffy yanında homurdandı. «Zavallılar. Ah&nbsp;</p>

  <p>zavallılar. «Sonra tren yine gürültüyle sarsıldı.</p>

  <p>Tank savar topunun güllesi isabet etmişti yine.</p>

  <p>Bu kez öne, lokomotife çarpmıştı gülle. Kaçan buhar çığlık gibi bir ses çıkardı.</p>

  <p>Trenin hızı azalır gibi oldu. Gücünü kaybetmişe benziyordu.</p>

  <p>Fakat bayıra geldikleri için tren aşağıya inerken kendiliğinden hızlandı. Yalnız lokomotiften bembeyaz buharlar fışkırıp duruyordu. Bruce lokomotifin ağır yara aldığını anlamıştı. Telsizi açtı.</p>

  <p>«Makinist, beni duyabiliyor musun? Durum çok mu kötü?»</p>

  <p>«Göremiyorum, Yüzbaşı. Cok fazla buhar çıkıyor. Fakat kadran basıncın hızla düştüğünü gösteriyor.»</p>

  <p>«Bizi tepeden indirmek için elinden geleni yap. Durmadan önce karşı düzlüğe erişmemiz gerekli. Bu çok önemli. Eğer bu tarafta durursak kamyonlarıyla bize yetişebilirler.»</p>

  <p>«Elimden geleni yapacağım, Yüzbaşı.»</p>

  <p>Tepeden hızla indiler ama düzlüğe varır varmaz hızları süratle azaldı. Bruce buhar bulutlarının arasından bakınca, ilerideki açık kahverengi kurdeleye benzeyen yolu gördü. Hem bunu geçerlerken yine saate otuz mil gibi oldukça iyi bir hızları vardı. Tren sonunda duracak gibi ağırlaşınca, Bruce düz yolun dört mil kadarını geride bıraktıklarını tahmin etti. Artık geçtikleri üç dönemeç ve ağaçlar, onları güvenle gizlenmekteydi.</p>

  <p>«Bizi burada bulabileceklerini sanmıyorum.</p>

  <p>Fakat bunu yapmaya kalkacak olurlarsa, düz yoldan inerek buraya erişmeleri gerekir. O arada biz de bir mil geri giderek yolun iki yanında ormanda pusuya yatacağız.»</p>

  <p>Ruffy, «O Araplar bizi kovalamayacaklar, Patron,» diye cevap verdi.</p>

  <p>«Kendilerine kadın ve bir bar dolusu içki buldular. General Moses yola çıkmaları için onları ancak iki üç gün sonra ayırtabilir.</p>

  <p>«Herhalde sen haklısın, Ruffy. Fakat yine de işi ihtimale bırakmayacağız. Baskın için tertibat al. Ondan sonra geriye dönmek için bir çare düşünürüz.»</p>

  <p>Birden aklına bir şey geldi. Elmaslar Martin Boussier'nin yanındaydı.</p>

  <p>Elizabetville'dekiler bunu duyunca pek memnun kalmayacaklardı.</p>

  <p>Bruce böyle düşündüğü için kendisinden tiksindi. Port Repreive'de bıraktıkları en önemsiz işey o elmaslardı.</p>
</body>
</html>
