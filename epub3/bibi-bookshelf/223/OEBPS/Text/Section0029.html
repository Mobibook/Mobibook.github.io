<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Maceracılar Ayhan Hocha</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>31</h1>

  <p>Toprak gece yağmur yağdığı için yumuşak izler de derindi.</p>

  <p>Hendry'nin ağırlığı yüzünden özellikle topuk izleri çok belirliydi. Böylece bunları çabucak izlediler.</p>

  <p>Bruce Çavuş Jacque'ın çalışmasını seyrederken endişesinin hafiflediğini hissetti.</p>

  <p>Çünkü başlangıçta ayak izlerini sürmek kolaydı, bu da adamın bu konuda yetenekli olduğunu kanıtlamaya yeterli değildi. Ancak Jacque'ın yere doğru eğilerek bütün benliğiyle yerdeki izlere dalıp hızla ilerlemesi ve zaman zaman ileriye bakıp başka izleri seçmesi usta olduğunu açıklıyordu.</p>

  <p>Bruce, yerdeki ize dokunarak onun ne zaman yapıldığını saptamaya çalışan adama baktı. Jacque'ın bu konuda usta olduğu kanısına vardı.</p>

  <p>Yerleri otlarla kaplı seyrek ağaçlı ormandan güney doğuya doğru yol alıyorlardı.</p>

  <p>Hendry onları doğru Rodezya sınırına götürüyordu. Ve ilk iki saatten sonra Bruce, aralarındaki açıklığı hiç kapatamamış olduklarını biliyordu. Hendry hâlâ sekiz saat ilerideydi. Üstelik de bir hayli hızlı yürümüştü. Bu durumda sekiz saat, mesafe olarak otuz mile eşit sayılırdı.</p>

  <p>Bruce omzunun üstünden güneşe baktı. Onun yığılmış Kümülü Nimbus bulutları arasında kalmış olduğunu gördü. Gökyüzünde onu yenebilecek iki unsur vardı.</p>

  <p>Zaman. Topu topu iki saatlik gün ışığ.ı vardı. Gece basınca durmak zorunda kalacaklardı Yağmur. Bulutlar şişkin ve kenarları koyu maviydi. Bruce bakarken bir şimşek içlerini aydınlattı. Ona kadar saydığı sırada gökgürültüsünü duydu. Sabah olmadan yağmur yağarsa geriye ayak izi de kalmayacaktı.</p>

  <p>Bruce, «Daha hızlı gitmeliyiz,» dedi.</p>

  <p>Çavuş Jacque doğruldu ve Bruce'a sanki bir yabancıymış gibi baktı. O ara Bruce'un varlığını unutmuştu.</p>

  <p>«Toprak sertleşiyor.» Jacque ayak izini işaret etti. Bruce da o zaman son yarım saat içinde toprağın sert ve sıkışık hale geldiğini anladı.</p>

  <p>Hendry'nin topukları toprağı delmiyordu artık.</p>

  <p>«Böyle hafif bir izin ardından gitmek hatalıdır.»</p>

  <p>Bruce yine toplanmış bulutlara göz attı.</p>

  <p>Sonra, «Bunu göze almamız gerek,» diye mırıldandı. , Jacque başını salladı. «Nasıl isterseniz.»</p>

  <p>«Tüfeğini öbür omzuna geçirip kemerini yukarıya çekti ve miğferini başına daha sıkıca oturttu.</p>

  <p>«Yürüyün!»</p>

  <p>Ormandan güney doğuya doğru hızla İlerlediler. Bir mil kadar gidince Bruce'un bedeni adeta otomatik olarak hareket etmeye başladı ve böylece düşünebilmesi için kafası serbest kaldı.</p>

  <p>Gözlerinin önünde Wally Hendry belirmişti.</p>

  <p>Onun küçük gözlerini, çevrelerindeki kat kat kabarık teni görüyordu.</p>

  <p>Dudaklarıysa ince ve acımasızdı. O biraz uzanmış kızıl sakalda müstehcen bir şey vardı. Neredeyse Hendry'nin kokusunu duyacaktı. Kızıl saçlı adamın pis vücut kokusunu anımsayınca burun kanatları gerildi.</p>

  <p>Kendi kendine, «Pis,» dedi. «Pis bir kafa ve pis bir vücut.»</p>

  <p>Wally Hendry'e duyduğu nefret elle tutulur bir hal almıştı tırtık. Bu nefret yüzünden boğazı sıkışıyor, parmak uçları karıncalanıyor ve bacakları güçleniyordu.</p>

  <p>Fakat başka bir şey daha vardı. Bruce birden sırıttı. O anda dişlerini gösteren bir kurda benzemişti. Parmak uçlarını karıncalandıran şey sadece nefret değildi. Buna biraz da heyecan karışıyordu.</p>

  <p>«İnsan ne kadar anlaşılmaz bir yaratık,» diye düşündü. «Yalnızca bir tek duyguya bağlanıp kalamıyor. Daima durumu karıştırmak için başka hisler de araya giriyorlar. En nefret ettiğim ve tiksindiğim şeyi arıyorum şu anda. Ama aynı zamanda bundan zevk de almaktayım. En tehlikeli ve en sinsice oyun sayılan avın, yani insan avının heyecanıyla duyduğum nefretle arar sında bir bağ yok.»</p>

  <p>«Kovalamaktan daima zevk aldım,» diye devam etti. «Bu benim içimde... Çünkü ben de bir ganimet olarak gördükleri Afrika'yı elde etmek için avlanan ve savaşan insanların kanındanım.</p>

  <p>«Bu adamı avlamak da bana zevk verecek.</p>

  <p>Eğer ölümü hakkeden bir adam varsa o da Wally Hendry'dir. Yargıç da, savcı da, cellat da benim.»</p>

  <p>Çavuş Jacque birden durunca Bruce ona çarptı ve az kalsın ikisi de yere düşüyordu.</p>

  <p>Bruce kesik kesik soluyarak birden gerçeğe döndü. «Ne oidu? Ne var?»</p>

  <p>«Bakın!»</p>

  <p>Önlerindeki toprak iyice karışmış ve yer yer de çatlamıştı.</p>

  <p>Bruce, «Zebralar,» diye inledi. Yuvarlak ayak izlerini hemen tanımıştı. «Allah kahretsin!</p>

  <p>Bu ne talihsizlik!»</p>

  <p>Jacque onun sözlerini kabul etti, «Hem de büyük bir sürüymüş. Otlamak için buraya yayılmışlar.»</p>

  <p>Gözleriyle görebildiklerine önlerinde uzanan topraklar alt üst olmuştu. Zebra sürüsü Hendry'nin izlerini silip götürmüştü.</p>

  <p>«Daha ilerilere bakacağız.» Bruce'un sesi sabırsızlığından pek acı çıkmıştı.</p>

  <p>Hemen en yakındaki ağaca dönerek süngüsüyle bunun kabuğunu kaldırdı. Böylece ayak izlerinin bittiği yeri işaretliyordu. Bir yandan da uğradığı hayal kırıklığından kurtulabilmek için hafif sesle küfretmekteydi.</p>

  <p>Sonra, «Güneşin batmasına sadece bir saat kaldı,» diye fısıldadı. «Tanrım ne olur hava kararmadan önce onun izlerini tekrar bulalım.»</p>

  <p>Çavuş Jacque yine ilerlemeye başlamıştı</p>

  <p>O Hendry'nin izlemiş olduğunu umduğu yöne gidiyor ve binlerce hayvan ayağının karma karışık ettiği topraklarda bir tek iz bulabilmek için uğraşıyordu. Bruce da hızlanarak ona yetişti.</p>

  <p>Birlikte zikzaklar çizerek ağır ağır ilerlediler. Bir araya gelip yere bakıyor ve sonra birbirlerinden uzaklaşarak gözleriyle toprakları araştırıyorlardı. Zaman zaman araları yüz metre kadar açılıyordu.</p>

  <p>İşte orada bir iz vardı! Bruce emin olabilmek için diz çöktü. Yaşlı bir erkek zebranın basmış olduğu yerin altında bir botun burnunun derin izi vardı.</p>

  <p>Bruce telaşla ıslık çalınca Jacque hemen geldi. Yere bakar bakmaz da, «Evet artık daha sağa doğru gidiyor,» diye fikrini açıkladı. Başını kaldırıp gözlerini kıstı ve ileride ayak iziyle aynı hizada olan bir ağacı ayarladı. O tarafa doğru yürüdüler.</p>

  <p>Bruce ağaçların arasındaki grimsi şekli işaret etti. «İşte sürü de burada.»</p>

  <p>«Kokumuzu almış olacaklar.»</p>

  <p>Bir zebra homurdanır gibi ses çıkardı ve sonra bunu bir gürültü izledi. Sürü kaçarken ayak sesleri çevrede yankılanıyordu. Bruce ağaçların arasından sürünün gerisindeki hayvanları görebiliyordu. İyice uzakta oldukları için çizgileri belli değildi. Dolayısıyla kaçarlarken gri renkli küçük, şişman midillilere benziyorlardı Kulaklarını dikmiş, siyah yeleli başlarını sallayarak koşuyorlardı. Kısa süre içinde sürü uzaklaştı, böylece gürültü de kesildi.</p>

  <p>Bruce, «Neyse izlerin olduğu tarafa koşmadılar,» diye mırıldandı. Sonra dayanamayarak küfretti. «Budala, küçük eşeklerin Allah belasını versin! Onların yüzünden bir saat kaybettik.</p>

  <p>Son derece değerli bir saat.»</p>

  <p>Aceleleri olduğu için telaşlanarak yerleri araştırıyorlardı. Bir ileri gidiyor, bir geri geliyorlardı. Güneş ağaçların arkasına girmişti. Kısa süren Afrika alaca karanlığında hava daha şimdiden soğumaya başlamıştı. On beş dakika sonra da etraf iyice kapkaranlık olacaktı.</p>

  <p>Sonra birden orman sona erdi. Bir vlei'nin kenarına çıktılar Bel yüksekliğinde otlarla kaplı düzgün tarla gibi ovaydı burasıÇevresini ormanın çevirdiği vtei önlerinde göz alabildiğine uzanıyordu. Boyu en az iki mil vardı. Otların arasında da yer yer fildişi palmiyeleri uzanıyordu.</p>

  <p>Yaban tavukları düzlüğün kenarında bağrışıyorlardı. Uzakta bir yaban öküzü sürüsü otlamaktaydı.</p>

  <p>Bu düz otluğun gerisindeki ormanın hemen orada devrilmiş granitlerden oluşmuş bir ıkopje gökyüzüne doğru yükseliyordu. Dimdik yanlan ve dört köşe üstleriyle bu dev kayalar bir şato kalıntısını andırmaktaydılar. Güneş parlak kayalara vurarak onlara turuncumsu bir ışık veriyordu.</p>

  <p>Fakat Bruce'un hayran hayran manzara seyredecek vakti yoktu. Gözlerini ovanın yan tarafındaki toprağa dikmiş Hendry'nin orman botlarının izlerini araştırıyordu.</p>

  <p>Sol tarafından Çavuş Jacgue heyecanla ıslık çaldı. Bruce heyecanının göğsünü sıkıştırdığını hissederek jandarmanın yanına koştu.</p>

  <p>Jacque önderinde bir ipe sıralanmış gibi duran izleri işaret etti. Bunlar vtei'nin yanından geçip gidiyordu ve her bir iz kumlu gri toprakta iyice belli oluyordu.</p>

  <p>Bruce içini çekti. «Çok geç. Tanrının belası zebralar yüzünden geciktik.» Işık gitgide hafiflemekteydi.</p>

  <p>Yine de umutsuzluk içinde emretti. «Bunu mümkün olduğu sürece izle.»</p>

  <p>Jacque çeyrek mil sonra doğruldu. Karanlıkta konuşurken yalnızca beyaz .dişleri gözüküyordu.</p>

  <p>«Devam edersek izleri yeniden kaybedebiliriz.»</p>

  <p>«Pekâlâ.» Bruce, kadere razı olarak tüfeğini bitkin bir tavırla indirdi. Wally Hendry'nin on lardan en az kırk mil ileride olduğunu biliyordu.</p>

  <p>Hendry gece yola devam ederse araları daha da açılacaktı. İzler eskiydi. Bu rasgele bir ay olsaydı Bruce çoktan vazgeçerdi.</p>

  <p>Başını kaldırarak gökyüzüne baktı. Kuzeyde yıldızlar sarı renkli ve iri iriydi. Fakat üst bölüm ve güney kara bulutlarla kaplanmıştı.</p>

  <p>«Yağmur yağmasın,» diye fısıldadı. «Ne olur Tanrım, yağmur yağmasın.»</p>

  <p>Gece çok uzadı. Bruce belki iki saat uyudu ve sonra içindeki nefret onu uyandırdı. Sırt üstü yatarak gökyüzüne baktı. Gökyüzü koyu bulutlarla doluydu, zaman zaman aralarınca yıldızlar gözüküyordu.</p>

  <p>«Yağmur yağmamalı. Yağmamalı.» Bu sözleri dua gibi tekrarlıyordu. Gözlerini karanlık gökyüzüne dikmiş iradesiyle doğayı etkilemeye çalışıyordu.</p>

  <p>Ormanda aslanlar avlanıyordu. Güney yönünden gelen erkek aslanın kükrediğini duydu ve aynı anda iki dişi aslan ona karşılık verdiler.</p>

  <p>Şafak sökmeden önce de avlarını öldürdüler.</p>

  <p>Bruce, sert toprakta yatarak onların avı ele geçirmelerinden doğan sevinç kükremelerini dinledi. Sonra aslanlar karınlarını doyururlarken etrafa derin bir sessizlik çöktü.</p>

  <p>«Ben de onlar gibi başarıya erişebilsem,»</p>

  <p>diye düşündü. «Senden sık sık isteklerde bulunmadım, Tanrım. Fakat ne olur bu dileğimi kabul et. Bunu yalnızca kendim için değil, Shermaine&nbsp; ve ötekiler için de istiyorum.»</p>

  <p>Gözlerinin önünde Hendry'nin vurduğu, yere yığılan iki çocuk belirdi. Erkek çocuğun yanağında erimiş çikolayla kan birbirine karışmıştı.</p>

  <p>Bruce, «O ölmeyi hakketti,» diye devam etti. «Onun için ne olur yağmur yağdırma.»</p>

  <p>Gecenin çok uzun sürmesine karşılık şafak hemen söktü. Bulutlar iyice alçaldığı için gökyüzü griydi.</p>

  <p>Bruce belki yirminci kez, «İzler devam ediyor mu?» diye sordu.</p>

  <p>Bu sefer Jacque, çömelmiş olduğu yerden kalktı. «Artık izlemeyi deneyebiliriz.»</p>

  <p>Bruce Jacque'ın ardı sıra gidiyordu. Çavuş iki büklüm olmuş yürüyor ve yerdeki izleri inceliyordu. Çok ağır hareket etmekteydiler. Bruce sabırsızlık ve endişeyle sık sık başını kaldırıp tepedeki gri bulutlara bakıyordu.</p>

  <p>Işık arttıkça görüş alanları da iki metreden yüz metreye çıktı. Böylece gri bulutlara yaslanmış gibi duran fildişi palmiyelerinin tepelerini seçebiliyorlardı artık.</p>

  <p>Jacque koşmaya başladı. Düzlüğün sonuna gelmiş, ormana yaklaşıyorlardı. İki yüz metre geride de o dev granitlerden oluşmuş kopje vardı. Sabahın ışığında kuleleri olan görkemli oir şatoya benziyordu. Hem bunda insanı korkutan bir heybet vardı. Bruce nedense rahatsız olarak gözlerini kaçırdı.</p>

  <p>Buz gibi bir yağmur damlası şiddetle Bruce' un yanağına çarptı.</p>

  <p>Genç adam, «Oh, olamaz,» diyo itiraz ederek durdu. Jacque da incelemekte olduğu izden başını kaldırdı. Gökyüzüne baktı. «Bu iş bitti Beş dakika sonra izlenecek hiç bir şey kalmaz »</p>

  <p>Gökyüzüne, bakan Bruce'un yüzüne bir damla daha çarptı. Öfkesinden gözlerinden gelen yaşlara engel olabilmek için bir kaç kez gözlerini kırpıştırdı., Yağmur hızlanarak miğferine çarpmaya, omuzlarını yüzünü kamçılamaya başladı.</p>

  <p>Bruce bağırdı. «Mümkün olduğu kadar izlemeye bak!»</p>

  <p>Jacque ağzını açıp bir şey söyleyecek oldu ama daha buna fırsat kalmadan görünmeyen bir yumruk yemiş de havalanmış gibi geriye uçtu.</p>

  <p>Başından miğferi fırladı ve düşerken tüfeği yere çarparak madeni bir ses çıkardı.</p>

  <p>Bruce aynı anda bir kurşunun hemen önünden geçtiğini hissetti. Kurşunun rüzgârı gömleğini göğsüne yapıştırdı; Kulaklarında şiddetli bir uğultuya neden oldu. Sonra Bruce, Çavuş Jacque'ın yerdeki cesedine şaşkın şaşkın bakakaldı.</p>

  <p>Adamın kolları iki yana açılmıştı. Çenesi ve bir kulağının altında kalan bölüm kopup uçmuştu. Beyaz kemik ortaya çıkmıştı ve bunun üstünde kanlar köpürüyordu. Zencinin gövdesi yerde sarsıldı ve elleri ökseye yakalanan kuşlar gibi sallandılar. Sonra yağmurda bir tüfeğin patlamasını duydu.</p>

  <p>Bruce'un kafasından bir ses, «Kcpje!» diye-, bağırdı. «Kopje'ye gizlenmiş!»</p>

  <p>Bruce yana dönerek koşmaya başladı.</p>

  <p class="yildiz">***</p>
</body>
</html>
