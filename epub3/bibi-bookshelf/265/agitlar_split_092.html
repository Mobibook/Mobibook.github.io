<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>agitlar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
				<p class="h2baslik1">EMİNENİN AĞIDI</p>
				<p class="normal1">Eminenin anası sütü ocağa koyuyor. Kendisi de yayık yaymaya başlıyor. Süt, kaynayınca taşıyor. Emine sütü ocaktan indirmeye varınca, o telaşla, etekleri yalıma değiyor, alışıyor. Kız kovayı alıyor, üstüne su dökerek kendini yanmaktan kurtarmak isterken bir gelin geliyor öteden, kovayı Eminenin elinden alıyor. Perilerden mi, neyimiş bu gelin. Görünmeyenlerden imiş. Sen benim kızımın üstüne ateş saçtın, kızımı yaktın, diyor. Ben seni yakacağım. Emine de, anası ona ulaşıncaya kadar yanıyor. Bu ağıdı anası yakıyor.</p>
				<p class="normal"> </p>
				<p class="normal">Eridi gönlüm eridi</p>
				<p class="normal">Kızlar oluğa yürüdü</p>
				<p class="normal">Ak fistan da çift işlikli</p>
				<p class="normal">Emine kızım var idi</p>
				<p class="normal"> </p>
				<p class="normal">Yollar oldu arşı çarşı</p>
				<p class="normal">Hangi yola ben gideyim</p>
				<p class="normal">Kızım odundan geliyor</p>
				<p class="normal">Çağır da karşı gideyim</p>
				<p class="normal"> </p>
				<p class="normal">Yüğrük kızcağızım yüğrük</p>
				<p class="normal">Yürürken ığranır beli</p>
				<p class="normal">İnşallah anam sen de'ölürsün</p>
				<p class="normal">Yalınız ağlattın beni</p>
				<p class="normal"> </p>
				<p class="normal">Kızlara kurban olayım</p>
				<p class="normal">Kızlar çekiyor yasını</p>
				<p class="normal">Damın başına çıktım da</p>
				<p class="normal">Kayada duydum sesini</p>
				<p class="normal"> </p>
				<p class="normal">Dünden bohçasını çözdüm</p>
				<p class="normal">Çıkıda buldum iğnesini</p>
				<p class="normal">Kavrularak yanmış kızım</p>
				<p class="normal">Kalmış kolunun kırması</p>
				<p class="normal"> </p>
				<p class="normal">Şaştım kızcağızım şaştım</p>
				<p class="normal">Bir dumanlı yola düştüm</p>
				<p class="normal">Kızlar söğüde toplanmış</p>
				<p class="normal">Gözümü yumdum savuştum</p>
				<p class="normal"> </p>
				<p class="normal">Bayrama kurban olayım</p>
				<p class="normal">Bayram kaldırmış bayrağı</p>
				<p class="normal">Ben kınasın yakacağım</p>
				<p class="normal">Dayısı oynasın değneği</p>
				<p class="normal"> </p>
				<p class="normal">Altı göze ev yaptırdım</p>
				<p class="normal">Heliğini ata ata</p>
				<p class="normal">Yedi aylık yola gitsem</p>
				<p class="normal">Bulur idim yata yata</p>
				<p class="normal"> </p>
				<p class="normal">Sabahleyin kalktım idi</p>
				<p class="normal">Ne koygun ötüyor davul</p>
				<p class="normal">Ben kınasın yakayım da</p>
				<p class="normal">Hasan da oynasın havul</p>
				<p class="normal"> </p>
				<p class="normal"><span class="ideitalik">Yüğrük</span> Tez ayaklı.</p>
				<p class="normal"><span class="ideitalik">İnşallah anam sen d'ölürsün / Yalınız ağlattın beni</span> Anası ağıt törenine, yas yerine gelmemiş de o kızına yalnız ağlamış, ağıt yakmış.</p>
				<p class="normal"> </p>
				<p class="normal"><span class="ideitalik">Bayrama kurban olayım</span></p>
				<p class="normal"><span class="ideitalik">Bayram kaldırmış bayrağı</span></p>
				<p class="normal"><span class="ideitalik">Ben kınasın yakacağım</span></p>
				<p class="normal"><span class="ideitalik">Dayısı oynasın değneği</span></p>
				<p class="normal">Bayrak kaldırmak, bayrak dikmek, bayrak asmak. Bayramın bayrak asması, düğün bayrağını asmasıdır. Düğünlerde her zaman avluya bayrak dikilir. Bayrağın üstüne de bir hotuz dikilir ve o hotuzu vurana da armağan verilir. Demek ki, Bayram kızın sözlüsü. Dayısı değnek oynasın, düğünlerde cirit oynanır, cirit oynasın, diyor, ölüler için söylenen bu sözler yerinmedir, üzüntüyü söylemektir.</p>
				<p class="normal"><span class="ideitalik">Altı göze</span> Altı oda.</p>
				<p class="normal"><span class="ideitalik">Helik</span> Küçük taş.</p>
				<p class="normal"><span class="ideitalik">Havul</span> Bir biçim cirit.</p>
		</div>
		<div class="calibre1" id="calibre_pb_93"/></body>
</html>