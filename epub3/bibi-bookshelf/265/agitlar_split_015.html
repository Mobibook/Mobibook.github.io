<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>agitlar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
				<p class="resim"><img alt="" class="calibre13" src="10.jpg"/></p>
				<p class="h2baslik1">YEMEN AĞIDI</p>
				<p class="normal1">1911'de Mehmet ve Memiş adlı Çukurovalı iki kardeş asker olarak Yemene gidiyorlar ve bir daha dönmüyorlar. Bu ağıdı, şehitlerin bacısı yakıyor.</p>
				<p class="normal"> </p>
				<p class="normal">Gara çadır is mi dutar</p>
				<p class="normal">Martin tüfek pas mı dutar</p>
				<p class="normal">Ağlıyalım anam bacım</p>
				<p class="normal">Elin gızı yas mı dutar</p>
				<p class="normal"> </p>
				<p class="normal">Günden yanı soldumola</p>
				<p class="normal">Yerden yanı uldumola</p>
				<p class="normal">Memmedimin ala gözün</p>
				<p class="normal">Garınçalar oydumola</p>
				<p class="normal"> </p>
				<p class="normal">Basma fistan kirlenirse</p>
				<p class="normal">Başda püsgül fırlanırsa</p>
<p class="normal">Ya kimlere baba desin</p>
				<p class="normal">Senin bebek dillenirse</p>
				<p class="normal"> </p>
				<p class="normal">Getme Yemene Yemene</p>
				<p class="normal">Garışın toza dumana</p>
				<p class="normal">Mekdubunu sal gardaşım</p>
				<p class="normal">Bacını goma gümana</p>
				<p class="normal"> </p>
				<p class="normal">Getme Yemene Yemene</p>
				<p class="normal">Yemen sıcak dayanaman</p>
				<p class="normal">Dang borusu er vurulur</p>
				<p class="normal">Sen cahalsın uyanaman</p>
				<p class="normal"> </p>
				<p class="normal">Getme Yemene Yemene</p>
				<p class="normal">Yemen sıcak gayfa bişer</p>
				<p class="normal">Esger talime çıkışın</p>
				<p class="normal">Aceminin aklı şaşar</p>
				<p class="normal"> </p>
				<p class="normal">Tarlalarda biter gamış</p>
				<p class="normal">Uzar gider, vermez yemiş</p>
				<p class="normal">Çöl Yemende can verenner</p>
				<p class="normal">Biri Mehmet biri Memiş</p>
				<p class="normal"> </p>
				<p class="normal">Bu ağıdı daha sonra Kadirlinin Yalnızdut köyünden derledim. Ağıdı yakan Yalnızdutlu yaşlı bir kadındı. Memetle Memişin kız kardeşiydi. 1911 olduğuna göre Trablus savaşı olacak. Anadoludan, çöle aşağı nereye giderse gitsin orasının adı Yemendir.</p>
				<p class="indentmetinitalik">Günden yanı soldumola</p>
				<p class="indentmetinitalik">Yerden yanı uldumola</p>
				<p class="indentmetin">Güne gelen tarafı soldu mu acaba?</p>
				<p class="indentmetin">Yere gelen tarafı çürüdü mü acaba?</p>
				<p class="normal">Anadolunun çok yerinde çürümek yerine ulmak kullanılır. Yalnız kimi yerde anlamları başkadır. Ağaç ulmaz, çürür. Et ular.</p>
				<p class="normal"><span class="ideitalik">Başta püskül fırlanırsa</span> Fesin püskülü fırlanırsa.</p>
				<p class="normal"><span class="ideitalik">Dang borusu</span> Tan borusu</p>
				<p class="normal"><span class="ideitalik">Er</span> Erken</p>
				<p class="normal"><span class="ideitalik">Gayfa</span> Kahve.</p>
				<p class="normal">Yalnızdutta derlediğim varyantta, "Ağlayalım anam bacım kahpe Osmanlı yas mı tutar", diyordu.</p>
				<p class="normal">Ben ilk kitapta çıkanı, "Elin kızı yas mı tutar"ı koydum.</p>
		</div>
	<div class="calibre1" id="calibre_pb_16"/></body>
</html>