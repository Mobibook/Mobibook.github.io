<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>agitlar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
				<p class="h2baslik1">BATTALIN AĞIDI</p>
				<p class="normal1">Seferberlikte, Battal ve Davut adlı iki kardeş eşkıya imişler. Bu iki kardeş, bir dargınlık yüzünden birbirlerinden ayrılmışlar. Battalı, çok geçmeden, zaptiyeler Kozan tarafında vurmuşlar. Kocasının ölümü üzerine bu ağıdı karısı yakmıştır.</p>
				<p class="normal1">Battalın hangi köyden olduğunu, bütün araştırmalarımıza rağmen bulamadık.</p>
				<p class="normal"> </p>
				<p class="normal">Boz lökü gapıya geldi</p>
				<p class="normal">Eğdi boynun habar aldı</p>
				<p class="normal">Sen duymadın Arzı bacım</p>
				<p class="normal">Batdal d'öldü Davut d'öldü</p>
				<p class="normal"> </p>
				<p class="normal">Davut bilmezdi düzeni</p>
				<p class="normal">Batdal gezerdi Gozanı</p>
				<p class="normal">Ya niderdin çer alası</p>
				<p class="normal">Virane dağda gezeni</p>
				<p class="normal"> </p>
				<p class="normal">Yurd gonardık sıra sıra</p>
				<p class="normal">Yorgan atlaz döşşek hara</p>
				<p class="normal">Bin ulaş babam uşağı</p>
				<p class="normal">Çer alası benli gıra</p>
				<p class="normal"> </p>
				<p class="normal">Sandıktan dutup kakıyo</p>
				<p class="normal">Adam şuna güvenir mi</p>
				<p class="normal">Beş döşşekden yer sererdim</p>
				<p class="normal">Batdal daşa dayanır mı</p>
				<p class="normal"> </p>
				<p class="normal">Çıkarım Berut başına</p>
				<p class="normal">Başın gar olursa olsun</p>
				<p class="normal">Çekerim bebek derdini</p>
				<p class="normal">Dulluk zor olursa olsun</p>
				<p class="normal"> </p>
				<p class="normal">Amanın belim gırıldı</p>
				<p class="normal">Tül'oturup kakmayınca</p>
				<p class="normal">Benim yetim böyümez mi</p>
				<p class="normal">Emmileri bakmayınca</p>
				<p class="normal"> </p>
				<p class="normal"><span class="ideitalik">Lök</span> Erkek deve.</p>
				<p class="normal"><span class="ideitalik">Hara</span> İpek.</p>
				<p class="normal"><span class="ideitalik">Çer</span> Dert.</p>
				<p class="normal"><span class="ideitalik">Tülü oturup kalkmayınca</span> Devenin çöküp de yerinden bir daha kalkmaması, çoğunda da, hiç kalkmaması, öyle ölmesi Türkmende uğursuzluk sayılır.</p>
		</div>
		<div class="calibre1" id="calibre_pb_45"/></body>
</html>