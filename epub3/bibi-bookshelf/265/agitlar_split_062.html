<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>agitlar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
				<p class="h2baslik1">İSMAİL AĞANIN AĞIDI</p>
				<p class="normal1">1944 yılında Andırınlı Zülfikar oğlu İsmail Ağa öldüğünde bu ağıdı ona akraba kadınlar yakıyorlar.</p>
				<p class="normal"> </p>
				<p class="normal">Çığşardan ağaç biçtirir</p>
				<p class="normal">Onu da Ceyhana döktürür</p>
				<p class="normal">Kim çıkarır oğlancığım</p>
				<p class="normal">Bin Kırat çeltik ektirir</p>
				<p class="normal"> </p>
				<p class="normal">Hocalardan izin alın</p>
				<p class="normal">Bir gece evinde yatsın</p>
				<p class="normal">Düşmanlık eden deyyuslar</p>
				<p class="normal">Gayrı muradına yetsin</p>
				<p class="normal"> </p>
				<p class="normal">Acar konak dutturdu da</p>
				<p class="normal">Bir gün içinde yatmadı</p>
				<p class="normal">Hacı oğlun everip de</p>
				<p class="normal">Oğlum murada yetmedi</p>
				<p class="normal"> </p>
				<p class="normal">Bayraklı patos çekildi</p>
				<p class="normal">Oğlum uğramış nazara</p>
				<p class="normal">Hacıya gelin getirdim</p>
				<p class="normal">Peygamberin kavl'üzere</p>
				<p class="normal"> </p>
				<p class="normal">Konak yaptırır keliye</p>
				<p class="normal">Benzer Hazreti Aliye</p>
				<p class="normal">Kalbura hayma dutturmuş</p>
				<p class="normal">Davet verdirmiş Valiye</p>
				<p class="normal"> </p>
				<p class="normal">Çığşardan biçtirir lata</p>
				<p class="normal">Gitmedi Ceyhandan öte</p>
				<p class="normal">İsmail Ağa ölünce</p>
				<p class="normal">Düşmanları çalmış hota</p>
				<p class="normal"> </p>
				<p class="normal">Sürek yazıda yayılır</p>
				<p class="normal">Akça savağa koyulur</p>
				<p class="normal">Gelen sene kimse bilmez</p>
				<p class="normal">Bu yıl hatırın sayılır</p>
				<p class="normal"> </p>
				<p class="normal">Ben böyle ağlayamam</p>
				<p class="normal">Kaputunu bana salın</p>
				<p class="normal">İhtiyarım varamıyom</p>
				<p class="normal">Hepiniz yanıma gelin</p>
				<p class="normal"> </p>
				<p class="normal">Adanadan gelir bekar</p>
				<p class="normal">Sandıklarla alır şeker</p>
				<p class="normal">Dolansa daireye çıksa</p>
				<p class="normal">Kaymakam ayağa kalkar</p>
				<p class="normal"> </p>
				<p class="normal">Bacıcığı çölde kaldı</p>
				<p class="normal">Mustafa Efendi ağlasın</p>
				<p class="normal">Şu Güllüye selam söylen</p>
				<p class="normal">Ak çözsün kara bağlasın</p>
				<p class="normal"> </p>
				<p class="normal">İsterdi İsmail Ağa</p>
				<p class="normal">Akşama on iki türlü</p>
				<p class="normal">Varamıyom oğlancığım</p>
				<p class="normal">Konağının başı karlı</p>
				<p class="normal"> </p>
				<p class="normal">Kahirlenme Güllü Hatun</p>
				<p class="normal">Ben ağladım ağıdımı</p>
				<p class="normal">Hacı küçük halden bilmez</p>
				<p class="normal">Kim verecek öğüdünü</p>
				<p class="normal"> </p>
				<p class="normal">Yeter kadir Mevlam yeter</p>
				<p class="normal">Acım'olur bundan beter</p>
				<p class="normal">Güvenirim Allahıma</p>
				<p class="normal">Hacı oğlu yerin tutar</p>
				<p class="normal"> </p>
				<p class="normal"><span class="ideitalik">Çığşar</span> Andırının bir köyü.</p>
				<p class="normal"><span class="ideitalik">Kim çıkarır oğlancığım</span> Hasadını kim yapabilir ki.</p>
				<p class="normal"><span class="ideitalik">Bin kırat çeltik ektirir</span> Kırat, bir tahıl ölçüsüdür.</p>
				<p class="normal"><span class="ideitalik">Acar konak dutturmak</span> Yeni konak yaptırmak.</p>
				<p class="normal"><span class="ideitalik">Bayraklı patos</span> Batöz, harman makinesi. Bayraklı batöz, yeni batöz. Yeni batöz tarlaya girerken bayrak çekilir batöze.</p>
				<p class="normal"><span class="ideitalik">Keli</span> Bayır.</p>
				<p class="normal"><span class="ideitalik">Kalbura hayma dutturmuş</span> Kare biçiminde dört ağaç dikilir, ağaçların üstü çam dalları, ılgın, mersin, söğüt dallarıyla örtülür, bir biçim gölgelik yapılır. Buna hayma derler. Farsça bir sözcüktür. Kalbur, Andırının ünlü bir yaylasıdır.</p>
				<p class="normal"><span class="ideitalik">Valiye davet verdirmiş</span> Valiyi yemeğe çağırmış, haymasına.</p>
				<p class="normal"><span class="ideitalik">Hota</span> Bir sevinç bağırtısı. Hota çalmak, hota söylemek.</p>
				<p class="normal"><span class="ideitalik">Sürek</span> Koyun sürüleri. Sürek yazıda yayılır. Sürüler ovada otlar.</p>
				<p class="normal"><span class="ideitalik">Savak</span> Koyunları koydukları bölünmüş yer.</p>
				<p class="normal"><span class="ideitalik">Kaputunu bana salın</span> Bana gönderin.</p>
				<p class="normal"><span class="ideitalik">Adanadan gelir bekar</span> Toprak işçilerinin bir kısmına bekarlar derler. Bunlar çoğunlukla bekardırlar. Mevsimlik değil, yıllık işçilerdir. Bekar işçileri çalıştırmak, Toroslarda çok zenginliği gösterir.</p>
				<p class="normal"><span class="ideitalik">Akşama on iki türlü</span> On iki türlü yemek istermiş. Bu da zenginliğini gösterir.</p>
		</div>
		<div class="calibre1" id="calibre_pb_63"/></body>
</html>