<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>agitlar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
				<p class="h2baslik1">HALBIRIN AĞIDI</p>
				<p class="normal1">Hemite köyünden Durdu Hatunun dediğine göre, bundan 150 sene evvel, Arap Ağa adlı beyle Maraşlı Beyazıt beylerinin arası, bir kız kaçırma yüzünden açılıyor. Bir gün Arap Ağa, Beyazıt Beyinin evinde misafirken, Beyazıtlılar Arap Ağayı öldürüyorlar. Bu ağıdı, Beyazıt Beyinin, Arap Ağanın oğlu Hüseyinde bulunan kızı söylüyor. Esasen araları, bu kız yüzünden açılmıştır.</p>
				<p class="normal"> </p>
				<p class="normal">Hösüyün Beğ de birisi</p>
				<p class="normal">Minderi gaplan derisi</p>
				<p class="normal">Gördüm dayfalar elinde</p>
				<p class="normal">Kehribardan imamısı</p>
				<p class="normal"> </p>
				<p class="normal">Mavu şavlar ışıl ışıl</p>
				<p class="normal">Gaçma ayağ'na dolaşır</p>
				<p class="normal">Car eyleme ağa babam</p>
				<p class="normal">Hösüyün oğlun ulaşır</p>
				<p class="normal"> </p>
				<p class="normal">Halbırın akaba yanı</p>
				<p class="normal">Cığlar geder adam ganı</p>
				<p class="normal">Beş yıllıcak gelin galdım</p>
				<p class="normal">Nider de alırdın beni</p>
				<p class="normal"> </p>
				<p class="normal">Halbırda da devem durdu</p>
				<p class="normal">On iki top gumaşım'aldı</p>
				<p class="normal">Aldı durmaz Beyazıtlı</p>
				<p class="normal">Sandığıma palta furdu</p>
				<p class="normal"> </p>
				<p class="normal">Halbırın da gar'ardıcı</p>
				<p class="normal">Halepden alıllar tucu</p>
				<p class="normal">Hösüyünüm düğün gurmuş</p>
				<p class="normal">Acep kim olur sağdıcı</p>
				<p class="normal"> </p>
				<p class="normal">Çakal atı bilmez terki</p>
				<p class="normal">Fati gızı aldı gorku</p>
				<p class="normal">Aldı doymaz Beyazıtlı</p>
				<p class="normal">Bir sandıktan dokuz kürkü</p>
				<p class="normal"> </p>
				<p class="normal">Garlangaç yapar yuvayı</p>
				<p class="normal">Çamır sıvayı sıvayı</p>
				<p class="normal">Bana duşman gızı deller</p>
				<p class="normal">Gâvır babamdan dolayı</p>
				<p class="normal"> </p>
				<p class="normal">Oturdum yükün dibine</p>
				<p class="normal">Ben de burda ne ararım</p>
				<p class="normal">Emmim oğlu Ehmet Paşa</p>
				<p class="normal">Ne faydam var ne zararım</p>
				<p class="normal"> </p>
				<p class="normal">Yeğin ekinin firezi</p>
				<p class="normal">Takım koyarlar kirazı</p>
				<p class="normal">Yariminen bana benzer</p>
				<p class="normal">Yedi ülker üç terazi</p>
				<p class="normal"> </p>
				<p class="normal">Yarim yiğitler koçağı</p>
				<p class="normal">Dizine dökmüş saçağı</p>
				<p class="normal">Yarim ile bana benzer</p>
				<p class="normal">Kuş burnu salep çiçeği</p>
				<p class="normal"> </p>
				<p class="normal"><span class="ideitalik">Halbır</span> Kalbur: Kalbur bir de Toroslarda bir yaylanın adıdır. Olay o yaylada geçtiği için bu ağıda Kalburun Ağıdı diyorlar.</p>
				<p class="normal"><span class="ideitalik">Dayfalar</span> Tayfalar, beylerin hizmetkarları, askerleri.</p>
				<p class="normal"><span class="ideitalik">İmamı</span> Tespihlerin en baştaki boncuğu, püskülün altındaki, yuvarlak değil, uzun boncuk, tane.</p>
				<p class="normal"><span class="ideitalik">Car etme</span> Yalvarma. Bir imdat çağırarak yalvarma.</p>
				<p class="normal"><span class="ideitalik">Akaba</span> İniş.</p>
				<p class="normal"><span class="ideitalik">Takım</span> Tarla sınırı.</p>
				<p class="normal"><span class="ideitalik">Kuş burnu</span> Yaban gülünün kırmızı tohumu.</p>
				<p class="normal"><span class="ideitalik">Salep çiçeği</span> Orkide.</p>
				<p class="normal"><span class="ideitalik">Gar'ardıc</span> Kara ardıç</p>
		</div>
	<div class="calibre1" id="calibre_pb_24"/></body>
</html>