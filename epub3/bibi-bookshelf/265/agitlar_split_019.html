<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>agitlar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
				<p class="h2baslik1">BEBEK AĞIDI</p>
				<p class="normal1">Bebek Ağıdını kimin söylediği, hangi tarihte söylendiği, söyleyenin hangi köyden olduğu bilinmiyor. Fakat bir Çukurovalı kadın tarafından söylendiği muhakkak gibidir.</p>
				<p class="normal1">Bebek Ağıdındaki vaka şöyledir: Bir bey oğlunun, evlendikten sekiz sene sonra, bir çocuğu oluyor. Çocuk altı aylık kadarken yaylaya göçülüyor. Yolda, bir devenin üstünde bağlı bulunan beşik, çam dallarından birine takılıp kalıyor. Beşiğin çam dalında kaldığını, çocuğun anasından başka kimse görmüyor. O da önünde giden kayınbabasına bu vaziyeti söyleyemiyor. Çünkü onunla konuşmuyor. Anadoluda "gelinlik" adeti vardır. Gelin, kayınbabası, kaynanası ve kocasının akrabaları ile konuşmaz. Onların suallerine baş işaretile (hayır) veya (evet) der. Gelinin yukarda saydığımız akrabalarla konuşması, bir terbiyesizlik addolunur.</p>
				<p class="normal1">Sonra, beşiğin çamda kaldığını kocası, gelinden haber alıyor. Geri dönüp beşiği buldukları zaman bebeğin gözlerinin yırtığı kuşlar tarafından oyulmuş olduğu görülüyor. Bu ağıdı, bebeğin anası orada yakıyor.</p>
				<p class="normal"> </p>
				<p class="normal">Deveyi deveye çatdım</p>
				<p class="normal">Örkünü üstüne atdım</p>
				<p class="normal">Alamadım bebek seni</p>
				<p class="normal">Gay'nbabamdan hicab ettim</p>
				<p class="normal"> </p>
				<p class="normal">Harmancığın gayaları</p>
				<p class="normal">Nen çalıyor mayaları</p>
				<p class="normal">Berk mi değdi ağ bebeğim</p>
				<p class="normal">Garaguşun sayaları</p>
				<p class="normal"> </p>
				<p class="normal">Harmancıkdan çıkdım yayan</p>
				<p class="normal">Dayan hey dizlerim dayan</p>
				<p class="normal">Şimdi emmilerin gelir</p>
				<p class="normal">Kimi atlı kimi yayan</p>
				<p class="normal"> </p>
				<p class="normal">Garaguş döner havada</p>
				<p class="normal">Yavrusun gomaz yuvada</p>
				<p class="normal">Ora gedek ağ bebeğim</p>
				<p class="normal">Bir gönnüm Çukurovada</p>
				<p class="normal"> </p>
				<p class="normal">Göğde bulut gar havası</p>
				<p class="normal">Işgın yayılır devesi</p>
				<p class="normal">Silini silini ağlar</p>
				<p class="normal">Bebeğin tülü mayası</p>
				<p class="normal"> </p>
				<p class="normal">Bebek beni del'eyliyo</p>
				<p class="normal">Garşı daldan el'eyliyo</p>
				<p class="normal">Bebeğin uyhusu gelmiş</p>
				<p class="normal">Gel de beni bele diyo</p>
				<p class="normal"> </p>
				<p class="normal">Harmancıkda tütün tüter</p>
				<p class="normal">Çıngırdaklı goşum öter</p>
				<p class="normal">Derdeyleme ağ bebeğim</p>
				<p class="normal">Benim derdim bana yeter</p>
				<p class="normal"> </p>
				<p class="normal">Garagoyun garagoyun</p>
				<p class="normal">Ciğerinen olmaz oyun</p>
				<p class="normal">Meler m'ola benim gimi</p>
				<p class="normal">Guzusunu aldıran goyun</p>
				<p class="normal"> </p>
				<p class="normal"><span class="ideitalik">Nen çalıyor mayaları</span> Nen çalmak, ninni söylemek. Develeri bile bebeğe ninni söylüyor. Bir de gelinler çocuklarını, kayınbabalarının, kayınbiraderlerinin yanında kucaklarına almazlar.</p>
				<p class="normal"><span class="ideitalik">Işgın, ışkın</span> Yeni filizlenmiş dal.</p>
		</div>
		<div class="calibre1" id="calibre_pb_20"/></body>
</html>