<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>agitlar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
				<p class="h2baslik1">BOZ ÖMERİN AĞIDI</p>
				<p class="normal1">Eskiden aşiretler arasında "Kovun Kovma" adı verilen, diğer bir aşiretin malını talan etme vardı. Bu adette, ikiyüz, üçyüz kişi kadar atlı biner; başka aşiretlere salgın yapardı. Hangi taraf galip gelirse, o taraf, diğer tarafın malını sürerdi.</p>
				<p class="normal1">Bu ağıt, Cerit aşireti ile Tecirli aşireti arasında yapılan bir salgında, Cerit aşiretinden Türkmen Alinin iki oğlunun Tecirliler tarafından öldürüldüğünde, bacıları tarafından söylenmiştir.</p>
				<p class="normal1">Bu aşiretlerden Ceritler, şimdi Ceyhan kazasına bağlı Mustafabeyli, Ceyhanbekirli, Hürüuşağı ve Tecirliler de Osmaniye kazasına bağlı Sakarcalık, Kırmıtlı, Araplı köylerinde oturmaktadırlar.</p>
				<p class="normal1">Cerit ve Tecirlilerden, başka yerlerde de yerleşmiş olanlar vardır.</p>
				<p class="normal"> </p>
				<p class="normal">Salma salmada çatılı</p>
				<p class="normal">Salma boynunda atılı</p>
				<p class="normal">Govup geder Boz Omarım</p>
				<p class="normal">Duşman uğrunda gatılı</p>
				<p class="normal"> </p>
				<p class="normal">Evimiz gonar keliye</p>
				<p class="normal">Beserek bağlar yalıya</p>
				<p class="normal">Bakdım ki emmim Aliye</p>
				<p class="normal">Aslanlarım deyip gelir</p>
				<p class="normal"> </p>
				<p class="normal">Eli ivil ivil işli</p>
				<p class="normal">İnnesi de heril başlı</p>
				<p class="normal">Var gardaşın gelinleri</p>
				<p class="normal">Güvel ördek yörüyüşlü</p>
				<p class="normal"> </p>
				<p class="normal">Belinde daban gılıcı</p>
				<p class="normal">Gardaş atına binici</p>
				<p class="normal">İk'elimde iki efe</p>
				<p class="normal">Na zaman sabah olucu</p>
				<p class="normal"> </p>
				<p class="normal">Belinde daban eğrisi</p>
				<p class="normal">İnmez gırının sağrısı</p>
				<p class="normal">Omar Osman gardaşlarım</p>
				<p class="normal">Dayanamam ben doğrusu</p>
				<p class="normal"> </p>
				<p class="normal">Boz Omarım boz doğal mı</p>
				<p class="normal">Mencilisi düz dağal mı</p>
				<p class="normal">Tecirlinin yüz atlısı</p>
				<p class="normal">Gardaşıma az dağal mı</p>
				<p class="normal"> </p>
				<p class="normal">Tosmuğun ardına pısmış</p>
				<p class="normal">Öğürdükçe ganlar gusmuş</p>
				<p class="normal">Arık Hasan boğazlarken</p>
				<p class="normal">Açacak üstüne düşmüş</p>
				<p class="normal"> </p>
				<p class="normal">Omar Osman gardaşlarım</p>
				<p class="normal">Getmez ben burda gışlarım</p>
				<p class="normal">Eller bana deli diyo</p>
				<p class="normal">Delim'oldum gardaşlarım</p>
				<p class="normal"> </p>
				<p class="normal"><span class="ideitalik">Keli</span> Bir, bir buçuk metre yüksekliğinde düzlük, tepecik.</p>
				<p class="normal"><span class="ideitalik">Beserek</span> Dişi deve.</p>
				<p class="normal"><span class="ideitalik">Eli ivil ivil işli</span> Eli çok çabuk işleyen. Eli kıvrak.</p>
				<p class="normal"><span class="ideitalik">Heril</span> İpek.</p>
				<p class="normal"><span class="ideitalik">İki elimde iki efe</span> İki kişinin fesi. Bu, ağıt yakıyorum demektir.</p>
				<p class="normal"><span class="ideitalik">Belinde taban eğrisi</span> Taban kılıcı. Bir tür kılıç.</p>
				<p class="normal"><span class="ideitalik">Pışmak, pusmak</span> Saklanmak.</p>
				<p class="normal"><span class="ideitalik">Açacak</span> Açarak. Kollarını açarak.</p>
		</div>
		<div class="calibre1" id="calibre_pb_43"/></body>
</html>