<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>agitlar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
				<p class="h2baslik1">HACI HÜSEYİN EFENDİNİN AĞIDI</p>
				<p class="normal1">Osmaniyeli ağalardan Hacı Hüseyin Efendi 1931'de öldüğünde, bu ağıdı onun üstüne Kumarlı köyünden Meryem Hatun yakıyor.</p>
				<p class="normal"> </p>
				<p class="normal">Görünür İmran dağları</p>
				<p class="normal">Ömürlü olsun sağları</p>
				<p class="normal">Dayım beriden varırken</p>
				<p class="normal">Karşılar Cerit Beyleri</p>
				<p class="normal"> </p>
				<p class="normal">Dayımın öldüğü gece</p>
				<p class="normal">Kapandı hanlar dükkanlar</p>
				<p class="normal">Şimdi karşılar dayımı</p>
				<p class="normal">Küheylan atlı yiğenler</p>
				<p class="normal"> </p>
				<p class="normal">Dayım giyer elma kürkü</p>
				<p class="normal">Atı yavuz kırar örkü</p>
				<p class="normal">Bayrama çağır beklerim</p>
				<p class="normal">Arifi getirir belki</p>
				<p class="normal"> </p>
				<p class="normal">Dayım karyolada yatar</p>
				<p class="normal">Gelmezse çiftliği batar</p>
				<p class="normal">Eski gün'nü bilir misin</p>
				<p class="normal">Derviş atı ceren tutar</p>
				<p class="normal"> </p>
				<p class="normal">Ben burada oturamam</p>
				<p class="normal">Şelek ağır götüremem</p>
				<p class="normal">Sen olmazsan kul olduğum</p>
				<p class="normal">Şıha gelin getiremem</p>
				<p class="normal"> </p>
				<p class="normal">Dayın çiftliğe gidiyor</p>
				<p class="normal">Arif atını gemlesin</p>
				<p class="normal">Hem Ağa hemi Efendi</p>
				<p class="normal">Mezarına nur damlasın</p>
				<p class="normal"> </p>
				<p class="normal">Dayımın öldüğü gece</p>
				<p class="normal">Kapandı hanlar çarşılar</p>
				<p class="normal">Sakalı şerif gelirken</p>
				<p class="normal">Kırk atlı ile karşılar</p>
				<p class="normal"> </p>
				<p class="normal">Gani benim dayım gani</p>
				<p class="normal">Fakir fıkaranın yanı</p>
				<p class="normal">Dayım Derviş ata biner</p>
				<p class="normal">Yem yemezdi Cuma günü</p>
				<p class="normal"> </p>
				<p class="normal"><span class="ideitalik">Cerit Beyleri</span> Ceyhan ilçesine bağlı köylerde yaşarlar Ceritler. Avşarların bir kolu olduğu sanılıyor.</p>
				<p class="normal"><span class="ideitalik">Örk</span> Atları demirden ya da odundan kazıkla yaylım olan, yani otlu bir yere bağlarlar. Kazığı yere çakarlar. Kazığa beş, on, on beş, yirmi beş metre kadar sağlam bir ip bağlarlar. Bu ipi de atın boynuna takarlar. At böylece o yirmi beş metrelik sahada otlar. Bu ipin ve kazığın bütününe örk derler. At örklemek biçiminde kullanılabilir.</p>
				<p class="normal"><span class="ideitalik">Şelek</span> Yük.</p>
				<p class="normal"><span class="ideitalik">Gani</span> Cömert.</p>
		</div>
	<div class="calibre1" id="calibre_pb_57"/></body>
</html>