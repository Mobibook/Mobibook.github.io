<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>agitlar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
				<p class="h2baslik1">YAYCIOĞLU İBRAHİM AĞANIN AĞIDI</p>
				<p class="normal1">Andırının tanınmış ailelerinden Yaycıoğlu İbrahim Ağa öldüğünde teyzesinin kızı ünlü halk şairi Hasibe Hatun yakıyor ağıdı. Hasibe Hatunla kız kardeşi Telli Hatun bütün Torosların, Çukurovanın en ünlü ağıtçılarıydılar. Hasibe Hatunla Telli Hatunun ağıt yaktığı ölülerin çok değerli kişiler olduğunda herkes birleşirdi.</p>
				<p class="normal1">İbrahim Ağa 1942'de ölüyor.</p>
				<p class="normal"> </p>
				<p class="normal">Geldim diz çöktüm oturdum</p>
				<p class="normal">Bu yıl bir Ağa yitirdim</p>
				<p class="normal">Süleymanın yanına gitmiş</p>
				<p class="normal">İnşallah geri getir'rim</p>
				<p class="normal"> </p>
				<p class="normal">Odada Ağa oturur</p>
				<p class="normal">Uşaklar kahve götürür</p>
				<p class="normal">Kadan alayım Münire</p>
				<p class="normal">Kızlar hizmetin yetirir</p>
				<p class="normal"> </p>
				<p class="normal">Ayşe çaydanlığın'getir</p>
				<p class="normal">Münire hizmetin yetir</p>
				<p class="normal">Kızım şimdi Ağa çağ'rır</p>
				<p class="normal">Kalk gayrı maşlahın'götür</p>
				<p class="normal"> </p>
				<p class="normal">Gölden kalktı uçtu turna</p>
				<p class="normal">Kimi kara kimi sürme</p>
				<p class="normal">Kadan alayım Münire</p>
				<p class="normal">Ağamın çadırın'derme</p>
				<p class="normal"> </p>
				<p class="normal">Şu bacısı şu gelini</p>
				<p class="normal">Kardeş komadı halimi</p>
				<p class="normal">İk'gün sonra babamoğlu</p>
				<p class="normal">Çatal indirir gelini</p>
				<p class="normal"> </p>
				<p class="normal">Atın dorusun'saymazdı</p>
				<p class="normal">Kardeşim binerdi kıra</p>
				<p class="normal">Çarşaflı yatak beğenmez</p>
				<p class="normal">Şimdi kondu kuru yere</p>
				<p class="normal"> </p>
				<p class="normal">Kardeşlerim kardeşlerim</p>
				<p class="normal">Aman kesilsin başlarım</p>
				<p class="normal">Babana minnet eder de</p>
				<p class="normal">Gitmem burada kışlarım</p>
				<p class="normal"> </p>
				<p class="normal">Yaramın da başı acar</p>
				<p class="normal">Göz göz oldu merhem durmaz</p>
				<p class="normal">Küçücükten dul oturdum</p>
				<p class="normal">Başımdan kara gün kalkmaz</p>
				<p class="normal"> </p>
				<p class="normal">Zor imiş kardeş acısı</p>
				<p class="normal">Gelmedi Hüsne bacısı</p>
				<p class="normal">Hüseyini Süleymanı</p>
				<p class="normal">Hacıyı tutsun sancısı</p>
				<p class="normal"> </p>
				<p class="normal">Bundan başka ağıt demem</p>
				<p class="normal">Şerif, Leman gelmeyince</p>
				<p class="normal">Unutmam kardeş unutmam</p>
				<p class="normal">Kara mezar olmayınca</p>
				<p class="normal"> </p>
				<p class="normal">Kardeş kabire konunca</p>
				<p class="normal">Mevlam bana versin sabır</p>
				<p class="normal">Allah Müftüye ömür versin</p>
				<p class="normal">Yüz kırk lira verdi kebir</p>
				<p class="normal"> </p>
				<p class="normal">Ağ'Ankaradan gelince</p>
				<p class="normal">Zeliham oynar oyunu</p>
				<p class="normal">Sen olmazsan kul olduğum</p>
				<p class="normal">Memede kurmam düğünü</p>
				<p class="normal"> </p>
				<p class="normal">Yol uzak Leman gelmezse</p>
				<p class="normal">Müftü hiç halden bilmezse</p>
				<p class="normal">Ağamın canı sıkılır</p>
				<p class="normal">Kır at koşuyu almazsa</p>
				<p class="normal"> </p>
				<p class="normal"><span class="ideitalik">Çatal indirir gelini</span> Çatal bir de, bu ağıtta olduğu gibi çifte anlamına gelir.</p>
				<p class="normal"><span class="ideitalik">Acar</span> Yeni.</p>
				<p class="normal"><span class="ideitalik">Kara mezar olmayınca</span> Kara mezara girmeyince, kara toprak olmayınca.</p>
		</div>
	<div class="calibre1" id="calibre_pb_59"/></body>
</html>