<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>agitlar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
				<p class="h2baslik1">BEY KIZININ AĞIDI</p>
				<p class="normal1">Bir zamanlar bir Bey oğlu varmış. Bu Bey oğlu bir gün bir kuş avına gidiyormuş. Bunun bir de nişanlı kız kardeşi varmış. Bey oğlu obanın içinden geçerken önünden bir baldırı çıplak geçmiş. Vay, sen benim önümden nasıl geçersin, diye Bey oğlu buna bir tokat sallamış. O da, bana niçin tokat vuruyorsun, bana vuracağına git de kız kardeşinin oynaşına vur, demiş. Bey oğlu buna çok öfkelenmiş, gözü dönmüş. Kılıcını çekmiş, baldırı çıplağın başını kesecekken, bakmış ki, önünde kız kardeşi. Ona dönmüş, kılıcını sallamış, kız kardeşinin on beliğini, bir de boynunun bir parçasını kesmiş. Kız da ölürken kendi üstüne bu ağıdı yakmış. Ağıdın yakılış tarihini, yerini yurdunu saptayamadım.</p>
				<p class="normal"> </p>
				<p class="normal">Atı ardımdan ulaştı</p>
				<p class="normal">Siğim siğime dolaştı</p>
				<p class="normal">Bir kılıçla vurunca da</p>
				<p class="normal">On beliğim birden düştü</p>
				<p class="normal"> </p>
				<p class="normal">Çoban davarı yayar mı</p>
				<p class="normal">Çağırsam anam duyar mı</p>
				<p class="normal">Bir babanın iki evladı</p>
				<p class="normal">Kardeş bacıya kıyar mı</p>
				<p class="normal"> </p>
				<p class="normal">Anam ateşimi yakma</p>
				<p class="normal">Gözünden kanlı yaş dökme</p>
				<p class="normal">Ben bu yaradan ölürüm</p>
				<p class="normal">Yalınızına hor bakma</p>
				<p class="normal"> </p>
				<p class="normal">Hele bakın el oğluna</p>
				<p class="normal">İki elin sokmuş koynuna</p>
				<p class="normal">Dünyada kavuşamadık</p>
				<p class="normal">Ahrette dolan boynuma</p>
				<p class="normal"> </p>
				<p class="normal">Yüce dağın karı idim</p>
				<p class="normal">Ben anamın biri idim</p>
				<p class="normal">Yazık oldu el oğluna</p>
				<p class="normal">Sağ gözünün nuru idim</p>
				<p class="normal"> </p>
				<p class="normal">Dağların karı erisin</p>
				<p class="normal">Engin duman bürüsün</p>
				<p class="normal">Beddua vermem kardeşim</p>
				<p class="normal">Ağzımda dilim çürüsün</p>
				<p class="normal"> </p>
				<p class="normal">Arkamda yüz on beliğim</p>
				<p class="normal">Göğsüme çıktı soluğum</p>
				<p class="normal">Söylediğime inanman</p>
				<p class="normal">Vallahi dünden ölüğüm</p>
				<p class="normal"> </p>
				<p class="normal"><span class="ideitalik">Siğim</span> Dokuma tezgahlarında, kilim, halı dokuma ısdarlarında yukardan aşağıya ipler gererler, halıyı, kilimi, cicimi o iplerin üstüne dokurlar. İşte bu iplere siğim ipi derler. Bir de yukardan aşağı ip gibi inenlere siğim derler. Örneğin, "yağmur, siğim siğim yağıyordu". Sanıyorum ağıtta kızın, siğim siğime dolaştı dediği, kılıcı yiyince beliklerinin birbirine dolaştığıdır.</p>
		</div>
		<div class="calibre1" id="calibre_pb_120"/></body>
</html>