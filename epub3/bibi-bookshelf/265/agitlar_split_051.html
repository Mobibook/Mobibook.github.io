<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>agitlar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
				<p class="h2baslik1">KUMARLI KÖYÜNDEN HALİLİN AĞIDI</p>
				<p class="normal1">Göksünün Taşoluk köylüleri ekinlerine giren Bozdoğanlıların develerini vermiyorlar. Bozdoğanlılar (Bozdoğan aşireti), Osmaniye ilçesinin Kumarlı köyünden Halil'e başvuruyorlar. Halil sayılır bir kişidir, Taşoluğa gidiyor. Halil Taşoluklu Bey Alinin oğlu Mustukla konuşurken Bozdoğanlının biri Mustuğu vuruyor. Bey Aliye oğlunu Halil'in vurduğunu söylüyorlar. Bey Ali de Halili vuruyor.</p>
				<p class="normal1">Bey Ali Halilin belinden kamasını çıkarıp alarak Halil'in yüzünü kendi kamasıyla parçalayarak onu öldürüyor. Ağıdı Halil'in karısı Dudu ile kaynanası Eşe yakıyor. Bu ağıdın tarihini 1900 yılının Ağustosu olarak saptadım.</p>
				<p class="normal"> </p>
				<p class="normal">Gani oğlancığım gani</p>
				<p class="normal">Üzengiden akmış kanı</p>
				<p class="normal">Doğru söyle körolası</p>
				<p class="normal">Düşman heyleyledi seni</p>
				<p class="normal"> </p>
				<p class="normal">Elimde yok kolumda yok</p>
				<p class="normal">Yapışacak dalım da yok</p>
				<p class="normal">Taşoluğa giden geldi</p>
				<p class="normal">Dığrak atlı delim de yok</p>
				<p class="normal"> </p>
				<p class="normal">Mavi şalvar ışıl ışıl</p>
				<p class="normal">Kaçma kıçına dolaşır</p>
				<p class="normal">Çeke tut atın başını</p>
				<p class="normal">Emmilerin tez ulaşır</p>
				<p class="normal"> </p>
				<p class="normal">Tahta üstünde yatarken</p>
				<p class="normal">Çuha yorganı örterken</p>
				<p class="normal">N'ola o zaman öleydi</p>
				<p class="normal">Al atı ceren tutarken</p>
				<p class="normal"> </p>
				<p class="normal">Körezden aldığı doru</p>
				<p class="normal">Ne hodul yürürdü kırı</p>
				<p class="normal">Ben eşimi bilmez miyim</p>
				<p class="normal">Salta mavi yağlık sarı</p>
				<p class="normal"> </p>
				<p class="normal">Kadanı alayım Anşa</p>
				<p class="normal">Halil bizi aradı mı</p>
				<p class="normal">Gömleğini yuyan gelin</p>
				<p class="normal">Kakülünü taradı mı</p>
				<p class="normal"> </p>
				<p class="normal">Kadanı alayım bacı</p>
				<p class="normal">Bir incecik derde düştüm</p>
				<p class="normal">Şuna öteye vardım idi</p>
				<p class="normal">Yağızı görünce şaştım</p>
				<p class="normal"> </p>
				<p class="normal">Yağızını köylü almış</p>
				<p class="normal">Kaması yüzünü çalmış</p>
				<p class="normal">Kes umudu kızcağızım</p>
				<p class="normal">Halil sana cevap vermiş</p>
				<p class="normal"> </p>
				<p class="normal">Çık Meryemçilin başına</p>
				<p class="normal">Har eyle Halil har eyle</p>
				<p class="normal">Kırmız'kilim ala beşik</p>
				<p class="normal">Neneyle Dudum neneyle</p>
				<p class="normal"> </p>
				<p class="normal">Hüseyin deveni güder</p>
				<p class="normal">Mıstık camızına gider</p>
				<p class="normal">Taman öksüzün kanını</p>
				<p class="normal">Emmisi alacağım der</p>
				<p class="normal"> </p>
				<p class="normal">Evimizin önü bayır</p>
				<p class="normal">Tüfek öter gayır gayır</p>
				<p class="normal">Ağaların teklif etmiş</p>
				<p class="normal">Halil sen oraya buyur</p>
				<p class="normal"> </p>
				<p class="normal">İlimize çengi geldi</p>
				<p class="normal">Delim kurar pazarını</p>
				<p class="normal">Amanın görmesin gözüm</p>
				<p class="normal">Örtün delik mezarını</p>
				<p class="normal"> </p>
				<p class="normal">Dünükten Söğüt obası</p>
				<p class="normal">Koygun davulunun sesi</p>
				<p class="normal">Gitti de geri gelmedi</p>
				<p class="normal">Ak Yusufumun babası</p>
				<p class="normal"> </p>
				<p class="normal">Yandım göğünü göğünü</p>
				<p class="normal">Geldim döğünü döğünü</p>
				<p class="normal">Yusufu yanıma aldım</p>
				<p class="normal">Kurdun mu sünnet düğünü</p>
				<p class="normal"> </p>
				<p class="normal">Kadan alam Şerfe Hatun</p>
				<p class="normal">Ben de seni gözlüyordum</p>
				<p class="normal">Sen gelmeden efe geldi</p>
				<p class="normal">Pürçüğünü düzlüyordum</p>
				<p class="normal"> </p>
				<p class="normal">Halil tatlı Yusuf tatlı</p>
				<p class="normal">Şuncağızım şahbaz atlı</p>
				<p class="normal">Eşim Taşoluktan gelir</p>
				<p class="normal">Terkiciği doru atlı</p>
				<p class="normal"> </p>
				<p class="normal">Kamasını çekememiş</p>
				<p class="normal">Tüfeğini sıkamamış</p>
				<p class="normal">Kötü imiş İmat Hasan</p>
				<p class="normal">Geri dönüp bakamamış</p>
				<p class="normal"> </p>
				<p class="normal">Kadan alam Şerfe Hatun</p>
				<p class="normal">Bunu bana eş ederim</p>
				<p class="normal">Bunun için duruyordum</p>
				<p class="normal">Kor da Avşara giderim</p>
				<p class="normal"> </p>
				<p class="normal"><span class="ideitalik">Düşman heyleyledi seni</span> Bunu binicisiz gelen ata söylüyor.</p>
				<p class="normal"><span class="ideitalik">Heyle</span> Nasıl. Düşman ne yaptı sana?</p>
				<p class="normal"><span class="ideitalik">Dığrak</span> Kıvrak. Kıvraktan daha başka anlamı da var. İyi giyinmiş, temiz, titiz.</p>
				<p class="normal"><span class="ideitalik">Kıç</span> Ayak.</p>
				<p class="normal"><span class="ideitalik">Tahta</span> Taht. Toros köylüklerinde karyola gibi keresteden yapılmış yatacak yere taht derler.</p>
				<p class="normal"><span class="ideitalik">Körez</span> Erkek adı, ya da lakabı.</p>
				<p class="normal"><span class="ideitalik">Hodul</span> Gösterişli.</p>
				<p class="normal"><span class="ideitalik">Kada</span> Dert, bela.</p>
				<p class="normal"><span class="ideitalik">Har </span>Atın doludizgin koşması. Har atlısı: Atını harla süren.</p>
				<p class="normal"><span class="ideitalik">Meryemçil beli</span> Andırınla Maraş arasında, Düldül dağının yanında bir bel, bir yayla.</p>
				<p class="normal"><span class="ideitalik">Neneylemek</span> Ninni söylemek.</p>
				<p class="normal"><span class="ideitalik">Taman öksüzün kanını / Emmisi alacağım der</span> Artık Halilin öcünü amcasının alacağını söylüyor. Kanını almak, kanını yerde bırakmamak.</p>
				<p class="normal"><span class="ideitalik">Ağaların teklif etmiş</span> Teklif etmek, şölene çağırmak.</p>
				<p class="normal"><span class="ideitalik">Dünük</span> Yer adı.</p>
				<p class="normal"><span class="ideitalik">Söğütobası</span> Toroslarda bir yer adı.</p>
				<p class="normal"><span class="ideitalik">Göğünmek</span> Yanmak. Bir de göğünmek, bir kumaşın, kilimin, buna benzer herhangi bir şeyin yarı yanması, yüzeyden yanması, ama dökülmemesi.</p>
				<p class="normal"><span class="ideitalik">Gözlemek</span> Beklemek.</p>
				<p class="normal"><span class="ideitalik">Efe</span> Fes.</p>
				<p class="normal"><span class="ideitalik">Pürçük</span> Püskül.</p>
				<p class="normal"><span class="ideitalik">Bunu bana eş ederim</span> Çocuğunu gösteriyor. Bundan sonra eşim bu olacak diyor. Çocuğum için, kocam için duruyordum burada, kor da Avşara giderim diyor. Gelinin Avşardan olduğunu anlıyoruz.</p>
		</div>
		<div class="calibre1" id="calibre_pb_52"/></body>
</html>