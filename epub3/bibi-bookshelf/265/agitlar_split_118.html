<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>agitlar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
				<p class="h2baslik1">TERKEŞLİOĞLUNUN AĞIDI</p>
				<p class="normal1">Kayserinin Sarız ilçesinde yaşayan Avşarların Beyi Terkeşlioğlunun üç karısı varmış, iki Hatun birleşerek üçüncüye ağır iftiralarda bulunmuşlar. Kadın da kendisini öldürmüş. Ağıdı Terkeşlioğlu ölen karısının üstüne yakmış.</p>
				<p class="normal"> </p>
				<p class="normal">Ay doğdu ayın ışığı</p>
				<p class="normal">Hani şuranın beşiği</p>
				<p class="normal">Mevlam bir evlat verirse</p>
				<p class="normal">Takarım altın aşığı</p>
				<p class="normal"> </p>
				<p class="normal">Bir incecik yol gidiyor</p>
				<p class="normal">Evlatsızın yolu gibi</p>
				<p class="normal">Zülüf burcu burcu kokar</p>
				<p class="normal">Şu sahilin gülü gibi</p>
				<p class="normal"> </p>
				<p class="normal">Gümüşün gelinlik donu</p>
				<p class="normal">Yeşil kaput kaftan delme</p>
				<p class="normal">Ne hoş yakışmış geline</p>
				<p class="normal">Kara Zülüf altın düğme</p>
				<p class="normal"> </p>
				<p class="normal">Oturalım dizim dizim</p>
				<p class="normal">Beliği gayetle uzun</p>
				<p class="normal">Ta böyle belleyin kızım</p>
				<p class="normal">Gümüş benim iki gözüm</p>
				<p class="normal"> </p>
				<p class="normal">Meydana çadır tutturur</p>
				<p class="normal">Kendire peşkir attırır</p>
				<p class="normal">Ağama gelin ağama</p>
				<p class="normal">Umucuya at çektirir</p>
				<p class="normal"> </p>
				<p class="normal">Habebi gönlüm habebi</p>
				<p class="normal">Gümüş pişirir kebabı</p>
				<p class="normal">Şu gelini demem ama</p>
				<p class="normal">Dudu gelinin sebebi</p>
				<p class="normal"> </p>
				<p class="normal">Yönü beri büyük gözler</p>
				<p class="normal">Gümüş de odada gözler</p>
				<p class="normal">Gümüş gelin asılırken</p>
				<p class="normal">Gördünüz mü kele kızlar</p>
				<p class="normal"> </p>
				<p class="normal">Gümüşüm yayla çiçeği</p>
				<p class="normal">Elinde kıyma bıçağı</p>
				<p class="normal">Sabah dayıların gelir</p>
				<p class="normal">Olur bir Gürün köçeği</p>
				<p class="normal"> </p>
				<p class="normal">Yüksek götürün salını</p>
				<p class="normal">Gitsin görünü görünü</p>
				<p class="normal">Bu kimin nesi derlerse</p>
				<p class="normal">Terkeşlioğlu gelini</p>
				<p class="normal"> </p>
				<p class="normal"><span class="ideitalik">Mevlam bir evlat verirse / Takarım altın aşığı</span> Keçinin, koyunun, geyiğin aşık kemikleri göze karşıdır, bir de uğurdur. Toroslarda, Çukurovada, Anadolunun büyük bir bölümünde çocuklara, gök boncukla birlikte, bir de aşık kemiği takarlar. Varlılar da altından aşık kemiği yaptırıp çocuklarına takarlar.</p>
				<p class="normal"><span class="ideitalik">Peşkir</span> Havlu.</p>
				<p class="normal"><span class="ideitalik">Umucu</span> Bir istekte bulunan kişi.</p>
				<p class="normal"><span class="ideitalik">Gürün köçeği</span> Eskiden köçekler, yani kadın kılığına giren erkek oyuncular Toroslara, Çukurovaya gelirler, düğünlerde oynarlardı. Ağıtta, dayıların gelirler, acıdan Gürün köçeği gibi oynarlar, diyor.</p>
		</div>
		<div class="calibre1" id="calibre_pb_119"/></body>
</html>