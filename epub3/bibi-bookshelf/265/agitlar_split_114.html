<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>agitlar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
				<p class="h2baslik1">MOLLA BEKİRİN KIZI<br class="chapter"/>MERYEM HATUNUN AĞIDI</p>
				<p class="normal1">Maraşa bağlı Göksün ilçesinin Bossüyük köyünde Molla Bekirin kızı Meryem ölüyor. Kız nişanlı imiş. 1930 yılları. Ağıdı kızın anası yakıyor.</p>
				<p class="normal"> </p>
				<p class="normal">Kızım Pazardan geliyor</p>
				<p class="normal">Saçı beline sokulu</p>
				<p class="normal">Var mı idi ilinizde</p>
				<p class="normal">Türkmen tosunu yapılı</p>
				<p class="normal"> </p>
				<p class="normal">Avşar avratları geldi</p>
				<p class="normal">Kalk kızım boynuna sarıl</p>
				<p class="normal">Happa kurban Hürü kurban</p>
				<p class="normal">Esme darılırsan darıl</p>
				<p class="normal"> </p>
				<p class="normal">Kele kızım ne sonsuzsun</p>
				<p class="normal">Hacı gel de kahve pişir</p>
				<p class="normal">Böyle de kız gelin molur</p>
				<p class="normal">Aklını başına devşir</p>
				<p class="normal"> </p>
				<p class="normal">Kapıya gelinci gelmiş</p>
				<p class="normal">Kişniyor Meryemin atı</p>
				<p class="normal">Öğün kızlar hava ile</p>
				<p class="normal">Başına bağlayın meti</p>
				<p class="normal"> </p>
				<p class="normal">Kapıya gelinci geldi</p>
				<p class="normal">Çıkmıyor davulun sesi</p>
				<p class="normal">Yernik gitme kul olduğum</p>
				<p class="normal">Alırım sırmalı fesi</p>
				<p class="normal"> </p>
				<p class="normal">Varırken Ağam darılmış</p>
				<p class="normal">Hüseyin bilmiş sarılmış</p>
				<p class="normal">Bu da muratsız deyince</p>
				<p class="normal">Ak Battalım çok kırılmış</p>
				<p class="normal"> </p>
				<p class="normal">Pınarlarda biter tere</p>
				<p class="normal">Yaprağın yolmayın kele</p>
				<p class="normal">Dünyada iki muratsız</p>
				<p class="normal">Biri Meryem biri Kara</p>
				<p class="normal"> </p>
				<p class="normal">Gelirken de görmedin mi</p>
				<p class="normal">Yol üstünde acar mezar</p>
				<p class="normal">Derdi yeğin kul olduğum</p>
				<p class="normal">Gözü çarpılarda gezer</p>
				<p class="normal"> </p>
				<p class="normal">Karayı özne donattım</p>
				<p class="normal">Para döktüre döktüre</p>
				<p class="normal">Meryem kıza seğmen saldım</p>
				<p class="normal">Silah sıktıra sıktıra</p>
				<p class="normal"> </p>
				<p class="normal">Sarp salakta serin yayla</p>
				<p class="normal">Bizim eller orda yaylar</p>
				<p class="normal">Şöyle döndüm baktım idi</p>
				<p class="normal">Kolu bağlı Karam ağlar</p>
				<p class="normal"> </p>
				<p class="normal">Esme kadanı alayım</p>
				<p class="normal">Kundurasın yağladı mı</p>
				<p class="normal">Cenazesi kılınıyor</p>
				<p class="normal">Nişanlısın eğledi mi</p>
				<p class="normal"> </p>
				<p class="normal">Kadanı alayım Hatça</p>
				<p class="normal">Fistanı cepkeni kapla</p>
				<p class="normal">Yarenisin yoldaşısın</p>
				<p class="normal">Al da boncuğunu sakla</p>
				<p class="normal"> </p>
				<p class="normal">Yeldin mi çavuş dayısı</p>
				<p class="normal">Meryemin başı kayısı</p>
				<p class="normal">Tekereğim davar seçer</p>
				<p class="normal">Tilk'oğlunda Tuz Kayası</p>
				<p class="normal"> </p>
				<p class="normal">Kefiyesini Molla Bekir</p>
				<p class="normal">Almış koyununda saklıyor</p>
				<p class="normal">Amanın Meryemim iyi</p>
				<p class="normal">Çalmış yerini yokluyor</p>
				<p class="normal"> </p>
				<p class="normal">Ben buna kayıl değilim</p>
				<p class="normal">Kadan Battala Battala</p>
				<p class="normal">Böyle de kız gelin molur</p>
				<p class="normal">Uşak gönderdim aptala</p>
				<p class="normal"> </p>
				<p class="normal">Al sana şunu vereyim</p>
				<p class="normal">Ağla kızı kata kata</p>
				<p class="normal">Usandın mı mor belikli</p>
				<p class="normal">Issız yerde yata yata</p>
				<p class="normal"> </p>
				<p class="normal">Kadanı alayım Nesli</p>
				<p class="normal">Meryem öldü bacın yaslı</p>
				<p class="normal">Battalım tülü daylaklı</p>
				<p class="normal">Meryemin başı da fesli</p>
				<p class="normal"> </p>
				<p class="normal"><span class="ideitalik">Sonsuz</span> Vefasız.</p>
				<p class="normal"><span class="ideitalik">Öğün kızlar hava ile / Başına bağlayın meti</span> Kızlar, Meryem gelin olmuş, onu türkülerle övün. Başına da meti bağlayın. Gelin başlığını yani.</p>
				<p class="normal"><span class="ideitalik">Alırım sırmalı fesi</span> Gelinler sırmalı fes takınırlar.</p>
				<p class="normal"><span class="ideitalik">Derdi yeğin</span> Yeğin çok, yoğun, gür. Derdi çok.</p>
				<p class="normal"><span class="ideitalik">Gözü çarpılarda gezer</span> Gözü damın tavanında gezer. Gözü tavana dikilmiş.</p>
				<p class="normal"><span class="ideitalik">Çalmış yerini yokluyor</span> Eliyle ağrıyan yerini yokluyor.</p>
				<p class="normal"><span class="ideitalik">Kayıl olmak</span> Razı olmak.</p>
				<p class="normal"><span class="ideitalik">Aptal, Abdal</span> Anadoluda işleri davul zurna çalma olan bir topluluk. Bunlara Aptal derler. Her düğüne Aptal getirilir.</p>
				<p class="normal"><span class="ideitalik">Al sana şunu vereyim</span> Ölünün başında ağlarlarken, ellerinde ölünün bir giyiti, bir takısı bulunur. Al sana şunu vereyim dediğinde, ölüden bir giyit, bir takı parçasını sunuyor.</p>
				<p class="normal"><span class="ideitalik">Ağla kızı kata kata</span> Ağlar ağıt yakarken, Meryem kızı da ağıdına kat. Onu da ağıdında an, diyor.</p>
				<p class="normal"><span class="ideitalik">Battalım tülü daylaklı</span> Tülü, deve. Daylak, deve yavrusu.</p>
				<p class="normal"><span class="ideitalik">Meryemin de başı fesli</span> Meryem de gelin olmuş.</p>
		</div>
		<div class="calibre1" id="calibre_pb_115"/></body>
</html>