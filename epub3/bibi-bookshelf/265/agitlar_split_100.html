<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>agitlar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
				<p class="h2baslik1">SELVERİN AĞIDI</p>
				<p class="normal1">Adana ili Kadirli ilçesinin tanınmış kişilerinden Duran Ağanın kızı Selver öldüğünde anası Fatma Hatun bu ağıdı yakıyor.</p>
				<p class="normal"> </p>
				<p class="normal">Süzün kızcağızım süzün</p>
				<p class="normal">Nişan takacağım güzün</p>
				<p class="normal">Kına hazır oldu ama</p>
				<p class="normal">Babası vermiyor izin</p>
				<p class="normal"> </p>
				<p class="normal">Gel teyzesi bak yüzüne</p>
				<p class="normal">Kaleme benziyor kaşı</p>
				<p class="normal">Henren pırtı dökmüşsünüz</p>
				<p class="normal">Yok mu elinin nakışı</p>
				<p class="normal"> </p>
				<p class="normal">Sırma şalvar filik yamçı</p>
				<p class="normal">Daha sandığı bekliyor</p>
				<p class="normal">Kızın çeyizini gördüm</p>
				<p class="normal">Hemi baston hemi yamçı</p>
				<p class="normal"> </p>
				<p class="normal">Amanın ciğerden yandım</p>
				<p class="normal">Yalınızı ölmez sandım</p>
				<p class="normal">Babası bana darılır</p>
				<p class="normal">Çeyizini uğrun gördüm</p>
				<p class="normal"> </p>
				<p class="normal">Ben böyle düğün eylemem</p>
				<p class="normal">Kazayı toplarım güzün</p>
				<p class="normal">Teyzem senden geçmem derdi</p>
				<p class="normal">Veriyorum yalınızım</p>
				<p class="normal"> </p>
				<p class="normal">Kızım yanın ağrır yerde</p>
				<p class="normal">Yeni düştüm ağır derde</p>
				<p class="normal">Kızıma çeyiz veriyom</p>
				<p class="normal">Altı kilim altı perde</p>
				<p class="normal"> </p>
				<p class="normal">Kızım deden gelse idi</p>
				<p class="normal">Bir çaresin bulmaz mola</p>
				<p class="normal">Seher diye ağlamazdım</p>
				<p class="normal">Bir kızım daha olmaz mola</p>
				<p class="normal"> </p>
				<p class="normal">Kapıya çıkar yoklarım</p>
				<p class="normal">Türlü hisseni saklarım</p>
				<p class="normal">Bir kızım da daha olsa</p>
				<p class="normal">Çeyizin ona saklarım</p>
				<p class="normal"> </p>
				<p class="normal">Yoruldum bacım yoruldum</p>
				<p class="normal">Soyka sallaya sallaya</p>
				<p class="normal">Kızımı gelin veririm</p>
				<p class="normal">Saçın telleye telleye</p>
				<p class="normal"> </p>
				<p class="normal">Yenemiyom anasını</p>
				<p class="normal">Ayırdın mı sunasını</p>
				<p class="normal">Babası izin vermezse</p>
				<p class="normal">Uğrun vururum kınasını</p>
				<p class="normal"> </p>
				<p class="normal">Ben kızıma kurdum düğün</p>
				<p class="normal">Kardeşleri oynar değnek</p>
				<p class="normal">Sağdıcını hazırlayın</p>
				<p class="normal">Mahmudum dağıtsın gömlek</p>
				<p class="normal"> </p>
				<p class="normal">Ne çok bakıyor gözüme</p>
				<p class="normal">Söz uğratmıyor sözüme</p>
				<p class="normal">Ağa kızından çok severdi</p>
				<p class="normal">Düğür mü geldi kızıma</p>
				<p class="normal"> </p>
				<p class="normal">Şimdi emmilerin gelir</p>
				<p class="normal">Arabası gürül gürül</p>
				<p class="normal">Ben Selveri gelin ettim</p>
				<p class="normal">Al kuşattım parıl parıl</p>
				<p class="normal"> </p>
				<p class="normal"><span class="ideitalik">Sırma şalvar</span> Sırmalı şalvar, şalvarın paça ve cep ağızları, bir de dış dikişlerinin üstleri sırma şeritlerle işlenir. Buna sırmalı şalvar derler.</p>
				<p class="normal"><span class="ideitalik">Filik</span> Tiftik.</p>
				<p class="normal"><span class="ideitalik">Filik yamçı</span> Tiftikten yamçı. Yamçı bir çeşit, ince keçeden yapılmış pelerindir. Özellikle at üstünde giyilir. Daha çok yamçıyı Toros Çerkesleri yapar ve giyerler.</p>
				<p class="normal"><span class="ideitalik">Kızıma çeyiz veriyom / Altı kilim altı perde</span> Çukurovada cicime perde derler, cicim çoğunlukla yüklüklerde perde olarak kullanılır. Bir de duvarlara asılır.</p>
				<p class="normal"><span class="ideitalik">Soyka</span> Ölüden kalan giyitler, çamaşırlar, ölünün kullandığı her şey.</p>
				<p class="normal"><span class="ideitalik">Düğür, düğürcü</span> Kız istemeye gelenlere düğür, düğürcü denir.</p>
		</div>
		<div class="calibre1" id="calibre_pb_101"/></body>
</html>