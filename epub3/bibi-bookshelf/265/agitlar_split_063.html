<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>agitlar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
				<p class="h2baslik1">BEYAZIT OĞLU HACI BEYİN AĞIDI</p>
				<p class="normal1">1890 yıllarında Hacı Bey Erzurumda şehit düşüyor. Ağıdı karısı Hatça Hatun Andırında yakıyor.</p>
				<p class="normal"> </p>
				<p class="normal">Erzurumun dağlarına</p>
				<p class="normal">At örkledim bağlarına</p>
				<p class="normal">Küskünüm eşim küskünüm</p>
				<p class="normal">Beyazıtlı Beylerine</p>
				<p class="normal"> </p>
				<p class="normal">Atı geldi donu geldi</p>
				<p class="normal">Kendi sonsuz nerde kaldı</p>
				<p class="normal">Senin oğlun benim eşim</p>
				<p class="normal">Kızıyın kardeşi öldü</p>
				<p class="normal"> </p>
				<p class="normal">Hatun öksüz Rıfat öksüz</p>
				<p class="normal">Al at aralıkta yemsiz</p>
				<p class="normal">Ellerin gideni geldi</p>
				<p class="normal">Gelmedi ya bizim sonsuz</p>
				<p class="normal"> </p>
				<p class="normal">Sattılar ayak sekili</p>
				<p class="normal">Ben oldum evin vekili</p>
				<p class="normal">Ayan olsun Beyin kızı</p>
				<p class="normal">Gayrı kaldırdım kakülü</p>
				<p class="normal"> </p>
				<p class="normal">Uçarken gördüm turnayı</p>
				<p class="normal">Bana diktirir sırmayı</p>
				<p class="normal">Ayan olsun Beyin oğlu</p>
				<p class="normal">Gayrı kaldırdım sürmeyi</p>
				<p class="normal"> </p>
				<p class="normal">Al yeşil evimi bozdum</p>
				<p class="normal">Yükümü ellere düzdüm</p>
				<p class="normal">Kar yağıp duman çökünce</p>
				<p class="normal">Gayrı umudumu üzdüm</p>
				<p class="normal"> </p>
				<p class="normal"><span class="ideitalik">Atı geldi donu geldi</span> Giyitleri geldi, don, giyittir. Hayvanlarda, daha da çok atlar için, renktir.</p>
				<p class="normal"><span class="ideitalik">Kendi sonsuz nerde kaldı</span> Songsuz: Vefasız.</p>
				<p class="normal"><span class="ideitalik">Hatun</span> Bir de kadın adı olarak kullanılır. Hanım da öyle.</p>
				<p class="normal"><span class="ideitalik">Sattılar ayak sekili</span> Ayağı sekili atı sattılar. Kimi atların ayaklarında bileğe, dize kadar bir ak olur. Buna sekil derler.</p>
				<p class="normal"><span class="ideitalik">Gayrı kaldırdım kakülü</span> Kakülü kaldırmak, kakülünü kesmek, bir ömür boyu yasa girmek, yaşlılığa girmek demek.</p>
				<p class="normal"><span class="ideitalik">Gayrı kaldırdım sürmeyi</span> Bir daha sürme de çekmeyecek.</p>
				<p class="normal"><span class="ideitalik">Yükümü ellere düzdüm</span> Başka evlere sığındım.</p>
				<p class="normal"><span class="ideitalik">Gayrı umudumu üzdüm</span> Üzmek, kopmak. Bir ipin yavaş yavaş incelerek kopmasıdır, üzmek.</p>
		</div>
		<div class="calibre1" id="calibre_pb_64"/></body>
</html>