<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>agitlar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
				<p class="h2baslik1">RUMLU ALİNİN AĞIDI</p>
				<p class="normal1">Göksünlü Rumlu Ali adındaki genç askerdeyken izin istiyor, vermiyorlar. O da kaçıyor. Aliyi izleyen Şaban Çavuş onu vuruyor. Ağıdı amcasının kızı yakıyor. Olayın yılını saptayamadım. Ağıdı da çeltiğe çalışmaya inen Toroslu ırgatlardan 1943 yılında derledim.</p>
				<p class="normal"> </p>
				<p class="normal">Kör olasın kılıç Ali</p>
				<p class="normal">Kapımda döğdürme davul</p>
				<p class="normal">Benim emmim oğlu ölmüş</p>
				<p class="normal">Kara bıyık kıvır kıvır</p>
				<p class="normal"> </p>
				<p class="normal">Hırsız Şaban kemer aldı</p>
				<p class="normal">Emmim oğlu sana noldu</p>
				<p class="normal">Şöyle döndüm baktım idi</p>
				<p class="normal">Meyit ala kanda kaldı</p>
				<p class="normal"> </p>
				<p class="normal">Başında da ak başlığı</p>
				<p class="normal">Boynunda da telli puşu</p>
				<p class="normal">Ya nideyim emmim oğlu</p>
				<p class="normal">Alayı Allahın işi</p>
				<p class="normal"> </p>
				<p class="normal">Düşman ardından gelince</p>
				<p class="normal">Yamçı ile yer dizlemiş</p>
				<p class="normal">Ala kanlı soyarlarken</p>
				<p class="normal">Gözler kardeşi gözlemiş</p>
				<p class="normal"> </p>
				<p class="normal">Kilisin ilinde gezer</p>
				<p class="normal">Bastığı yerleri ezer</p>
				<p class="normal">Böyle gökçek emmim oğlu</p>
				<p class="normal">Gören Hoca muska yazar</p>
				<p class="normal"> </p>
				<p class="normal">Üstüne kaput örtmüşler</p>
				<p class="normal">Gelen giden bakışıyor</p>
				<p class="normal">Böyle güzel emmim oğlu</p>
				<p class="normal">Kaş kirpiğe akışıyor</p>
				<p class="normal"> </p>
				<p class="normal">Sırtında kadife işlik</p>
				<p class="normal">Alisiz gelmiyor dışlık</p>
				<p class="normal">Gavur musun gavur Şaban</p>
				<p class="normal">Altın alayıdın harçlık</p>
				<p class="normal"> </p>
				<p class="normal">Maraştan da çıktım yayan</p>
				<p class="normal">Dayan dizlerim de dayan</p>
				<p class="normal">Seni gurbet ele vermem</p>
				<p class="normal">Uyan emmim oğlu uyan</p>
				<p class="normal"> </p>
				<p class="normal">İstediğim kız olmadı</p>
				<p class="normal">Küskünüm anam küskünüm</p>
				<p class="normal">Varsın da bacıma değsin</p>
				<p class="normal">Cepkenim ile püskülüm</p>
				<p class="normal"> </p>
				<p class="normal">Fırak deli gönül fırak</p>
				<p class="normal">Şo Urumun yolu ırak</p>
				<p class="normal">Ağlamaya arlanıyom</p>
				<p class="normal">Çifte gelin burda gerek</p>
				<p class="normal"> </p>
				<p class="normal"><span class="ideitalik">Şo</span> Uzak yerler, uzak şeyler için şu yerine Toroslarda şo kullanılır.</p>
				<p class="normal"><span class="ideitalik">Urum</span> Çukurovada Türkmenler, Toroslular, daha da birçok yer Orta Anadoluya Urum derler. Urum toprağı, Rum toprağı.</p>
		</div>
		<div class="calibre1" id="calibre_pb_108"/></body>
</html>