<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>agitlar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
				<p class="h2baslik1">MEDİNENİN AĞIDI</p>
				<p class="normal1">Kadirlili Latifoğullarının çadırı Dedemli yaylasında kurulmuş. Latifoğlunun gelini Medine anasının göçünü çadırlarının altındaki yoldan geçerken görüyor, her ne sebeptense göçe ulaşamıyor, anasına özlemden dolayı orada ölüyor.</p>
				<p class="normal1">Gelin ağırlaşınca Latifoğlu kızın anasına haber gönderiyor. Kızın anası geliyor ki, kızı ölmüş, onu beklemeden de ölüyü gömmüşler. Kızının mezarını açtırıyor, ölüsünü görüyor. Orada, mezarın başında anası bu ağıdı yakıyor.</p>
				<p class="normal1">Bu olayın 1895'te geçtiği sanılıyor.</p>
				<p class="normal"> </p>
				<p class="normal">Gel Kalender şurdan otur</p>
				<p class="normal">Ahmet sen kazmayı getir</p>
				<p class="normal">Garib imiş ak Medinem</p>
				<p class="normal">Mezarın ucunda yatar</p>
				<p class="normal"> </p>
				<p class="normal">Üstüyün çalısın açtım</p>
				<p class="normal">Yakayın düğmesin çözdüm</p>
				<p class="normal">Amanın kızım amanın</p>
				<p class="normal">Yavrum benden vaz mı geçtin</p>
				<p class="normal"> </p>
				<p class="normal">Dolandım da şu dağların ardından</p>
				<p class="normal">Ak Medinem deli oldum derdinden</p>
				<p class="normal">Gerisine yanmıyom</p>
				<p class="normal">Kertenkele çıktı burnundan</p>
				<p class="normal"> </p>
				<p class="normal">Al gelinim al gelinim</p>
				<p class="normal">Al yanağı bal gelinim</p>
				<p class="normal">Latifim odadan gelir</p>
				<p class="normal">Karşısında gül gelinim</p>
				<p class="normal"> </p>
				<p class="normal">Çıktım çınarın bendine</p>
				<p class="normal">Çağırdım kendi kendime</p>
				<p class="normal">Anan gelir ak gelinim</p>
				<p class="normal">Doğan ayın on dördüne</p>
				<p class="normal"> </p>
				<p class="normal">Kapısı ağır sekili</p>
				<p class="normal">Odası amber kokulu</p>
				<p class="normal">Latif dedik de vardık</p>
				<p class="normal">Yanı Hacılı Fakili</p>
				<p class="normal"> </p>
				<p class="normal">Kızımın kaftanı yeşil</p>
				<p class="normal">Gün doğar da ışıl ışıl</p>
				<p class="normal">Şimdi karışır kumlara</p>
				<p class="normal">Kızım beliğini devşir</p>
				<p class="normal"> </p>
				<p class="normal">Kızımın kaftanı sarı</p>
				<p class="normal">Sallansa da gezse bari</p>
				<p class="normal">Böyle görür ölüsünü</p>
				<p class="normal">Yabancıya veren deli</p>
				<p class="normal"> </p>
				<p class="normal">Göksünden kalktı da kızım</p>
<p class="normal">Göç geliyor dizim dizim</p>
				<p class="normal">Emmili dayılı kızım</p>
				<p class="normal">Avşar elleri de bizim</p>
				<p class="normal"> </p>
				<p class="normal">Göksünden de kalktım Geben</p>
				<p class="normal">Seni Karsa verdi baban</p>
				<p class="normal">Ha çobana vara idin</p>
				<p class="normal">Elimizde yok mu çoban</p>
				<p class="normal"> </p>
				<p class="normal">Esefim atın eğerler</p>
				<p class="normal">Ahmedim damdıra teller</p>
				<p class="normal">Zalım imiş bizim eller</p>
				<p class="normal">Vermesen ölmezdi derler</p>
				<p class="normal"> </p>
				<p class="normal">Kudretten harman savrulur</p>
				<p class="normal">Yabası yok küreği yok yeli yok</p>
				<p class="normal">Oturmuş da ak Medinem ağlıyor</p>
				<p class="normal">Emmisi yok dayısı yok ili yok</p>
				<p class="normal"> </p>
				<p class="normal">Karlı dağlar karsız dağlar</p>
				<p class="normal">Karı erir suyu çağlar</p>
				<p class="normal">Garib imiş kızcağızım</p>
				<p class="normal">Basmac'oğlun görmüş ağlar</p>
				<p class="normal"> </p>
				<p class="normal"><span class="ideitalik">Çınarın bendi</span> Yer adı.</p>
				<p class="normal"><span class="ideitalik">Kapısı ağır sekili</span> Seki, küçük toprak yüksekliği. Bir de sekili, sekili at anlamına da gelebilir. Ağır sekiliye bir anlam vermek kolay değil. Ağır sekili, soylu, ağır at anlamına da gelir. Ağır paha, soylu at gibi.</p>
				<p class="normal"><span class="ideitalik">Damdıra</span> Tambura, saz.</p>
				<p class="normal"><span class="ideitalik">Kars</span> Karszülkadriye, Kadirli.</p>
		</div>
		<div class="calibre1" id="calibre_pb_104"/></body>
</html>