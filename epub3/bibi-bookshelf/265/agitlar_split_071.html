<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>agitlar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
				<p class="h2baslik1">HACI OSMANIN AĞIDI</p>
				<p class="normal1">Ağıdı verenin söylediğine göre, ağıdın yakılışını 1873 diye saptadım. Avşarlardan Hacı Osman bacısını gelin etmiş. Düğünden geri köyüne dönerken Ceyhan ırmağı kıyısına konaklamış bir kervan görmüş, kervancılara sataşmış, onlar da Osmanı öldürmüşler. Bu ağıdı anası yakmış.</p>
				<p class="normal"> </p>
				<p class="normal">Hac'Osmanım Hac'Osmanım</p>
				<p class="normal">Aman yularsız aslanım</p>
				<p class="normal">Ulu yola kervan konmuş</p>
				<p class="normal">Sen onlara değm'aslanım</p>
				<p class="normal"> </p>
				<p class="normal">Döndü bacısın yolladı</p>
				<p class="normal">Havıl oynaya oynaya</p>
				<p class="normal">Ceyhanı beri geçince</p>
				<p class="normal">Dönmüş ağlaya ağlaya</p>
				<p class="normal"> </p>
				<p class="normal">Al kınalar yakınmışsın</p>
				<p class="normal">Siyah sürme çekinmişsin</p>
				<p class="normal">Kız kardeşin ölmedi mi</p>
				<p class="normal">Telli dona dıkılmışsın</p>
				<p class="normal"> </p>
				<p class="normal">Benim oğlum nişan taşı</p>
				<p class="normal">Gökte vurur uçan kuşu</p>
				<p class="normal">Git oğlum sefer ağasına</p>
				<p class="normal">Seni yazarlar binbaşı</p>
				<p class="normal"> </p>
				<p class="normal">Yuva malın yok mi idi</p>
				<p class="normal">Bu iş sana hak mı idi</p>
				<p class="normal">İbrahim avrattan kötü</p>
				<p class="normal">Çatal Battal yok mi idi</p>
				<p class="normal"> </p>
				<p class="normal">Gelin yanımda oturur</p>
				<p class="normal">Abdes suyunu getirir</p>
				<p class="normal">Sabreyle kızım sabreyle</p>
				<p class="normal">Elek sudan ne getirir</p>
				<p class="normal"> </p>
				<p class="normal">Her öğenler seni öğer</p>
				<p class="normal">Mısır hazinesin değer</p>
				<p class="normal">Sabreyle kızım sabreyle</p>
				<p class="normal">Her tepeden bin gün doğar</p>
				<p class="normal"> </p>
				<p class="normal">Bu da gelinin bahtında</p>
				<p class="normal">Gönlün göremem vaktinde</p>
				<p class="normal">Sabreyle kızım sabreyle</p>
				<p class="normal">Paşalar kalmaz tahtında</p>
				<p class="normal"> </p>
				<p class="normal">Biri Battal biri Davut</p>
				<p class="normal">Besereğe basar Havut</p>
				<p class="normal">Şu şaşkına verin öğüt</p>
				<p class="normal">Evceğizin dağıtmasın</p>
				<p class="normal"> </p>
				<p class="normal"><span class="ideitalik">Havıl</span> Bir çeşit cirit.</p>
				<p class="normal"><span class="ideitalik">Yuva, yua</span> Bire gibi, kadınlar için kele gibi, kadınlara da, erkeklere de söylenen söz.</p>
				<p class="normal"><span class="ideitalik">Gelin yanımda oturur</span> Ana bu sefer de yanında oturan geline dönüyor, ona söylüyor.</p>
				<p class="normal"><span class="ideitalik">Beserek</span> Dişi deve.</p>
				<p class="normal"><span class="ideitalik">Havut</span> Deveye vurulan semer.</p>
		</div>
		<div class="calibre1" id="calibre_pb_72"/></body>
</html>