<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>agitlar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
				<p class="h2baslik1">HACININ AĞIDI</p>
				<p class="normal1">Maraşın Andırın ilçesinden Gaffarın oğlu Hacı karlı bir günde eve odun getirmek için, damları sökmeye gidiyor. Hacı damı sökerken dam yıkılıyor, delikanlı yıkığın altında kalıyor. Ağıdı anası yakıyor. Ağıdın yakılma tarihini 1920'ler olarak saptadım.</p>
				<p class="normal"> </p>
				<p class="normal">Gaffarın nazlı Hacısı</p>
				<p class="normal">Yoruldu Kadın bacısı</p>
				<p class="normal">Donatın atı deveyi</p>
				<p class="normal">Sabah gider kınacısı</p>
				<p class="normal"> </p>
				<p class="normal">Ben de geldim elinize</p>
				<p class="normal">Yeni düştüm kolunuza</p>
				<p class="normal">Kadanı alayım ağa</p>
				<p class="normal">Yardım eyle yalınıza</p>
				<p class="normal"> </p>
				<p class="normal">Bulut buluta söykenir</p>
				<p class="normal">Ne ola bunun öfkesi</p>
				<p class="normal">Telli kubur sırmalı aba</p>
				<p class="normal">O da Hacının soykası</p>
				<p class="normal"> </p>
				<p class="normal">Hacım der de bunalırım</p>
				<p class="normal">Dam başında dolanırım</p>
				<p class="normal">Allah Hacımı verirse</p>
				<p class="normal">Kapı kapı dilenirim</p>
				<p class="normal"> </p>
				<p class="normal">Kadın da yerini yazmış</p>
				<p class="normal">Gelsin kardeş yatsın diye</p>
				<p class="normal">Allah bir bardak su dökmüş</p>
				<p class="normal">Varsın ocak batsın diye</p>
				<p class="normal"> </p>
				<p class="normal"><span class="ideitalik">Sabah gider kınacısı</span> Hacının daha evlenmediği söylenmek isteniyor. Kınacı gitmesi, kızı alıp getirmeye gitmek. Düğünün sonu kına yakmayla gelir.</p>
				<p class="normal"><span class="ideitalik">Yeni düştüm kolunuza</span> Evlenecek kız, nişanlı... Sizin eve daha yeni gelin geliyordum. Ağıtta: Size sığınıyordum. Kola düşmek, sığınmak.</p>
				<p class="normal"><span class="ideitalik">Söykenmek</span> Yaslanmak.</p>
				<p class="normal"><span class="ideitalik">Yardım eyle yalnıza</span> Hacının evin tek oğlu olduğunu söylemek istiyor. Burada ağa, ağabey anlamınadır. Türkmende ağabey yerine ağa derler.</p>
				<p class="normal"><span class="ideitalik">Söykenmek</span> Yaslanmak... Ağıt söylerken, yöre de ağıtlara girer. O anda başını kaldırır, bulutun buluta yaslandığını görür. Nedir bu bulutların öfkesi, diye ağlar. Hacın ölümüne bulut bile üzülmüş, öfkelenmiştir.</p>
				<p class="normal"><span class="ideitalik">Kubur</span> Bele bağlanan bir biçim çantadır. Erkekler, tabakalarını, cüzdanlarını, çakmaklarını, buna benzer gereçlerini kubura koyarlardı.</p>
				<p class="normal"><span class="ideitalik">Soyka</span> ölüden kalan, ölünün giydikleri...</p>
				<p class="normal"><span class="ideitalik">Yerini yazmak</span> Yazmak, sermek demektir. Yerini sermek, yer yatağını sermek. Sofra yazmak, yere yer sofrasını kurmak. Halı yazmak, kilim, çul, hasır yazmak, sermek...</p>
				<p class="normal"><span class="ideitalik">Bardak</span> Çamdan oyulmuş büyük su kabı.</p>
		</div>
		<div class="calibre1" id="calibre_pb_53"/></body>
</html>