<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>agitlar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
				<p class="h2baslik1">TOPUZUN AĞIDI</p>
				<p class="normal1">Ağıdı aldığım kadına göre, ağıt 1880 yıllarında yakılıyor. Avşarlardan Topuz, düşmanı Kerimoğullarınca öldürülüyor. Kerimoğulları Bozdoğan Beyleridir. Ceyhanın kuzeyinde otururlar. Dokuz köylük bir aşirettir. Hemite, Endel, Bozkuyu, Cığcık, Bahçe, Kırmacılı bu aşiretin köyleridir. Osmaniye ve Kadirliye bağlı köylerdir.</p>
				<p class="normal1">Kışları Avşarların bir bölüğü kışlamaya bu köylere inerlerdi. Ağıdı Topuzun bacısı yakıyor.</p>
				<p class="normal"> </p>
				<p class="normal">Babamın oğlu var idi</p>
				<p class="normal">Anamın oğlu bir idi</p>
				<p class="normal">Topuz kardeşim var iken</p>
				<p class="normal">Öksüzce başım şar idi</p>
				<p class="normal"> </p>
				<p class="normal">Topuz benim allı başım</p>
				<p class="normal">Sar'altınım gök kuruşum</p>
				<p class="normal">Kıyma kadir Mevlam kıyma</p>
				<p class="normal">Bundan başka yok kardeşim</p>
				<p class="normal"> </p>
				<p class="normal">Ard devesi sandal yüklü</p>
				<p class="normal">Ön devesi girgin löklü</p>
				<p class="normal">Topuzun göçü geliyor</p>
				<p class="normal">Tülü maya tor daylaklı</p>
				<p class="normal"> </p>
				<p class="normal">Akmaşatın kelileri</p>
				<p class="normal">Av ediyor delileri</p>
				<p class="normal">Dengi haral bürgüs'atlas</p>
				<p class="normal">Yorgun gelmiş tülüleri</p>
				<p class="normal"> </p>
				<p class="normal">Akmaşat dedem kışlağı</p>
				<p class="normal">Koyuluk ordan aşağı</p>
				<p class="normal">Yazdırırdı Beyin kızı</p>
				<p class="normal">Atlas yüzlü dört döşeği</p>
				<p class="normal"> </p>
				<p class="normal">Gel kardeşim inek dedim</p>
				<p class="normal">Gök kır ata binek dedim</p>
				<p class="normal">Akmaşat dedem kışlağı</p>
				<p class="normal">Saçılak da konak dedim</p>
				<p class="normal"> </p>
				<p class="normal">Kabaktepe Koçdağına</p>
				<p class="normal">Binerler sığın avına</p>
				<p class="normal">Topuza gelin getirdim</p>
				<p class="normal">Şemşitli kaput boyuna</p>
				<p class="normal"> </p>
				<p class="normal">Kabaktepe başın boran</p>
				<p class="normal">Vurgun kardeşimi vuran</p>
				<p class="normal">Ben Topuzun kardeşiyim</p>
				<p class="normal">Keskin ırahvana binen</p>
				<p class="normal"> </p>
				<p class="normal">Kabaktepe ardın köklü</p>
				<p class="normal">Kervan gelir şerit yüklü</p>
				<p class="normal">Topuzun göçü geliyor</p>
				<p class="normal">Tülü maya girgir löklü</p>
				<p class="normal"> </p>
				<p class="normal">Ceyhana sürek sürdürür</p>
				<p class="normal">Katara tülü dizdirir</p>
				<p class="normal">Şöhret için Beyin kızı</p>
				<p class="normal">Firenk atlası bozdurur</p>
				<p class="normal"> </p>
				<p class="normal">Dundar çanı dumulardı</p>
				<p class="normal">Tokat çanı çinilerdi</p>
				<p class="normal">Topuzun göçün görenin</p>
				<p class="normal">Din'imanı yenilerdi</p>
				<p class="normal"> </p>
				<p class="normal">Devenin ardı köşekli</p>
				<p class="normal">Yükünün dibi döşekli</p>
				<p class="normal">Böyle gezer Beyin kızı</p>
				<p class="normal">Sultanı nevruz kuşaklı</p>
				<p class="normal"> </p>
				<p class="normal">Elinde de un eleği</p>
				<p class="normal">Gelin eliyor eliyor</p>
				<p class="normal">Kutnu yastık sandal döşek</p>
				<p class="normal">Anam Topuzu beliyor</p>
				<p class="normal"> </p>
				<p class="normal">Açılan güllerim sola</p>
				<p class="normal">Topuz ola kardeş ola</p>
				<p class="normal">Hasiretin olam kardeş</p>
				<p class="normal">Yaz baharda güle güle</p>
				<p class="normal"> </p>
				<p class="normal">Kabaktepe karlı buzlu</p>
				<p class="normal">Havanın yüzü yıldızlı</p>
				<p class="normal">Yurtlara konalım kardeş</p>
				<p class="normal">Gölleri angıtlı kazlı</p>
				<p class="normal"> </p>
				<p class="normal">Sayın önü Sağırkaya</p>
				<p class="normal">Yolları yukarı bakar</p>
				<p class="normal">Ben orayı bilmez miyim</p>
				<p class="normal">Karı burcu burcu kokar</p>
				<p class="normal"> </p>
				<p class="normal">İki kardeşciğim olsa</p>
				<p class="normal">Biri ölse biri kalsa</p>
				<p class="normal">Topuz sana ağlamazdım</p>
				<p class="normal">Sarılacak dalım olsa</p>
				<p class="normal"> </p>
				<p class="normal">Göçecek Avşarın özü</p>
				<p class="normal">Göçmem demiş Beyin kızı</p>
				<p class="normal">Sabah çok erken göçerler</p>
				<p class="normal">Üşür çocukların yüzü</p>
				<p class="normal"> </p>
				<p class="normal"><span class="ideitalik">Şar</span> Sevinçli, iyilikle, güzellikle donanmış.</p>
				<p class="normal"><span class="ideitalik">Sandal</span> Sandal ağacı, kokulu bir ağaç.</p>
				<p class="normal"><span class="ideitalik">Lök</span> Erkek deve.</p>
				<p class="normal"><span class="ideitalik">Tülü maya</span> Dişi deve.</p>
				<p class="normal"><span class="ideitalik">Daylak</span> Deve yavrusu.</p>
				<p class="normal"><span class="ideitalik">Tor</span> Yabanıl. Alışmamış.</p>
				<p class="normal"><span class="ideitalik">Tor tay</span> Binilemez tay. Tor daylak da öyle.</p>
				<p class="normal"><span class="ideitalik">Dengi harar</span> Devenin, beygirin, eşeğin her iki yanına birer dolu çuval bağlanır. Kiloları eşit olmak zorundadır. Buna denk derler. Harar, çuvalın büyüğüdür. Harardan denk yapmış, diyor.</p>
				<p class="normal"><span class="ideitalik">Bürgüsü atlas</span> Devenin bir biçim süsü.</p>
				<p class="normal"><span class="ideitalik">Tülü</span> Bir deve cinsi.</p>
				<p class="normal"><span class="ideitalik">Koyuluk</span> Kadirlinin Akmaşat köyüne yakın bir yer.</p>
				<p class="normal"><span class="ideitalik">Yazdırırdı Beyin kızı</span> Topuzun Bey kızı karısı, yere dört döşeği üst üste koyarak kocasına çok yumuşak bir yatak yaparmış. Dört döşekten her birisi de atlas kaplıymış. Türkmende değerli konuklara çift, üç, dört döşek sererler üst üste.</p>
				<p class="normal"><span class="ideitalik">Saçılak da konak dedim</span> Çadırları ovaya saçalım, konalım...</p>
				<p class="normal"><span class="ideitalik">Sığın</span> Geyik.</p>
				<p class="normal"><span class="ideitalik">Kabaktepe</span> Toroslarda bir doruk, bir dağ, bir yer adı.</p>
				<p class="normal"><span class="ideitalik">Koçdağı</span> Toroslarda bir doruk.</p>
				<p class="normal"><span class="ideitalik">Irahvan</span> Rahvan. Türkmende hiçbir sözcük, hemen hemen, R'yle başlamaz. Önüne hep I gelir. Örneğin Recep: İrecep. Ramazan: Iramazan.</p>
				<p class="normal"><span class="ideitalik">Sürek</span> Sürü. Sürek, aynı zamanda sürünün bir yerden başka uzak bir yere götürülürken aldığı ad.</p>
				<p class="normal"><span class="ideitalik">Dundar</span> Dündar, öncü. Öncü çanı.</p>
				<p class="normal"><span class="ideitalik">Köşek</span> Deve yavrusu: Daylak, köşek... Ayrı ayrı yaştaki deve yavruları.</p>
				<p class="normal"><span class="ideitalik">Sandal döşek</span> Sandal bir ağaç olduğu gibi, bir kumaş adıdır da.</p>
				<p class="normal"><span class="ideitalik">Belemek</span> Kundaklamak. Bebeği kundağa sarmak.</p>
		</div>
		<div class="calibre1" id="calibre_pb_74"/></body>
</html>