<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>agitlar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
				<p class="h2baslik1">VAY ANAM KURASININ AĞIDI</p>
				<p class="normal1">Birinci Dünya Savaşında Tecirli aşiretinden, Tecirli aşireti Avşarın bir koludur, diyenler de var, Birinci Dünya Savaşında bir aileden beş kardeşin beşi de askere alınıyorlar. Bu beş kardeşten hiçbirisi de savaştan dönmüyor, Sarıkamışta kırılıyorlar. Bu ağıdı ölenlerin anası, bacısı, köylü kadınları yakıyorlar. Vay anam kurasının ağıtları Pınarbaşı, Sarız, Tomarza Avşarında da çok var. Vay anam kurası üstüne çıkarılmış ağıt bir beş değil, belki yüz tane. Vay anam kurasına her köy ağıt yakmıştır hemen hemen. Bu ağıdın adına niçin "Vay Anam Kurasının Ağıdı" demişler: 16'lılar askere alındıklarında çok küçüklermiş. Askere "vay anam" diye ağlayarak gitmişler. 16'lılardan dönmeyenler –dediklerine göre onlardan hemen hemen hiç dönen yokmuş– üstüne her yakılan ağıda "Vay Anam Kurasının Ağıdı" demişler. Bugün bile Toroslardan, Uzunyayla Avşarından yüzlerce dörtlük Vay Anam Kurası Ağıdı derlenebilir. Ben bu ağıdı Anavarza köyünden, Hemiteden, Sarız Avşarlarından derledim. 1940-1945 yılları arası.</p>
				<p class="normal"> </p>
				<p class="normal">Beş oğlum var beş taburda</p>
				<p class="normal">Silahı dolu kuburda</p>
				<p class="normal">Sabreyle kızım sabreyle</p>
				<p class="normal">Çok keramet var sabırda</p>
				<p class="normal"> </p>
				<p class="normal">Oğlum gitti güle güle</p>
				<p class="normal">Gelmedi el ile bile</p>
				<p class="normal">Biri nergiz biri nevruz</p>
				<p class="normal">Biri sümbül biri lale</p>
				<p class="normal"> </p>
				<p class="normal">Geçiyor gavurun sözü</p>
				<p class="normal">Padişah kırıcı bizi</p>
				<p class="normal">Din İslam elden gidiyor</p>
				<p class="normal">Ulaş bari Battal Gazi</p>
				<p class="normal"> </p>
				<p class="normal">Tabur taburu karşılar</p>
				<p class="normal">Talim eder onbaşılar</p>
				<p class="normal">Yağmur yağıp gün değince</p>
				<p class="normal">Yatan şehitler ışılar</p>
				<p class="normal"> </p>
				<p class="normal">Atının alnını sığar</p>
				<p class="normal">Önüne malağma yığar</p>
				<p class="normal">Babam bedel versin diye</p>
				<p class="normal">Uğrun uğrun boynun eğer</p>
				<p class="normal"> </p>
				<p class="normal">Anan kurbanların olsun</p>
				<p class="normal">Dört bacın kadanı alsın</p>
				<p class="normal">Nider on iki deveyi</p>
				<p class="normal">Altısını bedel versin</p>
				<p class="normal"> </p>
				<p class="normal">Kız:</p>
				<p class="normal">     Yaşa anam oğlu yaşa</p>
				<p class="normal">     Yazılanlar gelir başa</p>
				<p class="normal">     Ana ben sana küskünüm</p>
				<p class="normal">     Bedel vermedin kardeşe</p>
				<p class="normal"> </p>
				<p class="normal">Ana:</p>
				<p class="normal">     Öyle deme kızım Hatun</p>
				<p class="normal">     Oğlum öldü kaldım yetim</p>
				<p class="normal">     Böyle olacağın bilsem</p>
				<p class="normal">     Alırdım oğlumu satın</p>
				<p class="normal"> </p>
				<p class="normal">     Aferin oğlum aferin</p>
				<p class="normal">     Bir kara donlu neferim</p>
				<p class="normal">     Taburuna vardı m'ola</p>
				<p class="normal">     Kara kaküllü Çaparım</p>
				<p class="normal"> </p>
				<p class="normal">     Zıbınının içi astar</p>
				<p class="normal">     Mevlam encamını göster</p>
				<p class="normal">     O kıza kurban olayım</p>
				<p class="normal">     Bostan oğlum bir kız ister</p>
				<p class="normal"> </p>
				<p class="normal">Kız:</p>
				<p class="normal">     Anam beş oğlan yetirmiş</p>
				<p class="normal">     Arkası keten gömlekli</p>
				<p class="normal">     Benim kardeş cirit oynar</p>
				<p class="normal">     Kucağı on beş değnekli</p>
				<p class="normal"> </p>
				<p class="normal">Ana:</p>
				<p class="normal">     Atının alnı perçemli</p>
				<p class="normal">     Üstü gülgülü keçeli</p>
				<p class="normal">     Baban ölsün oğlancığım</p>
				<p class="normal">     Beli çifte tabancalı</p>
				<p class="normal"> </p>
				<p class="normal">Kız:</p>
				<p class="normal">     Sarıkamış Altunbulak</p>
				<p class="normal">     Soğanlıyı biz ne bilek</p>
				<p class="normal">     Bizim uşak böyle gezer</p>
				<p class="normal">     Aklı zıbın kara yelek</p>
				<p class="normal"> </p>
				<p class="normal">     Battın Avşar kazaları</p>
				<p class="normal">     İbrişimin kozaları</p>
				<p class="normal">     Sarıkamışta kırıldı</p>
				<p class="normal">     Gonca gülün tazeleri</p>
				<p class="normal"> </p>
				<p class="normal">     Gene kavga sesleniyor</p>
				<p class="normal">     On altılı isteniyor</p>
				<p class="normal">     Gidenlerden biri gelmez</p>
				<p class="normal">     Silahları paslanıyor</p>
				<p class="normal"> </p>
				<p class="normal"><span class="ideitalik">Sığamak</span> Sıvazlamak.</p>
				<p class="normal"><span class="ideitalik">Malağma</span> Arpayla saman karışığı, atlara verilen yem.</p>
				<p class="normal"><span class="ideitalik">Yetirmiş</span> Yetiştirmiş, büyütmüş.</p>
				<p class="normal"><span class="ideitalik">Gülgülü</span> Kırmızı nakış biçimleri. Bir de kırmızı gülgülü Maraş ayakkabısı var, gibi.</p>
		</div>
		<div class="calibre1" id="calibre_pb_70"/></body>
</html>