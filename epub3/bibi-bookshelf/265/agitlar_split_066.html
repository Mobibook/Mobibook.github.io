<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>agitlar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
				<p class="h2baslik1">HASANIN AĞIDI</p>
				<p class="normal1">Andırının Tokmaklı köyünden Hasanın amcasıyla arası açılıyor. Araya büyük gerginlikler giriyor. Bu yüzden de amcasının oğlu onu öldürüyor. Ben bu ağıdı 1939 yılında Osmaniyenin Hemite köyünde yirmi iki yaşında Eşeden derledim. Hasanın ne zaman öldürüldüğünü bilmiyordu. Ağıdı da Tokmaklıdan Kısa Eşe Hatun yakıyor.</p>
				<p class="normal"> </p>
				<p class="normal">Atlı gelir tabur ile</p>
				<p class="normal">Ben ağlarım sabır ile</p>
				<p class="normal">Sürmeli oğlu gezer idi</p>
				<p class="normal">Çift tabanca kubur ile</p>
				<p class="normal"> </p>
				<p class="normal">Kapıya dikerler çamı</p>
				<p class="normal">Samana bulanmış kanı</p>
				<p class="normal">Kakülünü tara Fatma</p>
				<p class="normal">Deveye bindirir seni</p>
				<p class="normal"> </p>
				<p class="normal">Aman Ağalar Ağalar</p>
				<p class="normal">Kuşlar yukarı havalar</p>
				<p class="normal">Sağ yanından kurşun değmiş</p>
				<p class="normal">Oğlum yarasın üfeler</p>
				<p class="normal"> </p>
				<p class="normal">Kıratın nalını döktüm</p>
				<p class="normal">Avşarı boğazına taktım</p>
				<p class="normal">Bunda ne var bire Hürü</p>
				<p class="normal">Aziziye şehrin yaktım</p>
				<p class="normal"> </p>
				<p class="normal">Biner ata sürer taşa</p>
				<p class="normal">Mor yağlığı düşmüş kaşa</p>
				<p class="normal">Kakül beliğe karışmış</p>
				<p class="normal">Bakın bacım olan işe</p>
				<p class="normal"> </p>
				<p class="normal">Sabahleyin erden kalkar</p>
				<p class="normal">Çadırın kendirin çeker</p>
				<p class="normal">Atçı başı benim oğlum</p>
				<p class="normal">Şuralara atçı çıkar</p>
				<p class="normal"> </p>
				<p class="normal">Çukurkozun da firezi</p>
				<p class="normal">Ne hoşça yatmış kirazı</p>
				<p class="normal">Davul döğülü döğülü</p>
				<p class="normal">Ben görmedim o mırazı</p>
				<p class="normal"> </p>
				<p class="normal">Altında da atı köçek</p>
				<p class="normal">Üstünde de oğlum çiçek</p>
				<p class="normal">Böyle gezer benim oğlum</p>
				<p class="normal">Çift tabanca altın bıçak</p>
				<p class="normal"> </p>
				<p class="normal">Amanınız ben aşığım</p>
				<p class="normal">Oğlum öldü de şaşığım</p>
				<p class="normal">Bundan başka sallamadım</p>
				<p class="normal">Üstü çarşaflı beşiği</p>
				<p class="normal"> </p>
				<p class="normal">Altında da atı sekil</p>
				<p class="normal">Kayıl olun mu sürmelim</p>
				<p class="normal">Hacıyı eyledim vekil</p>
				<p class="normal">.......................</p>
				<p class="normal">Kırt at gelir ığır ığır</p>
				<p class="normal">Üstünde de oğlum buğur</p>
				<p class="normal">N'olur dedi dedi ile</p>
				<p class="normal">Çek elini kara gavur</p>
				<p class="normal"> </p>
				<p class="normal">Bir başka kadın:</p>
				<p class="normal">     Yaşa kara Hasan yaşa</p>
				<p class="normal">     Yazılanlar gelir başa</p>
				<p class="normal">     Şu karının Hasan oğlu</p>
				<p class="normal">     Ciridi geçerdi taşa</p>
				<p class="normal"> </p>
				<p class="normal"><span class="ideitalik">Kakülünü tara Fatma / Deveye bindirir seni</span> Küçük Fatmayı deveye bindirmiştir. Ağıtçı onu anımsatıyor</p>
				<p class="normal"><span class="ideitalik">Üfelemek</span> Sıvazlamak. Elini üfelemek, elini oğuşturmak. Seni öylesine üfelerim ki, kemiklerin kırılır. Ahmet pehlivan, Mehmet pehlivanı öyle bir üfeledi ki Mehmet yerinden kalkamadı. Ağıtta yarayı oğuşturmak oluyor.</p>
				<p class="normal"><span class="ideitalik">Yağlık</span> Erkeklerin başlarına sardıkları kefiye gibi ipekli baş örtüsü. Çukurova, Maraş, Pınarbaşı, yani tüm Avşarda mendile de yağlık denir.</p>
				<p class="normal"><span class="ideitalik">Belik</span> Örülmüş saç. Çifte belik, mor belik, kırk belik gibi.</p>
				<p class="normal"><span class="ideitalik">Erden</span> Erkenden.</p>
				<p class="normal"><span class="ideitalik">Çadırın kendirin çeker</span> Kendir dediği, çadırı kazığa bağlayan halat.</p>
				<p class="normal"><span class="ideitalik">Çukurkozun da firezi</span> Çukurkoz, oralarda bir yer adı. Firez, biçilmiş ekinin toprakta dikili kalan kısmı.</p>
				<p class="normal"><span class="ideitalik">Mıraz</span> Murat.</p>
				<p class="normal"><span class="ideitalik">Köçek</span> Erkek oyuncu.</p>
				<p class="normal"><span class="ideitalik">Amanınız ben aşığım</span> Ben, halk şairi, aşık oldum da işte böyle ağıt yakıyorum, diyor.</p>
				<p class="normal"><span class="ideitalik">Iğır ığır</span> Iğıl ığıl, belli olmayacak kadar suyun ağır akması gibi.</p>
				<p class="normal"><span class="ideitalik">Dedi dedi</span> Dedikodu.</p>
		</div>
	<div class="calibre1" id="calibre_pb_67"/></body>
</html>