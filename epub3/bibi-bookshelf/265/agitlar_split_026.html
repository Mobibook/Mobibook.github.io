<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>agitlar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
				<p class="h2baslik1">HAÇCA GELİNİN AĞIDI</p>
				<p class="normal1">Bundan otuz sene evvel, Elbistan kazasına bağlı Yarpuz nahiyesinden Çöl Beyinin oğlu Mehmet Beyin kızı Maraştan bir adama nişanlanıyor. Kız, gelin gideceği gece birdenbire ölüyor. Düğün alayı eli boş, Maraşa geri dönüyor.</p>
				<p class="normal1">Bu ağıdı, Cenubun kudretli halk şairlerinden, Aşık Hüseyin yakmış.</p>
				<p class="normal"> </p>
				<p class="normal">Ağşamdan da geldi posda</p>
				<p class="normal">Ben görmedim böyle hasda</p>
				<p class="normal">Yekin Haçca Hanım yekin</p>
				<p class="normal">Cehiz galdı desde desde</p>
				<p class="normal"> </p>
				<p class="normal">Ağşamdan kesdik kekili</p>
				<p class="normal">Bizde goymadı akılı</p>
				<p class="normal">Haçca Gelin olmam demiş</p>
				<p class="normal">Remziye Hanım vekili</p>
				<p class="normal"> </p>
				<p class="normal">Maraş'dan da çıkdı seğmen</p>
				<p class="normal">Ağacadağda oturdular</p>
				<p class="normal">Ne vefasız yalan düyne</p>
				<p class="normal">Haçca gızı götürdüler</p>
				<p class="normal"> </p>
				<p class="normal">Seğmen gol gol olmuş gezer</p>
				<p class="normal">Beş katip cehizin yazar</p>
				<p class="normal">Haçca gızdan soyka galan</p>
				<p class="normal">On lirelik sırma izar</p>
				<p class="normal"> </p>
				<p class="normal">Başında ipek kecisi</p>
				<p class="normal">Yürekden çıkmaz acısı</p>
				<p class="normal">Haçca gelin olmam diyo</p>
				<p class="normal">Mahfeye binsin bacısı</p>
				<p class="normal"> </p>
				<p class="normal">Seğmen gediği aşmamış</p>
				<p class="normal">Düğün yemeği bişmemiş</p>
				<p class="normal">Nasıl gıydın Gadir Mevlem</p>
				<p class="normal">Gına çabıdın çeşmemiş</p>
				<p class="normal"> </p>
				<p class="normal">Aşık Hüseyin'im gülmiyo</p>
				<p class="normal">Bülbüller dala gonmıyo</p>
				<p class="normal">Yekin Haçca Hanım yekin</p>
				<p class="normal">Boş seğmen geri dönemyo</p>
				<p class="normal"> </p>
				<p class="normal">Aşık Hüseyin'im der gülüm</p>
				<p class="normal">Ben görmedim böyle ölüm</p>
				<p class="normal">Haçca gızdan soyka galan</p>
				<p class="normal">Yedi halı ondört kilim</p>
				<p class="normal"> </p>
				<p class="normal">Elinde gümüş bardağı</p>
				<p class="normal">Dolanır gelir çardağı</p>
				<p class="normal">Varın söylen güveğiye</p>
				<p class="normal">Beklemesin boş gerdeği</p>
				<p class="normal"> </p>
				<p class="normal"><span class="ideitalik">Keci</span> Renkli başörtü. Gelinlere bağlanan başörtü.</p>
				<p class="normal"><span class="ideitalik">Kına çaputun çözmemiş</span> Kına yakılan kızların avuçlarına kına koyar, eli yumruk yapar, yumruğu da bezlerle bağlarlar.</p>
		</div>
		<div class="calibre1" id="calibre_pb_27"/></body>
</html>