<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Dinle Küçük Adam</title>
  <link href="../Styles/SM.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
                @font-face {
    font-family: "Arial";
    font-style: normal;
    font-weight: bold;
    src: url(../Fonts/ARIALBD.TTF)
    }

                @font-face {
    font-family: "Arial";
    font-style: normal;
    font-weight: normal;
    src: url(../Fonts/ARIAL.TTF)
    }
</style>
</head>

<body class="calibre">
  <div style="text-align: justify;">
    <div>
      Nietzsche'nin seni Übermensch'liğe (Üstün insa'lığa)yükseltmesiyle Hitler'in Untermensch' lige (Aşağıinsanlığa) alçaltması arasında bir seçme yapman gerekti. Heil! diye haykırdın ve Untermensch'i seçtin sen.
    </div>

    <div>
      &nbsp; &nbsp; &nbsp; &nbsp;Demokratik bir anayasayla Stalin'in diktatörlüğü arasında bir seçme yapman gerekti. Stalin'in diktatörlüğünü seçtin.
    </div>

    <div>
      &nbsp; &nbsp; &nbsp; &nbsp;Freud'un, coşkusal hastalıkların çekirdeğinin cinsellik olduğu yolundaki açıklamasıyla, gene onun, kültürel uyarlama kuramı arasında bir seçme yapman gerekti. Sana hiçbir dayanak noktası tanımayan kültür felsefesini seçtin, cinsellik kuramını bir kenara attın.
    </div>

    <div>
      &nbsp; &nbsp; &nbsp; &nbsp;İsa'nın görkemli sadeliği ile Paul'ün, papazların ömür boyu bekar, seninse ömür boyu ve de zorunlu olarak evli kalman konusundaki yasası arasında bir seçme yapman gerekti. Papazların bekarlığını ve zorunlu evliliği seçtin.
    </div>

    <div>
      &nbsp; &nbsp; &nbsp; &nbsp;İsa'nın, Çocuk İsa'yı salt sevgisiyle doğuran yalın anasını bir kenara attın.
    </div>

    <div>
      &nbsp; &nbsp; &nbsp; &nbsp;Marx'ın, nesnelerin değerini üreten tek şey olan sendeki yaşayan işgücünün üretkenliğini sağlama fikri ile devlet fikri arasında bir seçme yapmak durumunda kaldın; kendi içindeki «yaşayan şey»i tümüyle bir kenara, atarak devlet fikrini seçtin.
    </div>

    <div>
      &nbsp; &nbsp; &nbsp; &nbsp;Fransız Devrimi sırasında acımasız Robes-pierre ile büyük Danton arasında bir seçme yapman gerekti. Acımasızlığı seçtin, büyüklüğü ve inceliği darağacına gönderdin.
    </div>

    <div>
      &nbsp; &nbsp; &nbsp; &nbsp;Almanya'da, bir yanda Goering ve Himmler, bir yanda Liebknecht, Landau ve Mülsham vardı, yanlardan birini seçmek durumunda kaldın. Himmler'i emniyet müdürü yaptın ve gerçek dostlarım öldürdün. Julius Streicher ve Walter Rathenau arasında bir seçme yaptın: Rathenau' yu katlettin.
    </div>

    <div>
      &nbsp; &nbsp; &nbsp; &nbsp;Lodge ile Wilson arasında bir seçme yaptın: "Wilson'u öldürdün.
    </div>

    <div>
      &nbsp; &nbsp; &nbsp; &nbsp;Acımasız Engizisyonla Galileo'nun hakikati arasında seçme yaptın. Bulgularından yararlanmakta olduğun büyük Galileo'yu, onur kırıcı sözler söylemeye zorlayarak işkence içinde öldürdün. Şu yirminci yüzyılda, Engizisyon yöntemlerini bir kez daha dirilttin.
    </div>

    <div>
      &nbsp; &nbsp; &nbsp; &nbsp;Akıl hastalıklarının belli bir açıdan değerlendirilmesiyle şok uygulamalı sağaltım arasında seçme yaptın. Kendi öz sefaletinin dev boyutlara vardığım anlamak zorunda kalmayasın diye, gözlerini dört açmak, bakışlarım bulandırmamak gerekliyken kör kalabilmek için şok yöntemini seçtin.
    </div>

    <div>
      &nbsp; &nbsp; &nbsp; &nbsp;Kanser hücresi konusundaki bilgisizliğini, benim, onun gizleri konusunda yaptığım ve milyonlarca insanın yaşamım kurtaracak olan açıklamalarımı dinlemeye yeğ tuttun. Kanser konusundaki saçmalıklarım gazete ve dergilerde durmadan yineliyorsun, çocuğunu, karım ya da anam kurtarabilecek bilgi konusunda suskun kalıyorsun.
    </div>

    <div>
      &nbsp; &nbsp; &nbsp; &nbsp;Sen, Hindistanlı Küçük Adam, yurdunda milyonlarca insan açlık çeker, ölürken, ineklerin kutsallığı konusunda Müslümanlarla çekişiyorsun. Sen, Küçük İtalyan ve sen Küçük Triesteli Slav, pılı pırtı içinde dolaşıyorsun ama Trieste'nin «İtalyan» mı, yoksa «Slav» mı olduğunu açıklığa kavuşturmaktan başka derdin yok. Ben de şu Trieste'yi, dünyanın her yanından gelen gemilerin bir limanı sanırdım!
    </div>

    <div>
      &nbsp; &nbsp; &nbsp; &nbsp;Hitler'cilerin milyonlarca inşam öldürmelerinden sonra, kalkmış onları asıyorsun. Milyonları öldürmelerinden önce nerdeydin peki, o vakit ne düşünüyordun? Düzinelerle ceset oturup düşünmen için yeterli neden değil miydi?
    </div>

    <div>
      &nbsp; &nbsp; &nbsp; &nbsp;İnsanlığının kıpırdanması için milyonlarca ceset mi gerekliydi?
    </div>

    <div>
      &nbsp; &nbsp; &nbsp; &nbsp;Bu küçüklüklerin, önemsiz şeylerin her biri, insan adlı hayvanın dev yoksulluğunu aydınlatıyor. Diyeceksin ki,
    </div>

    <div>
      &nbsp; &nbsp; &nbsp; &nbsp;«Neden bütün bunları ciddiye alıyorsun? Bütün kötülüklerin sorumlusu sen misin bu dünyada?» Bunu söylemekle kendini mahkûm ediyorsun. Eğer sen, milyonlarca insandan biri olan sen, Küçük Adam, sorumluluklarının şu kadarcığını yerine getirseydin, dünya çok daha başka olurdu ve senin büyük dostların, yaptığın ufak tefek küçüklüklerden dolayı yaşamlarını yitirmezlerdi.
    </div>

    <div>
      &nbsp; &nbsp; &nbsp; &nbsp;Hiçbir sorumluluk yüklenmediğin içindir ki, evin derme-çatma ve sanki bir kum tepeciği üzerinde duruyor. Tavan başına çöküyor ama sen, «proleterlik onurum» ya da «ulusal onurum» sağ olsun, diyorsun.
    </div>

    <div>
      &nbsp; &nbsp; &nbsp; &nbsp;Altındaki döşeme çöküyor ama sen düşerken bile, «Heil, büyük Fuhrer, Yaşasın Alman, Rus ve Yahudi onurlan!» diye bağırıyorsun. Su boruları patlamış, çocuğun boğuluyor, ama sen, ona dayak zoruyla öğrettiğin «disiplin ve düzen» nutukları çekmeyi sürdürüyorsun. Karın zatürreden yatıyor ve sen Küçük Adam, üzerine yaşamını kuracağın kayalardan oluşan sağlam bir temeli, «Yahudi saçması» sayıyorsun.
    </div>

    <div>
      &nbsp; &nbsp; &nbsp; &nbsp;Koşa koşa bana geliyor, «Benim iyi, değerli, büyük Doktorum!» diyorsun, «Ne yapmalıyım şimdi? Evim çöküyor, rüzgâr içeri doluyor, çocuğum ve karım hasta, ben de hastayım, ne yapacağım?» Yanıtım şu: Evini kayaların üzerine oturt. Kaya dediğim şudur:
    </div>

    <div>
      &nbsp; &nbsp; &nbsp; &nbsp;Senin içinde bulunan ama öldürdüğün doğal yapındır kaya, çocuğunun bedensel sevgisi, karının düşlediği sevgi, on altı yaşındayken kurduğun yaşam düşleridir. Yanılsamalarını kaldır at, yerine hakikatin bir parçasını koy. Komşuna boş ver, içinden gelen şeyi dinle; komşun da bundan hoşnut olacaktır. Bütün dünyadaki çalışanlara, bütün meslekdaşlarına, yalnızca yaşam için çalışmaya kararlı olduğunu, artık ölüm için çalışmayacağını bildir. Cellatlarının ipine koşup idam edileceğine, insan yaşamının ve iyi şeylerin korunması için bir yasa yarat. Böyle bir yasa, evinin altındaki kayanın bir parçası olacaktır. Küçük çocuklarının sevgisini, şehvet düşkünü, doyumsuz kadın ve erkeklere karşı koru. Dedikodu kumkumalarını eleştir; onu herkese göster, tanıt ya da sevgiye hasret yetişkinler okuluna değil de bir ıslahhaneye gönder. Çalışma konusunda yol gösterici durumuna geldinse, artık seni sömüreni, ondan daha fazla sömürme yarışını bırak.
    </div>

    <div>
      &nbsp; &nbsp; &nbsp; &nbsp;Sırtındaki smokini, kafandaki silindiri fırlat bir kenara; karını kucaklamak için kimseden izin belgesi isteme. Başka ülkelerdeki insanlarla ilişki kur, çünkü onlar da, iyi ve kötü yanlarıyla sana benziyorlar.
    </div>

    <div>
      &nbsp; &nbsp; &nbsp; &nbsp;Bırak çocuğun doğa (ya da «tanrı»)nın yarattığı gibi büyüsün. Doğayı düzeltmeye kalkışma. Bunun yerine, onu anlamaya ve korumaya çabala. Boks maçı yerine kitaplığa, eğlenceler merkezi Coney Island'a gideceğine yabancı ülkelere git. Ve en önemlisi, DOĞRU DÜŞÜN, içinden gelen ve seni tatlı tatlı okşayan sesi dinle. Yaşamını kendi ellerinde tutuyorsun, kimseye güvenip de bir başkasının, hele seçtiğin Führerlerin eline sakın verme onu. DOĞALLIĞINI YAŞA! Olduğun gibi görün. Pek çok büyük adam söyledi sana böyle davranman gerektiğini.
    </div>
  </div>
</body>
</html>
