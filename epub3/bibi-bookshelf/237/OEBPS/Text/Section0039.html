<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Dinle Küçük Adam</title>
  <link href="../Styles/SM.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
                @font-face {
    font-family: "Arial";
    font-style: normal;
    font-weight: bold;
    src: url(../Fonts/ARIALBD.TTF)
    }

                @font-face {
    font-family: "Arial";
    font-style: normal;
    font-weight: normal;
    src: url(../Fonts/ARIAL.TTF)
    }
</style>
</head>

<body class="calibre">
  <div style="text-align: justify;">
    <div>
      Bu yukarıdaki üç tümce, ancak senin ağzında bir suçlama niteliğine bürünebilir; özel bir ses tonuyla, yapış yapış ve hain, kötü bir sesle söyleyebilirsin bu sözcükleri. Bunu ancak sen becerebilirsin. Ve başka hiçbir şey bilmediğinden, benim de sana benzediğimi sanırsın. Yok, Küçük Adam, ben sana benzemem ve bu konularda hiçbir zaman sana benzemedim. Bu sözlerime inanıp inanmayacağın umurumda değil. Sende makinalı tüfek, bendeyse bilgi var evet, biliyorum. Rol bölümü yapılmış.
    </div>

    <div>
      &nbsp; &nbsp; &nbsp; &nbsp;Bak, Küçük Adam, sen kendi varlığını şöyle yıkıyorsun:
    </div>

    <div>
      &nbsp; &nbsp; &nbsp; &nbsp;1924 yılında insan kişiliğinin bilimsel bir incelemesinin yapılmasını önerdim. Hevesli göründün.
    </div>

    <div>
      &nbsp; &nbsp; &nbsp; &nbsp;1928'de çalışmalarımız ilk somut sonuçlarını vermeye başladı. Gene büyük bir heves ve isteklilik gösterdin, bana onursal rektörlük sanı bile verdin.
    </div>

    <div>
      &nbsp; &nbsp; &nbsp; &nbsp;1933 yılında, aldığım bu sonuçlan senin yayınevlerinden birinde kitap haline getirmek istedim. Hitler iktidara yeni gelmişti. Hitler'in, senin kişiliğinin kabuk bağlamış olması nedeniyle iktidara geldiğini gördüm. Kitabı kendi yayınevinde basmayı kabul etmedin, çünkü kitap, senin, bir Hitler'i nasıl ürettiğini gösteriyordu.
    </div>

    <div>
      &nbsp; &nbsp; &nbsp; &nbsp;Kitap gene de yayımlandı, sen de istekliliğini sürdürdün. Ama bu kez susarak, kitabı yokumsayarak öldürmeye kalktın, çünkü «Başkan»ın kitaba karşı olduğunu açıklamıştı. Başkanın, ayrıca analara, çocuklarının, cinsel organlarında duydukları heyecanların bastırılması gerektiğini ve bunun için de onları soluklarını tutmaya alıştırmaları için zorlamalarını söylüyordu.
    </div>

    <div>
      &nbsp; &nbsp; &nbsp; &nbsp;Tam on iki yıl sustun. Bir zamanlar ilgini çeken, övgünü kazanan kitabımdan hiç söz etmedin. 1946'da kitap ikinci basımını yaptı. Onun bir «klasik» olduğunu ilan ettin. Bugün bile hâlâ tutuyorsun kitabımı, beğeniyorsun.
    </div>

    <div>
      &nbsp; &nbsp; &nbsp; &nbsp;Bireysel sağaltımın değil, zihinsel bozuklukların (akıl hastalıklarının) önlenmesinin önemli olduğunu sana öğretmeye başladığım günden bugüne tam' yirmi iki uzun, sıkıntılı ve olaylarla dolu yıl geçti. Yirmi iki yıl boyunca, insanların şu ya da bu çılgınlığa düşmelerinin, şu ya da bu belalara dolanmalarının zihin ve bedenlerinin kaskatı kesilmesinden, sevgi duyma, sevme ve bunun tadını çıkarma yetisinden yoksun olmalarından kaynaklandığını öğrettim sana.
    </div>

    <div>
      &nbsp; &nbsp; &nbsp; &nbsp;İnsanların gövdesinin, sevme edimi sırasında başka hayvanlarınki gibi kasılıp gevşeyememe-si nedeniyle bunun böyle olduğunu anlatmaya çalıştım.
    </div>

    <div>
      &nbsp; &nbsp; &nbsp; &nbsp;Bunu ilk söylediğim günden yirmi iki yıl sonra, bugün, kalkmış dostlarına, bireysel sağaltımın değil, zihinsel bozuklukların önlenmesinin önemli olduğunu söylüyorsun. Ve binlerce yıl nasıl davrandınsa, gene öyle davranıyorsun: Varılacak hedefin ne olduğunu söylüyor ama ona nasıl erişileceğini açıklamıyorsun. İnsan kitlelerinin sevisel yaşamından söz edemiyorsun. «Akıl hastalıklarını önlemek» istiyorsun. Bunu söylemekte sakınca görmüyorsun; zararsız ve ağırbaşlı sözcükler bunlar sana göre. Ama işi, boy gösteren cinsel yoksulluğa dokunmadan yapmak istiyorsun. Cinsel yoksulluk sözcüklerini ağzına bile almıyorsun; çünkü yasak. Ve bir tıp doktoru olarak içinde bulunduğun bataklıktan çıkamıyorsun.
    </div>

    <div>
      &nbsp; &nbsp; &nbsp; &nbsp;Bir teknisyen kalksa, uçma tekniklerini açıklasa, ama motorla pervanenin gizlerinden hiç söz etmese, nasıl olur?
    </div>

    <div>
      &nbsp; &nbsp; &nbsp; &nbsp;İşte, ruhsal-sağaltımın teknisyeni olan sen böyle davranıyorsun. Korkaksın sen. Tasımdaki hoşafın tanelerini ayıklayıp yemeye varsın ama güllerimin dikenine katlanamazsın. Beni pis fıkralarına konu eden sen değil misin, ha?
    </div>

    <div>
      &nbsp; &nbsp; &nbsp; &nbsp;Bana «bedensel boşalma peygamberi» diyen sen değil misin? Ha, Küçük ruh doktoru? Bedenleri güçsüz kocalar tarafından hırpalanan genç gelinlerin yakınmalarını duymadın mı hiç? Duydukları sevginin gereğini yerine getirememekten çatlayan ergin çocukların çektiği acıya tanık olmadın mı hiç? Gene de güvenliğinin hastalarından daha önemli olduğunu söylüyorsun, ha? Daha ne kadar ağırbaşlılık dediğin o şeyi tıbbi yükümlülüklerine yeğ
    </div>

    <div>
      &nbsp; &nbsp; &nbsp; &nbsp;tutacaksın? Kullandığın taktiklerin, milyonların yaşamına mal olduğu gerçekliğini daha ne kadar görmezlikten geleceksin?
    </div>

    <div>
      &nbsp; &nbsp; &nbsp; &nbsp;Güvenliğini, hakikate yeğ tutuyorsun. Acunsal Yaşam Enerjisini bulduğumu duyduğunda, «Bu ne işe yarar?
    </div>

    <div>
      &nbsp; &nbsp; &nbsp; &nbsp;Hastalan nasıl iyileştirir?» diye sormadın. Yok, buna benzer bir soru duymadım senden. Ancak, «Maine eyaletinde doktorluk yapma ruhsatı var mıymış» diye sordun. Senin o küçük ruhsatlarının benim çalışmalarımı bozmaktan -ama azıcık bozmaktan- başka işe yaramayacağını, çalışmalarımı engelleyemeyeceğini bilmiyorsun.
    </div>

    <div>
      &nbsp; &nbsp; &nbsp; &nbsp;Coşkusal vebanın ve yaşam enerjisinin bulgucusu olarak bu dünyanın her yanında bir anlam ifade ettiğimi, benden fazla bilgisi olmayan hiç kimsenin beni sınayamaya-cağını, denetleyemeyeceğini bilmiyorsun.
    </div>

    <div>
      &nbsp; &nbsp; &nbsp; &nbsp;Şimdi, gelelim senin şu özgürlük sarhoşluğuna. Bugüne dek hiç kimse, neden kendine özgürlük sağlayamadığını, ya da sağladınsa neden hemen bir yeni efendiye teslim ettiğini sormadı.
    </div>

    <div>
      &nbsp; &nbsp; &nbsp; &nbsp;«Şuna da bakın! Dünya proleterlerinin devrimci dalgasına dil uzatıyor! Demokrasiye dil uzatıyor!
    </div>

    <div>
      &nbsp; &nbsp; &nbsp; &nbsp;Gebertin şu karşı devrimciyi! Kahrolsun karşı-devrimciler!»
    </div>

    <div>
      &nbsp; &nbsp; &nbsp; &nbsp;Dur, dur, heyecanlanma birden, sen ey demokratların ve bütün dünya proleterlerinin küçük Führer'i.
    </div>

    <div>
      &nbsp; &nbsp; &nbsp; &nbsp;Bana kalırsa, gelecekte sahip olacağın gerçek özgürlük, senin Parti Kongrelerinde alacağın on binlerce karardan çok şu bir sorunun yanıtlanmasına bağlıdır.
    </div>

    <div>
      &nbsp; &nbsp; &nbsp; &nbsp;«Gebertin şunu! Ulusun ve devrimci proletaryanın onurunu lekeliyor! Kurşuna dizin! Haydi duvar dibine!»
    </div>

    <div>
      &nbsp; &nbsp; &nbsp; &nbsp;Ne "Viva!" diye haykırman, ne de "Gebertin!" diye bağırman seni amacına bir adım bile yaklaştıracak değildir, Küçük Adam. İnsanları «duvar dibine dikmekle» özgürlüğüne kavuştuğunu sanıyordun, değil mi.
    </div>

    <div>
      &nbsp; &nbsp; &nbsp; &nbsp;Bir kerecik olsun kendini ayna karşısına diksene! &nbsp; &nbsp;
    </div>

    <div>
      &nbsp; &nbsp; &nbsp; &nbsp;«Öldürün, gebertin!»
    </div>

    <div>
      &nbsp; &nbsp; &nbsp; &nbsp;Dur bir dakika, Küçük Adam. Seni aşağılamak, küçültmek değil amacım, yalnızca, neden bugüne dek özgürlüğünü elde edemediğini ya da elinde tutamadığını göstermek istiyorum, o kadar. Bunu öğrenmek istemez misin, ha?
    </div>

    <div>
      &nbsp; &nbsp; &nbsp; &nbsp;«Öldürün, gebertin, öldürün!»
    </div>

    <div>
      &nbsp; &nbsp; &nbsp; &nbsp;Pekâlâ, kısa keseceğim: Bir rastlantı sonucu özgür bir durum içinde bulunduğunda, içindeki Küçük Adamın nasıl davrandığını anlatacağım sana. Diyelim çocuk ve erginlerde cinsel sağlığın sağlanma ve korunması üzerine çalışmalar yapan bir Enstitüde öğrencisin. Bu «harikulade fikir» çok hoşuna gitti, savaşa katılmak istedin. Benim enstitümde şöyle bir olay oldu:
    </div>
  </div>
</body>
</html>
