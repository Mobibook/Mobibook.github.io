<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Filler Sultanı İle Kırmızı Sakallı Topal Karınca</title>
	<link href="main.css" rel="stylesheet" type="text/css"/>
<meta name="Adept.resource" value="urn:uuid:f9cc7973-8cef-400f-a176-f2df25ecdbf9"/>
</head>
<body class="chapter" epub:type="chapter" id="chapter-8">
	<section>
		<p><span epub:type="pagebreak" id="page194" title="194"/>Topal karıncanın üssüne akın akın kırmızı sakal olmuş karıncalar geliyorlardı. Yılmış, umutsuz, bitmiş tükenmiş. Üs birkaç ay içinde doldu taştı, dağlar, koyaklar, açıklıklar gene tüm karıncaya kesti.</p>
		<p>Karıncalar, boyunları sunmuş, devineksiz, ılık dağ güneşine uzanmış konuşmuyor, düşünüyorlardı. Aşağıdan, karınca ülkelerinden, kendileri gibi kırmızı sakal olup gelenler, kötü, kara, gittikçe de azgınlaşan haberlerle geliyorlardı. Üste artık karıncalar üst üsteydiler.</p>
		<p>Karınca ülkelerinde durum gittikçe ağırlaşıyordu. Her fil kendine bir saray yaptırmıştı. Her fil o saraya sultanın tahtına benzer bir taht yontturmuştu. Bir de gene sultanın has bahçesinin tıpkısı has bahçeler donatmışlardı, dünyanın tekmil ağaçlarından çiçeklerinden... Karıncalar verdikçe onlar istiyorlardı. Akıllarına ne gelirse, canları neyi ister, neyi istemezse karıncalara buyuruyorlardı. Sultan kendisine yedi saray, renk renk on altı taht daha yaptırmıştı. Tüm dağların dorukları, ulu denizin kıyıları sultanın sarayları, köşkleri, bahçeleriyle dolmuştu. Hüdhüd kuşlarının her birisine öyle yuvalar yapmışlardı ki karıncalar, kuşlar kuş oldu olalı böyle yuvalar görmemişlerdi. Yuvalar en ulu çınarların üstündeydi. Karıncalar onların yiyeceklerini çınar ağaçlarının tepelerine, yuvalarına kadar taşıyorlardı. Sultana yaşam suyunu da bir bulup getirseler, kırk gün kırk gece bir toy düğünden sonra sultan yaşam suyunu içecek, ölmezliğe kavuşacaktı. Ondan sonra öteki filler de, hüdhüdler de isteyeceklerdi yaşam suyundan ve karıncalar sersefil, aç çıplak yollara düşeceklerdi gene. Dağların, tepelerin altına hep ambarlar oyulmuş, ambarların içi de envai çeşit yiyeceklerle zınkazınk doldurulmuştu. Karıncalar daha da ambarlar oyuyorlar, onları dünyanın bulunmaz yiyecekleriyle dolduruyorlardı. Ka<span epub:type="pagebreak" id="page195" title="195"/>rıncalar yıl on iki ay hep çalışıyorlar, dur durak bilmiyorlardı. Nerde eskisi gibi ormana kaçıp da fillere öykünmek, nerdeee filler sultanından balözü, çiçek özü, buğday özü istemek, öyle eskisi gibi nerdeee, sultanın yüzünü görmek? Ulukepezin bile yüzünü ancak yılda bir kez görebiliyorlardı. Yeryüzünün, yeraltının tekmil hazinelerini de taşımışlardı fillere, hüdhüdlere... Buna karşın bile onların yüzüne hiçbir fil, hüdhüd bakmıyordu. Yenilgiden, kırımdan önceki günler karıncalar için bir cennet düşü olarak kalmıştı.</p>
		
		<p>Filler, hüdhüdler, onlar verdikçe ötekiler daha daha, daha istiyorlardı. Hiçbir karıncaya artık uyku dünek yoktu. Bu ölürcene çalışmanın karşılığında da filler onlara ancak ölmeyecek kadar yiyecek veriyorlardı. Ambarlar doluyor taşıyor, çürüyor. Filler karıncalara her gün verdiklerinden bir damla fazla yiyecek vermiyorlardı. Her ne hikmetse, bu yarı aç yarı tok, çalışmaktan fırsat bulup da başlarını kaşıyamayan karıncalar üredikçe ürüyorlardı. Ana karıncalar durmadan durmadan milyarlarca yumurtluyorlardı. Bu da fillerin işine çok yarıyordu. Ve filler hantallaştıkça hantallaşıyor, şiştikçe şişiyorlardı. Hüdhüdler o kadar semirmişlerdi ki neredeyse uçamaz olmuşlardı. Eğer fillerin korkusu olmasa, kara kartallar, hüdhüdleri ne güzel yem edecekler, her gün binlercesini, yağlı yağlı, gövdeye indireceklerdi. Hüdhüdleri böyle yağ tulumu, böyle devineksiz gördükçe kartalların boyunları uzuyor, ağızlarının suyu akıyordu.</p>
		
		<p>Sultan, sarayları, tarlaları, hazineleri, ambarları, bahçeleri dolaşıyor: “Gelecek yıl bunun on misli olacak gelirimiz,” diyordu. Ve gelen yıl gelir yirmi misline çıkıyor, sultan gene somurtup, “gelecek yıl yüz misli,” diyordu. Karıncalar öfkeden çok şaşkınlık içindeydiler. Bu kadar yiyecek, mal mülk, hazineler sultana da, sülalesine de, sülalesi yüz misli artsa da kıyamete kadar yeterdi de artardı bile... Bir kıyamete, beş kıyamete kadar daha ömrü olsa dünyamızın bu yiyecekler fillere gene yeterdi. Eeee, peki derdi neydi acaba fillerin, hüdhüdlerin, niçin böylesine, bu kadar biriktiriyorlardı. Karıncaların yaşlıları, akıldaneleri düşünüyorlardı ki, bu filler, hüdhüdler biriktirme deliliğine tutulmuşlardı. Bir oburluk, bir görmemişlik... Böylesi doymaz yaratıkları şimdiye kadar öte<span epub:type="pagebreak" id="page196" title="196"/>ki yaratıklar hiç görmemişlerdi. Tekmil yeryüzü kurduyla kuşuyla, börtü böceği, yılanı çıyanı, tekmil yaratıklarıyla lalü ebkem kalmışlar, bu yeni yaratıklar karşısında şaşıyorlardı. Bu hüdhüdler, filler, bu oburlar, bu biriktirme hastaları delirmişlerdi. Yaratıklar bunlar karşısında ne yapacaklarını da bilemiyorlardı.</p>
		<figure class="ltl2">
			<img alt="s-269" src="image/s-269.png"/>
		</figure>
		<p>Hem bu biriktirme ne pahasına oluyordu! Milyarlarca karıncanın ölümü, hastalığı, sakatlığı, yoksulluğu, açlığı pahasına. Filler bu karıncalara hiç acımıyorlar, üstelik de onları hiç sevmiyorlar, en küçük bir fırsatta aşağılıyorlardı. İlk zamanlarda sultan, karıncalar bizim soyumuzdan gelir, demişti de onlar da inanmışlardı. Onların bir çiğneyişte yuttukları her lokma için milyonlarca karınca canını veriyordu. Onların ambarlarda çürüttükleri, karıncalara bir damlasını vermeyip denizlere döktükleri fazla ürünler için milyarlarca karınca kan emeklerini, canlarını veriyorlardı.</p>
		<p>Kırmızı sakallı topal karınca da aşağıdan, filistandan, karınca ülkelerinden gelen haberleri dinliyor, öfkesinden kuduruyordu ama, elden ne gelir...</p>
		
		<p>“Delirmişler bunlar, delirmişler,” diyordu da başka bir şey demiyordu. “Dünyanın bu delirmiş çağı da, bu alçalmış, bu <span epub:type="pagebreak" id="page197" title="197"/>obur, bu bencil çağı da geçecek ama, ne zaman geçecek?” Üzüntüsünden kahroluyordu. Fil filken bile, bir canlıya, bir yaratığa bu kadar delirmeyi, bencilliği, zulmü, alçalmayı yakıştıramıyordu. Karıncalar kurtulduğu zaman filler de, fil soyları da karıncalarla birlikte mutlu olacaklardı. Neydi bu kadar çaba, bu kadar bencillik, alçalma, zulüm, işkence? Delirmişlerdi bu filler, ama delirmenin de bir sınırı olmalıydı. Karıncalara bu zulmü yapan filler, hüdhüdler, korkudan da deli oluyorlardı. Karıncaları karınca kadar bile görmüyorlardı ya, gene de korkudan gözlerine uyku girmiyordu. Dünyanın büyük lanetine, korku lanetine uğramışlardı. Ambarları yüz yıllık yiyeceklerle, hazineleri bin, on bin yıl yetecek kadar altınla dolu olmasına karşın, yarın aç kalacaklarmış gibi korkuyorlardı. Esen yelden, akan sudan, şırıldayıp gelen ışıktan, gökyüzünden, topraktan, dünyayı doldurmuş çiçeklerin kokusundan, kanatları ince kelebeklerden korkuyorlar, korkuyor biriktiriyorlar, biriktiriyor korkuyorlardı.</p>
		<p>Karıncaların ülkelerde ve üste ta burasına gelmişti. Ülkelerden kırmızı sakal olup gelen karıncalar yerlerinde duramıyorlar, bıyıklarını biribirlerine sürterek: Ne yapmalı, ne yapmalı, hep, ne yapmalı, diyorlardı. Ne yapmalı, ne yapmalı?</p>
		<p>Kırmızı sakallı topal karınca da hep soruyordu, hem kendi kendine, hem de önüne gelen her kırmızı sakallıya, ne yapmalı, ne yapmalı, bıçak kemiğe dayandı, ne yapmalı?</p>
		<p>Büyük olaydan, yani yenilgiden, kırgından sonra kırmızı sakallı olsun olmasın bütün karıncaların, topal demirciye ve onun arkadaşları olan, onunla üste kalıp filler savaşına katılmayan eli nasırlı kırmızı sakallara güvenleri artmıştı. Onların sözlerinden dışarıya çıkmıyorlardı.</p>
		<figure class="ltl4">
			<img alt="s-265-3" src="image/s-265-3.png"/>
		</figure>
		<p><span epub:type="pagebreak" id="page198" title="198"/>Topal karınca da gece gündüz okuyor, karınca ülkelerinden gelen karıncaları, kırmızı sakalları, özellikle nasırlı karıncaları dinliyor, onlara danışıyor, düşünüyordu. Daha doğrusu tekmil karıncalar artık bu işten kurtulmanın yolunu bulmayı düşünüyorlar, arıyorlardı.</p>
		<p>Topal demirci, ta baştan bu yana suyun buğuya dönüşmesi diyordu da, ötekiler bu suyun buğuya dönüşmesinden hiçbir şey anlamıyor, onunla alay ediyorlardı. Su nerdeee, karınca nerdeee, diyorlardı. Ne derlerse desinler, ne kadar anlayışsız olurlarsa olsunlar, topal karınca suyun buğuya dönüşmesi düşüncesinden caymıyordu.</p>
		<p>Bir gün bütün karıncalar alana toplanıp topal demirciyi oraya istediler. Alan, karıncaların binde birisini bile almıyordu artık. O binde bir karınca bile alanda üst üste kaynaşıyordu.</p>
		<p>Topal karınca geldi, bu kez çitlembik ağacının dalının üstüne çıktı, çünkü daha büyük kalabalığa seslenecekti, o yüzden üstüne çıktığı ağaç daha yüksek olmalıydı. O ağaca çıkar çıkmaz kalabalık hep bir ağızdan bağırdı:</p>
		<p>“Anladık, anladık, anladık.”</p>
		<p>“Neyi anladınız?” diye sordu onlara topal demirci.</p>
		<p>“Su buğuya dönüşmeden...”</p>
		<p>“İşte siz bunu anladınızsa, biz de tez günde filleri yenmenin yolunu bulacağız. Suyun buğuya dönüşeceğini anlamak, su buğuya dönüştü demektir. Su buğuya dönüşmeden hiçbir şey olmaz.”</p>
		<p>“Anladık, olamaz,” diye yürekten ona seslendiler karıncalar.</p>
		<p>“Su buğuya dönüşünce de, filleri yenmenin yolu kolay bulunacaktır.”</p>
		<p>“Bulunacaktır,” diye güvenli bağırdı karıncalar. Dağlar, ovalar, koyaklar, sular, ormanlar, gökler yankılandı. “Bulunacaktır, bulunacaktır, bulunacaktır!”</p>
		<p>Kırmızı sakallı topal karınca yüreğindeki umut ışığı gürleşerek, bir sevinç çağlayanı içinde indi ağaçtan köresine yollandı. Hemen kitaplarına kavuşmalıydı. En kocaman, sakallı kitabı raftan indirdi, okuyacakken başbuğ karşısına dikildi:</p>
		<figure class="gap">
			<img alt="gap-8" src="image/gap-8.jpg"/>
		</figure>
		<p>“Nedir bu su, nedir bu buğu?” diye sordu. Topal demirci onu unutmuş gitmişti. Uzun uzun başbuğun yüzüne baktı bak<span epub:type="pagebreak" id="page199" title="199"/>tı, bir şeyler araştırdı, hiçbir söz söylemeden kitabına daldı hızlı hızlı okumaya başladı.</p>
		<figure class="right">
			<img alt="s-215" src="image/s-215.png"/>
		</figure>
		
		<p>Birdenbire bir türkü başladı yüreğinde... Başını kaldırdı kitabından, kulak verdi dört köşeyi dinledi. Türkü yüreğinden geliyordu. Yüreğini dinledi uzun bir süre, sonra türkü büyüdü, dört bir yandan gelmeye başladı. Türkü kitaptan da geliyordu. Uyuyan karıncalardan, körenin ağzından, duvarlarından da geliyordu. Başbuğ çoktan uyumuştu, onu dinledi topal demirci, türkü ondan hiç gelmiyordu. Dışarıya çıktı, türküyü dinledi, türkü yıldızlardan, aydan, geceden, kayalıklardan, otlardan, akan sulardan, esen yelden, göğün mavisinden, toprağın içinden geliyordu. Alana baktı, karıncalar alanı iyice tıkabasa, arı oğul verir gibi, biribirlerine sıvanarak doldurmuşlar, hiç kıpırdamadan, soluk almadan, taş kesilmişler, öyle duruyorlardı. Topal demirci onlara doğru yürüdü, yanlarına vardı, onlar hiç kıpırdamıyorlardı, cansız gibi.</p>
		
		<p>“Ne var?” dedi topal karınca. “Ne oluyor burada bu gece vakti?”</p>
		
		<p>Karıncalar ona hiçbir karşılık vermediler, ne kıpırdadılar, ne de onu duyduklarını belli ettiler.</p>
		<p>Topal karınca sordu soruşturdu, baktı ki hiç kimseye bir tek sözcük bile duyuramıyor, öylesine dalmış gitmişler. Sonunda kalabalığın içinde aradı araştırdı kendi eski yoldaşlarından birisini buldu, eli nasırlı kırmızı sakallılardan birisini... Onun koluna girdi:</p>
		<p>“Ne oluyor burada arkadaş, söyle bana? Ben karıncaları bütün ömrüm boyunca böyle görmedim, söyle arkadaş, ne oluyor burada böyle?”</p>
		<p>Öteki:</p>
		<p>“Suuuusss,” dedi usulcana, duyulur duyulmaz. “Suuuus, türkü dinliyoruz.”</p>
		<p>“Kim söylüyor bu türküyü?” diye sordu topal karınca.</p>
		<p>Şaşkınlıkla, güvensizlikle baktı ona arkadaşı:</p>
		<p><span epub:type="pagebreak" id="page200" title="200"/>“Nasıl, sen duymuyor musun bu türküyü, ey demirci yoldaşım? Nasıl, demek duymuyorsun, sen ki bizim başımız olasın, sen ki eli nasırlıların yüreği, kafası, düşüncesi olasın? Bu türkü yüreğimizden, düşüncemizden geliyor. Bu türkü...”</p>
		<p>“Ne türküsüymüş?” diye gülümseyerek, gülümsemesi ay ışığında umut kadar güzelleşerek sordu topal karınca.</p>
		
		<p>“Yüreğine sor,” dedi arkadaşı ona. “Dinle yüreğini, dinle ay ışığını, dinle şu karıncalar kalabalığını, dünya türkümüzle çiçekleniyor, dinle dünyayı, dinle akan suları, dünyadaki cümle yaratığı... Şimdi evrenin bütün yaratıkları ayaktalar...” İki arkadaş sevinçle kucaklaştılar. Türkü çoğalarak güzelleşiyordu.</p>
		<figure class="full-width">
			<img alt="s-275" src="image/s-275.png"/>
		</figure>
		<p>Ala şafak açıldı, ala şafak cümlemizin üstüne açılsın, tanyerlerindeki ışıklar ulu, kırmızı bir çiçek gibi açtılar, göğün ta ortasına kadar.</p>
		<span epub:type="pagebreak" id="page201" title="201"/>
		<figure class="center">
			<img alt="s-83-2" src="image/s-83-2.png"/>
		</figure>
		<p>Topal karınca çitlembik ağacına çıktı. Şırıl şırıl bir ışık içinde yunup arınıyordu. Elini yüreğinin üstüne koyup konuşmaya başladı:</p>
		<p>“Arkadaşlar,” dedi, “kardeşler, yoldaşlar, karınca ulusları çok acı çektiler. Dünya dünya oldu olalı hiçbir yaratık soyu bizim çektiğimiz acıyı çekmedi, gördüğümüz zulmü görmedi.”</p>
		<p>Türkü çoğalarak yeryüzünün her bir parçasından geliyordu. Yürek olarak açıyordu bu türkü, sevgi, sıcaklık, dostluk, güzellik, kardeşlik, eşitlik, barış olaraktan dünyanın en görkemli çiçeği gibi açıyordu bu türkü. Özgürlük, tanyerindeki ulu ışık çiçeği olmuş açıyordu. Özgürlük açıyordu dünyanın üstünde tekmil göğü sararak bu türkü, aydınlatarak.</p>
		<p>“Arkadaşlar, karınca ülkelerinin, kentlerinin...”</p>
		<p>Korkunç, üst üste yığılmış kalabalık bir ses olup bağırdı:</p>
		<p>“Biliyoruz, biliyoruz.”</p>
		<p>“Ülkelerin, kentlerin altını...”</p>
		<p>“Altını oyacağız, oyacağız!” diye bağırdı kalabalık.</p>
		<p>“Öyleyse arkadaşlar size bir önerim var.”</p>
		<p>“Önerin başımız üstüne, ustamız.”</p>
		<p>“Şu aşağıda bir başbuğ karınca var, onu buraya çıkarın yanıma, onunla burada görülecek bir hesabım var.”</p>
		<figure class="right">
			<img alt="s-83" src="image/s-83.png"/>
		</figure>
		<p>Dört delikanlı karınca başbuğu alıp o anda çitlembiğin başına, topal demircinin yanına çıkardılar.</p>
		<p>“Şimdi gözünüzü kırpmadan bana, ve hem de başbuğa bakın.”</p>
		<p>Sağ elini uzattı, demircinin eli güçlü, kocamandı, başbuğun ışıl ışıl kırmızı sakalını tuttu hızla çekti, sakal upuzun elinde kaldı. Sakalın yerinde sapsarı bir sarı sakal sallanıyordu.</p>
		<p><span epub:type="pagebreak" id="page202" title="202"/>“Gördünüz mü?” dedi topal demirci. “Filler sarıcalarını ta benim yanıma kadar sokmuşlar, gördünüz mü?”</p>
		<p>“Gördük,” diye bir ağız olup bağırdılar kırmızı sakallar.</p>
		<p>“Şimdi hepiniz dönün biribirinize, sakallarınızı tutun. Herkes herkesin sakalını çeksin.”</p>
		
		<p>Herkes biribirinin sakalını çekti. Çok kişinin kırmızı sakalının altından sarı sakal çıktı.</p>
		<p>“Sarı sakallarından tutun onların.”</p>
		<p>“Tuttuk,” diye bağırıştılar karıncalar.</p>
		<p>“Koparın o sarıcaların kellelerini getirip şu ağacın altına yığın.”</p>
		<p>Kendi de hemen o anda yanındaki başbuğun sarı sakalından tutup başını gövdesinden ayırdı, ağacın altına attı. Ve ağacın altında sarıcaların kellelerinden bir tepe yığıldı.</p>
		<p>“Şimdi söyleyin bakalım, bu karınca ülkelerinin, kentlerinin altını nasıl oyacağız, hangi güçle, bizim gücümüz şu yeryüzünün altını oymaya yetecek mi?”</p>
		<p>“Yetecek!” diye hep bir ağız olup bağırdı karıncalar. “Yeryüzünün bütün karıncaları birleşince...”</p>
		<p>Topal demirci bir ışık gibi şakıdı:</p>
		<p>“Yeryüzünün bütün karıncaları birleşince...” dedi.</p>
		<p>Karıncalar, yeryüzü, toprak, su, gökyüzü, yaratıklar türkü olup bu sözcükleri durmadan durmadan yinelediler.</p>
		<p>Kırmızı sakallı topal demirci:</p>
		<p>“Haydiyin öyleyse düşün yollara, dağılın ülkelere kentlere, yeryüzü türkünüzle çınlasın. Duymayan kulak, görmeyen göz, sevmeyen yürek, inanmayan kafa kalmasın. Yeryüzünün bütün karıncaları birleşiniz.”</p>
		<p>Dünya çınladı:</p>
		<p>“Yeryüzünün bütün karıncaları birleşiniz.”</p>
		<p>Ve karıncalar yollara düştüler, ovaları, denizleri, ormanları, derin suları aştılar, bu en güzel, en akıllı türküyü yeryüzünün en kuytu köşeşine kadar ulaştırdılar. Duymayan yaratık, inanmayan karınca kalmadı... Filler sultanı, ulukepez, öteki filler de duydular.</p>
		<p>Sultan:</p>
		<p>“Haaah haaaah,” diye güldü. “Tuzlayım da kokmayın siz <span epub:type="pagebreak" id="page203" title="203"/>karıncalar! Yeryüzünün bütün karıncaları birleşip de dünyanın altını oyacaklarmış, hele oysunlar da bir görelim.”</p>
		<figure class="full">
			<img alt="s-279" src="image/s-279.png"/>
		</figure>
		<p>Karıncaların bu aptallığına ulukepez de çok kızmıştı:</p>
		<p>“Hele bir oysunlar, oysunlar da bir daha onları başkaldıramaz hale getirelim.”</p>
		
		<p>“Karınca kanatlanmayınca zevalini bulmaz,” dedi filler sultanı.</p>
		<p>“Bunlar kanatlandılar,” diye onu yanıtladı ulukepez.</p>
		<p>“Suuus, onların dünyanın altını oyacaklarını bildiğimizi hiç kimse bilmesin. Bu son umutlarını da ellerinden alalım, ondan sonra iş tamam. O topalı da yakalarız, yerin altı oyulduktan sonra. Susss, ulukepez kardeşim, suuuuusss!”</p>
		<p>“Susalım,” dedi ulukepez, şişkoluktan ağırlaşmış kanatlarını keyifle çırparak karınca ülkelerinin üstüne uçtu. Aşağıdan bir tuhaf, onun bile yüreğini yumuşatan, sıcak, dost, baştan çıkarıcı, onu da bir güzelliğe çağıran bir türkü geliyordu. Ulukepez az daha kalsa bu türküye kapılıp gidecek, bir daha sultanın yanına dönemeyecekti.</p>
		<p>Çarçabuk oralardan uzaklaşıp filistana geldi ya, sultana bu türkünün hiç sözünü açamadı. Türkü bir hoş etmiş, başkalaştırmıştı onu. Belki bir gün sultan da duyardı bu türküyü, ona göre <span epub:type="pagebreak" id="page204" title="204"/>bir şeyler düşünürlerdi. Fıkara ulukepez sultanın bu türküyü hiçbir zaman duyamayacağını ne bilsin!</p>
		<p>“Hah haaah!”</p>
		<p>Filler sultanı gülüyor, karıncalara vuracağı son darbenin gününü bekliyordu. Onun bu uzun gülüşlerini topal karınca da her zamanki gibi duyuyor, o da ülkelerin altının oyulacağı günü dört gözle bekliyordu. Biliyordu, biliyordu yeryüzünün altını oyamayacaklardı ya, hele bir başlasınlar...</p>
		
		
			<p class="margin-top">Karıncalar az gittiler uz gittiler, altı ay bir güz gittiler yeryüzünün bütün karınca ülkelerine, kentlerine ulaştılar. “Yeryüzünün bütün karıncaları birleşiniz,” kelamını tüm karıncalara söylediler. Ve bu kelam bir türkü gibi dağıldı güneyden kuzeye, gün doğusundan gün batısına kadar bütün dünyaya... Ve karıncalar birleşip toprağın altını oymaya başladılar. Sırasıyla ülkelerin, kentlerin altı oyuluyordu. Yüreklerinden gelen, da<span epub:type="pagebreak" id="page205" title="205"/>ğın taşın, toprağın suyun, kurdun kuşun, börtü böceğin, insanın söylediği o ulu türkü onlara destek oluyordu.</p>
			<figure class="ltl2">
				<img alt="s-281" src="image/s-281.png"/>
			</figure>
		
		
		<p>Ulukepez, öteki hüdhüdler her gün, gün doğarken karınca ülkelerine, kentlerine dolaşmaya çıkıyorlar, ülkelerin, kentlerin üstünde uçuyorlar, sultana oralarda olanı biteni bildiriyorlardı.</p>
		
		<p>Kentlerde dinginlik vardı ulukepezin görüşüne göre, karıncalar birleşememişlerdi, işe başlayamamışlardı bile. Sultan buna üzülüyordu.</p>
		<p>Karıncalarsa belli etmemek için gündüz sultana, gece kendilerine çalışıyorlar, yerin altından çıkan toprakları da yitiriyorlardı. Nereye koyuyorlardı onca toprağı, işte burası bir gizdi.</p>
		<p>Az bir sürede ülkelerin, kentlerin, dünyanın altını oydu karıncalar. Ve böylece karıncaların gücünün bütün güçlerden, türkülerin de bütün yasalardan daha güçlü olduğu tanıklandı.</p>
		<p>Karıncalar bütün ülkelerin, kentlerinin altının oyulduğunu kırmızı sakallı topal karıncaya, yüce bir dağın tepesine ulu bir ateş yakarak haber verdiler. Demirci ustası karınca daha yerin altında çalışıyordu, bir iki çenelik toprağı daha kalmıştı aşağıda, onu da yukarı taşıyınca işi bitmiş olacaktı. Birden yüreğini, yöresini inanılmayacak kadar güzel bir sevinç türküsü sardı. Hemen dışarıya çıktı ki ne görsün, dağın tepesindeki yalım büyüdükçe büyüyor, güneş gibi dünyayı ışığa boğuyordu.</p>
		<p>Kırmızı sakallı topal demirci yöresindeki karıncalara:</p>
		<p>“Şu sarıcaların kellelerini bana getirin,” dedi. “Hani orada, dağda kesmiş saklamıştık ya...”</p>
		<p>Sarıcaların kelleleri hazırdı zaten, ilerde bir çukurda duruyordu.</p>
		
		<p>Tam bu sırada gökten yere apak, ışık gibi parlak bir güvercin süzüldü. Topal karınca ona koştu, kucaklaştılar.</p>
		<p>“Seni bekliyordum, hoş geldin kardeşim,” dedi topal demirci. “Dünyanın altının oyulduğunu ne bildin de geldin?”</p>
		<p>Güvercin:</p>
		<p>“Dağın tepesinde patlayan ışığı gördüm, türküyü de duydum, açtım kanatlarımı geldim.”</p>
		<p>Topal demirci onun kanadının üstüne bindi:</p>
		<figure class="full">
			<img alt="s-149-r" src="image/s-149-r.png"/>
		</figure>
		<p><span epub:type="pagebreak" id="page206" title="206"/>“Şu kelleleri bana verin,” dedi. “Şu sarıcaların kellelerini...”</p>
		<p>Kelleleri ona verdiler ve güvercin uçtu.</p>
		<p>Ulukepez demirciyle ak güvercini sultanın sarayının bahçesinde karşıladı, kırmızı sakallı demirciyi de görür görmez tanıdı. Bunda bir iş vardı ki, neydi, üstelik de demirci güvercinin sırtında geliyordu.</p>
		<p>“Sultanı göreceğim,” dedi topal demirci. Kırmızı önlüğünü bayrak yapıp güvercinin kanadına dikmişti. Ve kırmızı önlük dünyanın en görkemli, sıcak, güzel bir umut bayrağı gibi dalgalanıyordu.</p>
		<p>Sultanın yanından hemencecik dönen ulukepez: </p>
		<p>“Buyurun saraya,” dedi. “Sultan sizi kabul edecek.”</p>
		<p>Topal karınca: </p>
		<p>“Biz içeri giremeyiz, o çıksın dışarı.”</p>
		<p>Topal karınca içerde başına bir iş açılacağından korkuyordu.</p>
		<p>Ulukepez saraya girip olanı biteni sultana haber verdi. Sultan ağır ağır gülerek, sevinerek dışarıya çıktı.</p>
		<p>“Karıncaların kararını bildiriyorum sana, ey sultan!” diye gürledi topal demirci.</p>
		<p>“Söyle,” dedi gülerek sultan, güvercinin kanadındaki topal demirciye. “Sen kimsin?”</p>
		<figure class="right">
			<img alt="s-115" src="image/s-115.png"/>
		</figure>
		<p>“Ben topal demirciyim,” dedi topal karınca. “Biz bundan böyle bağımsızlığımızı ilan ettik. Bütün karınca ülkeleri karar <span epub:type="pagebreak" id="page207" title="207"/>verdik ki, artık hiçbir karınca, sana, fillere, hüdhüdlere çalışmayacak. Karınca ülkeleri karıncalarındır ve bizler özgürüz, bağımsızız.”</p>
		<p>“Bunu iyice düşündünüz mü?” diye sordu filler sultanı. Hem soruyor, hem de kahkahalarla uzun uzun gülüyordu.</p>
		<p>“Düşündük,” dedi topal demirci. “Karıncalar sana bir de armağan yolladılar.”</p>
		
		<p>“Armağanları da neymiş ki, bir bakalım,” Bu sözleri söylerken de çok gülüyordu sultan, yelken kulakları uçarak.</p>
		<p>“Al sultan al!” dedi topal demirci. Önce başbuğun kellesini fırlattı onun suratına. Onun da arkasından, “al, al, al,” diye öteki bütün sarıca kellelerini fırlattı. “Tanıdın mı, tanıdın mı bu kelleleri, al al al!”</p>
		<p>Ulukepez bu kellelerin kimlerin kellesi olduğunu sultana söyleyince sultan kudurdu, ağzı köpükler saçarak:</p>
		<p>“Fillerim, hüdhüdlerim, askerlerim, marş karınca ülkelerine, taş üstünde taş, gövde üstünde baş bırakmayacaksınız, yürüyün!” Sesi o kadar öfkeliydi ki, dağların bile sırtı ürperdi. “Şu topalı da hemen yakalayıp kellesini kesin.”</p>
		<p>Bunu duyar duymaz ak güvercin bir ok gibi fırladı uçtu gitti. O semirmiş, kanatlarını oynatamayan hüdhüdler nasıl ulaşacaklardı bu ak şimşeğe?</p>
		<p>“Yürüyün, yürüyün, yürüyün!”</p>
		<p>Asker filler de karıncaların bu kafa tutmalarına çok içerlemişlerdi. Durup dururken rahatları bozulmuştu. Sonsuz bir öfkeyle saldırdılar karınca ülkelerine, varan fil cuuup düşüyordu yerin altına... Varan fil düşüyordu. Böylece karınca ülkelerine saldıran bütün filler az bir sürede karıncaların oyduğu yerin altını boyladılar.</p>
		<p>Ulukepez bu korkunç yenilgiyi, fillerin toptan yok olduğu korkunç gerçeğini sultana ulaştırınca, sultan bu inanılmaz haberin acısından, öfkesinden havaya bir insan boyu fırladı, yere düştü. Bir de baktılar ki ortalık depreme tutulmuşluktan da beter sallanıyor, bu hal ne haldir derken, bir de baktılar ki bulundukları yerin toprağı da çöküyor. Bir anda toprak açıldı, sarayı <span epub:type="pagebreak" id="page208" title="208"/>da, has bahçeyi de, filler sultanını da yuttu gitti. Karıncalar ülkelerin altını oyarlarken filler sultanının sarayının altını oymayı da unutmamışlardı.</p>
		<figure class="center">
			<img alt="s-71-r" src="image/s-71-r.png"/>
		</figure>
		<p>Kıssadan hisse, yeryüzünün bütün karıncaları birleşince...</p>
		<figure class="frame2">
			<img alt="s-287" src="image/s-287.png"/>
		</figure>
	</section>
</body>
</html>