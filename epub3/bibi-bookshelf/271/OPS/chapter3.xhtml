<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Filler Sultanı İle Kırmızı Sakallı Topal Karınca</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:f9cc7973-8cef-400f-a176-f2df25ecdbf9"/>
	</head>
	<body class="chapter" epub:type="chapter" id="chapter-3">
		<section>
		<p><span epub:type="pagebreak" id="page59" title="59"/>Filler sultanı hüdhüdler başına bağırdı, onun sesinden dağlar ovalar sallandı, sesi duyan karıncalar da zangır zangır titrediler:</p>
		<p>“Bir tek karınca bırakmayacağım,” diyordu sultan. “Bu yıl içinde sarayım bitmezse karıncaların soyunu kaldıracağım bu yeryüzünden... Soyunu, soyunu kaldıracağım.”</p>
		<p>“Aman sultanımız,” diye onun başının yöresinde uçuyordu ulukepez. “Aman sultanımız sen ne yapıyorsun? Karıncalar çok çalışıyorlar, aman sultanımız.”</p>
		<p>“Çok çalışıyorlar da nerede saray? Bakıyorum, bakıyorum göremiyorum.”</p>
		<p>“Bak işte, sultanımız, bak nasıl parlıyor dağın başı... Bir insan boyu çıktılar duvarı.”</p>
		<p>“Daha çok, daha çabuk,” diye gürledi filler sultanı. “Karıncalar kraliçesinden ne haber?”</p>
		<p>“Karıncalar kraliçesi durmadan, habire karınca doğuruyor. Her gün milyarlarca karınca katılıyor sarayın yapımına... Yeryüzü, gökyüzü, dağlar taşlar, denizler, sular, bataklıklar, ormanlar hep karınca kaynaşıyor. Karıncaya kesti dünya...”</p>
		<p>“Bu iyi ya, demek ki bu kadar karınca da yetmiyor sarayın tez günde bitmesine, öyle mi?”</p>
		<p>“Saray bitecek,” diye öttü hüdhüdler başı. “Bu yıl içinde bitecek.”</p>
		<p>“Peki, ya tahtım?”</p>
		<p>“Dün söyledi bana tuhaf kılıklı karınca,” dedi ulukepez. “Karıncalar dünyayı yedi yerden delmişler, yedi koldan yer yuvarlağının ortasına doğru ilerliyorlarmış. Mavi elmas dağına az kalmışlar.”</p>
		<p>“Elmas dağına az mı kalmışlar?” diye hopladı filler sultanı.</p>
		<p>“Az kaldılar,” dedi ulukepez. “Az kalmışlar mavi elmas dağına, yeşil, mor, pembe, turuncu elmas dağına. Renk renk bir <span epub:type="pagebreak" id="page60" title="60"/>cümbüşte elmas dağları var dünyanın ortasında. Sayılamayacak kadar çok, yüksek, pırlanta... Güneş ışığı gibi, donmuş güneş ışığı her bir pırlanta dağı, sultanım, donmuş gün ışığı dünyanın tam orta yerinde, göbeğinde...”</p>
		<p>“Sus bağırma,” diye korkuyla, ürküntüyle, yavaşça konuştu filler sultanı. “Sus kardeşim hüdhüd, suuusss! Gel yanıma ki, kulağını daya hortumuma ki, sana bir söz söyleyim, gizli bir söz.” Hüdhüdler başı kulağını hortumuna dayadı. “Bak ulukepezim sana çok önemli bir söz söyleyeceğim, dinle beni, insanların bu elmas dağlarından haberleri var mı?”</p>
		<p>“Benim bildiğime göre bilmiyorlar,” dedi ulukepez. “Daha haberleri yok.”</p>
		<p>“Aman ha!” dedi filler sultanı. “Aman ha onlar bilmesinler, görmesinler, duymasınlar! Bir duyarlarsa yandık ha! Yandık yandık.”</p>
		<p>“Yandık,” diye onu onayladı ulukepez.</p>
		<p>“Elmaslar için patlatırlar dünyamızı.”</p>
		<p>“Patlatırlar sultanım.”</p>
		<p>“Söyle karıncalara, insanlar duymayacaklar, bilmeyecekler elmas dağlarının yerini.”</p>
		<p>“Bilmeyecekler sultanım.”</p>
		<p>“Elmaslar yalnız benim, ulukepez kardeşim, yalnız benim. Yalnız ben filler sultanının.”</p>
		<p>“O elmaslar yalnız sen sultanımıza yakışır, hüdhüdlerin ulu sultanına.”</p>
		<p>“Kartallar da duymayacak.”</p>
		<p>“Söylerim sultanım.”</p>
		<p>“Göğün üstüne su fışkırtan balinalar da...”</p>
		<p>“Duymayacaklar sultanım.”</p>
		<p>“Akbabalar bir tuhaf yaratıklardır, boyunları bükük, hüzünlü...”</p>
		<p>“Onlar elmas istemezler.”</p>
		<p>“Atları da unutma...”</p>
		<p>“Atlara yakışır,” dedi ulukepez. “O güzel yaratıklara...”</p>
		<p>“Yakışır yakışmaz... Onların da haberleri olmayacak elmas dağlarından.”</p>
		<p>“Olmayacak,” diye boynunu büktü ulukepez.</p>
		<figure class="gap">
			<img alt="gap-2" src="image/gap-2.jpg"/>
		</figure>
		<p><span epub:type="pagebreak" id="page61" title="61"/>“Kaplanlar bu dünyanın baş belası, yabanıl, yalım gözlü, deli, onlar bir duyarlarsa elmas dağlarını dişleriyle kaza kaza varırlar dünyanın ortasına...”</p>
		<p>“Varırlar sultanımız, onlar hiç duymayacaklar.”</p>
		<p>“Yılanlar, şahinler, balıklar, kertenkeleler, sivrisinekler, serçeler, mamutlar da bilmeyecekler.”</p>
		<p>“Mamutlar yok sultanımız. Bizim atalarımız onlar.”</p>
		<p>“Yazık, öldüler,” dedi filler sultanı. “Görkemli atalarımız. Ne yazık. Ağustosböceği de bilmeyecek...”</p>
		<p>“Bilmesin o sümsük,” dedi ulukepez.</p>
		<p>“Papağanlarda hiç iş yok,” dedi sultan. “Onlar çok kaba göt.”</p>
		<p>“Boyalı,” dedi hüdhüdler başı. “Gösterişçi. Öykünücü.”</p>
		<p>“Sevmem öykünücüleri,” dedi sultan. “Öykünücüler batsın.”</p>
		<p>“Bu elmaslardan yaptırsak sarayı,” dedi ulukepez. “Sultanımıza da yakışır.”</p>
		<p>“Yakışır,” diye güldü sultan. “Ama kaç yılda bitirirler elmas sarayı karıncalar?”</p>
		<p>“Çok uzun sürer,” dedi ulukepez.</p>
		<p>“Şimdilik sırça olsun,” dedi sultan. “Sırça da elmas gibidir.”</p>
		<p>“Sultan Süleymanın sarayı bakırdandı,” dedi hüdhüd. “Hani o İsrailoğlu Süleyman var ya...”</p>
		<p>“Duydum,” diye kubardı sultan. “Onu duydum.”</p>
		<p>“Belkısın sarayı altındandı. Ben onu gördüm,” dedi ulukepez. “Bir dağın doruğundaydı. Süleyman ona değil, sarayına tutuldu.”</p>
		<p>“Benim sarayım altın, zümrüt, yakut, elmas, pırlanta, sırçadan olacak,” dedi sultan.</p>
		<p>“Belkıs çok güzeldi, esmer, yumuşak tenli, kocaman ela gözlüydü. Uzun boyluydu. Belkıs o kısacık boylu Süleymana tutuldu. Kıvırcık saçlıydı Süleyman.”</p>
		<p>Onlar böyle konuşurlarken bir yel esmeye, yıldızları oradan oraya sürüklemeye başladı. Gökyüzünde yıldızlar karman çorman bir oraya bir buraya çalkanıp duruyorlardı. Mavinin üstüne savrularak yıldızlar dökülüyorlardı. Ormandan ışık fışkırıyordu, yeşil. Maviden yaldızlı maviler savruluyordu dünyanın bu ucundan öteki ucuna. Ötede yumuşacık serilmiş toprak, doğurgan, güzel, verimli, ince, serilmişti tavında bir kadın gibi.</p>
		<p><span epub:type="pagebreak" id="page62" title="62"/>Ulu bir çınar geldi öteye, yamaca, kayalığın dibine kondu, dalları hışırdadı. Büyük kentlerin elektrik ışıkları yandı söndü, bir uğultu doldurdu ortalığı. Canavar düdükleri üst üste çaldı. Bir yıldız savrularak aktı geldi sultanla ulukepezin önüne kondu. Sultanın gözleri kamaştı, bir süre gözleri hiçbir şeyi görmez oldu. Bir ulu ırmak geldi yıldızın üstünden geçti. Yıldızın yeri geniş bir çimenlik oldu. Badem ağaçları büyüdü çimende, ağaçlar tepeden tırnağa çiçeğe durdu. Çiçek yıldıza, mavi göğe, mavi gök ak güvercine, kırmızı yılana durdu. Filler sultanı hortumunu uzattı kokladı.</p>
		<p>“Tahtım gibi bir tahtı bu dünya hiç görmemiş olacak,” dedi. “Az önce buraya gelen yıldızdan da bir taht isterim.”</p>
		<p>“Karınca kulların sultanımız...”</p>
		<p>“Söyle karınca kullarıma... Tahtımı gören yaratık hasedinden, hayranlığından çatlayıp ölecek.” </p>
		<p>“Ölürler,” dedi ulukepez.</p>
		<p>Dünya nergis kokmaya başladı. Ne güzel.</p>
		<p>Uzun hortumunu uzattı, dünyayı kokladı sultan.</p>
		<p>“Bu kokudan da isterim ulukepez...”</p>
		<p>“Saray bahçesiz olmaz.”</p>
		<p>“Olmaz,” dedi yürekten gülerek sultan.</p>
		<p>“Sen bütün yaratıklardan iri, bütün yaratıklar üstüne sultansın, en görkemli sen olacaksın, senin sarayın, senin tahtın, senin arkadaşların olacak...”</p>
		<p>“Yaşasın karıncalar,” diye bağırdı sultan. “Ben o karıncalarıma çok bakacağım, onlara yiyecek de vereceğim. Onlar benim...”</p>
		<p>“Suuuuusssss,” dedi ulukepez, “ssssssuuuuus sultanım!”</p>
		<p>Sultan sustu. O susar susmaz da ulukepez ağlamaya başladı. Hem ağlıyor, hem de:</p>
		<p>“Ben ne yapacağım, ben ne yapacağım, ben, ben, ben,” diye çırpınıyordu.</p>
		<p>“Sus ağlama kardeşim sussss!”</p>
		<p>Ulukepez ağlamasını sürdürdü.</p>
		<p>“Ağlama, sana çok yiyecek veririm.”</p>
		<p>“Yıldızlar yağdı, yağmur gibi, ağlarım.”</p>
		<p>“Sana da elmastan, yakuttan, pırlantadan, yeşimden bir yuva yaptırırım. Sus ağlama, suss!”</p>
		<figure class="horzinal">
			<img alt="s-83" src="image/s-83.png"/>
		</figure>
		<p><span epub:type="pagebreak" id="page63" title="63"/>“Konduğum dallar çürüyecek sultanım.”</p>
		<p>“Çürüsün, suuuuussss!”</p>
		<p>“İçtiğim sular kuruyacak.”</p>
		<p>“Kuruyacak, suuussss!”</p>
		<p>“Yediğim börtü böcek ölecek!”</p>
		<p>“Ölecek, suuuusssss!”</p>
		<p>“Toprak, deniz, tekmil sular, topraklar ağıya kesecek, ben ne yapacağım?”</p>
		<p>“Ağıya kesecek, ağıya,” diye filler sultanı da ağlamaya başladı.</p>
		<p>“Ağaçlar, ormanlar, çayırlar, sular, kayalar yürüyor denizin üstüne doğru, bak sultanım.”</p>
		<p>“İyi, bırak yürüsünler.”</p>
		<p>“Karanlık yürüyor denize sultanımız.”</p>
		<p>“Bırak yürüsün.”</p>
		<p>“Işıklar akıyor çağıl çağıl...”</p>
		<p>“Bırak aksın...”</p>
		<p><span epub:type="pagebreak" id="page64" title="64"/>“Bir at kişniyor sultanımız, denizin arkasında.”</p>
		<p>“O at bizimdir.”</p>
		<p>“Bir ceren hopladı.”</p>
		<p>“O ceren bizimdir.”</p>
		<p>“Dünya karıncaya kesti, yeryüzü gökyüzü karıncaya kesti.”</p>
		<p>“Karıncalar bizimdir.”</p>
		<p>Birden bir uykudan uyanırcasına kendine geldi sultan, gözlerini ovuşturdu.</p>
		<p>“Ne oldu bize?” diye sordu ulukepeze.</p>
		<p>“Yıldızlar savruldu üstümüze, cerenler, atlar, bulutlar, ağaçlar, çiçekler savruldu sultanım. Elmaslar, pırlantalar, kırmızı yakutlar, ışıklar savruldu sultanımız.”</p>
		<p>“Söyle karıncalara hemen sarayımı, hemen isterim. Hemen tahtımı, hemen isterim.”</p>
		<p>“Ben, ben, ben ne olacağım?” dedi ulukepez. “Ben, ben de... Bana da...”</p>
		<p>“Sarayımın saçağına yaparsın yuvanı,” dedi filler sultanı. “Söyle onlara, senin için de bin yıllık yiyecek toplasın karıncalar.”</p>
		<p>“Sağ ol sultanım,” diye ayağına kapandı ulukepez onun.</p>
		<p>“Şimdi mavi elmastan tahtımı da isterim.”</p>
		<p>“Baş üstüne sultanım. Mavi elmastan tahtın da yapılacak bu yıl içinde. Yapılacak ama...”</p>
		<p>“Aması ne, söyle!”</p>
		<p>Ulukepez bu soruya karşılık vermedi. O başka bir şey düşünüyordu. Düşüncesini sultana açtı:</p>
		<p>“Beni de kondurur musun mavi elmas tahtına?”</p>
		<p>Sultan epey bir düşündükten sonra karşılık verdi:</p>
		<p>“Kondururum.”</p>
		<p>“Dünya çürüdüğünde senin mavi ışıktan elmas tahtın çürümez değil mi? Ben konduğumda...” </p>
		<p>“Çürümez.”</p>
		<p>“Dinle beni öyleyse sultanım.”</p>
		<p>“Dinliyorum seni, benim akıllı, güzel, görkemli, kepezi de ışıklı hüdhüd kardeşim.”</p>
		<p>“Şimdi sana söyleyim ki... Ben şu kanatlarla o kadar çok, o kadar çok şu yeryüzünün üstünde uçtum ki, gün doğumun<span epub:type="pagebreak" id="page65" title="65"/>dan gün batımına kadar, kuzeyden güneye, güneyden kuzeye kadar.”</p>
		<p>“Evet, dilinin altındakini söyle.”</p>
		<p>“Şu bizim karıncalar ülkesinin karıncaları var ya...”</p>
		<p>“Var,” dedi sultan gerinerek.</p>
		<p>“İşte bu kadarcık karınca, yani bir ülkelik karınca bizim bütün isteklerimizi yerine getiremez. Güçleri yetmez, kraliçeler ne kadar çok doğursalar da...”</p>
		<p>“Vah vah, vaaah,” dedi filler sultanı. “Öyleyse ne yapalım?”</p>
		<p>“Daha birçok karınca ülkesi var bu dünyada.”</p>
		<p>“Deme! Sahi mi?”</p>
		<p>“Bir ülke var ki ormanlıktır boydan boya, uçsuz bucaksız. O ülkenin karıncaları iridir, görkemlidir. Oranın karıncalarının kasları çok güçlüdür. Çok işimize yarar. O ülkeye kara karıncalar ülkesi derler.”</p>
		<p>Hüdhüdler başı bundan sonra dünyada ne kadar karınca ülkesi varsa hepsini bir bir filler sultanına söyledi. O bir karınca ülkesi söyledikçe, filler sultanı sevincinden uçuyordu. Kırmızı karıncaları, mavi, turuncu, yeşil, mor, sarı karıncaları, ülkelerini birer birer söyledikçe ulukepez sultana, sultan sevincinden uzun hortumunu direk gibi ta göğe dikiyor, bulutlara kadar uzatıyordu.</p>
		<p>“İyi iyi, derhal seferim var tekmil karıncalar ülkelerine...”</p>
		<p>“Dur sultanım, dur,” diye sevinçten bağırdı ulukepez. “Dur hele. Azıcık serinkanlı ol.”</p>
		<p>“Nasıl olayım serinkanlı,” diye güldü sultan. “Nasıl serinkanlı olunur, dünyanın bütün karınca ülkelerini buyruğum altına almak dururken...”</p>
		<p>“Dur sultanım. Azıcık azıcık dinle ki sana birkaç sözüm var.”</p>
		<p>“Söyle,” diye sevindi sultan. “Sen ne söylersen doğru söylüyorsun. Bir saray da, bir taht da sana yaptıracağım.”</p>
		<p>“Ben taht, ben saray istemem sultanım. İstersen bana...”</p>
		<p>“Söyle, sana ne yaptırayım?”</p>
		<p>“Bana bir yuva yaptır ki...”</p>
		<p>“Sana bir yuva yaptıracağım ki, ulu, görkemli bir çınar <span epub:type="pagebreak" id="page66" title="66"/>ağacının üstüne... O öyle afsunlu bir ağaç olacak ki, bir çınar ağacı, insanlar onu ne kadar ağılarlarsa ağılasınlar, dibine ne kadar çürümüş su verirlerse versinler, gene çürümeyecek. Baltaları da bu ağacı kesemeyecek, yangınları yakamayacak.”</p>
		<p>“Yakamayacak,” diye kanat çırptı sevinçle ulukepez.</p>
		<p>“Şimdi söyle, bana olan sözün ne?”</p>
		<p>“Beni iyi dinle sultan. Karınca ülkelerine senin bu koca, lop lop gövdenle sefer yapmanın hiçbir gereği yok.”</p>
		<p>“Allah Allah, nasıl buyruğum altına alacağım o kadar ülkeyi öyleyse? Hiç olmazsa beni görmeliler, değil mi, buyruğum altına girecek karıncalar...”</p>
		<p>“Hiçbir gereği yok,” dedi ulukepez.</p>
		<p>“Ne yapacaksın söyle bana, ey hüdhüd?”</p>
		<p>“Dinle beni sultanım, ben insanların arasında çok kaldım. Onlardan çok hileler öğrendim ki, hile derim sana.”</p>
		<p>“Eeee?”</p>
		<p>“Efendime söyleyim, ben şimdi bizim karıncalardan on beş, yirmi kadarını sırtıma alıp yola çıkacağım. Tuhaf kılıklı karınca da olacak aralarında, bu ayakları, bıyıkları kuyrukları kopmuş, karınları deşilmiş karıncalar arasında... Bu karıncaları sırtıma alıp uçacağım ilk karınca ülkesine, sırtımdaki karınca harabelerini varıp karıncalar ülkesinin başkentine indireceğim, başkentin bütün karıncalarını alana toplayıp bizim karıncaların durumlarını göstereceğim onlara. Sonra da onlara, anlatın bakalım filleri bu arkadaşlara diyeceğim. Onlar ülkelerinin fillerin ayakları altında nasıl ezildiklerini, yok olduklarını anlatacaklar... Ondan sonra, başkentteki karıncalara buyruğumuza geçmelerini söyleyeceğim.”</p>
		<p>“Ya geçmezlerse?” dedi sultan. </p>
		<p>“Geçerler,” diye inanmış karşılık verdi ulukepez. </p>
		<p>“Ya geçmezlerse?” diye üsteledi sultan.</p>
		<p>“Geçmezlerse,” dedi hüdhüd, “onlar buyruğumuz altına geçmezlerse, ben de orada genç bir fil bulurum. Buradan fil götürmeye gerek yok. O genç fili saldırtırım o kente...”</p>
		<p>“Yaşşa!” dedi sultan. “Şu sendeki akıl insanlarda olsa, ne dünyayı, ne kendilerini böyle berbat ederlerdi.” </p>
		<p>“Sağ olasın sultanım,” dedi ulukepez.</p>
		<p><span epub:type="pagebreak" id="page67" title="67"/>“Haydi yolun açık olsun. Dünyadaki bütün karıncaları bana bağla. Göreyim seni.”</p>
		<p>“Uzun sürmez, bütün yeryüzünün karıncaları buyruğundadır sultanım, senin şu fil ulusunda bu görkem varken.”</p>
		<p>“Şimdi sen doğru bizim karıncaların ülkesine git, konuştuklarımızı bir bir onlara anlat... Sarayı çabuk istediğimi de bir daha söyle onlara. Yolun açık olsun.” </p>
		<p>“Var olasın sultanım.”</p>
		<p>Ulukepez uçtu gitti karınca ülkelerine, orada ne kadar kör topal, beli kırılmış, bıyığı kopmuş, perişan karınca varsa topladı sırtına aldı kara karıncalar ülkesine doğru uçtu. Yollarda, ovalarda, ormanlarda sürülerle filler görüyor, onlara ulu sultanın selamını söylüyordu.</p>
		<p>Bir gün, gün kuşluğa gelirken hüdhüdler başı, kara karıncalar ülkesine geldi. Kara karıncaları kentin alanına toplayıp, onlara sırtından alana indirdiği perişan karıncaları gösterdi. Kara karıncalar bu elden ayaktan yoksun, yarı ezik karıncaları görünce çok acındılar.</p>
		<figure class="center">
			<img alt="s-89" src="image/s-89.png"/>
		</figure>
		<p><span epub:type="pagebreak" id="page68" title="68"/>“Vah vah!” dediler. “Vah vaaah, kim böyle yapmış bunları böyle? Vah vaaaah!”</p>
		<p>Ulukepez durumdan faydalandı:</p>
		<p>“Anlatın bakalım,” dedi perişan karıncalara.</p>
		<p>Perişan karıncalar ülkelerinin, kentlerinin basıldığı o kara günü bütün ayrıntılarıyla anlatmaya başladılar. Kentin, ülkenin üstüne kara birer dağ gibi yüklenmiş, her bir adım atışta binlerce karınca öldüren, yuvalar yıkıp söndüren, bir hışım gibi yeryüzünde dolaşan filleri söylediler. Onlar söylediler, kara karıncalar ağladılar, kara karıncalar ağladılar onlar söylediler. Sonunda hüdhüdler başı alanın üstünde uçup, bütün alanı yedi kere dolandıktan sonradır ki söze başladı:</p>
		<p>“İşte gördünüz bunları, baştan sona kadar da dinlediniz, fillerin kim olduğunu bir iyice anladınız.”</p>
		<p>Durdu, aşağıda kaynaşan karınca kalabalığına biraz daha yaklaşmak için kanatlarını kıstı.</p>
		<figure class="ltl2">
			<img alt="s-91" src="image/s-91.png"/>
		</figure>
		<p><span epub:type="pagebreak" id="page69" title="69"/>“Şimdi dinleyin beni, filler sultanı ordusunu çekmiş sizin üstünüze geliyordu. Sizin ülkeniz de şu perişan karıncaların ülkesi gibi olacaktı. Ben, o ulu, o görkemli sultanın önüne geçtim, aman sultanım dur, dedim. O dedi, neden durayım, behey ulukepez kardeşim? Ben dedim sultana, şunun için duracaksın ki, dünyada yaşayan her karınca senin buyruğundadır, ol sebepten sen buyruğundaki karıncaları neden öldüresin? Doğru, diye sevindi sultan, neden öldüreyim buyruğumdaki karınca kullarımı? Ben dedim ona, öyleyse ben kara karıncalar ülkesine gideyim, senin yüce buyruğunu kara karıncalara bildireyim ki, onlar da senin bir dediğinden dışarı çıkmasınlar. Şimdi dinleyin beni ve hem de duyduk duymadık demeyin, yüce filler sultanının buyruğunu bildiriyorum.”</p>
		<p>Yukardan, bütün kent duyacak bir biçimde hüdhüdler başı gür bir sesle öterek filler sultanının buyruklarını kara karıncalara bildirdi.</p>
		<p>Birinci okuyuşta kara karıncalar bu buyruktan hiçbir şey anlamadılar. Ulukepez onlara yeniden okudu buyruğu.</p>
		<p>“Anladınız mı?”</p>
		<p>Gene hiçbir şey anlamamışlardı karıncalar.</p>
		<p>Hüdhüdler başı geniş yüreklilikle, sabırla bir daha, bir daha okudu buyruğu, akşama kadar döndü okudu, döndü okudu, karıncalar gene hiçbir şey anlamadılar buyruktan.</p>
		<p>“Anladınız mı sultan ne istiyor?”</p>
		<p>“Anlamadık.”</p>
		<p>“Anlamayacak ne var bunda, sultana yakuttan bir saray, pembe elmastan bir taht yapacak, ambarlarını da yiyecekle dolduracaksınız. Bunda anlamayacak ne var?”</p>
		<p>Karıncalar:</p>
		<p>“Çok zor,” dediler. “Çok zor. Bu buyruktan biz hiçbir şey anlamıyoruz.”</p>
		<p>“İyi öyleyse,” dedi hüdhüd, “yakında öyle bir anlayacaksınız ki...”</p>
		<p>“Anlayamayız,” diye bağırdılar karıncalar hep bir ağızdan. “Biz fil dilini anlayamıyoruz.”</p>
		<figure class="left">
			<img alt="s-93" src="image/s-93.png"/>
		</figure>
		<p>Hüdhüdler başı yere indi, alana indirdiği perişan karıncaları öfkeyle sırtına bindirdi, az ilerdeki ormana uçtu. Orada bir <span epub:type="pagebreak" id="page70" title="70"/>fil sürüsü durmuş, filler hortumlarını göğe dikmişler, gökten buyruğa benzer yağacak bir şeyler bekliyorlardı.</p>
		<p>“Beni mi bekliyorsunuz?” dedi hüdhüd.</p>
		<p>“Seni, seni bekliyorduk,” dedi filler. “Buyruğun başımız üstüne.”</p>
		<p>“Haydi hemen kara karıncalar ülkesine yürüyelim. O ülkede taş üstünde taş, gövde üstünde baş kalmayacak.”</p>
		<p>Filler karınca ülkesine doğru yola düşüp az bir sürede kara karıncalar ülkesine ulaşıp savaşa giriştiler. Bu dünya dünya olalı beri böyle bir hengameyi karıncalar görmemişlerdi. Yerler sarsılıyor, yarılıyor, gökler çatır çatır edip yere dökülüyordu. Karıncalar ülkesinin üstünden kuşlar bile uçmuyorlardı. Vakit erişip, gün tamam olurken akşama milyonlarca karınca fillerin koca ayakları altında ezildiler. Ezilmeyenlerse ulukepeze gelip aman dilediler:</p>
		<p>“Sultanın buyruğunu mu, o ulu filler sultanının buyruğunu mu diyorsun? Onu biz sözcük be sözcük anladık,” dediler. “Biz ta ezelden beridir filce biliriz. Aslında bizim soyumuz fil, fillerin soyu da karıncadır. İnandık, iman ettik,” dediler.</p>
		<p>Ulukepez buna çok sevinip filler sultanına ilk utku haberini ulaştırdı:</p>
		<p>“Bu kara karıncalar öyle güçlü bir soy ki, her birisi yüz karınca gücünde.”</p>
		<p>Filler sultanı da:</p>
		<p>“Oh oh oh,” diye göbeğini hoplattı. “İyi iyi... Hemen öteki ülkelere de uç ve buyruğumu sarı, yeşil, kırmızı karıncalara da ulaştır. Atlı karıncaları da unutma. Dünyada bildiğimiz, ya da bilmediğimiz ne kadar karınca ülkesi varsa hepsini, hepsini buyruğuma al! Dünyanın bütün filleri bu iş için senin buyruğuna verilmiş, tekmil fillere haber ulaştırılmıştır.”</p>
		<p>“Sağlıcakla kal sultanım.”</p>
		<p>“Yolun açık, kılıcın keskin olsun.”</p>
		<p>Ulukepez bu sefer de turuncu karıncaların ülkesine uçtu. <span epub:type="pagebreak" id="page71" title="71"/>Onları da az bir sürede sultanın buyruğuna aldı. Sonra kırmızı, sonra yeşil... Bütün karınca ülkelerini az bir sürede sultanın buyruğuna bağladı. Özellikle Asyada, Afrikada hiç bilinmedik, duyulmadık karınca ülkeleri, karınca soyları buldu ki ve bu karıncaların öylesine marifetleri vardı ki, sultan bunları duyduğunda o iri gövdesine kanat takıp sevincinden hüdhüdlerle birlikte uçacaktı nerdeyse...</p>
	</section>
	</body>
	</html>