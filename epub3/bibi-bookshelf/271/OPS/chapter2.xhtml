<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Filler Sultanı İle Kırmızı Sakallı Topal Karınca</title>
	<link href="main.css" rel="stylesheet" type="text/css"/>
<meta name="Adept.resource" value="urn:uuid:f9cc7973-8cef-400f-a176-f2df25ecdbf9"/>
</head>
<body class="chapter" epub:type="chapter" id="chapter-2">
	<section>
		<p><span epub:type="pagebreak" id="page39" title="39"/>Filler sultanı hüdhüd kuşlarının başı ulukepezi çağırdı:</p>
		<p>“Buyur gel şu yanımdaki dala kon hüdhüdler başı,” dedi. “Seninle görülecek bir işim var, ulukepez kardeşim.”</p>
		<p>“Her ne işin varsa başım üstüne,” diyerekten hüdhüdler başı geldi filler sultanının burnunun ucundaki dala kondu.</p>
		<p>“Benim buyruğuma gireceksiniz biltekmil hüdhüd kuşları,” dedi filler sultanı. “Bundan sonra artık günlerce bir sinek, bir böcek, bir arı ardında uçmak yok. Karıncalar ne kadar sinek, böcek, arı, sizin seveceğiniz yiyecek toplarsa hepsi sizin. Hüdhüd ulusu da bundan böyle, onlar da filler gibi yan gelip yatacaklar.”</p>
		<p>Daldaki hüdhüd kuşlarının başı ulukepez sevincinden ne yapacağını bilemeyip coştu:</p>
		<p>“Her ne buyruğun varsa başım üstüne. Sen yeter ki emret sultanım,” diye şakıdı.</p>
		<p>“Şimdi, önce gidecek, sana bağlı ne kadar hüdhüd kuşu varsa şu dünyada alıp getireceksin. Şu ormanı, şu ilerdeki ulu mağarayı size verdim. O ormana, bu mağaraya sizden başka kimseyi sokmayacaksınız. Eğer yurdunuza bir kartal, şahin, doğan, kel kafalı akbaba girecek olursa, beni gösterirsiniz, korkarlar, bir daha da uğramazlar.”</p>
		<p>“Allah ne muradın varsa versin, haşmetpenah.”</p>
		<p>“Muradım şu ki karıncalar içinde bana bağlı bir karıncalar soyu bulacaksın, o karıncalar bana öylesine bağlı olacaklar ki benim öl dediğim yerde ölecekler, kal dediğim yerde kalacaklar. Bir de öylesine öteki karıncalara düşman olacaklar ki, gözlerinin önünde tekmil karıncalar ulusunu ezsem, oh diyecekler. Bir de bize bağlı çok karınca bulacağız, her tür karıncadan.”</p>
		<p>“Olur,” dedi hüdhüdler başı, “münasiptir, buyruğun baş üstüne.”</p>
		<p><span epub:type="pagebreak" id="page40" title="40"/>“Bütün hüdhüd ulusunu benim ve hem de fil ulusunun propagandacı başısı yaptım. Dünyada bundan başka hiçbir işiniz yok. Bana tez günde kırmızı sakallı karıncadan da haber getireceksiniz, ölüsünden, dirisinden... Bir de çalışmayanları, fillere düşman olanları, başkaldıranları saptayacaksınız. Başkaldıran karıncayı önce satın alacağız, satın alamazsak derhal öldüreceğiz işkencelerle... Haydi şimdi uç git, önce git, bak bakalım, karıncalar ne yapıyorlar, bana haber ver. Bundan böyle her gün ilk işin bana karıncaların durumlarını bildirmek olacak. Ondan sonra da karıncalar ülkesine baştan başa adamlarımız olan karıncaları salacaksın. Adamlarımız yeraltında yerüstünde, havada denizde hep kırmızı sakallıyı arayacak. Bu kırmızı sakallıdan korkuyorum. Öyle bir oyun oynamalıyız ki karıncalara, kırmızı sakallıyı kendi elleriyle yakalayıp bize getireler, ölüsünü, ya da dirisini... Evet kırmızı sakalın ölüsünü, ya da dirisini isterim. Bütün dünya bilsin ki kırmızı sakalın ölüsü ya da dirisi bulunmadan ben rahat etmeyeceğim, hem de karıncaların ülkelerini rahat ettirmeyeceğim. Anladın mı?”</p>
		<p>“Anladım sultanımız,” diye öttü hüdhüd.</p>
		<p>“Karınca ülkelerinde bizden yana olanlarla bir örgüt kurmak, günü gününe karıncalardan haber almak, karıncaların soluklarını bile dinlemek en can alıcı bir iştir. Her işin başı budur. Bu içten örgütleme, çürütme işini ele alırsak, insanlar buna beyin yıkama diyorlar, karıncaların beyinlerini yıkayabilirsek, onlara karıncalıklarını unutturabilirsek, her şeyi kazandık demektir. Bu düzen kıyamete kadar sürer, siz de biz de karıncaların sırtından, onların alın terleriyle cennet bir dünya yaşarız, değil mi?”</p>
		<p>“Doğrudur sultanımız.”</p>
		<p>“Beni şimdi iyi dinle...”</p>
		<p>“Baş üstüne haşmetpenah!”</p>
		<p>“Sömürücü sözcüğünün ne olduğunu biliyor musun?”</p>
		<p>“Biliyorum sultanımız.”</p>
		<figure class="right">
			<img alt="s-53" src="image/s-53.png"/>
		</figure>
		<p>“İşte bu sözcük sözlüklerden silinecek, hiçbir karınca bu sözcüğü ağzına alamayacak. Bizim getirdiğimiz yeni düzen, yüz bin yıldır karınca uluslarının can atıp da erişemedikleri bir düzendir. Biz onlara bütün yaratıkların yüz binlerce yıl özleyip de kavuşamadıkları özgürlük düzenini armağan eyledik. Bun<span epub:type="pagebreak" id="page41" title="41"/>dan sonra yeryüzünün bütün karıncaları, bütün filleri, hüdhüdleri, bütün yaratıkları özgürlük içinde yaşayacaklardır.”</p>
		<p>“Sultanımız yüzünden yaşayacaklardır, yaşayacağız,” diye dalda şakıdı hüdhüdler başı ulukepez.</p>
		<p>“Her işin başı özgürlük. Bundan böyle kıyamete kadar bütün yaratıklar özgürlük içinde yaşayacağız. Özgürlük, yalnız be yalnız özgürlük için canımızı vereceğiz.”</p>
		<p>Hüdhüdler başı kanatlarını çırparak, “özgürlük,” diye şakıdı.</p>
		<p>“Özgürlük,” diye gürledi filler sultanı. Dağlar, ovalar, ormanlar sallandı, dünya, “özgürlük, özgürlük,” diye yankılandı.</p>
		<p>“Sömürü sözcüğünü her kim ki ağzına alırsa, hemen, derhal öldürülecektir. Yanlışlıkla bile ağzına alsa bir karınca sömürü sözcüğünü derhal öldürülecektir. Bizzat sen öldüreceksin sömürü sözcüğünü söyleyeni.”</p>
		<p>“Ben öldüreceğim.”</p>
		<p>“Sömürü yok.”</p>
		<p>“Sömürü alçaklıktır.”</p>
		<p>“Özgürlük var.”</p>
		<p>“Yalnız be yalnız özgürlük var sultanımız.”</p>
		<p>“Özgürlük var... Haydi yolun açık olsun. Kırmızı sakallıyı hiç aklından çıkarma!”</p>
		<p>“Unutmam.”</p>
		<p>“Haydi uç!”</p>
		<p>Ulukepez uçtu, doğru hüdhüdler ülkesine, yuvalarına gitti. Bütün hüdhüdler bir araya gelmişler onu bekliyorlardı. Muştuyu alınca binlerce kanat sevinçle havalanıp şakırdadılar, hemen filler sultanının onlara armağan ettiği ormana uçtular, ormanın eski kuşlarını yerlerinden atıp yuvalarına yerleştiler. Bazı kuşlar hüdhüdlere karşı koyacak oldu, ötekiler onlara hemen filleri gösterdiler. Filleri gören kuşların bu alametlerden ödleri koptu, hemen ormanı bırakıp kaçtılar.</p>
		<p>Hüdhüdler sessiz sızıltısız ormandaki yuvalara rahatça yerleştiler. Oysa eskiden öteki kuşların korkusundan bu orma<span epub:type="pagebreak" id="page42" title="42"/>na yaklaşamıyorlardı bile. Eski bulundukları kıraç çalılıklardan çıkamıyorlardı, kovdukları kuşların biriktirdikleri yiyeceklere de kondular.</p>
		<p>Hüdhüdler başı bundan sonra karınca ülkelerine uçtu. Yollar boyunca dağlara doğru çekilen kapkara, kıpkırmızı, sapsarı karınca katarları gördü. Yönünü karınca ülkelerinden çevirip filler sultanının sarayının kurulacağı yere vardı. Karıncalar temelden bir karış kadar yükseltmişlerdi sırça duvarı, orada onların gücüne hayran kaldı. Bu karınca ulusunda bu güç, bu çaba, bu çalışkanlık varken bunlardan korkulurdu. Filler sultanının hakkı vardı, bu karıncalar bir gün ne yapıp, neyleyip fillerin tutsaklığından kurtulacaklardı. Sömürüden ... diyecekti. Biliyordu ki artık sömürü sözcüğünü düşünemezdi bile...</p>
		<figure class="center">
			<img alt="s-55" src="image/s-55.png"/>
		</figure>
		<p><span epub:type="pagebreak" id="page43" title="43"/>Ulukepez çok yaşlı bir kuştu. Alacalı kanatlarının, tupturuncu kepezinin tüyleri seyrelmişti. Gözleri de küçülmüştü ya, ferini yitirmemişti. Hüdhüdler başı olduğundan beri yumurtadan çıktığından bu yana işi gücü düşünmek olmuştu. Gökler boyunca hüdhüd soyunu korumak için durmadan düşünmüş, şimdi de yeryüzünün tekmil yaratıklarını tutsak kılmak isteyen fillere yanaşmıştı. Fillerin çağıydı bu çağ. Yeryüzünü baskıları altına alacaklar, tekmil yeryüzünü, karınca, kuş, ağaç, börtü böcek, çiçek, insan sömüreceklerdi. Bunun için de önce beyinleri, duyguları, toprağı, suyu, bedenleri yozlaştıracaklardı. Filler sultanı çok akıllı gidiyordu, iyi düşünüyordu. Ona yardım etmeliydi. Önce karıncaları on beş, yirmi, kırk, bin parçaya bölmeli, sonra da bu her bölüğü ötekine can düşmanı etmeliydi. Bölünmüş karıncalar, hiçbir zaman bir güç olamazlar, sonuna kadar da tutsak kalırlardı.</p>
		<p>Sonra karıncalar ülkesine uçtu hüdhüdler başı ulukepez. Kentin ortasına inip karıncaların ileri gelenlerini başına topladı:</p>
		<p>“Bakın,” dedi, “arkadaşlar, size elimden gelen yardımı yapıyorum. Eğer ben olmasaydım, sizleri sırtıma bindirip filler sultanına, o yüce kişiye, o dünyanın en güçlü yaratığına, var edene, yok edene götürmeseydim şimdiye kadar yeryüzünde bir tek karınca kalır mıydı, karınca soyu yeryüzünden silinmez miydi? Ne olacak, koca bir karınca ulusunun canının bağışlanması karşılığında bir saray yapıyorsunuz, birazcık da yiyecek taşıyorsunuz fillerin ambarlarına. Bu da iş mi, canınızı bağışladı ya var eden, yok eden filler sultanı... Çok şükür filler sultanına...”</p>
		<p>Hep bir ağızdan:</p>
		<p>“Çok şükür filler sultanına,” dediler.</p>
		<p>“Var eden ki, kahreden ki odur.”</p>
		<p>“Odur,” dediler gene hep bir ağızdan karıncalar.</p>
		<p>İçlerinde sarıca karıncaların ileri gelenlerinden de vardı. Bakışları kurnaz, cin fikirli ve hayındı. Hüdhüdlerin başı hiçbir karıncaya belli etmeden onlara bir işaret çaktı. Sarıca karıncalar her şeyi anladılar, sevinçlerinden etekleri zil çaldı.</p>
		<p>Karıncalar:</p>
		<p>“Söyle,” dediler, “söyle sultana ki, bir yıl içinde sarayı bitirilecektir. Canımızı bağışladığı için onun sarayı bütün yeryü<span epub:type="pagebreak" id="page44" title="44"/>zündeki en büyük saray, en görkemli saray olacaktır. Onun sarayı doğan güne, doğan aya, siz doğmayın çünkü yeryüzüne ben doğdum, diyecektir.”</p>
		<p>Karıncalar yıkılan ülkelerini onarmışlar, yaralılarının yaralarını sarmışlar, neredeyse düzenleri eski haline gelmişti. Eski mutlulukları başladı başlayacaktı.</p>
		<p>Karıncalar konuşurlarken hüdhüd kuşu hep onların arasında kırmızı sakallıyı arıyordu. Yeni bir kılığa girip karıncaların arasında alana gelebilirdi. Kuşun şahin gözleri karıncaları araştırdı araştırdı, kırmızı sakala benzer bir kimseyi göremedi ortalıkta. Birden onu sormalı, karıncaları şaşırtıp onun üstüne bir söz almalı mıydı? Birden, tepeden inme konuştu:</p>
		<p>“Kırmızı sakallı nerede, aranızda onu göremiyorum,” diye gülümseyerek, yumuşacık sordu.</p>
		<p>Karıncalar ilk önce telaşlandılar, sonra da dondular kaldılar, ulukepeze bir karşılık veremediler.</p>
		<p>“Nerede kırmızı sakallı?” diye üsteledi hüdhüdler başı. “Ben onu sırtımda taşıyıp ülke ülke dolaştırmıştım oysaki. Kanı daha kanatlarımda, teleklerimin ucunda kurumuş kalmış. Benim bulunduğum toplantıya neden gelmez? Ben ki filler sultanının başdanışmanıyım. Ülkelerinizin yerle bir olmasını, karınca soyunun yeryüzünden silinmesini ben önledim ben, ben, ben... Ben olmasam sesinizi ulu filler sultanına siz nasıl ulaştırırdınız?”</p>
		<p>Ulukepez böylece bağırdı çağırdı, ortalığı biribirine kattı ya, karıncaların ağzından da kırmızı sakallı üstüne bir çift söz bile alamadı. Bayağı merak etmişti, ne olmuştu acaba bu kırmızı sakallıya?</p>
		<p>“Öldü mü acaba kırmızı sakallı? Kanadımdan yere atladığında ölmediğini biliyorum. Nerede o?”</p>
		<p>Gene kimse ona karşılık vermedi. Hep susuyorlardı söz kırmızı sakallıya gelince.</p>
		<p>Ulukepez öfkeli:</p>
		<p>“Saraydan sonra, mağaraları, ağaç kovuklarını balla dolduracaksınız. Sultan balı çok sever. Şu bizim ormana da dünyadaki bütün çekirgeleri taşıyacaksınız. İri meyveler bulacaksınız, bal damlayan, hiçbir yerini zedelemeden saraya kadar <span epub:type="pagebreak" id="page45" title="45"/>taşıyacaksınız tonlarca... Size iyilik yaramaz. Bütün bu dediklerimi tez bir süre içinde yapmazsanız siz bilirsiniz. Sanki bu dünyanın karınca ulusuna çok bir gerekliği vardı! Olmasanız da olur, dünyada o kadar yaratık çok ki, bütün yaratıklar da filler için, o ulu, görkemli, erdemli yaratıklar için çalışmaya can atıyorlar, saraylar kurmak, dünyanın bütün yiyeceklerini onlara toplamak için biribirleriyle yarışıyorlar, bütün yaratıklar. Dün sultanımıza kartallar padişahı geldi, önünde o kocaman uzun kanatlarıyla yerlere kapanıp buyur sultanım, dedi, buyur bana ki yeryüzünde ne var ne yoksa sana getireyim. Kanatlarımız uzun bizim, bütün göklerce uçar, gözlerimiz keskin bizim, en küçük nesneyi görür, burnumuz en ince kokuyu alır, bu yüzden dünyada ne var ne yok biliriz. Yüz binlerce varız, emrinize hazırız. Filler sultanı ne dedi, size söyleyim sayın karıncalar, ne karşılık verdi, ne dersiniz, söyleyin ne karşılık verdi kartallara? Dedi ki, benim karıncalarım sağ olsunlar, dünya kurulduğundan bu yana onlar, karıncalar benim her işimi görüyorlar. Ben karınca kullarımla etle kemik, yağmurla toprak gibi oldum. Zaten bizim aslımız neslimiz karıncalardan gelir, ta başta bizim atalarımız karıncadır. Dünya kurulduğundan bu yana ne karıncalar fillerden ayrılır, ne de filler karıncalardan... Zinhaaar, karınca kardeşlerimize dokunmayasınız, eğer ey kartallar, karınca kardeşlerimizden birisine dokunacak olursanız, işte o zaman ben size yapacağımı bilirim. Uçtuğunuz gökleri yırtarım, konduğunuz kayaları, dağları yıkarım düz ova eylerim. Kartallar, amanın sultanımız, kim dokunur senin kutsal karıncalarına. Elimizden gelirse kanatlarımızda taşırız senin tekmil karıncalarını. İşte bunu böylece bilesiniz, dedi sultanımız, dünya kurulduğundan bu yana karıncalar bizim soyumuz, biz de karıncaların... Ben soyum olan karıncalardan ötürü bu dünyada kıvançlıyım. Ben düzenimi değiştiremem, anca bir, kanca bir karıncalarla... Dünya kurulduğundan beri bu böyle işte.”</p>
		<p>Kepezi kabarmış hüdhüdler başı hışımla sordu karıncalara:</p>
		<p>“Dünya kurulduğundan beri siz fillerle birlik değil misiniz, fillere çalışmaz mısınız, onlarla birlik değil misiniz, söyleyin bakalım, eeeey karıncalar...”</p>
		<p><span epub:type="pagebreak" id="page46" title="46"/>Karıncalar biribirlerine bakıştılar, gözleriyle kuşun söylediği doğru mu, diye biribirlerine sorular sordular, aralarında uzun uzun fısıldaştılar:</p>
		<p>“Ne diyor bu?”</p>
		<p>“Biz mi dünya kurulduğundan bu yana fillerle birliğiz?”</p>
		<p>“Filleri karıncalar mı doğurdu?”</p>
		<p>“Dünya kurulduğundan bu yana biz mi yapıyoruz saraylarını fillerin?”</p>
		<p>“Biz mi veriyoruz yiyeceklerini?”</p>
		<p>“Biz mi doyuruyormuşuz onları?”</p>
		<p>“Kim bilir, belki...”</p>
		<p>“Belki biz doğurduk filleri.”</p>
		<p>“Biz fillerin atasıyız atası...”</p>
		<p>“Bir karınca, bir fil demektir.”</p>
		<p>Karıncalar kaynaştılar, konuştular görüştüler, az sonra da hep bir ağzıdan bağırdılar:</p>
		<p>“Kartallar kim oluyor, biz fillerle dünya kurulduğundan bu yana beraberiz.”</p>
		<p>“Kartallar da neyimiş ki...”</p>
		<p>“Onlar da nereden çıktı?”</p>
		<p>“Biz variken kartallara ne gereği olur fillerin?”</p>
		<p>“Biz variken...”</p>
		<p>“Bin yıldır, on bin yıldır fillerimizin yiyeceğini biz taşımıyor muyuz?”</p>
		<p>“Saraylarını biz yapmıyor muyuz?”</p>
		<p>“Her bir işlerini biz görmüyor muyuz?”</p>
		<p>Ulukepez sevinçle kanat çırptı:</p>
		<p>“Her karınca bir fildir.”</p>
		<p>Karıncalar hep bir ağızdan bağırdılar:</p>
		<p>“Her karınca bir fildir.”</p>
		<p>Bunu yollardaki bellerdeki bütün karıncalar da duyup onlar da hep bir ağızdan yinelediler: “Her karınca bir fildir, bir fildir, bir fildir.”</p>
		<p>Ulukepez:</p>
		<p>“Bunu günde yüz kez söyleyeceksiniz. Böyle söyleye söyleye belki siz de fil olursunuz, olmazsanız bile kendinizi sonunda fil olmuş, hiç olmazsa fil kadar olmuş görürsünüz.”</p>
		<p><span epub:type="pagebreak" id="page47" title="47"/>“Her karınca bir fildir, her karınca bir fildir, bir fildir, bir fildir...”</p>
		<figure class="center">
			<img alt="s-61" src="image/s-61.png"/>
		</figure>
		<p>Bu sözleri yinelemek bir hoşlarına gitti, bir hoşlarına gitti ki... Az daha karıncalar kendilerini fil sayacaklardı. Yollardaki bellerdeki karıncalar da yineliyorlardı:</p>
		<p>“Her karınca bir fildir, her karınca, her karınca bir fildir, fildir.”</p>
		<p>Ulukepez bu coşkudan faydalanmak istedi:</p>
		<p>“Kırmızı sakallı topal karınca hazretleri ölü mü, diri mi, bu ülkede mi, yoksa yitiklere mi karıştı?” diye gene usulca sordu.</p>
		<p>Karıncalar hep bir ağızdan karşılık verdiler:</p>
		<p>“Her karınca bir fildir.”</p>
		<p>“Ben size topal karıncayı soruyorum.”</p>
		<p>“Her karınca bir fildir.”</p>
		<p><span epub:type="pagebreak" id="page48" title="48"/>“Sizin için çok kötü olacak topal karıncanın akıbetini söylemezseniz.”</p>
		<p>“Her karınca bir fildir.”</p>
		<p>“Sizin topal karınca hakkındaki bu tutumunuzu filler sultanına söyleyeceğim.”</p>
		<p>“Her karınca bir fildir.”</p>
		<p>“Görürsünüz siz,” diye kanatlarını öfkeyle şaklattı ulukepez, uçtu. Uçarken de sarıca karıncalara bir bakış atmayı unutmadı.</p>
		<figure class="ltl2">
			<img alt="s-63" src="image/s-63.png"/>
		</figure>
		<p>Vardı, kentin dışındaki çınar ağacına kondu, sarıca karıncaları beklemeye başladı. Gün kavuşuyordu ki sarıca karıncalar yolda gözüktüler, ulukepez hemen onlara karşı uçtu, yere indi karıncaları kanatlarına aldı kalktı.</p>
		<p>“Sizi kentten çıkarken kimsecikler görmedi ya?”</p>
		<p>“Hiç gözükür müyüz, senin ne demek istediğini hemen anladık.”</p>
		<p>“Sultan sizi, sizin soyunuzu karıncalar üstüne bilumum koruyucu atadı. Bundan sonra siz tekmil dünya karıncalarının koruyucusu olacaksınız. Huzuruna varınca sultana söyleyeceksiniz ki, biz ta ezelden bu yana, fil sultanlarınca karıncalar üstüne atanmış koruyucularız. Bu ödevimizi sonuna kadar yerine getirmişizdir. Karıncalar bu yeryüzünde bizden sorulur. Aslında da bizler işlediğimiz günahlardan dolayı, filler sultanınca karınca donuna sokulmuş filleriz. Aslımız ceddimiz fildir bizim.”</p>
		<p><span epub:type="pagebreak" id="page49" title="49"/>Sarıca karıncalar hüdhüdün kanatlarında hep bir ağızdan gürlediler:</p>
		<p>“Aslımız ceddimiz fildir bizim.”</p>
		<p>“Sadıkane çalışırsak filler sultanı gene bizi fil edecektir.”</p>
		<p>Karıncalar yinelediler:</p>
		<p>“Sadıkane çalışırsak filler sultanı bizi gene fil edecektir.”</p>
		<p>“Buna inandık iman ettik.”</p>
		<p>Sarıca karıncalar yinelediler:</p>
		<p>“Buna inandık iman eyledik.”</p>
		<p>“İman eyledik!”</p>
		<p>Hüdhüdler başı ulukepez birden onların coşkulu sözlerini kesti:</p>
		<p>“Kırmızı sakallıya ne oldu?” diye sordu damdan düşercesine.</p>
		<p>Karıncalar bu soruyu hiç beklemiyorlardı, hık mık ettiler.</p>
		<p>“Söyleyin ne oldu?” diye gürledi kuş, öfkesinden tir tir titriyordu. Az daha kanatlarındaki karıncalar düşeceklerdi zangırtıdan. İyi ki karıncalar tüylerin diplerine sıkı sıkıya sarılmışlardı.</p>
		<p>“Kırmızı sakallıda bir iş var, bu kadar sustuğunuza göre.”</p>
		<p>“Biz kırmızı sakallıyı hiç tanımıyoruz,” dedi sağ kanattaki iri karınca. “Onu ne gördük, ne de biliyoruz.”</p>
		<p>“Biliyorsunuz,” diye kanatlarını delicesine salladı kuş, “biliyorsunuz. Kırmızı sakallıyı karıncalar dünyasında, buradan Çine Maçine kadar bilmeyen tanımayan yoktur. O dünyadaki tekmil demirci karıncalarının piridir. Onu herkes tanır.”</p>
		<p>“Ne gördük, ne de duyduk, ne de böyle bir demirciyi biliriz. Belki başka bir ülkedendir o.”</p>
		<p>“Olamaz, sizin ülkenizdendir,” diye bağırdı ulukepez.</p>
		<p>“Öyleyse, bizler çok genç karıncalarız, o biz doğmadan ölmüştür,” dedi iri karınca.</p>
		<p>“Daha dün sultanla konuşan oydu,” diye bağırdı ulukepez. “Daha dün benim kanadımın üstünde, sizin bulunduğunuz yerdeydi.”</p>
		<p>“Haaa, anladım,” dedi iri, yaşlı sarıca karınca. “Bildim, o bizden değil ki, o bir kızıl karınca... O ülkenin öteki yanından olur. Biz oraları bilemeyiz. O kadar karınca içinde kırmızı sakal<span epub:type="pagebreak" id="page50" title="50"/>lıyı biz ne bilelim? Sultandan buyruk çıkarsa, biz milyarlarca sarıca karıncayız şu yeryüzünde, o kırmızı sakallıyı arar buluruz.”</p>
		<p>“İyi,” dedi ulukepez, öfkesini unutarak, “iyi. Demek bulursunuz kırmızı sakallıyı?”</p>
		<p>“Ölüsünü dirisini bulur sultanımıza getiririz. Bizim aslımız neslimiz fildir. Biz sonradan böyle küçücük sarıca karınca olduk.”</p>
		<p>“Bizim aslımız fildir,” diye yinelediler öteki karıncalar da. “Biz sonradan...”</p>
		<p>“Ölüsünü ya da dirisini...”</p>
		<p>Filler sultanının huzuruna geldiler böylece. Sultan ak bir dağ gibi kabarmıştı orada. Kıçını yüzyıllık bir çınar ağacının gövdesine dayamış sürtüp duruyor, çınar depreme tutulmuş gibi toz duman içinde, yaprakları dalları kırılarak dökülüyor, ağaç bir toprağa kadar yatıyor, sonra çatırtılarla geri doğruluyordu.</p>
		<p>Ulukepez uzun bir süre sultanın tam gözlerinin ucunda uçtu, çığlık çığlığa öttü ya, fil onu görmedi. Neden sonradır ki çınar, kökünden kopup ortalığı sarsarak gümbürtüyle toprağa devrildi, fil de o tatlı kaşınma uykusunun mestliğinden uyandı, başının yöresinde çığlık çığlığa dolanan kuşu gördü:</p>
		<p>“Ooo, hüdhüd kardeşim, başdanışmanım, hoş geldin, hoş gelip safalar getirdin, ne var ne yok, karınca kullarımdan ne haber?”</p>
		<p>Ulukepez:</p>
		<p>“Ben gelirken bütün karınca ülkeleri hep bir ağızdan bağırıyorlardı,” dedi. “Her karınca bir fildir, diye. Her karınca bir fildir, bir fildir...”</p>
		<p>“İşte bu iyi,” diye sevinçle kulaklarını şaklattı fil. “Doğru, her karınca bir fildir.”</p>
		<p>Bunu duyan ulukepezin kanadındaki karıncalar hep bir ağızdan bağırdılar: “Her karınca bir fildir. Her karınca bir fildir. Her karınca...”</p>
		<p>“Bir ses duydum,” dedi sultan. “Birileri bir şeyler söylüyor.”</p>
		<p>“Haa,” dedi ulukepez, “sultanımızın gül yüzünü görünce, yüzünün şavkı gözlerimi kamaştırınca az daha unutuyordum, karıncaların sarıca soyundan ileri gelenlerini aldım getirdim, işte sırtımdalar.”</p>
		<figure class="right">
			<img alt="s-67" src="image/s-67.png"/>
		</figure>
		<p><span epub:type="pagebreak" id="page51" title="51"/>“Ne söylüyorlar?” diye sordu sultan.</p>
		<p>“Durmadan sırtımda buraya kadar bağırdılar, gene de durmadan aynı sözleri bağırıyorlar, aslımız neslimiz fildir bizim, fildir, sultanımız gene bizi fil edecektir, eğer ona sadıkane çalışırsak...”</p>
		<p>“İyi, güzel, her şey iyi gidiyor. İndir onları sırtından da gel yanıma. Yerleştir sarıcalarımı şu ağacın kabuğuna da orada dinlensinler. Söyle ki onlara, bu ağacı onlar için devirdim, yapraklarında, kabuklarında güzelce dinlensinler, yorgunluklarını çıkarsınlar diye.”</p>
		<p>Ulukepez, sultanın bu sözlerini karıncalara çevirince karıncalar sevinçlerinden mest olup:</p>
		<p>“Sultanımız çok yaşa!” diye bağırdılar. “Aslımız neslimiz fildir, fildir bizim. Bizler karınca donuna girmiş filleriz.”</p>
		<p>“Ne diyorlar?”</p>
		<p>“Bizler karınca donuna girmiş filleriz, diyorlar.”</p>
		<p>“Ne güzel söylüyorlar, değil mi?”</p>
		<p>“Çok güzel söylüyorlar, sultanımız.”</p>
		<p>“Ben de karınca dili öğrenmeliyim, değil mi ulukepez kardeşim?”</p>
		<p>“Münasiptir, şahım.”</p>
		<p>“Mademki dünya kurulduğundan bu yana karıncaların padişahıyım...”</p>
		<p>“Padişahısın sultanımız.”</p>
		<p>“Çok geç kalmışız tebamızın dilini öğrenmekte, çok geç, çok geç...”</p>
		<p>“Çoook geç,” diye içini çekti ulukepez.</p>
		<p>“Gel şimdi seninle konuşalım arkadaş,” dedi sultan. “Seninle çok konuşacaklarım var. Ama gizli...”</p>
		<p>“Filce konuşalım sultanımız,” dedi hüdhüd. “En gizlisi bu. Karıncalar daha fil dilini öğrenemediler. Önce ben gördükleri<span epub:type="pagebreak" id="page52" title="52"/>mi bildiklerimi bir anlatayım sultanımıza, sonra o gizli işleri konuşuruz.”</p>
		<p>Hüdhüdler başı ulukepez gördüklerini, bildiklerini, kırmızı karınca üstüne duyduklarını, karıncaların tutumlarını sultana bir bir anlattıktan sonra, “işte bu kadar sultanımız, benim diyeceğim,” dedi sustu. Sultan onu kutladıktan sonra:</p>
		<p>“Şimdi dinle beni ulukepez kardeşim,” dedi. “Zinhaaar, ilk işimiz karıncalara filceyi öğretmek olacak. Karıncaların kendi dilleri yoktur, varsa da yetersizdir, anladın mı? Varsa da üç beş sözcüktür. Üç beş sözcükle de bu dünyada yaşanmaz. Dünyada bir tek dil vardır o da fil dilidir.”</p>
		<p>“Fil dilidir,” diye yineledi ulukepez, görkemli kepezini kabartarak.</p>
		<p>“Bundan sonra siz de kuş dili konuşmayacaksınız. Hüdhüd ulusuna da kuş dilini yasak ettim. Her kim ki kuş dili konuşur, o kuşun iki kanadı da kökünden dili ile birlikte koparılacaktır. Hiçbir kuş, kuş dili konuşmayacak bundan sonra, fil dili konuşacaktır.”</p>
		<p>“Evet sultanım, şimdi bize bağışladığın ormana uçuyorum, hüdhüd kullarına söyleyeceğim ki hemen filce öğrenmeye başlasınlar.”</p>
		<p>“Haydi, çabuk git de gel.”</p>
		<p>Hüdhüdler başı ormana vardı ki ne görsün, ormanda bütün kuşlar, serçeler bile filceye çoktan başlamışlar, vıcır vıcır konuşup duruyorlar.</p>
		<p>“Duyduk, filler sultanının buyruğunu duyduk. Kuş dili de dil miydi sanki... Kaba, kötü, hiçbir işe yaramaz bir dildi zaten kuş dili. Bütün dünya fil dilini konuşurken, biz bu kötü kuş dilini konuşmakta direttik durduk. Birkaç ayda, karıncalardan da, öteki yaratıklardan da, insanlardan da önce filce öğreneceğiz. Yüz altmış tane filce öğretmeni bulduk, sabahlardan akşamlara, akşamlardan sabahlara kadar filce öğreniyoruz.”</p>
		<p>“Yaşasın hüdhüdler!” diye bağırdı hüdhüdler başı. “Filler sultanı sizden kıvanç duyacak.”</p>
		<p>“Bizim aslımız zaten fil,” dediler hüdhüdler. “Filce öğrenmek bizim için hiç zor olmayacak. Bütün dünya filce konuşurken uygarlıkta yaya kalmak bize yaraşmaz. Tekmil filler filce <span epub:type="pagebreak" id="page53" title="53"/>bildiklerinden aya kadar uçtular. Oysaki biz, bu ormandan denize kadar bile uçamıyoruz, salt filce bilmediğimizden.”</p>
		<p>“Filce öğrenip aya uçacağız, varıp ayın dallarına konacağız, filler gibi.”</p>
		<p>“Filler gibi,” diye inledi orman.</p>
		<p>“Karıncalar da filce öğrenip aya gidip ay padişahına saray yapacaklar orada, ay sultanının ambarlarını da balla dolduracaklar...”</p>
		<p>“Karıncalar da,” diye inledi orman.</p>
		<p>“Güneşe uçacağız.”</p>
		<p>“Güneşe,” diye inledi orman.</p>
		<p>“Karıncalar da...”</p>
		<p>“Karıncalar da,” diye çınladı orman.</p>
		<p>Hüdhüdler başı sustu, sonra yine sevinçle konuştu:</p>
		<p>“Sizin bu dirayetinize, anlayışınıza karşılık olarak filler sultanı hepimize üç ambar dolusu çekirge daha verecek, karıncaların büyük bir bölüğünü çekirge toplamaya ayırdı sultanımız, salt sizin için.”</p>
		<p>“Yaşasın sultan babamız, velinimetimiz!” diye yankılandı orman.</p>
		<p>“Size bir önerim var.”</p>
		<p>“Önerin başımız üstüne...”</p>
		<p>“Şimdi hep birden kalkacak, filce öğretmenlerinizi de yanınıza alıp doğru karıncalar ülkesine uçacak, karıncalarla birlikte karıncacayı da, kuşçayı da hemen unutacak filceyi birlikte öğreneceksiniz.”</p>
		<p>“Allah Allah,” sesleriyle bir indi bir kalktı orman. Tekmil hüdhüdler havalandılar, gökyüzü birden turuncu başa, ala kanada kesti. Kanat şakırtısıyla gökyüzü sallandı. Ve karıncalar ülkesine doğru hüdhüdler uçtular. Kötü karınca dilini, kuş dilini unutup, unutturup soylu fil dilini öğrenmek, öğretmek sevinci içindeydiler.</p>
		<p>Ulukepez utkusuyla esrikleşip, sevinçten başı dönerek yelyepelek filler sultanına uçtu, vardı olanı biteni bir bir ona anlattı, sultan da, o kocaman dağlar kadar iri, ulu gövdesine bakmadan ayağa fırladı, arka ayakları üstüne dikilip hortumunu göğe uzattı, kulaklarını açtı, şaklata şaklata göbek atmaya başladı.</p>
		<figure class="vertical">
			<img alt="s-71" src="image/s-71.png"/>
		</figure>
		<p><span epub:type="pagebreak" id="page54" title="54"/>Ulukepez:</p>
		<p>“Var ol sultanımız,” diye onun başının yöresinde uçarak, onun başının yöresine ışıktan bir turuncu çizgi çizerek dönmeye başladı. “Var ol, var ol sen çok var ol sultanımız, var ol var ol...”</p>
		<p>Uzun bir süre göbek attıktan sonra sultan geri geldi tahtına oturdu. Mor bir pürtüklü kayadandı tahtı onun. Bu yüzden sultan tahtında rahatsız oturuyordu.</p>
		<p>“Böyle bir dünya sultanına, böyle bir taht olamaz,” diye yırtındı ulukepez.</p>
		<p>“Olamaz ki olamaz,” diye hortumunu kıvırdı filler sultanı.</p>
		<p>“Hemen karıncalara buyruk vereceğim, yerin ortasına inip oradaki elmas madenini bulsunlar, en büyük mavi elmastan sultanımıza bir taht yontsunlar ki, sultanımızın tahtı bu dünyada güneş gibi çaksın. Her çakışında da dünyaya mavi ışıklar yağsın. Dünya mavi mavi balkısın.”</p>
		<p><span epub:type="pagebreak" id="page55" title="55"/>“Hemen salla buyruğunu karıncalara,” diye sabırsızlandı sultan. “Hemen, hemen, hemen şimdi.”</p>
		<p>Ulukepez o anda uçup karıncalar ülkesine vardı. Hemen karıncaların yönetim kurulunu toplayıp buyruğunu verdi. Karıncalar mızırdandılar, “biz nasıl dünyanın ortasına iner de güneşten de beter çakan mavi elması bulur da taht yontarız?” diye. Hüdhüdler başı onların mızırtılarını duymadı bile, döndü geldi. Soluk soluğaydı:</p>
		<p>“Söyledim,” dedi. “Saraydan önce taht yapılacak. Hiç böyle bir dünya imparatoru tahtsız olur mu?”</p>
		<p>“Olmaz,” dedi sultan. “Bir de heykelimi yapsınlar karıncalar, heykel benim yüz mislim olacak.” </p>
		<p>Ulukepez:</p>
		<p>“Hemen gideyim mi karıncalara?” diye sordu. </p>
		<p>“Dur,” dedi sultan, “hepsi üst üste olmaz. Hele dünyanın ortasını bulup mavi çakan tahtı bir yontsunlar. Gözlerini korkutmak olmaz.” </p>
		<p>“Doğru,” dedi hüdhüdler başı. </p>
		<p>“Dil işi, nasıldı karıncalar ülkesinde?”</p>
		<p>“Gördüm,” dedi ulukepez. “Gördüm, tekmil karıncalarla bizimkiler, yolda, belde, işte, yatakta, evde durmadan filce öğrenip kendi dillerini yani yabanıl dillerini unutuyorlardı.”</p>
		<p>“Bu en iyisi,” dedi sultan. “Sen yaman bir danışmansın, hüdhüd kardeşim. Bütün filleri de senin buyruğuna veriyorum. Onlar ne yapıyorlar şimdi, fil kullarım?”</p>
		<p>“Ulu ormana çekilmişler, her biri kıçını bir ağaca vermiş, kaşınıp duruyorlar. Karıncalar da durmadan onlara yiyecek taşıyıp önlerine yığıyorlar. Onlar da yalnız hortumlarını uzatıyorlar, o kadar, habire kaşınıp mest oluyor, kendilerinden geçiyorlar. Onlarınki cennet yaşamı.”</p>
		<p>“Bir ben çalışıyorum,” dedi sultan. “Canım çıkıyor şu karıncaları böyle kıyamete kadar tutmak için, bir de sen... Bari, öyle yatıp duracaklarına, götlerini kaşıyacaklarına, şu dünyaya dağılıp da tekmil yaratığa filce öğretseler. Bari bu işe yarasalar. Bir de karıncaları durmadan oyalayacak, düşünmeyi onların elinden alacak birtakım oyuncaklar icat etseler. Karıncaları köleliğe koşullayacak... Filler akıllıdır, dünyanın en akıllı yaratık<span epub:type="pagebreak" id="page56" title="56"/>ları fillerdir. Hiçbir karıncaya göz açtırmayacak, bir tek sözcük düşündürmeyecek onlara oyuncaklar bulmalıyız. Karıncalar eğer düşünecek olurlarsa erinde gecinde bu özgürlük düzeninden kurtulmanın bir yolunu bulurlar. Düşünce için bu dünyada her şey sonsuzdur. Karınca da olsa düşünce bir gün bir yolunu bulup fili yener. Onun için bizler karıncaların en küçük bir düşüncesine izin vermeyeceğiz. İzin vermemek için de kafamızı çatlatıp, bütün filler ve hüdhüdler, sarıca karıncalar, yani tekmil biz sömürücüler, yok yok özgürlükçüler, onlar kıyamete kadar düşünmesinler diye yeni icatlar bulacağız. Bir de o kırmızı sakallı topalı isterim. Ya ölüsünü ya dirisini. Karınca ülkeleri yıkılırken benimle konuşan o değil miydi? Öfkeli sesi, beni aşağılaması daha kulaklarımda... oydu değil mi?”</p>
		<p>“Oydu.”</p>
		<p>“Demirci mi dediydin onun için?”</p>
		<p>“Hazreti Davuddan bu yana onun bütün soyu demirci.”</p>
		<p>“Bu kötü, demircilerin hem elleri işler, hem kafaları düşünür. Şu dünyada en tehlikelileri böylesi yaratıklardır. Bir de böylesilerin düşünceleri bulaşıcı mikrop gibi bir anda bütün dünyaya yayılır.”</p>
		<p>“Kırmızı sakallı topal karıncayı bulacağız. Ölmüşse ölüsünü sultanımıza getireceğiz. Sonra da ölüsünü karıncalar ülkesinin orta yerine asacağız. Bu işte bize öteki karıncaların hor gördükleri sarıca karıncalar yardım edecekler.”</p>
		<p>“Ancak hor görülenler, zayıf olanlar, hırslılar, karıncalıktan çıkmış olanlardır ki soylarına hayınlık ederler. Bu sarıcalar nasıl yaratıklardır?” diye sordu sultan.</p>
		<p>“Bir görsen onları sultanımız,” dedi hüdhüdler başı, “bir görsen, bir sarı, bir sarı ki onlar, saydam gibi bir şey, karınca ama karıncaya hiç benzemiyorlar. Bir de tembeller ki...”</p>
		<p>“Tembel olmaları daha iyi,” dedi sultan. “Daha çok işimize yararlar. Bir parça buğdaya, bir böcek parçasına bize kul köle olurlar.”</p>
		<p>“Bulsalar bulsalar, kırmızı sakallının izini sarıca karıncalar bulurlar bize.”</p>
		<p>“Al getir onları buraya.”</p>
		<p>Sultanlar unutkan olurlar. Ulukepezin sarıcaları kendisine <span epub:type="pagebreak" id="page57" title="57"/>getirdiğini sultan çoktan unutup gitmişti. Gene uçtu, ağacın kabuğundaki sarıcaları aldı getirdi.</p>
		<p>Sarıcaların ileri gelenleriyle, sultanla ulukepez üç gün üç gece oturup derin konuştular, anlaştılar, kıyamete kadar karıncaları çalıştırmanın, tutsak kılmanın yollarını aradılar, buldular. Daha da bulacaklardı. Bunun için bir fil ordusunu, bir hüdhüd, bir sarıca karıncalar ordusunu düşünmeye çağırdılar. Her fil, her hüdhüd, her sarıca karınca yirmi dört saatın yirmi dört saatında da karıncaları düşündürmemek için bir umar bulmayı düşüneceklerdi.</p>
		<p>“En baştaki sorun dil,” dedi sultan. “Bunu unutmayın, ilk önce dillerini unutup karıncalıktan çıkacaklar, fil olmak için can atacaklar. Durmadan fillere öyküneceklerdir. Her karıncanın içinde bir fil padişahı yatacak. Karıncaların kellelerini kesmektense, dillerini kesmek daha doğrudur. Anladınız mı dediğimi?”</p>
		<p>“Anladık sultanımız.”</p>
		<p>“Haydi işe koyulun o zaman. Önce kırmızı sakallı... Nerde kırmızı sakallı bulursanız bana getirin, öldürmeyin. Sonra da kırmızı sakallı topalı arayın, olur mu?”</p>
		<p>“Olur,” dediler ulukepezle sarıca karıncaların ileri gelenleri.</p>
		<p>“Dillerini unutturmayı unutmayın.”</p>
		<p>“İlk bu,” dediler. “Dillerini unutacaklardır tez günde. Unuttular bile şimdiden.”</p>
		<p>“Sarıca karıncaların her birisi bir karınca birliğine kolbaşı olacak. Böyle ferman kıldım. Sarıcalar benim karıncalar içindeki askerlerimdir. Hüdhüdler başı, var git bu fermanımı da karıncalar ülkesine tebliğ et. Bu fermanımı duymayan hiçbir karınca kalmayacak. Herhangi bir sarıca karıncaya karşı koymak bana karşı koymak demektir. Bunu da söyle karıncalara.”</p>
		<p>“Fermanın baş üstüne sultanımız.”</p>
		<p>Hüdhüdler başı sarıca karıncaları sırtına bindirdi, karıncalar ülkesine doğru yola çıktılar.</p>
		<figure class="ltl">
			<img alt="s-76" src="image/s-76.png"/>
		</figure>
		
	</section>
</body>
</html>