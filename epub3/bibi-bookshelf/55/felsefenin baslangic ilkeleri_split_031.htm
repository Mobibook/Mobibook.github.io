<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="generator" content="ABBYY FineReader 12"/>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="calibre104" id="calibre_pb_30"><a class="calibre38" id="bookmark85"></a><span class="font7"><a id="bookmark213"></a>IV. VARGI</span></h1>
<p class="calibre45"><span class="font2">Diyalektik konusundaki bu ilk bölümlerde ilk iki yasayı; değişme yasasını ve karşılıklı etki yasasını incelemiş bulunuyoruz. [sayfa </span><span class="font10">165</span><span class="font2">] Bu inceleme, çelişki yasasının incelenmesini ele alabilmek için zorunlu idi, çünkü, bu, “diyalektik değişme”nin devindirici gücünü, otodinamizmi anlamamızı sağlayacaktır.</span></p>
<p class="calibre34"><span class="font2">Diyalektiğe ilişkin birinci bölümde, bu teorinin metafizik anlayışın baskısı altında niçin kalmış olduğunu, ve niçin 18. yüzyıl materyalizminin metafizik bir materyalizm olduğunu gördük. Şimdi, 19. yüzyılın, materyalizmin gelişmesine olanak sağlayarak diyalektik olmasını sağlayan üç büyük buluşunu kısaca gördükten sonra, bu felsefenin tarihinin, şu üç büyük dönemden, (1) antikçağ materyalizmi (atomlar teorisi); (2) 18. yüzyıl materyalizmi (mekanikçi ve metafizikçi), son olarak da (3) diyalektik materyalizm gibi üç büyük dönemden geçmesinin niçin zorunlu olduğunu daha iyi anlıyoruz.</span></p>
<p class="calibre34"><span class="font2">Materyalizmin bilimlerden doğduğunu ve onlara bağlı bulunduğunu belirtmiştik. Bu üç bölümden sonra, bunun ne kadar doğru olduğunu görebiliriz. Diyalektik hareket ve diyalektik değişmenin incelenmesi konusunda, sonra karşılıklı etki yasasının incelenmesinde, </span><span class="font6">bizim bütün düşünüş tarzlarımızın bilimlere dayandığını</span><span class="font2"> gördük.</span></p>
<p class="calibre34"><span class="font2">Bilimsel incelemelerin son derece özelleştiği ve (genellikle diyalektik materyalizmi bilmeyen) bilginlerin, bazan, kendi özel buluşlarının, bilimlerin </span><span class="font6">tümüne</span><span class="font2"> oranla önemini anlayamadıkları bugünkü günde, demiştik ki, felsefenin rolü, ona düşen özel görev, dünyanın ve daha genel sorunların açıklamasını yapmaktır; özellikle de, her bilim kolunun tüm özel buluşlarını, bunların bir sentezini yapmak üzere biraraya getirmek ve böylece bizi, giderek daha çok Descartes’ın dediği gibi, “doğanın efendisi ve sahibi” yapacak bir teori vermek, diyalektik materyalizmin özel görevidir. [sayfa </span><span class="font10">166</span><span class="font2">]</span></p>
<p class="calibre69"><a id="bookmark86"></a><span class="font2">DÖRDÜNCÜ BÖLÜM ÜÇÜNCÜ YASA: ÇELİŞKİ</span></p><div class="calibre1">
<p class="calibre26"><span class="font2">I.    Yaşam ve ölüm.</span></p>
<p class="calibre26"><span class="font2">II.    Şeyler, kendi karşıtlarına dönüşürler.</span></p>
<p class="calibre26"><span class="font2">III.    Olumlama, yadsıma ve yadsımanın yadsınması.</span></p>
<p class="calibre26"><span class="font2">IV.    Durumu gözden geçirelim.</span></p>
<p class="calibre26"><span class="font2">V.    Karşıtların birliği.</span></p>
<p class="calibre26"><span class="font2">VI.    Sakınılacak yanlışlar.</span></p>
<p class="calibre26"><span class="font2">VII.    Diyalektiğin pratik sonuçları.</span></p></div><p clear="all" class="calibre3" style="margin:0pt; border:0pt; height:1em"> </p>
<p class="calibre164"><span class="font2">DİYALEKTİĞİN, şeylere, aralıksız değişmekte olan, sürekli gelişen, kısacası, diyalektik bir harekete uğrayan şeyler olarak baktığını gördük (birinci yasa).</span></p>
<p class="calibre34"><span class="font2">Bu diyalektik hareket, her şey, biz onu incelediğimiz anda, ancak, bir süreçler zincirinin, yani birbirinden çıkan bir aşamalar zincirinin sonucu olduğu için olanaklıdır. Ve incelememizi daha ileri götürerek, bu süreçler zincirinin, zaman içinde, “anlık geri dönüşlere karşın” ilerleyici bir hareketle, zorunlu olarak geliştiğini gördük.</span></p>
<p class="calibre34"><span class="font2">Bu harekete, “tarihsel gelişme” ya da “sarmal gelişme” [sayfa 167] dedik, ve biliyoruz ki, bu gelişme otodinamizmle (özgüçle) kendi kendini yaratır.</span></p>
<p class="calibre34"><span class="font2">Peki otodinamizmin yasaları nelerdir? Aşamaların birbirlerinden çıkmalarına yol veren yasalar nelerdir? Buna, “diyalektik hareketin yasaları” denir.</span></p>
<p class="calibre34"><span class="font2">Diyalektik, bize, şeylerin sonsuz olmadıklarını, şeylerin, bir son ile, bir ölümle tamamlanan bir başlangıçları, bir olgunlukları, bir yaşlılıkları olduğunu öğretiyor.</span></p>
<p class="calibre34"><span class="font2">Bütün şeyler şu aşamalardan geçerler: doğuş, olgunluk, yaşlılık, son. Bu, niçin böyledir? Niçin şeyler sonsuz değildir?</span></p>
<p class="calibre34"><span class="font2">Bu, insanlığın, her zaman ilgisini uyandırmış olan eski bir sorudur. Neden ölmek gerekir? İnsanlar bu zorunluluğu anlamak istemişler ve tarih boyunca sonsuz yaşamın düşünü kurmuşlardır; örneğin ortaçağda, (gençlik iksiri, yaşam iksiri gibi) büyülü içkiler türeterek ölümlülükten kurtulmayı düşlemişlerdir.</span></p>
<p class="calibre35"><span class="font2">Peki, doğan bir şey, niçin ölmek zorundadır? İyice anlamamız için, metafizikle karşılaştırmamız gereken diyalektiğin büyük bir yasasıdır bu.</span></p></body></html>
