<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="generator" content="ABBYY FineReader 12"/>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="calibre159" id="calibre_pb_29"><a class="calibre38" id="bookmark207"></a><span class="font7">III. SÜREÇ<a id="footnote53"></a><sup class="calibre46"><a href="felsefenin%20baslangic%20ilkeleri_split_045.htm#bookmark208">53</a></sup></span></h1>
<p class="calibre45"><span class="font2">Neden yeşil elma, olgun elma olur? Bu, onun içinde taşıdığı şeyden dolayıdır. Elmayı olgunlaşmaya doğru iten birbirine zincirleme bağlı iç olaylardan dolayıdır; bu, </span><span class="font6">olgun elma. olmadan önce, elma olduğu için ve olgunlaşmadan edemeyeceği içindir.</span></p>
<p class="calibre34"><span class="font2">Elma olacak çiçek, sonra olgunlaşacak yeşil elma incelendiği zaman, elmayı, kendi evrimine iten bu iç zincirleme bağların, </span><span class="font6">otodinamizm (özgüç)</span><span class="font2"> denilen güçlerin baskısı altında etkin olduğu görülür ki, buna, kendi varlığından gelen güç denilebilir.</span></p>
<p class="calibre34"><span class="font2">Kalem, henüz tahta kalas halinde iken, onu bir kalem haline getirmek üzere insanın işe karışması gerekli oldu, çünkü, tahta kalas hiçbir zaman, kalem haline dönüşemezdi. İç güçler, otodinamizm (özgüç), süreç olmadı burada. Şu halde, diyalektik diyen yalnızca hareket demez, aynı zamanda otodinamizm de der.</span></p>
<p class="calibre34"><span class="font2">Demek ki, diyalektik hareketin, kendinde, süreci ve diyalektik hareketin özü olan otodinamizmi içerdiğini görüyoruz. Her hareket ve her değişme, diyalektik değildir. Eğer, diyalektik bakış açısından inceleyeceğimiz bir pireyi alırsak, diyeceğiz ki, o her zaman ne ise o olmadı ve her zaman da ne ise o olmayacak; ama onu ezersek, kuşkusuz, pire için bir değişme olacaktır, ama bu değişme diyalektik bir değişme mi olacaktır? Hayır. Biz olmasaydık, pire ezilmeyecekti. Şu halde bu değişme, diyalektik bir değişme değil, [sayfa </span><span class="font10">155</span><span class="font2">] ama mekanik bir değişmedir.</span></p>
<p class="calibre34"><span class="font2">Şu halde diyalektik değişmeden sözettiğimiz zaman, çok dikkat etmeliyiz. Biz, eğer yeryüzü varolmakta devam ederse, kapitalist toplumun yerini sosyalist toplumun, onun yerini de komünist toplumun alacağını düşünüyoruz. Bu, diyalektik bir değişme olacaktır. Ama, eğer yeryüzü havaya uçarsa, kapitalist toplum otodinamik bir değişmeyle değil, ama mekanik bir değişmeyle ortadan kalkacaktır.</span></p>
<p class="calibre34"><span class="font2">Bir başka fikir düzeni içinde, bir disiplin doğal olmadığı zaman, buna, mekanik disiplin diyoruz. Ama serbestçe kabul edildiği, yani doğal ortamından geldiği zaman, bu disiplin, otodinamik bir disiplindir. Mekanik bir disiplin, dışardan kabul ettirilen bir disiplindir; bu, kumanda edenlerden başka, şeflerden gelen bir disiplindir. (O halde, mekanik olmayan, otodinamik bir disiplini, bütün örgütlerin sağlayamayacağını anlıyoruz.)</span></p>
<p class="calibre34"><span class="font2">Demek ki, diyalektiği, mekanik bir biçimde kullanmaktan kaçınmamız gerekir. Bu da, bize, metafizik biçimde düşünme alışkanlığımızdan gelen bir şeydir. Şeylerin her zaman ne ise o olmadıklarını, bir papağan gibi yinelememek gerekir. Bir diyalektikçi, bunu söylediği zaman, şeylerin </span><span class="font6">daha önce</span><span class="font2"> ne olmuş olduklarını, olgular içinde aramalıdır. Çünkü bunu söylemek, uslamlamanın sonu demek değildir, şeylerin </span><span class="font6">daha önce</span><span class="font2"> ne olduklarını titizlikle gözlemek için yapılacak incelemelerin başlangıcıdır.</span></p>
<p class="calibre34"><span class="font2">Marx, Engels ve Lenin, kapitalist toplumun kendilerinden önce ne olduğu üzerine uzun ve açık incelemeler yaptılar. Diyalektik değişiklikleri saptamak için, en küçük ayrıntıları gözlemlediler. Lenin, kapitalist toplumun değişmelerini tanımlamak ve eleştirmek, emperyalist dönemi tahlil etmek için ayrıntılı incelemeler yaptı ve sayısız istatistikleri inceledi.</span></p>
<p class="calibre34"><span class="font2">Gene otodinamizmden sözettiğimizde de, onu, bir edebi söz haline getirmemeliyiz; bu sözü, bilerek ve onu tümüyle [sayfa </span><span class="font10">156</span><span class="font2">] anlayanlar için kullanmalıyız.</span></p>
<p class="calibre34"><span class="font2">Son olarak, bir şeyi incelerken, otodinamik değişmelerin neler olduklarını gördükten ve hangi değişmenin saptandığını söyledikten sonra, otodinamik olanın nereden geldiğini irdelemeli,</span></p>
<p class="calibre2"><span class="font2">araştırmalıyız.</span></p>
<p class="calibre34"><span class="font2">Bunun içindir ki, diyalektik, araştırmalarla ve bilimlerle sıkı- sıkıya bağlıdır.</span></p>
<p class="calibre34"><span class="font2">Diyalektik, şeyleri incelemeksizin açıklama ve tanıma yolu değildir; diyalektik, şeylerin başlangıcını ve sonunu, nereden geldiklerini ve nereye gittiklerini araştırırken, iyi inceleme ve iyi gözlemler yapma aracıdır. [sayfa </span><span class="font10">157</span><span class="font2">]</span></p>
<p class="calibre81"><a id="bookmark81"></a><span class="font2">ÜÇÜNCÜ BÖLÜM İKİNCİ YASA: KARŞILIKLI ETKİ</span></p><div class="calibre1">
<p class="calibre26"><span class="font2">I.    Süreçlerin zincirleme sıralanışı.</span></p>
<p class="calibre26"><span class="font2">II.    19. yüzyılın büyük buluşları.</span></p>
<p class="calibre122"><span class="font2">1.<a id="bookmark82"></a>    Canlı hücrenin ve gelişiminin bulunuşu.</span></p>
<p class="calibre122"><span class="font2">2.    Enerjinin dönüşümünün bulunuşu.</span></p>
<p class="calibre122"><span class="font2">3.    İnsanda ve hayvanlarda evrimin bulunuşu.</span></p>
<p class="calibre26"><span class="font2">III.    Tarihsel gelişim ya da sarmal (spiral) gelişim.</span></p>
<p class="calibre26"><span class="font2">IV.    Vargı.</span></p></div><p clear="all" class="calibre3" style="margin:0pt; border:0pt; height:1em"> </p>
<p class="calibre160"><span class="font2">I. SÜREÇLERİN ZİNCİRLEME SIRALANIŞI</span></p>
<p class="calibre45"><span class="font2">Biraz önce elmanın öyküsü dolayısıyla, bir sürecin ne olduğunu gördük. Gene bu örneği ele alalım. Elmanın nereden geldiğini araştırdık, ve araştırmalarımızı ağaca kadar götürmemiz gerekti. Ama bu araştırma sorunu, ağaç içinde kendini ortaya koyar. Elmanın incelenmesi, bizi, ağacın yazgısını ve kökenlerini incelemeye götürür. Ağaç nereden geliyor? Elmadan. Ağaç, yere düşen ve yeni bir filize can vermek üzere toprakta çürüyen elmadan gelir, bu durum, bizi, yeri, elmanın [sayfa 158] çekirdeklerinin filiz verebilmesi koşullarını, havanın, güneşin vb. etkilerini incelemeye götürür. Böylece, elmanın incelemesinden yola çıkarak, elma sürecinden ağaç sürecine geçip, oradan yerin incelenmesine geldik, ağaç süreci de yerin sürecine zincirleme bağlanıyor. İşte “süreçlerin zincirleme sıralanışı” denilen şeyle karşı karşıyayız. Bu, bize, diyalektiğin ikinci yasasını açıklamak ve incelemek olanağını verecektir. Bu yasa, karşılıklı etki yasasıdır. Süreçlerin zincirleme sıralanışına örnek olarak, elma örneğinden sonra Paris İşçi Üniversitesi örneğini alalım.</span></p>
<p class="calibre34"><span class="font2">Bu okulu diyalektik görüş açısından incelersek, nereden geldiğini araştıracağız, ve ilkin şöyle bir yanıtımız olacak: 1932 güzünde, biraraya gelmiş bazı arkadaşlar, marksizmi incelemek üzere, Paris’te, bir işçi üniversitesi kurmaya karar verdiler.</span></p>
<p class="calibre34"><span class="font2">Ama, bu komite, marksizmi öğretme fikrine nasıl vardı? Besbelli ki, marksizm varolduğu için. Peki, o halde, marksizm nereden geliyor?</span></p>
<p class="calibre34"><span class="font2">Görüyoruz ki, süreçlerin zincirleme sıralanışını araştırmak, bizi, tam ve titiz incelemelere götürüyor. Dahası var: Marksizmi araştırırken, bu öğretinin, bizzat proletaryanın bilgisi olduğunu saptamaya kadar varmış olacağız; şu halde görüyoruz ki, (ister marksizmden yana, ister ona karşı olunsun) proletarya mevcuttur; o zaman şu yeni soruyu soracağız: proletarya nereden geliyor?</span></p>
<p class="calibre34"><span class="font2">Biliyoruz ki, proletarya, bir ekonomik sistemden, kapitalizmden geliyor. Biliyoruz ki, toplumun sınıflara bölünüşü, sınıf savaşımı, marksizme karşı olanların iddia ettikleri gibi, marksizmden doğmamıştır, tersine, marksizm bu sınıf savaşımının varlığını </span><span class="font6">saptar</span><span class="font2"> ve gücünü zaten daha önceden varolan proletaryadan alır.</span></p>
<p class="calibre34"><span class="font2">Şu halde, süreçten sürece, kapitalizmin varoluş koşullarının incelenmesine kadar geleceğiz. İşte böylece, her şeyin, her şey üzerinde etki oluşturduğunu bize gösteren bir [sayfa </span><span class="font10">159</span><span class="font2">] süreçler zincirlemesi var önümüzde. Her şeyin her şeyi etkilemesi, </span><span class="font6">karşılıklı</span><span class="font2"> etki yasasıdır.</span></p>
<p class="calibre34"><span class="font2">Şimdi de bu iki örnekle, elma ve Paris İşçi Üniversitesi örneği ile metafizikçi nasıl bir yöntem izlerdi, onu görelim.</span></p>
<p class="calibre34"><span class="font2">Elma örneğinde, metafizikçi, yalnızca “elmanın nereden geldiğini” düşünebilecekti. “Elma ağaçtan gelir” demekle yetinirdi. Daha ilerisini araştırmazdı.</span></p>
<p class="calibre34"><span class="font2">İşçi Üniversitesi için de, “Fransız halkını baştan çıkarmak isteyen” bir grup insan tarafından kurulmuş bir üniversite olduğunu söyler ya da incir çekirdeğini doldurmayan başka sözler söyleyerek gönlünü eğlendirirdi.</span></p>
<p class="calibre34"><span class="font2">Ama diyalektikçi, bir yanda elma, diğer yanda da İşçi Üniversitesi ile sonuçlanan bütün süreçler zincirini görür. Diyalektikçi özel, tikel olayı, ayrıntıyı, bütüne bağlar.</span></p>
<p class="calibre34"><span class="font2">Diyalektikçi, elmayı ağaca bağlar, ve daha öteye, bütünü içinde doğaya kadar gider. Elma, yalnız elma ağacının meyvesi değildir, bütün doğanın meyvesidir de.</span></p>
<p class="calibre34"><span class="font2">İşçi Üniversitesi, yalnız proletaryanın “meyvesi” değil, ama kapitalist toplumun “meyvesi”dir de.</span></p>
<p class="calibre34"><span class="font2">Şu halde görüyoruz ki, dünyayı kalıplaşmış şeylerin kümesi gibi kavrayan metafizikçinin tersine, diyalektikçi, dünyayı bir süreçler kümesi olarak görecektir. Ve diyalektik görüş açısı, nasıl doğa için ve bilimler için doğru ise, toplum, için de doğrudur.</span></p>
<p class="calibre73"><span class="font2">“Hegel’in ‘metafizik’ yöntem dediği, verilmiş ve değişmez nesneler olarak düşünülen şeylerin incelenmesiyle uğraşmayı yeğleyen ... eski araştırma ve düşünce yönteminin doğruluğu, zamanında, tarihsel olarak ortaya çıkmıştı.”<sup class="calibre46"><a id="footnote54"></a><a href="felsefenin%20baslangic%20ilkeleri_split_045.htm#bookmark209">54</a></sup></span></p>
<p class="calibre34"><span class="font2">Bu bakımdan, o çağda, her şey ve toplum, bir “veri olan değişmez nesneler” kümesi gibi inceleniyor, ayrıca toplumun yalnızca değişmemesi şöyle dursun, yokolması alnında yazılı değilmiş gibi inceleniyordu. [sayfa </span><span class="font10">160</span><span class="font2">]</span></p>
<p class="calibre34"><span class="font2">Engels, diyalektiğin başlıca önemini belirtir: Bu büyük temel düşünce, “dünyanın, bir tamamlanmış </span><span class="font6">şeyler</span><span class="font2"> karmaşası olarak değil de, görünüşte durulmuş şeylerin, tıpkı beynimizdeki zihinsel yansıları olan kavramlar gibi, kesintisiz bir oluş ve yokoluş değişmesinden geçtikleri, son olarak bütün görünüşteki raslantılara ve geçici geriye dönüşlere karşın, ilerleyici bir gelişmenin eninde sonunda belirmeye başladığı bir </span><span class="font6">süreçler</span><span class="font2"> karmaşası olarak dikkate alınması gerektiği” düşüncesidir.<sup class="calibre46"><a id="footnote55"></a><a href="felsefenin%20baslangic%20ilkeleri_split_045.htm#bookmark210">55</a></sup></span></p>
<p class="calibre34"><span class="font2">Kapitalist toplumun kendisi de, demek ki, bir “tamamlanmış şeyler karmaşası” olarak ele alınmamalıdır, tersine, o da bir süreçler karmaşası olarak incelenmelidir.</span></p>
<p class="calibre34"><span class="font2">Metafizikçiler, kapitalist toplumun her zaman varolmamış olduğunun farkındadırlar, onun bir tarihi olduğunu söylerler, ama kapitalizmin ortaya çıkışı ile toplumun evriminin bittiğini ve bundan böyle “değişmez” (</span><span class="font6">fixee</span><span class="font2">) kalacağını düşünürler. Her şeyi bitmiş, tamamlanmış sayarlar, yeni bir sürecin başlangıcı saymazlar. Dünyanın tanrı tarafından yaradılışının anlatısı, dünyanın, tamamlanmış şeylerin bir karmaşası olarak açıklanmasıdır. Tanrı, [yaradılışın ilk altı gününde, -ç.] her gün, bir işi bitirdi. Bitkileri, hayvanları, insanı, bir kerede, artık değişmemek üzere, kesin olarak yarattı - saptanımcılık </span><span class="font6">(fixisme)</span><span class="font2"> teorisi de buradan gelir.</span></p>
<p class="calibre34"><span class="font2">Diyalektik, bunun karşıtı biçimde düşünür. Şeyleri “değişmez nesneler” olarak değil, üstelik “hareket halinde” düşünür. Diyalektiğe göre hiçbir şey bitmiş, tamamlanmış bir biçimde bulunmaz; her şey, her zaman bir sürecin sonu ve başka bir sürecin başıdır, her zaman değişme ve gelişme durumundadır. Bunun içindir ki, biz kapitalist toplumun, sosyalist topluma dönüşeceğine bu kadar güveniyoruz. Hiçbir şey, son ve kesin olarak tamamlanmış olmadığından, kapitalist toplum, bir sürecin sonudur ki, onu, sosyalist toplum, [sayfa </span><span class="font10">161</span><span class="font2">] sonra komünist toplum izleyecek ve bu böyle sürüp gidecektir; sürekli olarak bir gelişme vardır ve olacaktır.</span></p>
<p class="calibre34"><span class="font2">Ama burada, diyalektiği, alınyazısı bir şey gibi almamaya dikkat etmek gerekir; böyle bir sanıdan, şöyle bir sonuç çıkarılabilir: “Mademki siz istediğiniz değişmeden bu kadar eminsiniz, ne diye savaşım veriyorsunuz?” Çünkü, Marx’ın da dediği gibi “sosyalist toplumu </span><span class="font6">doğurtmak</span><span class="font2"> için, bir ebe gerekecektir”; işte devrimin, eylemin zorunluluğu buradan gelir.</span></p>
<p class="calibre34"><span class="font2">Ne var ki, işler bu kadar basit değildir. Bu dönüşümü önceye alabilecek ya da geciktirebilecek insanların rolü unutulmamalıdır (bu soruyu, bu kısmın beşinci bölümünde, “Tarihsel Materyalizm” den sözederken yeniden yanıtlayacağız).</span></p>
<p class="calibre34"><span class="font2">Şimdilik saptadığımız şey, her şeyde, şeylerin içgücü ile (yani otodinamizm ile) oluşan süreçlerin, zincirleme sıralanışının varlığıdır. Diyalektiğe göre, yeniden üzerinde duruyoruz, </span><span class="font6">hiçbir şey bitmiş, tamamlanmış değildir.</span><span class="font2"> Şeylerin gelişmesine, son sahnesi olmayan bir gelişme olarak bakmak gerekir. Dünya tiyatrosunda, bir piyesin sonu, başka bir piyesin birinci perdesiyle başlar. Doğrusunu söylemek gerekirse, bu birinci perde, bir önceki piyesin son perdesinde başlamıştır bile.</span></p>
<p class="calibre161"><a id="bookmark83"></a><span class="font2">II. 19. YÜZYILIN BÜYÜK BULUŞLARI</span></p>
<p class="calibre162"><span class="font2">Metafizik düşünüşün terkedilmesini belirleyen, bilginleri sonra da Marx ve Engels’i, şeyleri, diyalektik hareketleri içinde ele almaya zorlayan şeyin, 19. yüzyılda yapılan buluşlar olduğunu biliyoruz. Bu çağın özellikle üç büyük buluşu, Engels’in </span><span class="font6">Ludwig Feuerbach’ta </span><span class="font2">değindiği buluşlar, diyalektiğin ilerlemesini sağlamışlardır.<sup class="calibre46"><a id="footnote56"></a><a href="felsefenin%20baslangic%20ilkeleri_split_045.htm#bookmark211">56</a></sup> [sayfa </span><span class="font10">162</span><span class="font2">]</span></p>
<p class="calibre52"><span class="font2">1.    </span><span class="font6">Canlı hücrenin ve gelişiminin bulunuşu.<sup class="calibre46"><a id="footnote57"></a><a href="felsefenin%20baslangic%20ilkeleri_split_045.htm#bookmark212">57</a></sup></span></p>
<p class="calibre34"><span class="font2">Bu buluştan önce, temel olarak alınan düşünüş tarzı, “saptanımcılık”tı. Türler birbirlerine yabancı olarak düşünülüyordu. Üstelik, hayvanlar dünyası bir yanda, bitkiler dünyası da öbür yanda, kesin olarak birbirlerinden ayrı tutuluyorlardı.</span></p>
<p class="calibre35"><span class="font2">Hücrenin bulunuşu, 18. yüzyılın bilginlerinin ve düşünürlerinin daha önce de ortaya attıkları “evrim” fikrinin belginlik kazanmasına yolaçıyor. Bu buluş, yaşamın, ölümlerin ve doğuşların ardarda sıralanarak oluştuğunu ve her canlı varlığın benzer hücreleri olduğunu anlamaya olanak sağladı. Bu gerçeğin ortaya çıkarılmış olması, hayvanlarla bitkiler arasında herhangi bir sınırın varlığına artık izin vermez ve metafizik anlayışı kovup atar.</span></p>
<p class="calibre52"><span class="font2">2.    </span><span class="font6">Enerjinin dönüşümünün bulunuşu.</span></p>
<p class="calibre35"><span class="font2">Eskiden, bilim, örneğin, ses, ısı ve ışığın birbirine tamamıyla yabancı olduklarına inanıyordu. Oysa, bütün bu başka başka olayların birbirlerine dönüşebildikleri, </span><span class="font6">cansız (inerte)</span><span class="font2"> maddede de, canlı doğada olduğu kadar süreç zincirleri olduğu bulunuyor. Bu buluş da, metafizik düşünüşe indirilmiş bir darbedir.</span></p>
<p class="calibre52"><span class="font2">3.    </span><span class="font6">İnsanda ve hayvanlarda evrimin bulunuşu.</span></p>
<p class="calibre34"><span class="font2">Engels der ki, Darwin, tüm doğa ürünlerinin, başlangıçta tek- hücreli küçük tohumların uzun [sayfa 163] bir gelişme sürecinin sonucu olduğunu, her şeyin kökeninde hücre bulunan uzun bir sürecin ürünü olduğunu ortaya koymuştur.</span></p>
<p class="calibre34"><span class="font2">Ve gene Engels, bu üç büyük buluş sayesinde, bütün doğa olaylarının zincirleme sıralanışını, yalnızca çeşitli bilim alanlarının kendi içlerinde değil, ama değişik bilim alanları arasında da izleyebileceğimiz sonucuna varır.</span></p>
<p class="calibre34"><span class="font2">Demek ki, bu ikinci karşılıklı etki yasasının ifade edilebilmesi, bilimlerle sağlanmıştır.</span></p>
<p class="calibre34"><span class="font2">Bitkisel, hayvansal ve madensel konular arasında kesiklik yoktur, yalnız süreçler vardır; her şey zincirleme birbirine bağlanır. Ve bu, toplum için de doğrudur. İnsanlığın tarihi içinden geçmiş olan değişik toplumlar, birinin zorunlu olarak kendinden önce gelen toplumdan çıktığı bir süreçler zinciri dizisi olarak ele alınmalıdır.</span></p>
<p class="calibre35"><a id="bookmark84"></a><span class="font2">Demek ki, şunu aklımızda tutmak zorundayız: </span><span class="font6">Bilim, doğa, toplum</span><span class="font2"> bir süreçler zinciri olarak görülmelidir ve bu zincirlemeyi geliştirmek için işleyen motor da </span><span class="font6">otodinamizmdir.</span></p>
<p class="calibre163"><span class="font2">III. TARİHSEL GELİŞME YA DA SARMAL (SPİRAL) GELİŞME</span></p>
<p class="calibre45"><span class="font2">Tanımaya başladığımız süreci biraz daha yakından inceleyecek olursak görürüz ki, elma, bir süreçler zincirlemesinin sonucudur. Elma nereden geliyor? Ağaçtan geliyor. Ağaç nereden geliyor? Elmadan. Şu halde öyle düşünebiliriz ki, burada bir kısır döngü var ve hep aynı noktaya gelmek üzere, bu kısır döngü içinde dönüyoruz. Ağaç elma. Elma ağaç. Aynı biçimde yumurta tavuk örneğini alalım. Yumurta nereden geliyor? Tavuktan. Tavuk nereden geliyor? Yumurtadan.</span></p>
<p class="calibre34"><span class="font2">Eğer şeyleri bu biçimde ele alırsak, bu bir süreç olmaz, bir çember olur, zaten bu görünüş de sonsuz dönüş fikrini vermiştir. Yani biz hep aynı noktaya, aynı çıkış noktasına dönüp geleceğiz.</span></p>
<p class="calibre34"><span class="font2">Ama sorunun doğru olarak nasıl konduğunu görelim:</span></p>
<p class="calibre34"><span class="font2">1.    İşte bir elma. [sayfa 164]</span></p>
<p class="calibre34"><span class="font2">2.    Bu elma, değişikliğe uğrayarak, bir ağacı ya da ağaçları meydana getirir.</span></p>
<p class="calibre34"><span class="font2">3.    Bir ağaç bir elma vermez, birçok elma verir.</span></p>
<p class="calibre34"><span class="font2">Demek ki, </span><span class="font6">aynı</span><span class="font2"> çıkış noktasına dönüp gelmiyoruz; biz, elmaya dönüp geliyoruz, ama, başka bir düzlem üzerinde.</span></p>
<p class="calibre34"><span class="font2">Gene ağaçtan yola çıkarsak, şimdi bizim:</span></p>
<p class="calibre34"><span class="font2">1. Bir ağacımız olacak, bu ağaç,</span></p>
<p class="calibre34"><span class="font2">2.    elmalar verecek, bu elmalar da</span></p>
<p class="calibre34"><span class="font2">3.    ağaçlar verecek.</span></p>
<p class="calibre34"><span class="font2">Burada da gene ağaca geri geliyoruz, ama başka bir düzlem üzerinde. Bakış açısı </span><span class="font6">genişlemiştir.</span></p>
<p class="calibre34"><span class="font2">Demek ki, görünüşlerin düşündürttüğü gibi bir çember, bir döngü yok karşımızda, ama </span><span class="font6">tarihsel gelişme</span><span class="font2"> diye adlandıracağımız bir gelişme süreci var. Tarih, zamanın iz bırakmaksızın geçip gitmediğini gösterir. Zaman geçer, ama yeniden ortaya çıkan aynı gelişmeler değildir. Dünya, doğa, toplum, bir gelişme oluştururlar ki, bu tarihsel bir gelişmedir ve felsefe dilinde buna </span><span class="font6">“sarmal”</span><span class="font2"> (spiral) gelişme denir.</span></p>
<p class="calibre34"><span class="font2">Bu imge, fikirleri saptamak için kullanılır; şöyle ki: Şeyler, çemberimsi bir sürece göre evrim gösterirler, ama çıkış noktasına dönüp gelmezler, biraz daha yükseğe, başka bir düzlem (plan) üzerinde bir noktaya gelirler, ve böylece sürüp giderek, yükselen, yukarı doğru bir sarmal oluşturur; bu imge işte bu olguyu canlandırmak için yapılan bir benzetmedir.</span></p>
<p class="calibre35"><span class="font2">Demek ki, dünyanın, doğanın, toplumun (sarmal biçiminde) tarihsel bir gelişmesi vardır ve bu gelişmeyi hareket ettiren, bunu unutmayalım, otodinamizmdir (özgüçtür).</span></p></body></html>
