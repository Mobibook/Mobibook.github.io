<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="generator" content="ABBYY FineReader 12"/>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="calibre173" id="calibre_pb_36"><a class="calibre38" id="bookmark227"></a><span class="font7">I. REFORMLAR MI, DEVRİM Mİ?</span></h1>
<p class="calibre45"><span class="font2">Toplumdan sözedilirken şöyle denir: reformlar mı yapmalı, yoksa devrim mi? Kapitalist toplumu, sosyalist [sayfa 185] topluma dönüştürmek için, bu amaca, birbirini izleyen reformlarla mı, yoksa ani bir dönüşümle, yani devrimle mi ulaşmak gerekeceği konusunda tartışılır.</span></p>
<p class="calibre34"><span class="font2">Bu sorun karşısında, daha önce öğrendiklerimizi anımsayalım. Her dönüşüm, birbirine karşı güçlerin savaşımıdır. Eğer bir şey gelişiyorsa, bu, her şey bir karşıtlar birliği olduğuna göre, kendi içinde kendi karşıtını taşımasındandır. Karşıtların savaşımı ve bir şeyin başka bir şeye dönüşmesi saptanılır. </span><span class="font6">Peki bu dönüşüm nasıl olur?</span><span class="font2"> Burada, yeni bir sorun ortaya çıkar. Düşünülebilinir ki, bu dönüşüm, azar azar, bir dizi küçük dönüşümlerle gerçekleşir: yeşil elma, ilerleyen bir dizi küçük değişikliklerle olgun elma haline dönüşür.</span></p>
<p class="calibre34"><span class="font2">Pek çok kişi, bunun gibi, toplumun yavaş yavaş dönüştüğünü, bir dizi böyle küçük dönüşümlerin sonucu olarak kapitalist toplumun, sosyalist topluma dönüşeceğini düşünür. Bu küçük dönüşümler, reformlardır ve bunların tümü, bu derece derece gerçekleşen küçük değişimlerin toplamı, bize, yeni bir toplum verecektir.</span></p>
<p class="calibre34"><span class="font2">Bu teoriye, </span><span class="font6">reformculuk</span><span class="font2"> denir. Bu teorilerden yana olanlara da, reformlar istedikleri için değil, reformların </span><span class="font6">yeterli olduğunu</span><span class="font2"> ve bu reformların birikerek yavaş yavaş </span><span class="font6">belli olmadan</span><span class="font2"> toplumu dönüştüreceğini düşündükleri için, reformcu adı verilir.</span></p>
<p class="calibre34"><span class="font2">Bu teorinin, ne derece doğru olduğunu araştıralım:</span></p>
<p class="calibre34"><span class="font2">1.    </span><span class="font6">Siyasal kanıtlama.</span><span class="font2"> Olaylara, yani başka ülkelerde yapılanlara bakarsak, bu sistemin, denendiği yerlerde başarılı olmadığını görürüz. Kapitalist toplumun dönüşümü bir tek ülkede başarılmıştır: SSCB’de; ve görüyoruz ki, bu, orada da, bir dizi reformlarla değil, devrimle olmuştur.</span></p>
<p class="calibre34"><span class="font2">2.    </span><span class="font6">Tarihsel kanıtlama.</span><span class="font2"> Genel bir biçimde şeylerin, küçük değişikliklerle, reformlarla dönüştükleri doğru mudur?</span></p>
<p class="calibre34"><span class="font2">Gene olaylara bakalım. Tarihsel değişmeleri incelersek, [sayfa </span><span class="font10">186</span><span class="font2">] bunların </span><span class="font6">belirsizce</span><span class="font2"> oluşmadığını ve sürekli olmadığını görürüz. Bir an gelir, değişme, </span><span class="font6">küçük</span><span class="font2"> değişiklikler yerine, ani bir sıçrayışla yapılır.</span></p>
<p class="calibre34"><span class="font2">Toplumlar tarihinde kaydettiğimiz çarpıcı olaylar, ani değişiklikler, devrimlerdir.</span></p>
<p class="calibre34"><span class="font2">Diyalektiği bilmeyenler bile, zamanımızda, tarihte zorlu değişmelerin meydana gelmiş olduğunu bilirler; bununla birlikte, 17. yüzyıla kadar, “doğanın sıçramalar yapmadığı”, atlamalar yapmadığı sanılıyordu; değişmelerin sürekliliği içindeki ani değişiklikleri görmek istemiyorlardı. Ama bilim işin içine karıştı ve olgular gösterdi ki, değişmeler ani olmaktadır. 1789 Devrimi, insanların gözlerini daha iyi açtı; bu devrimin kendisi, geçmişle ansızın kopmanın apaçık bir örneğiydi. Ve bundan sonra, tarihin bütün kesin belirleyici aşamalarının, önemli, sert, ani altüst oluşlar olduğunun farkına varıldı. Örneğin: şu ve bu devlet arasındakiler ne kadar dostça olursa olsun, giderek soğuyor, gerginleşiyor, iyice kötüleşiyor, bir düşmanlık niteliği kazanıyordu ve olayların sürekliliğinde ani kopuş, yani savaş geliyordu. Ya da Almanya’da 1914-1918 Savaşından sonra, faşizm derece derece yükseldi, sonra bir gün Hitler iktidarı aldı: Almanya yeni bir tarihsel aşamaya girdi.</span></p>
<p class="calibre34"><span class="font2">Bugün, bu ani değişiklikleri yadsımayanlar, ileri sürerler ki, </span><span class="font6">bunlar raslantılardır;</span><span class="font2"> bir raslantı, olan ve olmayabilir olan bir şeydir.</span></p>
<p class="calibre34"><span class="font2">Toplumların tarihindeki devrimler işte böyle açıklanır. “Onlar birer raslantıdır”.</span></p>
<p class="calibre34"><span class="font2">Örneğin Fransa tarihiyle ilgili olarak, Fransız Devriminin meydana gelişi, XVI. Louis’nin zihniyetiyle ve zayıf, yumuşak bir adam olmasıyla açıklanır; “güçlü bir adam olsaydı, bu devrim olmayacaktı” denir: Hatta, eğer, Varennes’deki yemeği o kadar uzun sürmeseydi onu tutuklayamayacaklardı ve tarihin akışı değişmiş olacaktı, diye yazılır. Demek ki, Fransız devrimi bir raslantıdır, denir. [sayfa 187]</span></p>
<p class="calibre34"><span class="font2">Diyalektik; tersine, devrimlerin </span><span class="font6">zorunluluğunu</span><span class="font2"> kabul eder. Elbette ki, sürekli değişmeler vardır, ama bunlar, birikerek, sonunda ani değişiklikler meydana getirmeye başlarlar.</span></p>
<p class="calibre34"><span class="font2">3. </span><span class="font6">Bilimsel kanıtlama.</span><span class="font2"> Su örneğini alalım. Sıfır dereceden başlayalım ve suyun ısısını, 1, 2, 3 derecelerden 98 dereceye kadar yükseltelim: değişme süreklidir. Ama bu böyle sonsuzcasına sürebilir mi? Daha çıkalım, 99 dereceye gelelim; ama 100 dereceye geldik mi ani bir değişme göreceğiz: su, buhar haline </span><span class="font6">dönüşür.</span></p>
<p class="calibre34"><span class="font2">Eğer ters yönde, 99 dereceden 0 dereceye doğru inersek, gene sürekli bir değişme olacak, ama bu yönde de sonsuzcasına inemeyiz, çünkü 0 derecede su, buz haline dönüşür.</span></p>
<p class="calibre34"><span class="font2">1 dereceden 99 dereceye kadar su, daima su olarak kalır, yalnızca ısısı değişir. Bu, </span><span class="font6">nicel değişiklik</span><span class="font2"> denilen değişmedir ve “ne kadar?” sorusuna, yani suda “ne kadar ısı var?” sorusuna karşılık verir. Ama su, buz ya da su buharı haline dönüştüğü zaman, burada, bir </span><span class="font6">nitel değişiklik</span><span class="font2"> vardır, bir nitelik değişmesi olmuştur. O, artık</span></p>
<p class="calibre2"><span class="font2">su değildir, buz ya da buhar olmuştur.</span></p>
<p class="calibre34"><span class="font2">Bir şeyin yapısı değişmediği zaman, nicel bir değişiklik vardır (su örneğinde ısının bir derece değişmesi, bir yapı değişmesi olmadığı gibi). Ama şey, yapısını değiştirirse, yani şey </span><span class="font6">başka bir şey </span><span class="font2">olursa, buradaki değişme nitel değişikliktir.</span></p>
<p class="calibre34"><span class="font2">Öyleyse görüyoruz ki, şeylerin evrimi sonsuzcasına nicel olamaz; şeyler dönüşürken, sonunda, nitel bir değişikliğe uğrarlar: </span><span class="font6">Nicelik, nitelik haline dönüşür.</span><span class="font2"> Bu, genel bir yasadır. Ama, gene her zaman olduğu gibi, yalnızca bu soyut formülle yetinmemek gerekir.</span></p>
<p class="calibre34"><span class="font2">Engels, </span><span class="font6">Anti-Dühring’in</span><span class="font2"> “Diyalektik, Nicelik ve Nitelik” bölümünde, doğa bilimlerinde olduğu gibi, her şeyde, “nicel değişmenin bazı noktalarında, birdenbire nitel bir dönüşümün [sayfa </span><span class="font10">188</span><span class="font2">] oluştuğu”<sup class="calibre46"><a id="footnote66"></a><a href="felsefenin%20baslangic%20ilkeleri_split_045.htm#bookmark228">66</a> </sup>yasasının şaşmazlığının, doğruluğunun gerçeklendiğini bize anlatacak pek çok örnek verir.</span></p>
<p class="calibre34"><span class="font2">İşte </span><span class="font6">Fransız Ansiklopedisinin</span><span class="font2"> VII. cildinde H. Wallon'un (Engels'i kaynak göstererek) verdiği yeni bir örnek: Sinirsel enerji bir çocukta birikerek gülmeye yolaçar; ama eğer gülme büyümeye devam ederse, gözyaşı krizine dönüşür; böylece çocuklar coşarlar, aşırı uyarılmış bir duruma gelirler, fazla gülerler ve sonunda ağlamaya başlarlar.</span></p>
<p class="calibre34"><span class="font2">Son olarak, iyi bilinen bir örneği, herhangi bir seçim için adaylığını koyan bir adam örneğini vereceğiz. Eğer salt çoğunluğu elde etmek için 4.500 oy gerekli ise, aday 4.499 oyla seçilmemiş olur; bir adaydı, bir aday olarak kalır. Bir oy daha aldığında, bu nicel değişiklik, nitel bir değişmeyi belirler; çünkü adayken, seçilmiş olur.</span></p>
<p class="calibre34"><span class="font2">Bu yasa, reformlar mı, devrim mi sorusunun çözümünü getirir bize. Reformcu şöyle der: “Ancak raslantılar sonucu olabilir şeyler istiyorsunuz, ütopyacısınız siz.” Olmayacak şeyleri düşleyenlerin kimler olduğunu, bu yasa, bize, çok iyi gösteriyor. Doğa olaylarının ve bilimin incelenmesi bize gösterir ki, değişmeler sonsuzcasına sürekli değildir, ama belirli bir anda, değişme, ani olur. Bunu, biz keyfimize bağlı olarak ileri sürmüyoruz; bunu, bilim, doğa, gerçek ortaya çıkarıyor. Bu ani değişiklikte, bizim nasıl bir rol oynadığımız sorulabilir.</span></p>
<p class="calibre34"><span class="font2">Diyalektiği tarihe uygulayarak, bu soruyu yanıtlayacak ve bu sorunu geliştireceğiz. İşte diyalektik materyalizmin çok ünlü bir bölü<a id="bookmark96"></a>müne, tarihsel materyalizme gelmiş bulunuyoruz.</span></p></body></html>
