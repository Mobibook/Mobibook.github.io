<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="generator" content="ABBYY FineReader 12"/>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="calibre109" id="calibre_pb_15"><a class="calibre38" id="bookmark163"></a><span class="font7">I. MADDE NEDİR?</span></h1>
<p class="calibre45"><span class="font6">Sorunun önemi.</span><span class="font2"> Ne zaman önümüzde çözümlenecek bir sorun olsa, sorularımızı çok açık bir biçimde sormalıyız. [sayfa </span><span class="font10">79</span><span class="font2">] Gerçekten, burada, doyurucu bir yanıt vermek o kadar kolay bir iş değildir. Bu soruya yanıt verecek duruma gelebilmemiz için, bir madde teorisi yapmamız gerekir.</span></p>
<p class="calibre34"><span class="font2">Genellikle, insanlar, maddenin, kendisine dokunulabilen, dayanıklı ve katı bir şey olduğunu düşünürler. Eski Yunan’da da madde, bu biçimde tanımlanıyordu.</span></p>
<p class="calibre78"><a id="bookmark45"></a><span class="font2">Bugün, bilimlerin yardımıyla, biliyoruz ki, bu tanımlama tam değildir.</span></p>
<p class="calibre110"><span class="font9">II. birbirini İZLEYEN MADDE teorileri</span></p>
<p class="calibre48"><span class="font2">(Amacımız, bilimsel açıklamalara girişmeden, maddeye ilişkin çeşitli teorileri, olabildiğince yalın bir biçimde gözden geçirmektir.)</span></p>
<p class="calibre34"><span class="font2">Eski Yunanlılarda, maddenin, sonsuz olarak bölünemeyen, nüfuz edilemeyen dolu bir gerçek olduğu düşünülüyordu. Parçalar, bir andan sonra artık bölünemez deniyordu ve bu parçacıklara atom (atom = </span><span class="font6">bölünmez)</span><span class="font2"> adı veriliyordu. Öyleyse bir masa, bir atomlar kümesi, bir atomlar topağıdır. Gene, bu atomların birbirlerinden farklı oldukları düşünülüyordu; zeytinyağının atomları gibi, pürüzsüz ve yuvarlak atomlar vardı, sirkenin atomları gibi, pürtüklü ve çengelli atomlar vardı.</span></p>
<p class="calibre34"><span class="font2">Bu teoriyi, dünyanın materyalistçe açıklamasını ilk kez denemiş olan antikçağ materyalisti Demokritos kurmuştur. Demokritos, örneğin, insan bedeninin kaba atomlardan oluştuğunu, ruhun ise daha ince atomlar yığını olduğunu düşünüyordu. Ve tanrıların varlığını kabul ettiği, ama gene de her şeyi maddeci bir biçimde açıklamak istediği için, tanrıların kendilerinin de son derece ince atomlardan oluştuklarını söylüyordu.</span></p>
<p class="calibre34"><span class="font2">19. yüzyılda bu teori büyük bir değişikliğe uğradı.</span></p>
<p class="calibre34"><span class="font2">Gene, maddenin atomlara bölündüğü, atomların da birbirlerini çeken çok katı parçacıklar olduğu düşünülüyordu. [sayfa </span><span class="font10">80</span><span class="font2">] Yunanlıların teorisi terkedilmişti, ve bu atomlar, artık pürüzsüz ya da çengel biçiminde kabul edilmiyordu, ama nüfuz edilmez, bölünmez olduklarını ve birbirlerine karşı bir çekim hareketine tutulmuş bulundukları savunulmaya devam ediliyordu.</span></p>
<p class="calibre34"><span class="font2">Bugün, atomun nüfuz edilemez ve parçalara ayrılmaz (yani bölünmez) madde tanesi olmadığı, ama atomun kendisinin de, atom kütlesinin hemen hemen tümünün yoğunlaşmış bulunduğu bir </span><span class="font6">çekirdeğin</span><span class="font2"> çevresinde büyük bir hızla dönen ve </span><span class="font6">elektron</span><span class="font2"> denilen parçacıklardan (partiküllerden) oluştuğu tanıtlanıyor. Atomun kendisi nötr ise de, elektronlar ve çekirdek bir elektrik yükü ile yüklüdür, ama çekirdeğin pozitif yükü, elektronların taşıdığı negatif yüklerin toplamına eşittir. Madde, bu atomlardan oluşmuş bir kütledir ve kendisi üzerinde etkiye bir dirençle karşı koyuyorsa, bu kendisini oluşturan parçacıkların hareketi nedeniyledir.</span></p>
<p class="calibre34"><span class="font2">Maddenin elektriğe ilişkin özelliklerinin bulunuşu, özellikle elektronların keşfedilmesi, 20. yüzyılın başında, idealistlerin, bizzat maddenin varlığına karşı bir saldırıya geçmelerine yolaçtı. Şöyle iddia ediyorlardı: “Elektronda maddi olan hiçbir şey yoktur. Elektron, hareket halindeki elektrik yükünden fazla bir şey değildir. Peki, negatif yükte madde yoksa, pozitif çekirdekte neden olsun? Madde yokolmuştur. Yalnızca enerji vardır!”</span></p>
<p class="calibre78"><span class="font2">Lenin, </span><span class="font6">Materyalizm ve Ampiryokritisizm</span><span class="font2">’de (bölüm V) enerji ile maddenin birbirinden ayrılmaz şeyler olduklarını göstererek, şeyleri yerli yerine oturtmuştur. Enerji, maddidir ve hareket, maddenin varoluş biçiminden başka bir şey değildir. Kısacası, idealistler bilimin bulgularını tersine çevirerek yorumluyorlardı. Bilim, maddenin o zamana kadar bilinmeyen yönlerini, görünümlerini, apaçık <a id="bookmark46"></a>bir biçimde ortaya koyar koymaz, idealistler, hemen, madde ile hareketin birbirinden ayrı iki gerçek oldukları sanıldığı zamanlarda, kendisi hakkında sahip olunan eski fikre uygun olmadığı [sayfa 8i] bahanesiyle, maddenin varolmadığı sonucunu çıkarıyorlardı.<sup class="calibre46"><a id="footnote23"></a><a href="felsefenin%20baslangic%20ilkeleri_split_045.htm#bookmark164">23</a></sup></span></p>
<p class="calibre111"><span class="font2">III. MATERYALİSTLERE GÖRE MADDE NEDİR?</span></p>
<p class="calibre48"><span class="font2">Bu konuda, bir ayrım yapmak zorunludur. İlkin şunu görmek gerekir:</span></p>
<p class="calibre53"><span class="font2">1.    Madde nedir?</span></p>
<p class="calibre34"><span class="font2">sonra,</span></p>
<p class="calibre53"><span class="font2">2.    Madde nasıldır?</span></p>
<p class="calibre34"><span class="font2">Materyalistler, birinci soruya, madde, bizim ruhumuzdan bağımsız, bir dış gerçektir ve varolmak için bizim ruhumuza gereksinmesi yoktur, yanıtını verirler. Lenin bu konuda, şöyle der: “Madde kavramı, bize duyum içinde verilen nesnel gerçekten başka bir şey ifade etmez.”<sup class="calibre46"><a id="footnote24"></a><a href="felsefenin%20baslangic%20ilkeleri_split_045.htm#bookmark165">24</a></sup></span></p>
<p class="calibre34"><span class="font2">Şimdi ikinci soruya, yani “Madde </span><span class="font6">nasıldır</span><span class="font2">?” sorusuna, materyalistler, “Buna yanıt vermek bize değil, bilime düşer.” diyorlar.</span></p>
<p class="calibre34"><span class="font2">Birinci yanıt, eski çağlardan zamanımıza kadar değişmemiştir:</span></p>
<p class="calibre34"><span class="font2">İkinci yanıt ise </span><span class="font6">değişir</span><span class="font2"> ve değişmek </span><span class="font6">zorundadır,</span><span class="font2"> çünkü bilimlere, insan bilgilerinin durumuna bağlıdır. Bu, son ve kesin bir yanıt olmuyor.</span></p>
<p class="calibre34"><span class="font2">Görüyoruz ki, sorunu iyi koymak ve idealistlerin iki sorunu birbirine karıştırmalarına izin vermemek mutlaka zorunludur. Bu iki soruyu birbirinden ayırmak, başlıca sorunun birinci soru olduğunu ve bu soruya yanıtımızın, eskiden beri; her zaman değişmez kaldığını göstermek çok gereklidir. [sayfa </span><span class="font10">82</span><span class="font2">]</span></p>
<p class="calibre112"><a id="bookmark47"></a><span class="font2">“Çünkü maddenin biricik ‘özelliği’, ki felsefi materyalizm onun tanınmasına bağlıdır, nesnel bir gerçeklik olması, zihnimizin dışında varolması özelliğidir.”<sup class="calibre46"><a id="footnote25"></a><a href="felsefenin%20baslangic%20ilkeleri_split_045.htm#bookmark166">25</a></sup></span></p>
<p class="calibre113"><span class="font2">IV. UZAY, ZAMAN, HAREKET VE MADDE</span></p>
<p class="calibre45"><span class="font2">Maddenin bizim dışımızda varolduğunu iddia ediyorsak, bunun gerçekliğini gösterdiğimiz için, aynı zamanda, biz belirtmiş oluyoruz ki:</span></p>
<p class="calibre34"><span class="font2">1.    Madde, zaman ve uzay içinde vardır.</span></p>
<p class="calibre34"><span class="font2">2.    Madde hareket halindedir.</span></p>
<p class="calibre34"><span class="font2">İdealistler ise, zamanın ve uzayın bizim ruhumuzun fikirleri olduğunu düşünürler (bunu, ilk kez savunan Kant olmuştur). Onlara göre, uzay, şeylere bizim verdiğimiz bir biçimdir ve insan ruhundan doğmuştur. Zaman için de durum aynıdır.</span></p>
<p class="calibre34"><span class="font2">Materyalistler, tersine, iddia ederler ki, uzay bizde değildir, ama biz uzayın içinde bulunuyoruz. Gene iddia ederler ki, zaman, yaşamımızın akışının vazgeçilmez koşuludur. Ve o halde, zaman ve uzay, bizim dışımızda varolan maddeden ayrılmazlar.</span></p>
<p class="calibre102"><span class="font2">“...her Varlığın temel biçimleri uzay ve zamandır, ve zaman dışında bir Varlık, uzay dışında bir Varlık denli büyük bir saçmalıktır.”<sup class="calibre46"><a id="footnote26"></a><a href="felsefenin%20baslangic%20ilkeleri_split_045.htm#bookmark167">26</a></sup></span></p>
<p class="calibre34"><span class="font2">Demek ki, bilinçten bağımsız bir gerçek olduğunu düşünüyoruz. Hepimiz, dünyanın bizden önce de varolmuş olduğuna ve bizden sonra da varolmayı sürdüreceğine inanıyoruz. Dünyanın, varolmak için bize gereksinme duymadığına inanıyoruz. Paris’in bizim doğuşumuzdan önce varolduğu ve kesin olarak yerlebir edilmedikçe, bizim ölümümüzden sonra da varolacağı inancındayız. Paris’in, kendisini düşünmediğimiz zamanda da varolduğu gibi, hiçbir zaman [sayfa 83] ayak basmadığımız ve adlarını bile bilmediğimiz onbinlerce kentin de bizim haberimiz olmadan varolduklarından eminiz. İnsanlığın genel kanısı bu yoldadır. Bilimler, idealistlerin bütün düzenbazlıklarını sıfıra indiren bu kanıtı, bir açıklığa ve sağlamlığa kavuşturmuşlardır.</span></p>
<p class="calibre73"><span class="font2">“Doğa bilimleri, yeryüzünün insanın da, başka herhangi bir canlı varlığın da varolmadığı, varolamadığı bir durumda da, varolduğunu kesin olarak doğrular. Organik madde, çok sonradan gelen bir olgudur, uzun bir evrimin ürünüdür.”<sup class="calibre46"><a id="footnote27"></a><a href="felsefenin%20baslangic%20ilkeleri_split_045.htm#bookmark168">27</a></sup></span></p>
<p class="calibre34"><span class="font2">Bilimler, bize, maddenin zaman ve uzay içinde varolduğunu tanıtlarken, aynı zamanda maddenin hareket halinde olduğunu da öğretirler. Çağdaş bilimlerin bize sağladıkları bu son belginlik çok önemlidir, çünkü, maddenin hareket yeteneği bulunmadığı, yani eylemsiz olduğu yolundaki eski teoriyi yıkmaktadır.</span></p>
<p class="calibre73"><span class="font2">“Hareket </span><span class="font6">maddenin varoluş biçimidir.</span><span class="font2"> ... Hareketsiz madde, maddesiz hareket denli akıl almaz bir şeydir.”<sup class="calibre46"><a id="footnote28"></a><a href="felsefenin%20baslangic%20ilkeleri_split_045.htm#bookmark169">28</a></sup></span></p>
<p class="calibre34"><span class="font2">Biliyoruz ki, dünya, bugünkü durumuyla, her alanda uzun bir evrimin ürünü, bu bakımdan, yavaş ve sürekli bir hareketin ürünüdür. O halde, maddenin varlığını ortaya koyduktan sonra, kesinlikle belirtelim ki: “Evren hareket halindeki maddeden başka bir şey değildir ve bu hareket halindeki madde, uzay ve zamandan başka bir şeyin içinde hareket edemez.”<sup class="calibre46"><a id="footnote29"></a><a href="felsefenin%20baslangic%20ilkeleri_split_045.htm#bookmark170">29</a></sup></span></p></body></html>
