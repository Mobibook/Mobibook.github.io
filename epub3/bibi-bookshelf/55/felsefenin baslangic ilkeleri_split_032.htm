<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="generator" content="ABBYY FineReader 12"/>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="calibre58" id="calibre_pb_31"><a class="calibre38" id="bookmark87"></a><span class="font7"><a id="bookmark214"></a>I. YAŞAM VE OLUM</span></h1>
<p class="calibre45"><span class="font2">Metafizik bakış açısından şeyler, diğer şeylerden ayrılarak, kendi başlarına, ayrı ayrı ele alınırlar ve metafizik, şeyleri böyle incelediği için, onları tekyanlı, yani bir tek yandan görür. Onun içindir ki, şeylere bir tek yanından bakanlara, metafizikçi denebilir. Kısaca, bir metafizikçi yaşam denilen olayı incelerken, bu olayı, bir başka olaya bağlamaz. Yaşamı, kendisi için ve kendinde, tekyanlı olarak görür. Ona bir tek yandan bakar. Olümü inceleyecek olsa, gene aynı şeyi yapacaktır; kendi tekyanlı görüş açısını uygulayacak ve şu sonuca varacaktır: yaşam yaşamdır, ve ölüm ölümdür. İkisi arasında ortak hiçbir şey yoktur, çünkü bunlar birbirlerine [sayfa </span><span class="font10">168</span><span class="font2">] karşı olan, birbirinin tam karşıtı iki ayrı şeydir.</span></p>
<p class="calibre34"><span class="font2">Şeylere böyle bakmak, onlara, yüzeysel bir biçimde bakmaktır. Eğer onları biraz daha yakından inceleyecek olursak, ilkin, birinin diğerine karşıt konulamayacağını, ve hatta onların, birbirinden bu kadar kabaca ayrılamayacağını göreceğiz; çünkü, deney, gerçek, bize gösterir ki, ölüm yaşamı sürdürür, ölüm canlıdan gelir.</span></p>
<p class="calibre34"><span class="font2">Ya yaşam, ölümden çıkabilir mi? Evet. Çünkü ölü bedenin öğeleri, başka yaşamları doğurmak için dönüşecektir, örneğin toprak için gübre olacaklardır ve toprak daha verimli olacaktır. Ölüm, pek çok durumda, yaşama yardım edecek, ölüm yaşamın doğmasına izin verecek, ve canlı bedende yaşam, ancak, ölen hücrelerin yerini sürekli olarak doğan başka hücrelerin almasıyla olanaklı olacaktır.<sup class="calibre46"><a id="footnote58"></a><a href="felsefenin%20baslangic%20ilkeleri_split_045.htm#bookmark215">58</a></sup></span></p>
<p class="calibre35"><a id="bookmark88"></a><span class="font2">Demek ki, yaşam ve ölüm sürekli olarak birbirine dönüşür; ve şu büyük yasanın her şeye bağlı olduğunu gözlemliyoruz: Her yerde, şeyler, kendi karşıtlarına dönüşür.</span></p>
<p class="calibre165"><span class="font2">II. ŞEYLER KENDİ KARŞITLARINA DÖNÜŞÜR</span></p>
<p class="calibre45"><span class="font2">Metafizikçi, karşıtları, birbirinin karşısına koyar, ama gerçek bize gösteriyor ki, karşıtlar birbirine dönüşür; şeyler, kendileri olarak kalmaz, ama karşıtlarına dönüşür.</span></p>
<p class="calibre34"><span class="font2">Eğer doğru ile yanlışı incelersek, şöyle düşünürüz: bunlar arasında ortak hiçbir şey yoktur. Doğru doğrudur ve yanlış yanlıştır. Bu, tekyanlı bakış açısı, iki karşıtı, [sayfa 169] kabaca birbirinin karşısına koyar, tıpkı ölüm ile yaşamı karşı karşıya koyduğu gibi.</span></p>
<p class="calibre34"><span class="font2">Gene de, “Bakın yağmur yağıyor!” desek, bazan öyle olabilir ki, biz daha sözümüzü bitirmeden, artık yağmur yağmayabilir. Bu tümceye başladığımız zaman sözümüz doğru idi, ama yanlışa dönüştü. (Yunanlılar da daha önce bu durumu saptamışlardı ve yanılmamak için hiçbir şey söylememek gerekir diyorlardı!)</span></p>
<p class="calibre34"><span class="font2">Gene, yeniden elma örneğini alalım. Yere düşmüş olgun bir elma görülür, ve “İşte olgun bir elma” denir. Bununla birlikte, o, belirli bir zamandan beri yerdedir ve çürümeye başlamıştır bile; böylece doğru, yanlış olur.</span></p>
<p class="calibre34"><span class="font2">Bilimler de, bize uzun yıllar boyunca “doğru” sayılmış, ama, bilimsel ilerlemeler sonucu, belirli bir anda, “yanlış” oldukları meydana çıkmış sayısız yasa örnekleri verirler.</span></p>
<p class="calibre34"><span class="font2">Şu halde görüyoruz ki, doğru yanlışa dönüşür. Acaba yanlış da doğruya dönüşür mü?</span></p>
<p class="calibre34"><span class="font2">Uygarlığın başlangıcında, özellikle Mısır’da, insanlar, güneşin doğmasını ve batmasını açıklamak için tanrılar arasında kavga yapıldığını tasarlıyorlardı; bu, tanrıların, güneşi hareket ettirmek için itildiğinin ya da çekildiğinin söylenmesi ölçüsünde yanlıştı. Ama bilim, gerçekten güneşi hareket ettiren güçler (salt fizik güçler, başka nedenler) olduğunu söyleyerek, bu düşünüş biçimine kısmen hak verir. Öyleyse görüyoruz ki, yanlış, açıkça doğruyla karşı karşıya değildir.</span></p>
<p class="calibre34"><span class="font2">Şeyler kendi karşıtlarına dönüşüyorsa, bu, nasıl olanaklı olur? Yaşam ölüme nasıl dönüşür?</span></p>
<p class="calibre34"><span class="font2">Yalnızca yaşam olsaydı, yaşam yüzde-yüz yaşam olsaydı, o, hiçbir zaman ölüm olmazdı; ve eğer ölüm, tüm olarak kendi kendisi, yüzde-yüz ölüm olsaydı, birinin ötekine dönüşmesi olanaklı olmazdı. Ama yaşam içinde ölüm, ve dolayısıyla ölüm içinde yaşam, daha önce de vardır.</span></p>
<p class="calibre34"><span class="font2">Yakından bakarken göreceğiz ki, bir canlı varlık hücrelerden oluşur; hücreler, kaybolarak ve aynı yerde yeniden [sayfa </span><span class="font10">170</span><span class="font2">] görünerek yenilenirler. Hücreler, canlı bir varlığın içinde durmadan yaşarlar ve ölürler, öyleyse orada hem yaşam, hem ölüm vardır.</span></p>
<p class="calibre34"><span class="font2">Gene biz biliyoruz ki, bir ölünün sakalı uzamaya devam eder. Tırnakları ve saçları da uzar. İşte açıkça, yaşamın, ölümün içinde devam ettiğini, kesin olarak kanıtlayan olaylar.</span></p>
<p class="calibre34"><span class="font2">Sovyetler Birliği’nde, bir ölünün kanı, özel koşullar içinde saklanıyor ve kan aktarımı için kullanılıyor; böylece, bir ölünün kanıyla, bir canlı iyileştirilir. Dolayısıyla, diyebiliriz ki, ölümün bağrında yaşam vardır.</span></p>
<p class="calibre73"><span class="font2">“Öyleyse yaşam da şeylerin ve süreçlerin kendinde varolan, ara vermeden ortaya çıkan ve çözülen bir çelişkidir. Ve çelişki biter bitmez, yaşam da biter, ölüm başgösterir.’’<sup class="calibre46"><a id="footnote59"></a><a href="felsefenin%20baslangic%20ilkeleri_split_045.htm#bookmark216">59</a></sup></span></p>
<p class="calibre34"><span class="font2">Öyleyse, şeyler yalnız birbirine dönüşmekle kalmaz, hatta bir şey yalnız kendi kendisi değildir, aynı zamanda kendisinin karşıtı olan başka bir şeydir de, çünkü her şey kendi karşıtını da içinde</span></p>
<p class="calibre2"><span class="font2">taşır.</span></p>
<p class="calibre34"><span class="font2">Her şey, aynı zamanda, hem kendini, hem de karşıtını içerir.</span></p>
<p class="calibre34"><span class="font2">Bir şey, bir çemberle gösterilirse, burada, merkezden dışa doğru itiş örneğinde olduğu gibi, bu şeyi yaşama doğru iten bir güç bulacağız (dışa doğru baskı), ama aynı zamanda, bu şeyi, tam karşı doğrultuda, dıştan merkeze doğru iten ölüm güçlerini de bulacağız (içe doğru baskı).</span></p>
<p class="calibre34"><span class="font2">Böylece her şeyin içersinde, birbirine karşı güçler, uzlaşmaz güçler birarada bulunurlar.</span></p>
<p class="calibre34"><span class="font2">Bu güçler arasında ne olur? Birbirlerine karşı savaşım verirler. Öyleyse, bir şey, değişikliğe, yalnızca bir yönde etki yapan bir güç tarafından uğramaz; her şey, gerçekte, birbirine karşı doğrultuda iki güç tarafından değişikliğe uğrar. Şeylerin olumlanmasına </span><span class="font6">(affirmation,</span><span class="font2"> tasdik) ve yadsınmasına doğru, yaşama doğru ve ölüme doğru. Şeylerin [sayfa </span><span class="font10">171</span><span class="font2">] olumlanması ve yadsınması ne demektir?</span></p>
<p class="calibre34"><span class="font2">Yaşamın içinde, yaşamı koruyan ve sürdüren, yaşamın olumlanmasına yönelik güçler vardır. Ayrıca canlı organizmalarda, yadsımaya doğru yönelen güçler de vardır. Her şeyde, güçlerden bazıları olumlamaya eğilimlidir ve diğer bazıları yadsımaya eğilimlidir, ve olumlama ile yadsıma arasında </span><span class="font6">çelişki</span><span class="font2"> vardır.</span></p>
<p class="calibre34"><span class="font2">Demek ki, diyalektik, değişmeyi ortaya çıkarır, peki ama neden şeyler değişirler? Çünkü şeyler, kendi kendileriyle uyum halinde değildirler, çünkü güçler arasında, uzlaşmaz iç karşıtlıklar arasında savaşım vardır, çünkü çelişki vardır. İşte diyalektiğin üçüncü yasası: Şeyler değişir, </span><span class="font6">çünkü kendi kendilerinde çelişkiyi içerirler, kendi içlerinde çelişki taşırlar.</span></p>
<p class="calibre34"><span class="font2">(Biz, zaman zaman (diyalektik gibi, otodinamizm gibi) az- çok karmaşık sözcükler ya da geleneksel mantığa aykırı gibi görünen ve anlaması güç terimler kullanmak zorunda kalıyorsak, bunu, burjuvaziyi örnek aldığımız ve şeyleri yerli yersiz, herhangi bir neden yokken karmaşıklaştırmayı sevdiğimiz için yapmıyoruz.<sup class="calibre46"><a id="footnote60"></a><a href="felsefenin%20baslangic%20ilkeleri_split_045.htm#bookmark217">60</a></sup> Ama, başlangıç niteliğinde olsa da, bu incelemenin olabildiğince eksiksiz olmasını ve sonra bu terimleri kullanan Marx, Engels ve Lenin’in felsefe yapıtlarının daha kolay anlaşılmasını sağlamak istiyoruz. Demek ki, alışılmamış bir dil kullanmamız gerekiyor, bu dili, bu inceleme sınırı içinde, onu herkesçe anlaşılabilir bir hale getirmeye çok</span></p>
<p class="calibre6"><span class="font2">önem veriyoruz.)</span></p></body></html>
