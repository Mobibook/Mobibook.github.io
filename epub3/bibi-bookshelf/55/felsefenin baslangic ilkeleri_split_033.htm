<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="generator" content="ABBYY FineReader 12"/>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="calibre166" id="calibre_pb_32"><a class="calibre38" id="bookmark89"></a><span class="font7"><a id="bookmark218"></a>III. OLUMLAMA, YADSIMA VE YADSIMANIN YADSINMASI</span></h1>
<p class="calibre127"><span class="font2">Şimdi, burada, size “evet” denildiği ve sizin de “hayır” diye yanıtladığınız bir durumu anlatan, </span><span class="font6">sözdeki</span><span class="font2"> çelişki ile, şimdi görmüş olduğumuz diyalektik çelişki denilen, yani [sayfa </span><span class="font10">172</span><span class="font2">] </span><span class="font6">olgulardaki,</span><span class="font2"> şeylerdeki çelişki arasında bir ayrım yapmamız gerekiyor.</span></p>
<p class="calibre62"><span class="font2">Kapitalist toplumun bağrında varolan çelişkiden sözettiğimiz zaman, bu, bazı teoriler hakkında bazılarının evet, bazılarının hayır dediği anlamda bir çelişki değildir; bu, olgularda bir çelişki var demektir, birbiriyle çatışan savaşım veren gerçek güçler var demektir: burada önce kendini olumlamaya yönelik güç, kendini korumayı sürdürmeye yönelik güç vardır, bu, burjuva sınıfıdır; sonra burjuva sınıfının yadsınmasına yönelik ikinci bir toplumsal güç vardır, bu da, proletaryadır. Öyleyse çelişki olgulardadır, çünkü burjuvazi kendi karşıtını, yani proletaryayı yaratmaksızın varolamaz. Marx’ın dediği gibi, “burjuvazinin ürettiği, her şeyden önce, kendi mezar kazıcılarıdır”.<sup class="calibre46"><a id="footnote61"></a><a href="felsefenin%20baslangic%20ilkeleri_split_045.htm#bookmark219">61</a></sup></span></p>
<p class="calibre62"><span class="font2">Buna engel olmak için, burjuvazinin, kendi kendisi olmaktan vazgeçmesi gerekirdi ki, bu da, saçma bir şey olurdu. Öyleyse kendi kendini olumlarken, kendi yadsımasını yaratır.</span></p>
<p class="calibre62"><span class="font2">Bir tavuğun yumurtladığı ve üzerinde kuluçkaya yattığı bir yumurta örneğini alalım: görürüz ki, yumurtanın içinde, belirli bir ısıda ve belirli bazı koşullar altında gelişen bir tohum </span><span class="font6">(germe</span><span class="font2">) bulunur. Bu tohum, gelişerek, bir civciv verecektir. Bu tohum, daha şimdiden yumurtanın yadsınmasıdır. Böylece, çok iyi görüyoruz ki, yumurtanın içinde iki güç var: onu yumurta kalmaya doğru çeken güç ve civciv olmaya doğru çeken güç. Öyleyse yumurta, kendi kendisi ile uyumsuzluk içindedir ve her şey, kendi kendisi ile uyumsuzluk içindedir.</span></p>
<p class="calibre62"><span class="font2">Bu, insana, kavranması güç bir şey gibi gelir, çünkü biz metafizik düşünüş tarzına alışmışızdır ve bunun içindir ki, </span><span class="font6">şeyleri kendi gerçeklikleri içinde</span><span class="font2"> görmeye yeni baştan alışmak için bir çaba harcamalıyız. [sayfa </span><span class="font10">173</span><span class="font2">]</span></p>
<p class="calibre34"><span class="font2">Bir şey, </span><span class="font6">yadsımadan</span><span class="font2"> çıkan bir olumlama olarak başlar. Civciv, yumurtanın yadsınmasından çıkmış bir olumlamadır. Bu, sürecin bir evresidir. Ama tavuğun kendisi de, civcivin değişmesi, başka bir hale dönüşmesi olacaktır ve bu dönüşmenin ortasında, civcivin tavuk olması için savaşım veren güçler ile civcivin civciv kalması için savaşım veren güçler arasında bir çelişki olacaktır. Demek ki, tavuk civcivin yadsınması olacaktır; civciv ise, yumurtanın yadsınmasından gelmektedir.</span></p>
<p class="calibre34"><span class="font2">Öyleyse, tavuk, yadsımanın yadsınması olacaktır. Ve bu diyalektik evrelerin genel gidişi işte böyledir.</span></p>
<p class="calibre53"><span class="font2">1.    Olumlama    ya    da    Tez.</span></p>
<p class="calibre53"><span class="font2">2.    Yadsıma    ya    da    Karşı-tez.</span></p>
<p class="calibre53"><span class="font2">3.    Yadsımanın yadsınması ya da    Sentez.</span></p>
<p class="calibre34"><span class="font2">Bu üç sözcük, diyalektik gelişimi özetler. Bunlar, evrelerin ardarda zincirlenişini betimlemek ve bir evre’nin, kendinden önceki evre’nin yıkımı olduğunu göstermek için kullanılırlar.</span></p>
<p class="calibre34"><span class="font2">Yıkım, bir yadsımadır. Civciv meydana gelirken yumurtayı kırdığına göre, civciv, yumurtanın yadsınmasıdır. Buğday başağı, gene aynı şekilde, buğday tanesinin yadsınmasıdır. Tane, toprakta filizlenecektir. Bu filizlenme buğday tanesinin yadsınmasıdır; buğday bitki verecek ve bu bitki çiçek açacak ve buğday başağını verecektir; bu başak ise bitkinin yadsınması ya da yadsımanın yadsınması olacaktır. Böylece, görüyoruz ki, diyalektiğin sözünü ettiği yadsıma, yıkımdan sözetmenin özetlenmiş bir biçimidir. Yok olanın, yıkılmış olanın yadsınması vardır.</span></p>
<p class="calibre34"><span class="font2">1.    Feodalizm, köleciliğin yadsınması oldu.</span></p>
<p class="calibre34"><span class="font2">2.    Kapitalizm, feodalizmin yadsınmasıdır.</span></p>
<p class="calibre34"><span class="font2">3.    Sosyalizm, kapitalizmin yadsınmasıdır.</span></p>
<p class="calibre34"><span class="font2">Çelişki yönünden, sözdeki, çelişki ile mantık çelişkisi arasında bir ayrım yaptığımız gibi, “hayır” denen sözdeki [sayfa </span><span class="font10">174</span><span class="font2">] yadsıma ile “yıkım” demek olan diyalektik yadsıma arasında bir ayrım olduğunu çok iyi bilmeliyiz.</span></p>
<p class="calibre34"><span class="font2">Ama, yadsıma, yıkım demekse de, burada herhangi sıradan bir yıkım değil, ama diyalektik bir yıkım sözkonusudur. Bunun gibi, bir pireyi parmaklarımız arasında ezdiğimiz zaman, o, bir iç yıkımla, diyalektik bir yadsıma ile ölmez. Onun ölümü, otodinamik aşamaların bir sonucu değildir; salt mekanik bir değişikliğin sonucudur.</span></p>
<p class="calibre62"><span class="font2">Yıkım, </span><span class="font6">ancak</span><span class="font2"> bir olumlama ürünü ise, bir olumlamadan çıkıyorsa, bir yadsıma demektir. Bunun gibi, kuluçkaya yatırılmış yumurta, yumurta olan şeyin olumlaması olarak, kendi yadsımasını doğurur: civciv olur; ve civciv, yumurtanın kabuğunu kırarak, onu yıkarak, yumurtanın yıkımını ya da yadsınmasını simgelerle ifade eder.</span></p>
<p class="calibre62"><span class="font2">Civcivde birbirine düşman iki güç görüyoruz: “civciv” ve “tavuk”; sürecin bu gelişmesi sırasında tavuk yumurtalar yumurtlayacaktır, bu da yadsımanın yadsınmasıdır. Öyleyse, bu yeni yumurtalardan; yeni bir süreçler zinciri başlayacaktır.</span></p>
<p class="calibre62"><span class="font2">Buğdayda da, aynı şekilde, bir olumlama, sonra bir yadsıma ve bir yadsımanın yadsınmasını görürüz.</span></p>
<p class="calibre62"><span class="font2">Bir başka örnek olarak, materyalist felsefe örneğini vereceğiz.</span></p>
<p class="calibre62"><span class="font2">Başlangıçta, bilisiz olduğu için kendi öz yadsımasını, yani idealizmi yaratan ilkel, kendiliğinden bir materyalizm buluyoruz. Ama eski materyalizmi yadsıyan idealizm, kendisi de çağdaş ya da diyalektik materyalizm tarafından yadsınacaktır, çünkü felsefe gelişmektedir ve bilimlerle birlikte idealizmin yıkımına yolaçmaktadır. Demek ki, burada da, olumlama, yadsıma ve yadsımanın yadsınmasını buluyoruz.</span></p>
<p class="calibre62"><span class="font2">Bu çevrimi (cycle), toplumun evriminde de saptıyoruz.</span></p>
<p class="calibre62"><span class="font2">Tarihin başlangıcında, bir ilkel komünist toplumun, sınıfsız, toprağın ortak mülkiyetine dayanan bir toplumun varlığını görüyoruz. Ama bu mülkiyet biçimi, üretimin gelişmesi [sayfa </span><span class="font10">175</span><span class="font2">] için bir engel oluyor ve kendisi tarafından kendisinin yadsınmasını, yani sınıflı, özel mülkiyete ve insanın insan tarafından sömürülmesine dayanan toplumu yaratıyor. Ama bu toplum da, kendi öz yadsımasını kendi içinde taşıyor, çünkü üretim araçlarının üstün bir gelişmesi, toplumun sınıflara bölünmesini yadsımaya, özel mülkiyeti yadsıma zorunluluğuna götürüyor ve böylece çıkış noktasına geri geliyoruz: komünist toplumun zorunluluğu, </span><span class="font6">ama başka bir düzeyde;</span><span class="font2"> başlangıçta, bir ürün eksikliğimiz vardı; bugün, çok yükselmiş bir üretim yeteneğimiz var.</span></p>
<p class="calibre62"><span class="font2">Bu konuda, verdiğimiz bütün örneklerle, hep çıkış noktasına geri geldiğimize; ama başka bir düzey üzerinde, </span><span class="font6">en yüksek bir düzey üzerinde</span><span class="font2"> (sarmal gelişme) geri geldiğimize dikkat edelim.</span></p>
<p class="calibre62"><span class="font2">Böylece görüyoruz ki, çelişki, diyalektiğin büyük bir yasasıdır. Evrim uzlaşmaz karşıt güçlerin savaşımıdır. Şeyler, yalnız birbirlerine dönüşmekle kalmazlar, ama her şey kendi karşıtına dönüşür. Şeyler kendi kendileriyle uyum içinde değildir, çünkü şeylerde, birbirine karşı güçler arasında savaşım vardır, çünkü şeylerde bir iç çelişki vardır.</span></p>
<p class="calibre35"><a id="bookmark90"></a><span class="font2">Not: Şuna çok dikkat etmemiz gerekir ki, olumlama, yadsıma, yadsımanın yadsınması, ancak diyalektik evriminin uğraklarının özetlenmiş ifadeleridir, ve her yerde bu üç aşamayı bulmak için dünyayı dolanmak gerekmez. Çünkü, onların hepsini her zaman bulamayacağız; ama bazan yalnızca birinciyi, bazan yalnızca ikinciyi bulacağız, çünkü evrim bitmiş değildir. Öyleyse, her şeyde, bu değişmeleri, böylesine mekanik biçimde aramamak gerekir. Ancak, özellikle şunu aklımızda tutalım ki, çelişki, diyalektiğin büyük yasasıdır. İşin özü budur.</span></p>
<p class="calibre167"><span class="font2">IV. DURUMU GÖZDEN GEÇİRELİM</span></p>
<p class="calibre45"><span class="font2">Daha önceden de biliyoruz ki, diyalektik, iyi gözlemler ve iyi inceleme yapmamızı sağlayan bir düşünüş, uslamlama, [sayfa </span><span class="font10">176</span><span class="font2">] çözümleme yöntemidir; çünkü diyalektik, her şeyin kaynağını araştırmaya ve onun tarihini anlatmaya bizi zorlar.</span></p>
<p class="calibre34"><span class="font2">Kuşkusuz, eski düşünüş yöntemi; gördüğümüz gibi, kendi zamanında zorunlu idi. Ama, diyalektik yöntemle incelemek, öğrenmeye çalışmak, yineleyelim, görünüşte hareketsiz olan her şeyin bir başlangıcı ve bir sonu olduğunu, her şeyde, “son olarak bütün görünüşteki raslantılara ve geçici geriye dönüşlere karşın, ilerleyici bir gelişmenin eninde sonunda belirmeye başladığı bir süreçler”<sup class="calibre46"><a id="footnote62"></a><a href="felsefenin%20baslangic%20ilkeleri_split_045.htm#bookmark220">62</a> </sup>zincirinden başka bir şey olmadığını meydana çıkarmak demektir.</span></p>
<p class="calibre34"><span class="font2">Yalnızca diyalektik, bizim, şeylerin gelişmesini ve evrimini anlamamıza izin verir; yalnızca o, eski şeylerin yıkımını ve yenilerinin doğuşunu anlamamızı sağlar. Yalnızca diyalektik, şeylerin karşıtlardan oluşmuş bütünler olduklarını bize öğreterek, onların gelişmesini, dönüşümleri içinde anlamamızı sağlar. Çünkü, diyalektik anlayışa göre, şeylerin doğal gelişmesi, yani evrim, birbirine karşı güçlerin ve ilkelerin sürekli savaşımıdır.</span></p>
<p class="calibre34"><span class="font2">Öyleyse, diyalektiğe göre, birinci yasa, hareketin ve değişmenin “Hiçbir şey olduğu gibi kalmaz, hiçbir şey olduğu yerde kalmaz.” kuralının saptanması, ortaya konulması ise de, şimdi biliyoruz ki, bu yasa, şeylerin yalnız birbirine dönüşerek değil, ama kendi karşıtlarına dönüşerek değişmesiyle açıklanır. Demek ki, çelişki, diyalektiğin büyük bir yasasıdır.</span></p>
<p class="calibre34"><span class="font2">Diyalektik görüş açısından çelişkinin ne olduğunu inceledik; ama bazı açıklıklar getirmek ve sakınılması gereken bazı yanlışları belirtmek için, çelişki üzerinde tekrar durmalıyız.</span></p>
<p class="calibre34"><span class="font2">Besbelli ki, her şeyden önce, gerçekle uyuşan şu olumlamaya, yani şeylerin kendi karşıtlarına dönüşmeleri olumlamasına kendimizi iyice alıştırmalıyız. Kuşkusuz bu, [sayfa </span><span class="font10">177</span><span class="font2">] sağduyuya ters düşer, bizi şaşırtır, çünkü biz, eski metafizik yöntemle düşünmeye alışmışızdır. Ama bunun niçin böyle olduğunu gördük; örnekler yardımıyla, bunun gerçekte böyle </span><span class="font6">olduğunu,</span><span class="font2"> ve şeylerin niçin kendi karşıtlarına dönüştüğünü ayrıntılı bir biçimde gördük.</span></p>
<p class="calibre35"><a id="bookmark91"></a><span class="font2">Onun için, şöyle denebilir ve iddia edilebilir: Eğer şeyler dönüşüyor, değişiyor ve evrim gösteriyorlarsa, bu, kendi kendileriyle çelişki halinde olmalarındandır, kendi içlerinde kendi karşıtlarını taşımalarındandır, kendi içlerinde karşıtların birliğini içermelerindendir.</span></p></body></html>
