<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="generator" content="ABBYY FineReader 12"/>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="calibre40" id="calibre_pb_1"><a class="calibre38" id="bookmark2"></a><span class="font7"><a id="bookmark127"></a>YAYINCILARIN ÖNSÖZÜ</span></h1>
<p class="calibre41"><span class="font2">GEORGES POLITZER’in </span><span class="font6">Felsefenin Başlangıç ilkeleri</span><span class="font2">'nin bu yeni baskısı, baştan sona yeniden gözden geçirildi, bazı yerleri daha iyi bir biçime kondu ve Adlar ve Kavramlar Dizini düzeltilip geliştirildi. Siyasal savaşımın yansısı ve ifadesi olan ideolojik savaşımın gittikçe keskinleştiği bir dönemde, her namuslu insanın, aldatma, gözboyama girişimlerine karşı kafaca silahlanmış bulunmasının daha önem kazandığı bir dönemde, okura, önce sunmuş olduğumuzdan daha geliştirilmiş, yetkin bir çalışma aracı sunmak, bize, gerçekten zorunlu göründü. Doğrusunu söylemek gerekirse, ilk baskılarımızın bazı kusurlar taşıdığını söylemek zorundayız, bu kusurlar bizim, bu çok gerekli fikir aracını yaymak için gösterdiğimiz ivedilikten ileri geliyordu.</span></p>
<p class="calibre34"><span class="font2">Onun için, Politzer’in açıklamalarının sunuluşunu, gerekli olduğu her yerde iyileştirerek, satır sıtır düzelttik. Söylemeye gerek yok ki, temelde hiçbir değişiklik yapmadık, düzeltmelerimiz yalnızca biçime yönelik oldu.</span></p>
<p class="calibre34"><span class="font2">Aynı zamanda (arkadaşımız Le Goas’ın notları arasında bulunmuş ve Politzer tarafından işaretlenmiş) birkaç Yazılı Ödev’i ve Okuma Parçası’nı ekledik ve dizini baştan sona gözden geçirdik,</span></p>
<p class="calibre2"><span class="font2">öyle ki, şimdiki haliyle kısa bir tarih sözlüğü oluşturmaktadir.</span></p>
<p class="calibre34"><span class="font2">Büyük arkadaşımız Paul Langevin, İlkeler’in kendisinde bulunan nüshaları üzerinde, iyi bildiği bilimsel bir soru hakkında ayrıntıya ilişkin iki yanlışı kendi eliyle düzeltmişti (birinci baskının 79. sayfasında). Paul Langevin, kitabın yeni bir baskısında bu düzeltmelerin gerçekleştirilmesini istiyordu. İşte bugün o da yerine getirildi.</span></p>
<p class="calibre34"><span class="font2">POLITZER’in yapıtı, bugün sunulduğu biçimiyle, eskisinden daha iyi olmak üzere, marksizmin temeli olan diyalektik materyalizmin öğrenilmesinde, vazgeçilmez bir hazırlık bilgisi taşımaktadır. Kitap, lise öğrencisine olduğu kadar militan işçiye, belli bir uzmanlık edinmiş aydına olduğu kadar, meraklı okura da hizmet edecektir.</span></p>
<p class="calibre34"><span class="font2">Kitapta bazı boşluklar olduğunu, bazı konuların açıklığa kavuşturulması için işlenmesi ve bazı olumlamaların tamamlayıcı açıklamalarla derinleştirilmesi gerektiğini, herkesten önce Politzer biliyordu. Ama, o, her şeyde olduğu gibi, felsefede de, en baştan başlamak gerektiğini de biliyordu. Öyleyse, İlkeler’le verilen bu öğretimi, bir başlangıç olarak kabul etmek gerekir.</span></p>
<p class="calibre34"><span class="font2">HER dersin hemen arkasına, Politzer’in okunmasını salık verdiği şeylerin bir listesini ve aynı zamanda Politzer’in her dersin sonunda önerdiği yoklama sorularını koymaya özen gösterdik.</span></p>
<p class="calibre34"><span class="font2">Bu soruların şu iki kategori içine giren okurlar için özellikle ilginç olacağını düşünüyoruz:</span></p>
<p class="calibre34"><span class="font2">1.    Öğrenciler için, yani kitabı yalnızca okumakla yetinmek istemeyip onu incelemek isteyenler için. Bunlara, her dersi, salık verilen okuma parçalarıyla birlikte tamamladıktan sonra kitabı kapamayı, sorulan soru ya da soruları düşünmeyi, ve sorulara kafadan ya da daha iyisi yazılı olarak yanıt vermeyi öğütleriz.</span></p>
<p class="calibre34"><span class="font2">2.    Öğretmenler için, yani bir marksist çalışma grubunda öğretimin temeli olarak bu kitaptan yararlanmak isteyecekler için. Bunlar için, sorular, öğrenimi canlandıracak ve verimli tartışmalara yolaçacaktır.</span></p>
<p class="calibre35"><span class="font2">Ensonu, herkes için, bu kitap, girişte gösterilen yol ve bilgilerle, yoklama sorularıyla, kusursuz bir eğitim yöntemi sağlayacaktır.</span></p>
<p class="calibre36"><span class="font2">(EDITIONS SOCIALES)</span></p>
<p class="calibre42"><a id="bookmark3"></a><span class="font2">BİRİNCİ KISIM </span><span class="font1">FELSEFE SORUNLARI</span></p>
<p class="calibre43"><span class="font8">Georges Politzer Felsefenin Başlangıç İlkeleri</span></p><div class="calibre1">
<p class="calibre26"><span class="font2">I.    Felsefeyi Niçin Öğrenmeliyiz?</span></p>
<p class="calibre26"><span class="font2">II.    Felsefe Öğrenmek Zor Bir Şey midir?</span></p>
<p class="calibre26"><span class="font2">III.    Felsefe Nedir?</span></p>
<p class="calibre26"><span class="font2">IV.    Materyalist Felsefe Nedir?</span></p>
<p class="calibre26"><span class="font2">V.    Materyalizm ile Marksizm Arasındaki ilişkiler Nelerdir?</span></p>
<p class="calibre26"><a id="bookmark5"></a><span class="font2">VI.    Burjuvazinin Marksizme Karşı Kampanyaları</span></p></div><p clear="all" class="calibre3" style="margin:0pt; border:0pt; height:1em"> </p>
<p class="calibre44"><span class="font9">I. felsefeyi niçin öğrenmeliyiz?</span></p>
<p class="calibre45"><span class="font2">Bu kitapta, materyalist felsefenin başlangıç ilkelerini sunmak ve açıklamak amacındayız.</span></p>
<p class="calibre34"><span class="font2">Niçin? Çünkü marksizm, bir felsefeye ve bir yönteme, diyalektik materyalizmin felsefesine ve yöntemine sıkısıkıya bağlıdır. Şu halde, marksizmi iyi anlamak için ve burjuva teorilerinin kanıtlarını çürütmek için olduğu kadar, etkin bir siyasal savaşımı üstlenmek için de bu felsefeyi ve bu yöntemi incelemek zorunludur.</span></p>
<p class="calibre34"><span class="font2">Gerçekten de Lenin, şöyle demişti, “Devrimci teori olmadan devrimci hareket olamaz”.<sup class="calibre46"><a id="footnote1"></a><a href="felsefenin%20baslangic%20ilkeleri_split_045.htm#bookmark128">1</a></sup> Bu, her şeyden önce, teoriyi pratiğe bağlamak gerekir, demektir.</span></p>
<p class="calibre34"><span class="font2">Pratik nedir? Pratik; gerçekleştirme işidir. Örneğin, sanayi, tarım, bazı teorileri (kimyasal, fiziksel ya da biyolojik teorileri), gerçekleştirirler (yani gerçeğe geçirirler).</span></p>
<p class="calibre34"><span class="font2">Teori nedir? Teori, gerçekleştirmeyi istediğimiz şeylerin bilgisidir.</span></p>
<p class="calibre34"><span class="font2">Yalnızca pratik olabilir - ama o zaman yalnızca göreneğe dayanarak gerçekleştirilir. Yalnızca teori olabilir - ama o zaman da tasarlanan, kafada tasarlanan şey çoğu kez gerçekleşemez. Demek ki, teori ile pratik arasında bağlantı olması gerekir. Bugün sorun, bu teorinin ne olması gerektiğini ve pratik ile bağlantısının nasıl olması gerektiğini bilmektir.</span></p>
<p class="calibre35"><span class="font2">Doğru bir devrimci eylemi gerçekleştirebilmek için işçi militana, doğru bir tahlil yöntemi ve doğru bir düşünme yönteminin gerekli olduğunu düşünüyoruz. Ona, bütün olguların çözümünü verecek bir dogma değil, ama hiçbir zaman aynı olmayan koşulları ve olguları hesaba katan bir yöntem, teoriyi pratikten, düşünceyi yaşamdan hiçbir zaman ayırmayan bir yöntem gerektiğini düşünüyoruz. İşte açıklamaya, anlatmaya niyetlendiğimiz bu yöntem, marksizmin temeli olan diyalektik materyalizm felsefesinin içerdiği yöntemdir.</span></p>
<p class="calibre47"><a id="bookmark6"></a><span class="font2">II. <a id="bookmark7"></a>FELSEFE ÖĞRENMEK ZOR BİR ŞEY MİDİR?</span></p>
<p class="calibre48"><span class="font2">Felsefe öğreniminin, işçiler için, özel bilgileri gerektiren, güçlüklerle dolu bir şey olduğu genellikle düşünülür. Açıklamak gerekir ki, burjuva elkitapları, bu görüşleri onları inandırmak için ve onları ancak yıldırabilecek biçimde kaleme alınmıştır.</span></p>
<p class="calibre34"><span class="font2">Genel olarak öğrenmenin, özellikle de felsefe öğrenmenin güçlükler taşıdığını yadsımıyoruz; ama bu güçlükler elbette yenilebilir güçlüklerdir ve özellikle, okurlarımızın çoğunluğu için yeni şeyler olmasından ileri gelir.</span></p>
<p class="calibre35"><span class="font2">Biz de zaten, daha sözün başında, şeylere bellilik, açıklık kazandırarak, okurlarımızı, günlük dilde anlamı bozulmuş sözlerin bazı tanımlarını yeniden gözden geçirmeye, irdelemeye çağıracağız.</span></p></body></html>
