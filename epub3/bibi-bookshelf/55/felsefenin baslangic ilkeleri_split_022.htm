<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="generator" content="ABBYY FineReader 12"/>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="calibre130" id="calibre_pb_21"><a class="calibre38" id="bookmark58"></a><span class="font7"><a id="bookmark184"></a>IV. DİN NEREDEN GELİR?</span></h1>
<p class="calibre45"><span class="font2">Engels, bu konuda, bize çok açık bir yanıt vermiştir: “Din, insanın sınırlı anlayışlarından doğmuştur”. </span><span class="font6">(Sınırlı</span><span class="font2"> burada </span><span class="font6">dar</span><span class="font2"> anlamındadır.)</span></p>
<p class="calibre34"><span class="font2">İlk insanlar için bu bilgisizlik iki kattır: doğayı bilmemek, kendi kendilerini bilmemek. İlkel insanların tarihini incelerken, sık sık bu ikili bilgisizliği düşünmek gerekir.</span></p>
<p class="calibre34"><span class="font2">Gene de ilerlemiş bir uygarlık saydığımız Yunan antikçağında, bu bilgisizlik, bize çocuksu görünür; örneğin, Aristoteles’in yeryüzünün hareketsiz olduğunu, evrenin merkezi olduğunu ve gezegenlerin yeryüzünün çevresinde döndüğünü düşündüğünü gördüğümüz zaman. (Aristoteles’e göre, bu gezegenler 46 taneydi, bunlar bir tavana çakılı çiviler gibi kımıldamadan ve bir bütün halinde, yeryüzünün çevresinde dönmekte idi...)</span></p>
<p class="calibre34"><span class="font2">Yunanlılar, su, toprak, hava ve ateş dedikleri ve artık ayrıştırılamayan dört öğenin varolduğunu düşünüyorlardı. Bütün bunların yanlış olduğunu biliyoruz, çünkü şimdi artık suyu, toprağı ve havayı kendi öğelerine ayırabiliyoruz ve ateşi de bu yukardakilerle aynı türden bir cisim saymıyoruz.</span></p>
<p class="calibre34"><span class="font2">Yunanlılar, bizzat insan hakkında da çok bilgisizdiler, çünkü organlarımızın görevlerini bilmiyorlardı ve örneğin yüreğin, cesaretin merkezi olduğunu sanıyorlardı.</span></p>
<p class="calibre34"><span class="font2">Daha o zamandan çok ilerlemiş saydığımız Yunan bilginlerinin bilgisizliği bu kadar büyük olduğuna göre, onlardan binlerce yıl önce yaşamış insanların bilgisizliği ne olur? İlkel insanların doğa ve kendileri hakkındaki anlayışları; bilgisizlik yüzünden gelişmemişti. Ama bu insanlar, herşeye karşın, eşyayı açıklamaya çalışıyordu. İlkel insanlar hakkında elimizde bulunan bütün belgeler, bize, düşlerin, bu insanların kafalarında, düşüncelerinde çok yer tuttuğunu söyler. Daha ilk bölümümüzde,<sup class="calibre46"><a id="footnote38"></a><a href="felsefenin%20baslangic%20ilkeleri_split_045.htm#bookmark185">38</a></sup> insanın bir “eş” varlığı [sayfa ıo6]olduğuna inanarak, bu düşler sorununu, nasıl çözümlemiş olduklarını gördük. Başlangıçta, bu eşe ayrıca maddi kıvamı olan bir tür saydam ve hafif bir beden atfediliyordu. İnsanda, ölümden sonra da yaşamını sürdüren maddesiz bir ilke, ruhsal bir ilke olduğu anlayışı, çok sonra doğmuştur. (Ruhsal, yani </span><span class="font6">spiritüel</span><span class="font2"> sözcüğü, ruhtan, yani esprit’den gelir ki, </span><span class="font6">esprit,</span><span class="font2"> Latince’de, </span><span class="font6">soluk</span><span class="font2"> demektir; son nefes ile birlikte giden soluk esnasında, ruh (can, âme) çıkar ve yalnız “ikind”nin varlığı sürer gider.) Öyleyse, düşünceyi ve düşü açıklayan ruhtur.</span></p>
<p class="calibre34"><span class="font2">Ortaçağda, insanların, ruh üzerine garip anlayışları vardı. Yağlı bir bedende ince bir ruh, ince bir bedende ise büyük bir ruh olduğu düşünülüyordu. Bunun içindir ki, bu çağda, çileciler (zahitler, </span><span class="font6">ascetes),</span><span class="font2"> büyük bir ruhları olsun diye, ruha büyük bir barınak yapmak için sık sık uzun süren oruç tutuyorlardı.</span></p>
<p class="calibre34"><span class="font2">İlkel insanlar, önce saydam eş biçiminde ve sonra ruh biçiminde, insanın ölümünden sonra da yaşadığı ruhsal ilkeyi benimseyerek, tanrıları yarattılar.</span></p>
<p class="calibre34"><span class="font2">İlkin insandan daha güçlü, gene de maddi bir biçimde bulunan varlıklara inanırken, buradan yavaş yavaş bizimkinden üstün bir ruh biçiminde tanrıların varlığına inanmaya vardılar. Böylece, Yunan antikçağında olduğu gibi, her birinin belirli bir görevi olan birleşik birçok tanrı yarattıktan sonra, buradan tek tanrı anlayışına ulaştılar. İşte o zaman, günümüzdeki tektanrıcı din<sup class="calibre46"><a id="footnote39"></a><a href="felsefenin%20baslangic%20ilkeleri_split_045.htm#bookmark186">39</a></sup> yaratılmış oldu. Böylece açıkça görüyoruz ki, dinin kökeni, bugünkü biçimiyle bile, bilgisizlik olmuştur.</span></p>
<p class="calibre34"><span class="font2">Demek ki, idealizm, insanın sınırlı, dar anlayışlarından, bilgisizliğinden doğuyor; oysa materyalizm, tersine, bu sınırların geriye itilmesinden, geriletilmesinden doğar.</span></p>
<p class="calibre34"><span class="font2">Felsefe tarihi boyunca, idealizm ile materyalizm [sayfa </span><span class="font10">107</span><span class="font2">] arasındaki bu sürekli savaşıma tanık olacağız. Materyalizm bilgisizliğin, sınırlarını geriletmek ister, ve bu, materyalizmin zaferlerinden biri, erdemlerinden biri olacaktır. İdealizm ve onu besleyen din, tersine, </span><span class="font6">bilgisizliğin</span><span class="font2"> sürdürülmesi için, yığınların bu bilgisizliğinden, onlara baskıyı, ekonomik ve toplumsal sömürüyü kabul ettirmede yararlanmak için bütün çabaları harcar.</span></p>
<p class="calibre78"><a id="bookmark59"></a><span class="font2">V. MARKSİZM-ÖNCESİ MATERYALİZMİN DEĞERLERİ</span></p>
<p class="calibre48"><span class="font2">Yunanlılarda, embriyon halinde bir bilim oluşur oluşmaz, materyalizmin de doğduğunu gördük. Bilim geliştiği zaman, materyalizm de gelişir ilkesini izleyerek, tarih boyunca şunları saptıyoruz:</span></p>
<p class="calibre34"><span class="font2">1.    Ortaçağda bilimlerde zayıf bir gelişme, materyalizmde bir duraklama.</span></p>
<p class="calibre34"><span class="font2">2.    17. ve 18. yüzyıllarda bilimlerde çok büyük bir gelişmeye uygun düşen materyalizmde büyük bir gelişme. 18. yüzyıl Fransız materyalizmi, bilimlerdeki gelişmenin dolaysız sonucudur..</span></p>
<p class="calibre34"><span class="font2">3.    19. yüzyılda sayısız büyük buluşlara tanık oluyoruz ve materyalizm, Marx ve Engels ile büyük bir değişikliğe uğruyor.</span></p>
<p class="calibre34"><span class="font2">4.    Bugün, bilimler ve aynı zamanda da materyalizm büyük bir hızla ilerlemektedir. En iyi bilginlerin, çalışmalarında, diyalektik materyalizmi uyguladıkları görülmektedir.</span></p>
<p class="calibre34"><span class="font2">Demek ki, idealizm ile materyalizmin kökenleri tamı tamına birbirine karşıdır; ve biz, yüzyıllar boyunca, bu iki felsefe arasında, yalnızca akademik olmayan ve zamanımızda da devam eden bir savaşım olduğunu görüyoruz.</span></p>
<p class="calibre34"><span class="font2">İnsanlık tarihinin içinde geçen bu savaşım, bilim ile bilgisizlik arasındaki savaşımdır, iki akım arasındaki savaşımdır. Biri, insanlığı bilgisizliğe doğru çeker, onu bu [sayfa </span><span class="font10">108</span><span class="font2">] bilgisizlik içinde tutar; öteki, tersine, bilgisizliğin yerine bilimi koyarak insanları özgür kılmaya, kurtarmaya yönelir.</span></p>
<p class="calibre34"><span class="font2">Bu savaşım, engizisyon döneminde olduğu gibi, zaman zaman, çetin biçimler almıştır. Engizisyon için, başka birçok örnek arasında, Galilei örneğini alabiliriz. Galilei dünyanın döndüğünü ileri sürer. Bu, </span><span class="font6">/nciVle</span><span class="font2"> ve Aristoteles ile çelişen yeni bir bilgidir: eğer dünya dönüyorsa, demek ki evrenin merkezi değildir, kısaca evren içinde bir noktadır, öyleyse yapmamız gereken şey, düşüncelerimizin sınırlarını genişletmek olmalıdır. Acaba Galilei’nin bu buluşu karşısında ne yapılıyor?</span></p>
<p class="calibre34"><span class="font2">İnsanlığı bilgisizlik içinde tutmak için dinsel bir mahkeme kurulur ve Galilei pişman olmaya zorlanır.<sup class="calibre46"><a id="footnote40"></a><a href="felsefenin%20baslangic%20ilkeleri_split_045.htm#bookmark187">40</a></sup> İşte, bilgisizlik ile bilim arasındaki savaşıma bir örnek.</span></p>
<p class="calibre34"><span class="font2">Şu halde, bu çağın filozoflarım ve bilginlerini, bilgisizliğin bilime karşı savaşımı içindeki yerlerine bakarak yargılamalıyız; ve göreceğiz ki, onlar, bilimi savunurken, kendileri de, bilmeden materyalizmi savunmaktaydılar. Bunun gibi, Descartes da bize, düşünceleriyle, materyalizmi ileri götürebilmiş olan fikirler vermiştir.</span></p>
<p class="calibre34"><span class="font2">Ayrıca, bu savaşımın, tarih boyunca, yalnızca teorik bir savaşım değil, aynı zamanda toplumsal ve siyasal bir savaşım olduğunu da iyi görmek gerekir. Egemen sınıflar, bu savaşta her zaman bilgisizlikten yanadırlar. Bilim devrimcidir ve insanlığın kurtuluşuna katkıda bulunur.</span></p>
<p class="calibre34"><span class="font2">Burjuvazinin durumu ilginçtir. 18. yüzyılda burjuvazi, feodal sınıfın egemenliği altındadır ve o sıralarda bilimden yanadır; bilgisizliğe karşı bir savaşım </span><span class="font6">yürütür</span><span class="font2"> ve bize </span><span class="font6">Ansiklopedi</span><span class="font2">'yi<sup class="calibre46"><a id="footnote41"></a><a href="felsefenin%20baslangic%20ilkeleri_split_045.htm#bookmark188">41</a></sup> verir. 20. yüzyılda burjuvazi egemen sınıftır ve bilgisizlikle bilim arasındaki bu savaşımda, o, eskisinden [sayfa </span><span class="font10">109</span><span class="font2">] çok daha büyük bir vahşetle </span><span class="font6">bilgisizlikten yanadır</span><span class="font2"> (hitlerciliği inceleyiniz).</span></p>
<p class="calibre35"><span class="font2">Şu halde görüyoruz ki, marksizm-öncesi materyalizm, önemli bir rol oynamıştır ve tarihsel önemi çok büyük olmuştur. Marksizm- öncesi materyalizm, bu bilgisizlikle bilim arasındaki savaşım boyunca, dine, yani bilgisizliğe karşı olabilen genel bir dünya anlayışı geliştirebilmiştir. Ve gene materyalizmin bu evrimi, materyalizm çalış<a id="bookmark60"></a>malarının bu ardarda sıralanışı iledir ki, diyalektik materyalizmin meydana çıkabilmesi için gerekli koşullar gerçekleşebilmiştir.</span></p>
<p class="calibre131"><span class="font2">VI. MARKSİZM-ÖNCESİ MATERYALİZMİN KUSURLARI</span></p>
<p class="calibre45"><span class="font2">Materyalizmin evrimini anlamak ve kusurlarını ve boşluklarını iyi görebilmek için, bilimle materyalizmin birbirine bağlı olduğunu hiçbir zaman unutmamak gerekir.</span></p>
<p class="calibre34"><span class="font2">Başlangıçta, materyalizm, bilimlere göre daha öndeydi, ve onun içindir ki, bu felsefe, kendisini hemen kabul ettiremedi. Diyalektik materyalizmin haklı olduğunu tanıtlamak için, bilimleri kurmak ve geliştirmek gerekiyordu, ama bu yirmi yüzyıldan fazla bir zaman almıştı. Bu uzun dönem içinde materyalizm, bilimlerden, özellikle de bilimsel düşünüşten ve aynı zamanda en çok gelişmiş</span></p>
<p class="calibre2"><span class="font2">özel bilimlerden etkilendi.</span></p>
<p class="calibre34"><span class="font2">Bunun içindir ki, “geçtiğimiz yüzyılın (yani 18. yüzyılın) materyalizmi her şeyden çok mekanikçi idi, çünkü bu çağda, bütün doğa bilimleri arasında yalnız mekanik ve henüz ancak -yeryüzündeki ve gökyüzündeki- katı cisimlerin mekaniği, kısaca yerçekimi mekaniği belli bir olgunlaşma durumuna ulaşmıştı. Kimya henüz çocuksu, filojistik biçimiyle vardı. Biyoloji henüz kundaktan çıkmamıştı; bitkisel ve hayvansal organizmalar ancak kabaca incelenebilmişti ve ancak salt mekanik nedenlerle açıklanıyorlardı; Descartes için hayvan nasıl bir makine ise, 18. yüzyılın materyalistlerine göre de insan öyle bir makineydi.”<sup class="calibre46">42</sup> [sayfa </span><span class="font10">110</span><span class="font2">]</span></p>
<p class="calibre34"><span class="font2">“Hıristiyan ortağın kış uykusu” döneminden sonra, bilimlerin uzun ve yavaş evriminden çıkmış olan materyalizm, işte bu durumdaydı.</span></p>
<p class="calibre34"><span class="font2">Dünyayı büyük bir mekanizma olarak kabul eden bu dönemin büyük yanılgısı, her şeyden, mekanik denilen bu bilimin yasalarına göre sonuç çıkarmak olmuştur. Hareket, basit bir mekanik hareket sayılarak, aynı olayların da durmadan yenilenmesi gerektiği düşünülüyordu. Şeylerin makine yanı görülüyor, ama </span><span class="font6">yaşayan </span><span class="font2">yanı görülmüyordu. Onun için bu materyalizme mekanik (ya da mekanikçi) materyalizm denir.</span></p>
<p class="calibre34"><span class="font2">Bir örnek verelim: Bu materyalistler, düşünceyi nasıl açıklıyorlardı? Şöyle: “Nasıl karaciğer safrayı salgılarsa, beyin de düşünceyi salgılar! Bu dar bir düşünüştür!” Marx’ın materyalizmi, tersine, bir dizi açıklık getirir. Düşüncelerimiz yalnızca beyinden gelmez. Fikirlerimizin, düşüncelerimizin niçin şöyle değil de böyle olduğunu anlamaya çalışmamız gerekir; o zaman, bizim fikirlerimizi, toplumun, çevrenin vb. belirlediğinin farkına varırız. Mekanikçi materyalizm, düşünceyi basit bir mekanik olay olarak kabul eder. Oysa düşünce, daha üstün bir şeydir. “Mekanik yasaların da elbette ki işlediği, etkili olduğu. ama daha üst sıradan yasalarca daha geri plana atıldıkları kimyasal ve organik yapıdaki olaylara da yalnız tek başına mekaniğin uygulanması, klasik Fransız materyalizminin özgül, ama o dönem için kaçınılmaz darlıklarından biridir.”<sup class="calibre46">43</sup></span></p>
<p class="calibre34"><span class="font2">İşte 18. yüzyıl materyalizminin birinci büyük yanlışı. Bu yanılgının <sup class="calibre46"><a id="footnote42"></a><a href="felsefenin%20baslangic%20ilkeleri_split_045.htm#bookmark189">42</a> <a id="footnote43"></a><a href="felsefenin%20baslangic%20ilkeleri_split_045.htm#bookmark190">43</a></sup>  sonuçları şunlardı ki, o, genel olarak tarihi, yani tarihsel gelişmenin bakış açısını, süreci bilmiyordu; bu materyalizm, dünyanın evrim göstermediğini, düzenli aralıklarla birbirine benzer durumların yeniden ortaya çıktığını düşünüyordu ve insanın ve hayvanların evrimi diye [sayfa </span><span class="font10">111</span><span class="font2">] bir şeyi de aklından geçirmiyordu.</span></p>
<p class="calibre34"><span class="font2">“Bu materyalizmin ikinci özgül darlığı, evreni bir süreç olarak, kesintisiz tarihsel gelişme yolunda bir madde olarak kavramadaki yetersizliğidir. Bu, o çağda doğa bilimlerinin ulaşmış oldukları düzeye ve bu doğa bilimlerine bağlı olan metafizik,<sup class="calibre46"><a id="footnote44"></a><a href="felsefenin%20baslangic%20ilkeleri_split_045.htm#bookmark191">44</a></sup> yani anti-diyalektik felsefe tarzına uygun düşüyordu. Doğanın, aralıksız sürüp giden bir hareket içinde olduğu biliniyordu. Ama, çağın fikirlerine göre, bu hareket, gene aynı şekilde aralıksız sürüp giden bir çember çiziyordu ve bu yüzden de hiç ilerlemiyordu; daima aynı sonuçları veriyordu.”<sup class="calibre46"><a id="footnote45"></a><a href="felsefenin%20baslangic%20ilkeleri_split_045.htm#bookmark192">45</a></sup></span></p>
<p class="calibre34"><span class="font2">İşte bu materyalizmin ikinci yanlışı.</span></p>
<p class="calibre34"><span class="font2">Üçüncü yanılgısı, kendi düşüncelerine fazla dalması, içine kapanmasıdır; bu materyalizm, insan eyleminin dünyadaki ve toplumdaki rolünü yeteri kadar görmüyordu. Marx’ın materyalizmi, dünyayı yalnız </span><span class="font6">açıklamakla</span><span class="font2"> yetinmememizi, aynı zamanda, onu değiştirmemiz gerektiğini de öğretir. İnsan, tarihte, dünyayı değişikliğe uğratabilecek etkin bir öğedir.</span></p>
<p class="calibre34"><span class="font2">Rus komünistlerinin eylemi, yalnızca devrimi hazırlamak, yapmak ve başarıya ulaştırmak yeteneğinin değil, aynı zamanda, 1918’ den beri, büyük güçlüklerin ortasında sosyalizmi kurmak yeteneğinin de canlı bir örneğidir.</span></p>
<p class="calibre34"><span class="font2">Marksizm-öncesi materyalizm, bu insan eylemi anlayışının bilincinde değildi. O çağda, insan ortamın<sup class="calibre46"><a id="footnote46"></a><a href="felsefenin%20baslangic%20ilkeleri_split_045.htm#bookmark193">46</a></sup> bir ürünüdür diye düşünülüyordu; oysa Marx bize öğretiyor ki, ortam, insanın bir ürünüdür ve öyleyse insan da, başlangıçta verilen bazı koşullar altında, kendi öz etkinliğinin ürünüdür. İnsan nasıl ortamın etkisine uğrarsa, kendisi de ortamı, toplumu değiştirebilir; öyleyse, buna göre, kendisini de değiştirebilir. [sayfa </span><span class="font10">112</span><span class="font2">]</span></p>
<p class="calibre34"><span class="font2">Demek ki, 18. yüzyılın materyalizmi, fazlaca düşüncelerine dalıp kalıyordu, çünkü her şeyin bir tarihsel gelişmesi olduğunu bilmiyordu. Ama bu, o zaman için kaçınılmaz bir şeydi; çünkü bilimsel bilgiler, dünyayı ve şeyleri eski düşünme yönteminden, yani metafizikten başka bir yöntem kullanarak kavrayabilmek için yeteri kadar ileri gitmemişti. [sayfa </span><span class="font10">113</span><span class="font2">]</span></p>
<p class="calibre132"><span class="font2">OKUMA PARÇALARI</span></p>
<p class="calibre133"><span class="font2">K. Marx-F. Engels, </span><span class="font6">Kutsal Aile,</span><span class="font2"> s. 168-179.</span></p>
<p class="calibre59"><span class="font2">Karl Marx, </span><span class="font6">Feuerbach Üzerine Tezler,</span><span class="font2"> Alman İdeolojisi, s. 2026.</span></p>
<p class="calibre134"><span class="font2">Plehanov, Materyalizm Tarihi Üzerine Deneme </span><span class="font6">(Holbach, Helvetius, Marx),</span><span class="font2"> Editions Sociales, 1957.</span></p>
<p class="calibre135"><span class="font2">YOKLAMA SORULARI</span></p>
<p class="calibre133"><span class="font2">BİRİNCİ BOLÜM</span></p>
<p class="calibre59"><span class="font2">Pasteur, aynı zamanda, hem bilgin, hem de dinsel inanç sahibi nasıl olabiliyordu?</span></p>
<p class="calibre107"><span class="font2">İKİNCİ BOLÜM</span></p>
<p class="calibre59"><span class="font2">Kitapları incelemenin aynı zamanda, hem zorunlu, hem de yetersiz olduğunu gösteriniz.</span></p>
<p class="calibre107"><span class="font2">ÜÇÜNCÜ BOLÜM</span></p>
<p class="calibre107"><span class="font2">1.    Diyalektik materyalizm neden antikçağda doğmadı?</span></p>
<p class="calibre59"><span class="font2">2.    Yunan antikçağından 18. yüzyıla kadar başlıca materyalist akımları gösteriniz.</span></p>
<p class="calibre136"><span class="font2">3.    18. yüzyıl materyalizminin yanlışları ve değerleri nelerdir?</span></p>
<p class="calibre137"><span class="font2">YAZILI ODEV</span></p>
<p class="calibre106"><span class="font2">Bir idealist ile bir materyalist arasında, tanrı üzerine bir söyleşi tasarlayınız.</span></p>
<p class="calibre42"><a id="bookmark61"></a><span class="font2">ÜÇÜNCÜ KISIM </span><span class="font1">METAFİZİĞİN İNCELENMESİ</span></p>
<p class="calibre108"><span class="font8">Georges Politzer Felsefenin Başlangıç İlkeleri</span></p>
<p class="calibre42"><a id="bookmark62"></a><span class="font2">TEK BÖLÜM</span></p>
<p class="calibre138"><span class="font2">METAFİZİK YÖNTEM NEDİR?</span></p><div class="calibre1">
<p class="calibre26"><span class="font2">I.    Bu yöntemin temel özellikleri.</span></p>
<p class="calibre122"><span class="font2">1.    Birinci temel özellik: Özdeşlik ilkesi.</span></p>
<p class="calibre122"><span class="font2">2.    İkinci temel özellik: Şeylerden ayırma (tecrit).</span></p>
<p class="calibre122"><span class="font2">3.    Üçüncü temel özellik: Sonsuz ve aşılmaz bölmeler.</span></p>
<p class="calibre139"><span class="font2">4.    Dördüncü temel özellik: Karşıtların karşı karşıya konması.</span></p>
<p class="calibre26"><span class="font2">II.    Özet.</span></p>
<p class="calibre26"><span class="font2">III.    Metafizik doğa anlayışı.</span></p>
<p class="calibre26"><span class="font2">IV.    Metafizik toplum anlayışı.</span></p>
<p class="calibre26"><span class="font2">V.    Metafizik düşünce anlayışı.</span></p>
<p class="calibre26"><span class="font2">VI.    Mantık nedir?</span></p>
<p class="calibre26"><span class="font2">VII.    “Metafizik” sözcüğünün açıklaması.</span></p></div><p clear="all" class="calibre3" style="margin:0pt; border:0pt; height:1em"> </p>
<p class="calibre123"><span class="font2">BİLİYORUZ Kİ, 18. yüzyıl materyalistlerinin yanlışları, onların düşünü; biçimlerinden, onların, “metafizik yöntem” dediğimiz özel araştırma yöntemlerinden gelmektedir. Öyleyse, [sayfa </span><span class="font10">117</span><span class="font2">] metafizik yöntem, özel bir dünya anlayışını anlatır, ve belirtmemiz gerekir ki, nasıl marksist materyalizmi, marksizm-öncesi materyalizmin karşısına koyuyorsak, diyalektik materyalizmi de metafizik materyalizmin karşısına koyuyoruz.</span></p>
<p class="calibre34"><span class="font2">Bunun için, daha sonra, karşıtı, diyalektik materyalizmi incelemek için şimdi bu “metafizik” yöntemin ne olduğunu öğrenmemiz</span></p>
<p class="calibre6"><span class="font2">gerekir.</span></p>
<p class="calibre140"><a id="bookmark63"></a><span class="font2">I. BU YÖNTEMİN TEMEL ÖZELLİKLERİ</span></p>
<p class="calibre48"><span class="font2">Burada “Hegel’in ‘metafizik’ yöntem dediği... eski araştırma ve düşünme yöntemini”<sup class="calibre46"><a id="footnote47"></a><a href="felsefenin%20baslangic%20ilkeleri_split_045.htm#bookmark194">47</a></sup> inceleyeceğiz.</span></p>
<p class="calibre34"><span class="font2">Hemen basit bir gözlemle işe başlayalım. İnsanların çoğuna, hangisi daha doğal gelir: hareket mi, hareketsizlik mi? Onlara göre şeylerin olağan (normal) durumu nedir: durgunluk mu, değişkenlik mi?</span></p>
<p class="calibre34"><span class="font2">Genellikle, hareketten önce durgunluğun varolduğu ve bir şeyin harekete başlayabilmesi için önce durgunluk halinde bulunduğu düşünülür.</span></p>
<p class="calibre34"><span class="font2">Kutsal kitap da, bize, tanrı tarafından yaratılmış olan evrenden önce, hareketsiz sonsuzluğun, yani durgunluğun varolduğunu söylüyor.</span></p>
<p class="calibre34"><span class="font2">İşte sık sık kullandığımız bazı sözcükler: durgunluk ve hareketsizlik, hareket ve değişme. Ama bu son iki sözcük, eş anlamlı değillerdir.</span></p>
<p class="calibre34"><span class="font2">Hareket, sözcüğün dar anlamında, yer değiştirmedir. Örnek: düşen bir taş, yürüyen bir tren hareket halindedir.</span></p>
<p class="calibre34"><span class="font2">Değişme, sözcüğün tam anlamıyla, bir biçimden başka bir biçime geçmektir. Yapraklarını döken bir ağaç, biçim </span><span class="font6">değiştirmiştir. </span><span class="font2">Ama değişiklik aynı zamanda bir </span><span class="font6">durumdan</span><span class="font2"> başka bir </span><span class="font6">duruma</span><span class="font2"> geçiştir. Örnek: hava solunulamaz hale gelmiş; bu değişmedir.</span></p>
<p class="calibre34"><span class="font2">Şu halde, hareket, yer değiştirme anlamına gelir; [sayfa </span><span class="font10">118</span><span class="font2">] değişme, değişiklik ise, biçim ya da durum değiştirmek demektir. Anlam karışıklığını önlemek için bu ayrıma saygı göstereceğiz (diyalektiği incelediğimiz zaman bu sözcüklerin anlamlarını yeniden görmemiz gerekecek).</span></p>
<p class="calibre34"><span class="font2">Görmüş bulunuyoruz ki, genel bir biçimde, hareket ve değişmenin durgunluktan daha az olağan olduğu düşünülür, ve biz, şeyleri, değişmesiz ve durgun saymayı yeğ tutarız.</span></p>
<p class="calibre34"><span class="font2">Örnek: Biz, bir çift sarı ayakkabı aldık, bir zaman sonra, birçok onarımdan (pençe, topuk değiştirme, birçok yamadan) sonra, biz, gene de “sarı ayakkabılarımı giyeceğim” diyoruz, onların artık o aynı ayakkabılar olmadıklarını hiç hesaba katmıyoruz. Onlar, bizim için, hep şu zaman, bu fiyata satın aldığımız sarı ayakkabılardır. Ayakkabılarınızda sonradan meydana gelen değişmeyi dikkate almıyoruz. Onlar daima aynıdırlar, </span><span class="font6">onlar özdeştirler.</span><span class="font2"> Biz, yalnız özdeşliği gördüğümüz için, sanki önemli bir şey olmamış gibi, değişikliği önemsemiyoruz. İşte bu da:</span></p>
<p class="calibre128"><span class="font2">1. </span><span class="font6">Metafizik yöntemin birinci temel özelliği: Özdeşlik ilkesi.</span></p>
<p class="calibre65"><span class="font2">Bu olaylar karşısında hareketsizliği harekete, özdeşliği değişmeye tercih etmekten ibarettir.</span></p>
<p class="calibre62"><span class="font2">Bu tercih, metafizik yönteminin birinci temel özelliğini oluşturur ve bütün bir dünya anlayışından ileri gelir. Evren dondurulmuş gibi düşünülür, diyecektir Engels. Doğa için, toplum ve insan için de aynı şey düşünülecek. Onun için sık sık “güneşin altında yeni olan bir şey yok” diye iddia edilir. Bu, evren hareketsiz ve özdeş kalmış olduğundan, sonsuzdan beri, hiçbir değişme olmamıştır demektir. Bununla, aynı zamanda, dönem dönem aynı olaylara dönüldüğü de anlatılır. Tanrı, balıkları, kuşları, memelileri vb. oluşturarak dünyayı yarattı ve o zamandan beri hiçbir şey değişmedi, dünya kımıldamadı. Gene denir ki, “insanlar hep aynıdır”, sanki insanlar sonsuzdan beri değişmedi. [sayfa </span><span class="font10">119</span><span class="font2">]</span></p>
<p class="calibre62"><span class="font2">Her gün kullanılan bu deyimler bizim içimizde ta derinlere kadar kök salmış olan bir anlayışın yansısıdırlar ve burjuvazi bu yanlıştan sonuna kadar yararlanır.</span></p>
<p class="calibre62"><span class="font2">Sosyalizm eleştirilirken, çok sevdikleri kanıtlardan birini, insan </span><span class="font6">bencildir</span><span class="font2">, onu zor altında tutmak için savaşımcı bir baskı zorunludur, yoksa karışıklık egemen olurdu kanıtını öne sürerler. Bu da, gene, insanın her zaman için değişmez bir doğası olduğunu düşünen bu metafizik anlayışın sonucudur.</span></p>
<p class="calibre62"><span class="font2">Elbette, birdenbire komünist bir düzende yaşama olanağına sahip olsaydık, yani ürünler, herkesin emeğine göre değil de gereksinmesine göre üleştirilmeye hemen kalkışılsaydı, besbelli ki, gereksinmesinden fazlasına sahip olma heveslerini karşılamak isteyenlerin saldırısına uğrayacak ve böyle bir toplum yönetilemeyecekti. Bu böyle olmakla birlikte, gene de komünist toplum yukarda belirtildiği gibidir ve bu da akla-uygundur. Ama içimizde kök salmış metafizik bir anlayış yüzündendir ki, göreli olarak, geleceğin insanının, uzak bir gelecekte de bugünün insanına benzer bir biçimde yaşayacağım tasarlıyoruz.</span></p>
<p class="calibre34"><span class="font2">Bu bakımdan, sosyalist ya da komünist toplumun yaşanabilir bir toplum olmadığı, çünkü insanın bencil olduğu ifade edilirken, toplum değiştiği zaman insanın da </span><span class="font6">değişeceği</span><span class="font2"> unutuluyor.</span></p>
<p class="calibre34"><span class="font2">Sovyetler Birliği üzerine, her gün birtakım eleştiriler işitilir. Bu eleştiriler, onları dile getirenlerin şeyleri kavramadaki güçsüzlüklerini gözlerimizin önüne sermektedir. Bu onların metafizik bir dünya anlayışına sahip olmalarından, şeyleri metafizik bir biçimde anlamalarından ileri gelir.</span></p>
<p class="calibre34"><span class="font2">Verebileceğimiz birçok örnekten yalnızca şunu ele alalım: Bize diyorlar ki, “Sovyetler Birliği’nde, bir işçi, ürettiklerinin toplam değerine karşılık olmayan bir ücret almaktadır; demek ki bir artı- değer vardır, yani onun ücretinden bir miktar alınmaktadır. Öyleyse çalınmaktadır. [sayfa </span><span class="font10">120</span><span class="font2">] Fransa’da da durum aynıdır, işçiler sömürülüyor; şu halde bir Sovyet işçisi ile bir Fransız işçisi arasında fark yoktur.”</span></p>
<p class="calibre34"><span class="font2">Metafizik anlayış bu örneğin neresindedir? Bu anlayış, burada, iki tip toplum olduğunun dikkate alınmamasında, iki toplum arasındaki ayrılıkların hesaba katılmamasındadır. Burada ve orada, her iki ülkede, artı-değerin varolduğunu sanmak da, insanın ve makinenin artık Fransa’daki ile aynı ekonomik ve toplumsal anlamı olmayan SSCB’de ortaya çıkan değişmeleri dikkate almaksızın, metafizik bir biçimde düşünmek demektir. Oysa, bizim ülkemizde, emeğini sömürmek için insan ve makine (patronun hizmetinde) üretmek için vardır. SSCB’de ise, insan, kendi emeğinin meyvesinden yararlanmak için ve makine (insanın hizmetinde) üretmek için vardır. Fransa’da artı-değer patrona gider, SSCB’de ise sosyalist devlete, yani sömürücü olmayan ortaklığa gider. Şeyler değişmiştir.</span></p>
<p class="calibre34"><span class="font2">Şu halde; bu örnekte görüyoruz ki, yargılama yanlışları, iyi niyetli olanlarda, metafizik bir düşünce yönteminden, özellikle bu yöntemin birinci temel özelliğinin, yani değişmeye değer vermemek, hareketsizliği seçmek ya da kısaca, özdeşliği sonsuzlaştırmaya yönelik olmak biçiminde kendini gösteren temel özelliğin uygulanmasından ileri gelmektedir.</span></p>
<p class="calibre34"><span class="font2">Peki ama nedir bu özdeşlik? Diyelim ki, 1 Ocak 1935’te tamamlanan bir evin yapılışını gördük. 1 Ocak 1936’da ve bunu izleyen diğer yıllarda, bu evin, özdeş bir ev olduğunu söyleyeceğiz, çünkü hep iki katlıdır, ön yüzünde hep yirmi penceresi ve iki kapısı vb. vardır, çünkü o hep aynı kalıyor, değişmiyor, farklı değildir. Demek ki, özdeş olmak, aynı kalmaktır, başka olmamaktır. Ama gene de bu ev </span><span class="font6">değişmiştir</span><span class="font2">! O yalnızca ilk bakışta, yüzeysel olarak, aynı kalıyor. Şeyleri daha yakından gören mimar ya da duvarcı ustası, evin yapılışından bir hafta sonra artık onun aynı ev olmadığını iyi bilir: şurada burada küçük bir çatlak oluşmuştur, şurada bir taş oynamıştır, ötede rengi solmuştur vb.. Şu halde [sayfa </span><span class="font10">121</span><span class="font2">] şeyler, ancak “kaba olarak” düşünüldüklerinde, özdeş gibi görünürler. Ayrıntılarıyla </span><span class="font6">tahlil</span><span class="font2"> edildiklerinde, durmadan değiştikleri (anlaşılır).</span></p>
<p class="calibre34"><span class="font2">Öyleyse, metafizik yöntemin birinci temel özelliğinin, </span><span class="font6">pratik sonuçlan</span><span class="font2"> nelerdir?</span></p>
<p class="calibre34"><span class="font2">Biz, şeylerde özdeşlik görmeyi, yani onları aynı kalmış görmeyi daha çok sevdiğimiz için, örneğin şöyle diyoruz: !Yaşam yaşamdır ve ölüm ölümdür!. İddia ediyoruz ki, yaşam (aynı) yaşam olarak kalıyor, ölüm de aynı ölüm olarak kalıyor; her şey bunun gibi.</span></p>
<p class="calibre34"><span class="font2">Şeyleri kendi özdeşi içinde düşünmeye alıştığımız için, onları birbirlerinden ayırıyoruz. “Bir sandalye, bir sandalyedir” demek, doğal bir gerçeği belirtmektir, ama bu, özdeşlik üzerine parmak basmak ve aynı zamanda, bu bir sandalye değildir, bir başka şeydir, demektir.</span></p>
<p class="calibre35"><span class="font2">Bunu söylemek o kadar doğal bir şeydir ki, onun altını çizerek belirtmek, çocukça görünür. Aynı türden fikirlerle şöyle diyeceğiz: “At, attır ve at olmayan bir başka şeydir”. Şu halde sandalyeyi bir yana, atı bir yana ayırıyoruz ve her şey için aynı şeyi yapıyoruz. Böylece, şeyleri kesinlikle birbirinden ayırarak, ayırdediyoruz, ve dünyayı ayırdedilmiş şeylerin bir koleksiyonu haline dönüştürüyoruz, bu da:</span></p>
<p class="calibre141"><span class="font2">2. </span><span class="font6">Metafizik yöntemin. ikinci temel özelliği: Şeylerden ayırma (tecrit).</span></p>
<p class="calibre52"><span class="font2">Şimdi söylediklerimiz bize öyle doğal görünür ki, bunu söylemek de ne oluyor diye kendi kendine sorabilir insan. Göreceğiz ki, her şeye karşın bunu söylemek zorunlu idi, çünkü bu düşünüş tarzı, bizi şeyleri belli bir açıdan görmeye götürür.</span></p>
<p class="calibre34"><span class="font2">Ve gene bu yöntemin ikinci temel özelliğini de, pratik sonuçlarıyla değerlendireceğiz.</span></p>
<p class="calibre34"><span class="font2">Günlük yaşamda, hayvanlan ele alır ve onlar hakkında, varlıkları birbirinden ayırarak düşünürsek, başka başka cinslerden [sayfa </span><span class="font10">122</span><span class="font2">] ve türlerden olan varlıklar arasında ortak olan şeyleri görmeyiz. Bir at, bir attır ve bir inek, bir inektir. Onlar arasında hiçbir ilişki yoktur.</span></p>
<p class="calibre34"><span class="font2">Bu, hayvanları, kesin olarak birbirlerinden ayırarak sınıflandıran ve onlar arasında hiçbir ilişki görmeyen eski zoolojinin bakış açısıdır. Bu da, gene metafizik yöntemin uygulanmasının sonuçlarından biridir.</span></p>
<p class="calibre34"><span class="font2">Bir başka örnek olarak şunu alabiliriz: Burjuvazi, bilimin bilim olarak, felsefenin felsefe olarak, siyasetin de siyaset olarak kalmasını ister; ve kuşkusuz, üçü arasında, ortak hiçbir şey, kesin olarak herhangi bir ilişki yoktur.</span></p>
<p class="calibre34"><span class="font2">Böyle bir uslamlamanın pratik sonucu şudur: Bilgin, bilgin olarak kalmalıdır, bilimi felsefeye, siyasete karıştırmamalıdır. Bir filozof için de, bir siyaset adamı için de durum aynı olacaktır.</span></p>
<p class="calibre34"><span class="font2">İyi niyetli bir insan böyle düşündüğü zaman, bir metafizikçi olarak uslamlama yürütüyor denilebilir. İngiliz yazarı Wells, birkaç yıl önce, artık hayatta bulunmayan, büyük yazar Maksim Gorki’yi ziyaret etmek üzere Sovyetler Birliği’ne gitti. Gorki’ye, siyasetle uğraşmayacak bir edebiyatçılar kulübü kurmayı önerdi, çünkü, onun kafasında, edebiyat edebiyattı ve siyaset siyasetti. Gorki ve arkadaşlarının gülmeye başladığını gören Wells üzülmüş. Ne var ki, Wells, yazarı, toplumun dışında yaşayan bir adam olarak görüyor ve öyle kavrıyordu; oysa Gorki ve arkadaşları, yaşamın böyle olmadığını, gerçekte, her şeyin -istense de, istenmese de- birbirine bağlı olduğunu biliyorlardı.</span></p>
<p class="calibre34"><span class="font2">Günlük yaşamın pratiği içinde, şeyleri sınıflandırmaya, birbirlerinden ayırmaya, onları yalnız kendileri için görmeye ve incelemeye çalışıyoruz. Marksist olmayanlar, genellikle devleti toplumdan ayırarak, toplum biçiminden bağımsız olarak görürler. Böyle düşünmek, devleti toplumdan yalıtmak, onu gerçekte olan ilişkilerinden ayırmak demektir.</span></p>
<p class="calibre34"><span class="font2">İnsanı öteki insanlardan, çevresinden, toplumdan yalıtıp ondan sözedildiğinde de, aynı yanlış yapılır. Makinenin de, üretimde bulunduğu toplumdan [sayfa </span><span class="font10">123</span><span class="font2">] yalıtılarak kendisi için makine olarak düşünülmesi, şu yanlış anlayışa benzer: “Paris’te makine, Moskova’da makine; burada da, orda da artı-değer, hiçbir fark yok, tıpatıp</span></p>
<p class="calibre2"><span class="font2">aynı şeyler”.</span></p>
<p class="calibre35"><span class="font2">Bununla birlikte, bu sürekli okunan ve okuyanların benimsedikleri bir düşünüş tarzıdır, çünkü, alışılagelen ve genel olan bakış açısı, şeyleri böler, (birbirinden) ayırır. Bu metafizik yöntemin alışılmış bir temel özelliğidir.</span></p>
<p class="calibre77"><span class="font2">3. </span><span class="font6">Üçüncü temel özellik: Sonsuz ve aşılmaz bölmeler.</span></p>
<p class="calibre45"><span class="font2">Şeyleri, değişmeyen ve hareketsiz olarak düşünmeyi tercih ettikten sonra, biz, onları sınıflandırdık, onlardan kataloglar yaptık, böylelikle de, onlar arasında, birbirleriyle olabilecek ilişkilerini bize unutturan bölmeler yarattık.</span></p>
<p class="calibre34"><span class="font2">Bu biçimde görmek ve karara varmak, bizi, bu bölmelerin bir zaman varoldu mu, her zaman varolduklarını (bir at, bir attır) ve </span><span class="font6">mutlak,</span><span class="font2"> aşılmaz ve sonsuz olduklarını sanmaya götürür. İşte metafizik yöntemin üçüncü temel özelliği.</span></p>
<p class="calibre34"><span class="font2">Ama bu yöntemden sözettiğimiz zaman dikkat etmemiz gerekir; çünkü biz marksistler, kapitalist toplumda, iki sınıfın, burjuvazi ile proletaryanın varolduğunu söylediğimiz, bölmeler yaptığımız zaman, bizim de, metafizik görüşle gerdeğe girdiğimiz sanılabilir. Ancak, yalnızca bölmeler yapmış olmakla, metafizikçi olunmaz, bu bölmeleri yapış biçimiyle, bu bölmeler arasında bulunan farkları ve ilişkileri yerleştiriş tarzıyla metafizikçi olunur.</span></p>
<p class="calibre34"><span class="font2">Biz, toplumda iki sınıf var dediğimiz zaman, burjuvazi, örneğin, hemen zenginler ve yoksullar var diye düşünür. Ve kuşkusuz, bize </span><span class="font6">“Her zaman</span><span class="font2"> zenginler ve yoksullar olmuştur” diyecektir.</span></p>
<p class="calibre34"><span class="font2">“Her zaman olmuştur” ve “her zaman olacaktır”, işte bu, metafizik bir düşünüş tarzıdır. Şeyler, birbirlerinden bağımsız olarak </span><span class="font6">her zaman</span><span class="font2"> için sınıflandırılır, onların arasına [sayfa </span><span class="font10">124</span><span class="font2">] aşılmaz bölmeler, duvarlar konur.</span></p>
<p class="calibre34"><span class="font2">Burjuvazi ile proletaryanın varlığının gerçek olduğunu göstermek yerine, toplum, zenginler ve yoksullar olarak bölünür, burjuvazi-proletarya bölmesi kabul edilse bile, bu sınıflar, karşılıklı ilişkileri, yani sınıf savaşımı dışında düşünülür. Şeyler arasına kesin engeller yerleştiren bu üçüncü temel özelliğin pratik sonuçları nelerdir? Buna göre, bir at ve inek arasında herhangi bir akrabalık bağı olamaz. Bizi kuşatan her şey için ve bütün bilimler için de aynı şey olacak. Daha ilerde bunun doğru olup olmadığını göreceğiz; ama şimdi, tanımlamış bulunduğumuz bu üç ayn temel özelliğin sonuçlarının neler olduğunu araştırmak gerekiyor; bu da:</span></p>
<p class="calibre128"><span class="font2">4. </span><span class="font6">Dördüncü temel özellik: Karşıtların karşı karşıya konması.</span></p>
<p class="calibre65"><span class="font2">Şimdi bütün bu söylediklerimizden şu çıkıyor: “Yaşam, yaşamdır ve ölüm, ölümdür” dediğimiz zaman, yaşam ve ölüm arasında hiçbir ortak yan olmadığını iddia ediyoruz. Yaşamı ve ölümü; her birini, kendileri için görerek, aralarında varolabilecek ilişkileri görmeksizin, onları, birbirlerinden ayrı olarak sınıflandırıyoruz. Bu koşullar içinde, yaşamını yitirmiş olan bir adam, ölü bir şey sayılmalıdır, çünkü yaşam ile ölüm, karşılıklı olarak birbirlerini dıştaladıklarına göre, bu insanın, aynı zamanda, hem canlı, hem de ölü olması olanaksızdır.</span></p>
<p class="calibre62"><span class="font2">Şeyleri birbirinden ayrı, kesin olarak birbirinden farklı sayarak, onları, birbirleriyle </span><span class="font6">karşı karşıya</span><span class="font2"> tutmuş oluruz.</span></p>
<p class="calibre62"><span class="font2">İşte, bu </span><span class="font6">karşıtları</span><span class="font2"> birbirine karşı tutan, </span><span class="font6">karşıt iki şeyin aynı zamanda varolmayacağını</span><span class="font2"> iddia eden metafizik yöntemin dördüncü temel özelliği.</span></p>
<p class="calibre62"><span class="font2">Gerçekte, bu yaşam ve ölüm örneğinde, üçüncü bir olanak olamaz. Birbirinden ayırdığımız bu iki olanaktan birini seçmemiz kesenkes gereklidir. Kabul ediyoruz ki, üçüncü bir olanak bir </span><span class="font6">çelişki </span><span class="font2">olacaktır, ve bu çelişki bir saçmalıktır, [sayfa </span><span class="font10">125</span><span class="font2">] o halde, olanaksız bir şeydir.</span></p>
<p class="calibre62"><span class="font2">Metafizik yöntemin dördüncü özelliği, öyleyse çelişki korkusudur.</span></p>
<p class="calibre62"><span class="font2">Bu düşünüş tarzının pratik sonuçları şöyledir: Örneğin, demokrasi ve diktatörlükten sözedildiğinde, metafizik görüş, ister ki, toplum, bu ikisi arasında bir </span><span class="font6">seçim</span><span class="font2"> yapsın, çünkü demokrasi demokrasidir, diktatörlük de diktatörlüktür. Demokrasi, diktatörlük değildir, ve diktatörlük, demokrasi değildir. Seçmemiz gerekir, yoksa bir çelişki; bir saçmalık, bir olanaksızlıkla karşı karşıya kalırız.</span></p>
<p class="calibre62"><span class="font6">Marksist tutum, büsbütün başkadır.</span></p>
<p class="calibre62"><span class="font2">Bizler, tersine, proletarya diktatörlüğünün, örneğin, aynı zamanda, hem yığınların diktatörlüğü ve hem de sömürülen yığınlar için demokrasi olduğunu düşünürüz.</span></p>
<p class="calibre62"><span class="font2">Biz, yaşamın, canlı varlıkların yaşamının, ancak hücreler arasında sonsuz bir savaşım olduğu için, ancak sürekli olarak bir kısım <a id="bookmark64"></a>hücreler öldükleri ve başka hücreler onların yerlerini aldıkları için olabildiğini düşünürüz. Bu biçimde, yaşam, kendi içinde ölümü de içerir. Biz, metafiziğin düşündüğü gibi, ölümün öylesine tam, eksiksiz ve yaşamdan ayrı olmadığını düşünürüz; çünkü bazı hücreler belirli bir süre yaşamaya devam ettiğine ve bu ölüden başka yaşamlar doğacağına göre, bir ölü üzerinde bütün yaşam tamamen yok olmamıştır.</span></p></body></html>
