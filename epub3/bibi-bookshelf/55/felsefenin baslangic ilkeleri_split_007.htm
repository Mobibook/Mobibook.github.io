<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="generator" content="ABBYY FineReader 12"/>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="calibre74" id="calibre_pb_6"><a class="calibre38" id="bookmark21"></a><span class="font7"><a id="bookmark140"></a>III. BERKELEY’İN İDEALİZMİ</span></h1>
<p class="calibre48"><span class="font2">Demek ki, bu sistemin amacı, bize, maddenin varolmadığını tanıtlamaktan ibarettir.</span></p>
<p class="calibre34"><span class="font2">Berkeley diyordu ki:</span></p>
<p class="calibre73"><span class="font2">“Ruhumuzun dışında, düşünerek varolduğunu sandığımız, madde değildir, onları gördüğümüz için, onlara dokunduğumuz için, şeylerin varolduğunu düşünüyoruz; bu duyumları bize verdikleri için, onların varlığına inanıyoruz.</span></p>
<p class="calibre73"><span class="font2">“Ama duyumlarımız, bizim, ruhumuzda sahip olduğumuz fikirlerdir. Öyleyse, duyularımızla algıladığımız nesneler, fikirlerden başka bir şey değildir ve fikirler ise bizim ruhumuzun dışında varolamazlar.”</span></p>
<p class="calibre34"><span class="font2">Berkeley’e göre, şeyler vardır; o, onların doğasını ve onların varlığını yadsımıyor, ama onların, ancak, duyumlarımızın bir yargısı sonucu ve onları bize tanıtan duyumlar biçiminde varolduklarını ve nesnelerin ancak aynı ve tek bir şey olduğunu ileri sürüyor.</span></p>
<p class="calibre34"><span class="font2">Şeyler vardır, bu kesindir, diyor, ama </span><span class="font6">bizde,</span><span class="font2"> bizim [sayfa </span><span class="font10">45</span><span class="font2">] ruhumuzda, ve şeylerin ruh dışında hiçbir gerçekliği yoktur.</span></p>
<p class="calibre34"><span class="font2">Biz şeyleri, görme duyusunun yardımıyla kavrıyoruz; biz, onları, dokunma duyusunun yardımıyla algılıyoruz; koklama duyusu, bize, koku hakkında bilgi veriyor; tatma duyusu, tat hakkında, ses alma duyusu, sesler hakkında bilgi veriyor bize. Bu çeşitli duyumlar, bize fikirler veriyor; birbirleriyle bağdaşan bu fikirler dolayısıyla, onlara ortak bir ad veriyoruz ve onları nesneler gibi sayıyoruz.</span></p>
<p class="calibre73"><span class="font2">“Örneğin, belli bir düzenleniş içersinde, belli bir renk, bir tat, bir koku, bir biçim, bir kıvam gözlemlenir; elma sözcüğüyle belirlenen ayrı bir şey olarak tanınır; öteki fikir dermeleri, taş, ağaç, kitap ve öteki duyumlanabilir şeyleri oluştururlar...”<sup class="calibre46"><a id="footnote9"></a><a href="felsefenin%20baslangic%20ilkeleri_split_045.htm#bookmark141">9</a></sup></span></p>
<p class="calibre34"><span class="font2">Demek ki, dünyayı ve şeyleri, dıştaki şeyler olarak tanıdığımızı düşündüğümüz zaman, bunlar, yalnızca bizim zihnimizde varolduğuna göre, öyleyse, biz, yanılsamaların kurbanıyız.</span></p>
<p class="calibre34"><span class="font6">Hylas ile Philonoüs’ün Söyleşileri</span><span class="font2"> adlı kitabında Berkeley, bu tezi, bize, şöyle tanıtlıyor:</span></p>
<p class="calibre73"><span class="font2">“Aynı bir şeyin, aynı zamanda, farklı olabileceğine inanmak, bir saçmalık değil midir? Örneğin aynı anda soğuk ve sıcak. Düşününüz ki, ellerinizden biri sıcak, öteki soğuk olsun ve her ikisini de aynı zamanda orta sıcaklıkta su ile dolu kaba daldırsanız, su, bir elinize sıcak, ötekine soğuk gelmeyecek midir?”<sup class="calibre46"><a id="footnote10"></a><a href="felsefenin%20baslangic%20ilkeleri_split_045.htm#bookmark142">10</a></sup></span></p>
<p class="calibre34"><span class="font2">Mademki, bir şeyin kendisinin aynı anda farklı olabilmesi saçma bir şeydir, bundan, o şeyin ancak bizim ruhumuzda varolduğu sonucunu çıkarmalıyız.</span></p>
<p class="calibre34"><span class="font2">Peki kendi uslamlama ve tartışma yönteminde ne yapıyor Berkeley’? Nesneleri, şeyleri, tüm özelliklerinden soyuyor.</span></p>
<p class="calibre73"><span class="font2">“Siz diyorsunuz ki, nesneler vardır, çünkü onların bir renkleri, bir kokuları, bir tatları vardır; çünkü onlar, küçük ya da büyük, hafif ya da ağırdır. Ben, size, bunun, [sayfa 46] nesnelerde varolmadığını, ama bizim kafamızda varolduğunu tanıtlayacağım.</span></p>
<p class="calibre73"><span class="font2">“İşte bir kumaş parçası. Siz, bana, onun kırmızı olduğunu söylüyorsunuz. Bütünüyle doğru mu bu? Siz, kırmızının, kumaşın kendisinde olduğunu düşünüyorsunuz. Kesin mi bu? Biliyorsunuz ki, gözleri bizimkilerden farklı olan ve bu kumaşı kırmızı olarak görmeyecek hayvanlar vardır; aynı şekilde sarılığı olan bir insan da, onu, sarı görecektir. Öyleyse bu kumaşın rengi nedir? Bu, duruma bağlı mı diyorsunuz? Şu halde, kırmızı, kumaşın kendinde değil, ama gözde, yani bizdedir.</span></p>
<p class="calibre73"><span class="font2">“Bu kumaş hafif midir diyorsunuz? Bırakın bakalım bir karıncanın üzerine düşsün, karınca elbette ki ağır bulacak onu. Öyleyse kim haklı? Onun sıcak olduğunu düşünüyorsunuz? Ateşiniz olsaydı, soğuk bulacaktınız! Öyleyse sıcak mı, yoksa soğuk mu?</span></p>
<p class="calibre73"><span class="font2">“Bir sözcükle, aynı şeyler, aynı anda, bazıları için kırmızı, ağır ve sıcak, başkaları için tam tersi olabiliyorsa, bu demektir ki, biz yanılsamaların kurbanıyız ve şeyler, yalnızca bizim zihnimizde vardır.”</span></p>
<p class="calibre34"><span class="font2">İşte böyle, nesnelerin tüm özelliklerini kaldırıp atarak, bunlar yalnızca bizim düşüncemizde vardır, yani </span><span class="font6">madde bir fikirdir</span><span class="font2"> demeye kadar götürürsünüz işi.</span></p>
<p class="calibre34"><span class="font2">Daha Berkeley’den önce de Yunan filozofları, tat, ses gibi bazı niteliklerin, şeylerin kendilerinde olmadıklarını, bizde olduklarını söylüyorlardı ki, bu doğruydu.</span></p>
<p class="calibre34"><span class="font2">Ama, Berkeley’in teorisinde yeni olan, bu gözlemi, nesnelerin tüm niteliklerini içine alacak kadar genişletmesidir.</span></p>
<p class="calibre34"><span class="font2">Yunan filozofları, gerçekten de şeylerin nitelikleri arasında şöyle bir ayrım yapmışlardı:</span></p>
<p class="calibre34"><span class="font2">Bir yanda, nesnelerin kendilerinde olan ağırlık, büyüklük, dayanıklılık gibi </span><span class="font6">ilk nitelikler.</span></p>
<p class="calibre34"><span class="font2">Öte yanda, koku, tat, sıcaklık, vb. gibi bizde olan </span><span class="font6">ikincil nite</span><span class="font2">likler. [sayfa 47]</span></p>
<p class="calibre34"><span class="font2">Oysa Berkeley, ikincil niteliklere ait tezi, ilk niteliklere aynen uygular, şöyle ki, </span><span class="font6">bütün nitelikler, bütün özellikler, nesnelerde değil, ama bizdedir.</span></p>
<p class="calibre34"><span class="font2">Güneşe bakarsak, biz, onu, yuvarlak, düz ve kırmızı görürüz. Bilim, bize, yanıldığımızı, güneşin düz ve kırmızı olmadığını öğretir. Öyleyse, bilimin yardımıyla, güneşe atfettiğimiz bazı yanlış nitelikleri bir yana bırakıyoruz, ama bu yüzden güneşin varolmadığı sonucunu da çıkarmıyoruz. Oysa Berkeley, böyle bir sonuca varıyor.</span></p>
<p class="calibre35"><span class="font2">Berkeley, elbette ki, eskilerin yaptıkları ayrımın bilimsel <a id="bookmark22"></a>çözümlemeye dayanmadığını gösterirken haksız değildi, ama kendisi, bu gözlemlerden onların sahip olmadıkları sonuçlar çıkararak bir uslamlama yanlışı yapıyor, safsata yapıyor. Şeylerin niteliklerinin, gerçekten de, duyularımızın bize gösterdiği gibi olmadığını, yani duyularımızın maddi gerçeği bozduğunu gösteriyor ve o, bundan, hemen maddi gerçeğin varolmadığı sonucunu çıkarıyor.</span></p>
<p class="calibre75"><span class="font2">IV. İDEALİST USLAMLAMANIN SONUÇLARI</span></p>
<p class="calibre45"><span class="font2">Tez, “Her şey, ancak bizim zihnimizde vardır.” olduğuna göre, bundan dış dünyanın varolmadığı sonucunu çıkarmak gerekir. Bu düşünüş tarzını sonuna kadar götürerek, “Mademki öteki insanları ancak benim fikirlerimle tanıyorum, mademki öteki insanlar benim için ancak, maddi nesneler gibi, fikir dermelerinden başka bir şey değildir, varolan yalnızca benim.” demeye kadar vardırırız işi. Buna, felsefede </span><span class="font6">(yalnızca kendim</span><span class="font2"> demek olan) </span><span class="font6">tekbencilik (solipsisme</span><span class="font2">) denir.</span></p>
<p class="calibre34"><span class="font2">Lenin, daha önce andığımız kitabında, bize diyor ki, Berkeley, böyle bir teoriyi savunduğu suçlamasına karşı, kendisini, içgüdüyle savunuyor. Hatta görüyoruz ki, idealizmin aşırı biçimi olan tekbencilik, hiçbir filozof tarafından savunulmamıştır. [sayfa 48]</span></p>
<p class="calibre35"><a id="bookmark23"></a><span class="font2">Bunun için, idealistlerle tartışırken, maddeyi gerçekten yadsıyan uslamlamaların; mantıklı ve tutarlı olmak için, tekbencilik (so</span><span class="font6">lipsisme</span><span class="font2">) denen bu saçma aşırılığa varmaları gerektiğini ortaya çıkarmaya özen göstermeliyiz.</span></p></body></html>
