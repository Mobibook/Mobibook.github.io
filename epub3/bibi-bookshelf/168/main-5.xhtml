<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3>Giuseppe Pimpinella ya da Sanat Adıyla Bay Kakkolen</h3>
<p>Michele hiç masal kitabı okumamıştı ve bu konuda pek bilgisi olduğu söylenemezdi. Büyünün gerçekten var olduğunu da işte bu yüzden bilmiyordu. Oysa büyüler insanların en beklemedikleri anda, gizli mi gizli, anlaşılmaz biçimde ortaya çıkarlar.</p>
<p>Michele, o gece rüyasında anneannesi tarafından bulunduğunu gördü. Karşılıklı oturmuş kremalı ve çikolatalı bir pasta yiyorlardı ki ansızın duydukları bir&#160;ses şöyle diyordu:</p>
<p>&quot;Hey, şuna da bak, ne garip bir hayvan! Tüysüz, çırılçıplak ve minik bıyıkları yok!&quot;</p>
<p>Michele rüyasında çevresine bakındı. Yanında anneannesinden başkası yoktu. Bunun üzerine gözlerini açtı ve çalıları, dikenleri inceledi. Kimdi bu konuşan? Çevrede başka bir insan yoktu.</p>
<p>&quot;Herhalde,&quot; diye düşündü Michele, &quot;açlıktan hayal görüyorum.&quot;</p>
<p>Daha düşünmeyi bitirmemişti ki ses bir kez daha konuştu.</p>
<p>&quot;Söyle bakayım, sen ne tür bir yavrusun?&quot;</p>
<p>&quot;Sen kimsin?&quot; diye bağırdı bunun üzerine sabrı taşmaya başlayan Michele. &quot;Cesaretin varsa çık ortaya!&quot;</p>
<p>&quot;Beni görmektesin zaten,&quot; diye yanıtladı onu ses. &quot;Aşağıya, sol tarafına bak, şu minik çınar ağacının&#160;köklerine bak.&quot;</p>
<p>Michele baktı. &quot;Benimle dalga mı geçiyorsun? Hiç kimse yok burada!&quot;</p>
<p>&quot;Ben hiç kimse değilim,&quot; dedi ses alıngan biçimde. &quot;Ben Sansar'ım.&quot;</p>
<p>Michele biraz daha dikkatle baktı çevresine. Gerçekten de kökün yanında sivri suratlı ve koyu renk kürklü bir hayvancık duruyordu.</p>
<p>&quot;Ama bu olanaksız!&quot; diye bağırdı gözlerini ovuş-</p><div>
<p>Susanna Tamaro TOMBUL YÜREK</p></div><div><img src="main-25.jpg" alt=""/></div><div>
<p>Susarına Tamaro TOMBUL YÜREK</p></div>
<p>turarak. &quot;Sen... Sen olamazsın! Hayvanlar konuşamazlar ki!&quot;</p>
<p>&quot;Kim dedi sana bunu?” diye sordu Sansar.</p>
<p>&quot;Kitaplarda öyle yazıyor,&quot; dedi; &quot;hem annem de öyle söyledi... Yani sahte annem...&quot; diye düzeltti sözlerini.</p>
<p>Sansar başını salladı. &quot;Şu mini kitaplara hiç inanılmaması gerektiğini düşünmüşümdür daima. Kitapların her yazdığı yalan.&quot;</p>
<p>&quot;Peki, o zaman...&quot; dedi Michele, &quot;bu... Bu... Bir... Büyü mü?..&quot;</p>
<p>Sansar bu soruyu yanıtlamadı. Michele'yi tepeden tırnağa süzdü ve sonra yeniden sordu: ’</p>
<p>&quot;İyi ama sen ne tür bir yavrusun?&quot;</p>
<p>&quot;Ben bir çocuğum,&quot; dedi Michele bir hayvanla konuşuyor olmasına şaşarak.</p>
<p>&quot;Bir çocuk mu?&quot; diye yineledi Sansar. &quot;Bir minik çocuk. Yani sen bir insan yavrusu musun?&quot;</p>
<p>Michele şimdiye dek bir yavru olduğunu hiç düşünmemişti. Onu düzeltti:</p>
<p>&quot;Ben küçük bir insanım. Yani yaşım çok ileri değil; ama bir insanım.&quot;</p>
<p>&quot;İyi ya işte, bir yavrusun,&quot; diyerek bir yargıya varan Sansar, iki hızlı sıçrayışla, Michele’ye yaklaştı. &quot;Biliyor musun, ben ilk kez bir insan görüyorum. Bu&#160;ormanda insan yavrusu o kadar azdır ki...&quot; Sonra bir&#160;an durdu ve arka ayaklarının üzerinde dikildi. &quot;Hey,”&#160;dedi, &quot;benimle arkadaşlık etmek ister misin?&quot;</p>
<p>Michele hâlâ bir hayvanla konuşuyor olduğuna inanamıyordu.</p>
<p>&quot;Eh, olur,&quot; diye yanıtladı onu dalgın bir şekilde. Bu sözler üzerine Sansar onun omzuna zıpladı ve ıslak burnuyla oğlanın ensesinden başlayarak her yanını kokladı.</p>
<p>&quot;Hey, ne yapıyorsun? Delirdin mi?&quot; diye bağırdı Michele, onu üstünden indirmeye çalışarak. &quot;Ne yapıyorsun sen?&quot;</p>
<p>&quot;Seninle minik arkadaşlık yapıyorum,&quot; diye yanıtladı onu, bu tepkiye çok şaşıran Sansar. &quot;Sizde de arkadaşlık böyle yapılmaz mı?&quot;</p>
<p>Michele şöyle düşündü: Yerinden hiç kımıldamadan duran ve ne burnu ne dili olan Buzz'dan başka bir arkadaşı hiç olmamıştı ki.</p>
<p>Bu sırada Sansar bıyıklarıyla onu gıdıklayıp duruyordu.</p>
<p>&quot;Eh,&quot; dedi az sonra, &quot;hayır, daha doğrusu bilmem... Benim sadece bir tek arkadaşım var, o da bir buzdolabı...&quot;</p>
<p>&quot;Buzdolabı mı?&quot; dedi Sansar. &quot;O ne tür bir yavrudur?&quot;</p>
<p>&quot;O bir yavru değildir, elektrikli ev aletidir... Yani büyük, beyaz bir şeydir, karnının içi yiyeceklerle doludur... Ben hep ondan yemek yerdim.&quot;</p>
<p>&quot;Ah, anladım o senin minikannen!&quot;</p>
<p>Michele gözlerini yere indirdi ve içini çekti. &quot;Benim annem yok.&quot;</p><div>
<p>Susanna Tamaro TOMBUL YÜREK</p></div><div>
<p>Susanna Tamaro TOMBUL YÜREK</p></div>
<p>&quot;Ah, dünyanın bütün inleri adına... Bu nasıl olur?&quot; diye haykırdı Sansar. &quot;Bütün minik yavruların&#160;bir annesi vardır.”</p>
<p>&quot;Evet, şey, benim de bir annem vardı; ama tam olarak benim annem değildi, sahteydi.&quot;</p>
<p>&quot;Sahte ne demek? Yani samandan mı yapılmıştı. Yoksa sen bir korkuluğun minik yavrusu musun?&quot;&#160;diye sordu hayvancık.</p>
<p>&quot;Ah, hayır,&quot; diye yanıtladı onu Michele.</p>
<p>&quot;O halde bir tahminde daha bulunayım,&quot; diyen Sansar düşünceli bir poz takındı. &quot;Demek... Demek&#160;ki... Bakalım... Senin gerçek bir minikannen yok...&#160;Ormanda yalnız başına uyuyorsun... Bir yatılı okuldaydın ve kaçtın... Orada sana kötü mü davranıyorlardı? Evet, değil mi, biraz ha? Eh, uhhhmmmm, senin bir minik para çantan var mı?&quot;</p>
<p>&quot;Hayır.&quot;</p>
<p>&quot;Bir çek defterin?&quot;</p>
<p>&quot;O da yok.&quot;</p>
<p>&quot;Uhhhhmmm. Yoksa sen minik anneannene mi gidiyorsun?&quot;</p>
<p>&quot;Ah, evet!&quot; diye haykırdı Michele. &quot;Sen nereden biliyorsun? Ormanda yolumu kaybettiğimde anneanneme gitmekteydim.&quot;</p>
<p>&quot;Ah, şimdi anladım. Al sana haşlanmış bir solucan! İşte sen busun! Ormanda bulunan minik yavru. Ne aptalım... Bay Kakkolen bana kaç kez söylemişti bunu... Eğer gidersen ormana gezmeye, bulursun bir kayıp çocuk.&quot;</p>
<p>&quot;Açım!&quot; diye yanıtladı onu Michele, çünkü onun için üzgün olmakla aç olmak aynı şeydi.</p>
<p>&quot;O halde beni izle, Bay Kakkolen'e gidelim.&quot; Michele ansızın durumdan kuşkulandı.</p>
<p>&quot;Bir dakika,&quot; dedi. &quot;Kim bu Bay?&quot;</p>
<p>&quot;Benim minik arkadaşım,” diye yanıtladı onu Sansar. &quot;Harika bir kokusu vardır ve pek çok şey bilir... Gidelim mi?..&quot;</p>
<p>Michele ne yapacağını bilemiyordu. Pek çok tuhaf şey olmaya başlamıştı.</p>
<p>Konuşan bir hayvan, adı bir garip, kokusu pek güzel olan bir adam, sürekli çember çizerek ilerlenen&#160;bir orman...</p>
<p>Yoksa bütün bunlar bir rüya mıydı?</p>
<p>Michele bir parmağını kuvvetle ısırmayı denedi. Ayy! Bu rüya değil, gerçekti besbelli. Üstelik beş gündür ormanda tek başına dolaşıyor olması ve karnının&#160;açlığı da gerçekti.</p>
<p>&quot;Burada bir gün daha kalırsam,&quot; diye düşündü, &quot;akbabalara kahvaltı olacağım.&quot;</p>
<p>&quot;Tamam,&quot; dedi bunun üzerine Michele, Sansar'a. &quot;Senin peşinden geliyorum.&quot;</p>
<p>Hayvancık hâlâ onun sırtındaydı ve kürk bir yaka gibi sarmmıştı. İnmeye hiç niyeti yoktu.</p>
<p>&quot;Beni dinle kayıp,&quot; diye fısıldadı doğrudan Mic-hele'nin kulağının içine konuşarak.</p><div>
<p>Susanna Tamaro TOMBUL YÜREK</p></div><div>
<p>Susarına Tamaro TOMBUL YÜREK</p></div>
<p>&quot;Benim adım kayıp değili” diye onun sözünü kesti Michele. &quot;Benim adım Michele.&quot;</p>
<p>&quot;Ah, bağışla,&quot; diye onu düzeltti Sansar. &quot;Şunu dinle, Mik, sırtından inmessem kızar mısın? Siz minik&#160;kayıplar öyle yumuşak ve genişsiniz ki... Burası çok&#160;rahat.&quot;</p>
<p>Michele mutluydu. Yaşamında ilk kez birisi onun şişmanlığından hoşnuttu.</p>
<p>&quot;Ah, evet, kalabilirsin,&quot; dedi ve arkadaşının uyarılarını dinleyerek ormana daldı.</p>
<p>Michele ve Sansar yürüdüler, yürüdüler, yürüdüler. Michele, &quot;Artık yoruldum,&quot; dedikçe öteki şöyle yanıtlıyordu: &quot;Ah, ama çok az kaldı.&quot;</p>
<p>İşte böylece hiç durmadan yürüdüler ve çok yol aldılar. Akşam, günbatımına doğru, orman seyrelmeye başladı. Michele havayı derin derin içine çekti.</p>
<p>&quot;Deniz kokusu duyuyorum,&quot; dedi.</p>
<p>&quot;Elbette,&quot; diye yanıtladı onu Sansar. &quot;Zaten Bay Kakkolen deniz kenarında oturur. Neredeyse geldik.&#160;Şimdi altı adım düz git, sonra şu ardıcın yanından&#160;sap ve hep sola yürü.&quot;</p>
<p>Michele bu uyarıları yerine getirince karşılarına kum tepecikleriyle dolu bir sahil, yüksek dalgalarla&#160;süslü sonsuz bir deniz çıktı.</p>
<p>&quot;Şu tüten dumanı görüyor musun?” diye sordu bunun üzerine Sansar. &quot;İşte oraya gitmemiz gerekiyor.&quot;</p><div><img src="main-26.jpg" alt=""/></div>
<p>Bir süre daha kumlarda tökezleyerek yürüdüler. Sonra ansızın karşılarında bir ev belirdi. Küçük, çatısı eğik bir evdi ve evin duvarları tuğla ve tahtayla değil, üst üste konmuş reklam afişleriyle örülmüştü.&#160;Evin önünde uzun boyludan çok enine genişlemiş,&#160;beyaz sakallı bir adam duruyordu. Birbirine yapıştırılmış gazetelerden oluşmuş ve yere kadar uzanan&#160;bir elbise giymişti. Elinde bir bilgisayar kâğıdı vardı&#160;ve sanki onları bekler gibiydi.</p>
<p>Sansar, Michele'nin omzundan yere atladı ve adama doğru koşmaya başladı.</p>
<p>&quot;Bay Kakkolen!&quot; diye bağırdı. &quot;Size bir sürprizim var!&quot;</p><div>
<p>Susarına Tamaro TOMBUL YÜREK</p></div><div><div><img src="main-27.jpg" alt=""/></div></div>
<p>Michele adamın yanma gelir gelmez, terbiyeli bir şekilde elini uzattı.</p>
<p>&quot;Adım Michele ve...&quot;</p>
<p>&quot;Her şeyi biliyorum oğlum,&quot; diye onun sözünü kesen adam, elindeki kâğıtta yazanları okumaya başladı.</p>
<p>&quot;Şimdi bakalım... Hımmm, kumral saçlı... Evet. Yeşil gözlü... Evet... Yaşı sekiz civarında... Yaşın da tutuyor. Oldukça şişman... Ve hımmmm, şöyle bir bakalım, senin bir annen var mı?&quot;</p>
<p>&quot;Evet bayım,” diye yanıtladı onu Michele, &quot;yani hayır, daha doğrusu bir annem var ama o da sahte.&quot;</p>
<p>&quot;OlağanüstüT” diye haykırdı adam. &quot;Sen tam da benim aradığım çocuksun!&quot; Sonra da kendini takdim&#160;etti:</p>
<p>&quot;Benim adım Bay Kakkolen,&quot; dedi ve &quot;tanıştığım bu sansar da benim yardımcımdır ve adı San San&#160;Sansar'dır.&quot;</p>
<p>&quot;Neyin yardımcısı?&quot; diye sormayı ve olayların iyice karmaşık bir hal aldığını düşünen Michele, ağzını açamadan Bay Kakkolen onu bir kolundan yakaladı&#160;ve evin içine çekiverdi.</p>
<p>İçerisi, dışarıdan göründüğünden daha genişti. Tek bir oda vardı ve ortada tek bir masayla birkaç&#160;sandalye duruyordu. Duvarlar, yerden tavana kadar&#160;bilgisayar ekranlarıyla kaplıydı. Ekranların bazıları&#160;aydınlık, bazıları değildi. Onlarca, onlarca elektrik&#160;kablosu yerlerde sürünüyor ve sonunda köşedeki dev&#160;gibi bir klavyeye bağlanıyorlardı.</p>
<p>&quot;Otursana,&quot; dedi Bay Kakkolen içeriye girer girmez. &quot;Herhalde açsındır.&quot;</p>
<p>&quot;Aslına bakarsanız, bayım...&quot; dedi midesi guruldayan Michele, &quot;biraz açım...&quot;</p>
<p>&quot;İyi, iyi... Bakalım...&quot; Bay Kakkolen klavyeye yaklaştı. Kendi kendine konuşuyor ve konuşurken de tuşlara basıyordu. &quot;Bakalım... Sekiz yaşında bir erkek&#160;çocuk, biraz kilolu, sekiz gündür aç, en sevdiği etkinlik: Hiçbir şey yapmamak; adi: Michele... İşte burada... En sevdiği yemek nedir?&quot;</p>
<p>Odada bir gürültü yankılandı. Pling plog, derken bir ekran aydınlandı, baskı makinesi bir kâğıt parçası kustu.</p>
<p>Bay Kakkolen bunu makineden koparttı ve yüksek sesle okudu: &quot;En sevdiği yiyecekler: Puding ve kızarmış simit. Doğru mu oğlum?&quot;</p>
<p>&quot;Ah, evet, efendim...&quot; dedi giderek şaşkınlığı artan Michele. &quot;Gerçekten de simide ve pudinge bayılırım...&quot;</p>
<p>&quot;Mükemmel... O halde peçeteni tak, yemeğin bir dakika içinde hazır olacak.&quot; Çevrede ne bir buzdolabı ne de bir fırın göremeyen Michele hayretle:</p>
<p>&quot;Ama nasıl olur...&quot; dedi.</p>
<p>Çocuğun sözleri henüz tamamlanmıştı ki Bay Kakkolen klavyenin bir tuşuna bastı ve ekranda her&#160;tür puding ve simit belirdi; bir başka tuşa basınca da&#160;ekrandan silinen yiyecekler, tereyağı, un ve yumurta&#160;özleriyle sofrada beliriverdiler.</p><div>
<p>Susarına Tamaro TOMBUL YÜREK</p></div><div><img src="main-28.jpg" alt=""/></div>
<p>Bay Kakkolen bilgisayarı kapadı ve sofraya yaklaştı.</p>
<p>&quot;Hiç çekinme yavrum, gördüğün her şey senin.&quot;</p>
<p>Michele bu sözleri ikiletmedi. Bir eliyle bir simidi yakalarken öteki eliyle kaşığı aldı ve pudinge daldırdı.&#160;On dakika sonra sofrada sadece kırıntılar ve kirli tabaklar kalmıştı. Michele o denli çok yemişti ki soluk&#160;alabilmek için pantolonunun önünü açtı. Uzun süredir kendini bu kadar iyi hissetmiyordu ve karıncığındaki şu sıcaklığa hasret kalmıştı. Bay Kakkolen karşısında oturmuş ona bakıyordu.</p>
<p>&quot;Söyle bakalım,&quot; dedi, &quot;beğendin mi yiyecekleri?&quot;</p>
<p>&quot;Oh, her şey harikaydı,&quot; diye yanıtladı onu Michele. Sonra bir an duraksadı. Yiyecekler midesinde cehenneme yaraşır gürültüler çıkarmaya başlamıştı.</p>
<p>Bir soru sormak istiyordu; ama bir yandan da korkuyordu. Bu adamın kim olduğunu tam olarak çözememişti. O iyi yürekli bir büyücü müydü, yoksa bir deli miydi? Ona güvenebilir miydi, güvenemez miydi?&#160;Sonunda, şu anda burada kalmak zorunda olduğunu&#160;düşünerek konuşmaya karar verdi.</p>
<p>&quot;Bayım,&quot; dedi, &quot;siz benim puding ve simit sevdiğimi nereden anladınız?&quot;</p>
<p>Bay Kakkolen güldü. &quot;Bu bir kum tanesi kadar basit! Bana senin bir arkadaşın söyledi.&quot;</p>
<p>&quot;Benim bir arkadaşım mı? Ama benim hiç arkadaşım yoktur ki,&quot; diye karşı koydu Michele.</p>
<p>&quot;Bundan emin misin?&quot; diye sordu bu kez Bay Kakkolen ve yeniden klavyeye yaklaştı.</p>
<p>&quot;Ah, evet bayım, ben şişman bir çocuğum ve hiç...&quot; O sırada duvarın ortasındaki bir ekran aydınlandı.</p>
<p>Michele ona baktı. Bir yandan ötekine hızla giden beyaz ve siyah çizgiler vardı. Sonra ansızın bu çizgiler yok oldular ve bir görüntü belirmeye başladı. Bu&#160;beyaz, yüksek, gösterişli bir şeye benziyordu.</p>
<p>&quot;Bunu tanıyor musun?&quot; diye sordu Bay Kakkolen.</p>
<p>&quot;Ama bu Buzz,&quot; diye bağırarak ayağa fırladı Michele. &quot;Bu nasıl olabilir? Demek o...&quot;</p>
<p>Bay Kakkolen'in yüzündeki ifade birdenbire değişti. Sanki bir şeyler onu rahatsız ediyordu.</p><div>
<p>Susanna Tamaro TOMBUL YÜREK</p></div><div>
<p>Susarına Tamaro TOMBUL YÜREK</p></div>
<p>&quot;Belki de fazla konuştum,&quot; diye düşündü Miche-le.</p>
<p>&quot;Artık yeter,&quot; diye bağırdı Bay Kakkolen, &quot;zaten çok zaman kaybettim.&quot; Michele'yi omuzlarından tuttuğu gibi kapıdan dışarıya fırlattı ve kapıyı kapattı.</p>
<p>O gün, öğleden sonrasını kumsalda, San San Sansarla yürüyerek geçiren Michele, Bay Kakko-len'in yaşamı üzerine pek çok bilgi edindi.</p>
<p>Bay Kakkolen'in gerçek adı Giuseppe Pimpinella idi ve kumsalda yaşamaya çekilmeden önce elektronik konularda büyük bir mucitti. Bu ad, sanatında&#160;kullandığı addı ve en önemli iki buluşundan geliyordu; Kak Detektör ve Kak Alarm.</p>
<p>Bunların ilki, diye açıkladı arka ayakları üzerinde yürümeye çalışan sansar, ayakkabıların burnuna takılan küçük bir sensördü. Yürürken kaldırımda minik&#160;veya büyük bir köpek kakası ile karşılaşan ayakkabı,&#160;sahibini yaklaşan tehlikeye karşı uyarıyordu, yani&#160;ayakkabının pis kokulu ve yumuşak bir şeye basmak&#160;üzere olduğunu haber veriyordu.</p>
<p>İkincisi olan Kak Alarm ise; titreşimle çalışan küçük bir aygıttı. Genellikle gömleğin yakasına takılırdı ve konferans verenler, siyasetçiler, profesörler ve&#160;yüksek sosyetenin hanımları için son derece yararlıydı. Aygıt, saniyeden daha kısa bir süre içinde burundan inen sümükleri haber verebiliyordu. Bu noktada bir hapşırık sesi çıkartıyor ve sahibine yaklaşmakta olan tehlikeyi bildiriyordu.</p>
<p>Michele bütün bunları dikkatle dinledi. Bu iki aygıt gerçekten de olağanüstüydü. Bir kez okuldayken öğretmenin bütün bir ders boyunca burnundan akan&#160;sümüğü ile nasıl rezil olduğunu anımsıyordu. Hiç&#160;kimse öğretmeni durumdan haberdar etmeye cesaret&#160;edemiyordu ve nihayet kadın bütün nefesiyle, &quot;Hepinizi sınıfta bırakacağım,&quot; diye haykırınca koca bir sümük burnundan fırlamış ve uçarak ilk sıradaki öğrencinin üstüne yapışmıştı.</p>
<p>&quot;Harika buluşlar,&quot; dedi heyecanla Michele. &quot;Çok yararlı.&quot;</p>
<p>&quot;Elbette Mik, Bay Kakkolen dünyanın en acayip, garip, üstün mucididir, gerçekten böyledir de, biraz...&#160;Biraz... Dalgındır.&quot;</p>
<p>&quot;Nasıl dalgın yani?&quot;</p>
<p>&quot;Şey, arada sırada kafası karışır, minik karışıklıklar olur... Bak, örneğin; Kak Detektör onun minik başarısı olması gerekirdi; ama onun minik felaketi oldu.&quot;</p>
<p>&quot;Neden? Oysa harika bir buluşmuş! Benim sahte annem, o iğne topuklarıyla bir kakaya basınca ciyak&#160;ciyak bağırırdı.&quot;</p>
<p>&quot;Harika bir buluş, olağanüstü iyi; ama Bay Kakkolen, aynı zamanda kusurlu modeller de üretti ve bunlardan biri bil bakalım kimin eline geçti?&quot;</p>
<p>&quot;Bilmiyorum... Öğretmeninin mi?&quot;</p>
<p>&quot;Hayır, daha beter, çok daha beter. Hepsinin için-</p><div>
<p>Susarına Tamaro TOMBUL YÜREK</p></div><div>
<p>Susanna Tamaro TOMBUL YÜREK</p></div>
<p>de en kusurlu olan model, bütün minik galaksinin ve dünyanın Süper Bilimsel Enstitüleri'nin minik başkanı Yüce Başkan'ın eline düştü.&quot;</p>
<p>&quot;Peki, işlemedi mi o zaman?&quot;</p>
<p>&quot;Hayır, hayır, feci feci, korkunç bir olay oldu! Bay Kakkolen, bunu yaparken bir sensörün kapalı devresini ters takmıştı, hem de minik kakaları uzaklaştırması gereken sensördü ters takılan. Ve bu durumda&#160;da ne olduğunu tahmin edebilirsin herhalde...&quot;</p>
<p>&quot;Eh, herhalde tam ters biçimde işledi.&quot;</p>
<p>&quot;Ve sonra ne oldu sence?&quot;</p>
<p>&quot;Ama felaket bir şey bu!&quot; diye bağırdı Michele, çünkü orada yaşanan sahne, gözlerinin önünde beli-rivermişti birden.</p>
<p>&quot;Evet, aynen öyle oldu Mik, korkunçtu. Üç kilometre civarda bulunan tüm hayvanların tüm kakaları hızla üstüne akın ettiler. Minik felaket şu ki o gün sirkin biri, develeri ve filleri ile o yollardan geçip gitmişti... Anlayacağın... Mik, gerçek bir felaket yaşandı.&#160;Bu yüzden Bay Kakkolen telaş içerisinde laboratuva-rını terk etti ve buraya saklandı.&quot; Sansarcık içini çekti. &quot;Kim bilir ne çok kusurlu Kak Alarm yayılmıştır&#160;dünyaya!&quot;</p>
<p>&quot;Gerçekten çok hüzünlü bir öyküydü bu,&quot; dedi Michele ve yerde duran bir deniz kabuğuna öyle hızlı vurdu ki kabuk doğru denizi boyladı... Sonra labo-ratuvarda gördüğü bütün o bilgisayarları ve elektrik&#160;kablolarını anımsadı. &quot;Ama,&quot; dedi bir açıklama edinebileceğini umarak, &quot;hâlâ çalışmaktan vazgeçmemiş sanırım.”</p>
<p>&quot;Minik elbette ki hayır! Bir minik mucit asla buluş yapmaktan vazgeçmez.&quot;</p>
<p>&quot;Peki, şimdi ne müthiş bir minik şey. Öyle büyük bir şey ki tüm minik dünyayı değiştirecek... Ama,&quot;&#160;diye ekledi San San Sansar &quot;bunu sana söyleyemem.&#160;Eğer söylersem beni sonsuza dek susturur. Bu bir&#160;Gizli Fare.&quot;</p>
<p>&quot;Görünmeyen bir fare mi? Neye yarar ki bu?&quot;</p>
<p>&quot;Ah, Mik! Gizli Fare, çok gizli bir sır, dünyanın bütün kuş burunları ve tüm haşlanmış solucanları&#160;adına bile açıklanmaz.&quot;</p>
<p>Sessizlik içinde kumsal boyunca yürümeye başladılar.</p>
<p>&quot;Ne garip yer,&quot; diye düşündü Michele, çevresine bakınarak. &quot;Güneş var, hava sıcacık; ama çevrede ne&#160;bir denize giren, ne bir dondurmacı, ne bir sörf yapan, ne de bir sandal... Hiçbir şey görünmüyor.&quot;</p>
<p>Üstelik, Sıska Hamsiler Kliniği'ne yakın deniz yoktu ki. En yakın kumsal üç yüz kilometre uzaklıktaydı. Beş günde bu kadar yolu yürüyerek katetmiş&#160;olması mümkün müydü?</p>
<p>Güneş ufukta alçalmaya başlayınca San San geri dönmeyi önerdi. Dönüş yolunda denizden karaya&#160;doğru güçlü bir rüzgâr esmeye başladı. Michele bu-</p><div>
<p>Susanna Tamaro TOMBUL YÜREK</p></div><div><img src="main-29.jpg" alt=""/></div>
<p>nun alışılmış bir rüzgâr olmadığını hissetti. Uğultunun ortasında sesler işitir gibi olmuştu. Michele daha dikkatle dinlemeye başladı.</p>
<p>&quot;Bu nasıl bir rüzgâr?&quot; diye sordu Sansar'a.</p>
<p>&quot;Bütün ötekiler gibi minik bir rüzgâr bu da,” diye yanıtladı onu, bu sorudan rahatsız olan San San ve&#160;daha fazla konuşmamak için ileriye doğru koşmaya&#160;başladı.</p>
<p>Güneşin son ışıklarıyla eve vardılar. Kakkolen esrarengiz işini kesti ve bilgisayara, öğlenkinin aynısından bir akşam yemeği ısmarladı.</p>
<p>Yaşamında ilk kez Michele'nin pek iştahı yoktu. Odanın ortasında solgun bir lamba vardı ve ortalık&#160;öğlenkinden daha perişan bir görünüyordu. Michele&#160;korkmaya başlamıştı. Az sonra uyuyacaktı.</p>
<p>Acaba bu gece neler olacaktı? Minik Sansar'ın anlattıkları doğru muydu acaba? Bay Kakkolen hâlâ&#160;makinelerin çevresinde dönüp duruyordu; çok meşgul bir hali vardı. Acaba ne üstünde çalışıyordu? Michele gözleriyle San San Sansar'ı aradı. O da ortalıktan yok olmuştu.</p>
<p>Bay Kakkolen'in onu pek önemsemediğini fark edince kumsala gidip Sansar'ı aramayı düşündü. Parmak uçlarına basarak kapıya gelmişti ve dışarı çıkarak kapıyı çekmişti ki duvarın ötesinden Buzz'un&#160;sesini duyar gibi oldu.</p>
<p>&quot;Bzzzaapppbrrrr? Zuuutttrrrr!&quot;</p>
<p>Bu mümkün müydü? Acaba rüya mı görüyordu? Hayır, rüya görmüyordu! Bu gerçekten de onun sesiydi. Buzz oradaydı ve birisiyle konuşuyordu. Kendi&#160;adının da geçtiğini ve üstelik soyluluk unvanlarının&#160;da söylendiğini işitmişti: Tombul Yürek, Simitler ve&#160;Pudingler Markisi.</p>
<p>Michele merakına engel olamadı. Neyse ki anahtar deliği oldukça büyüktü ve içerisi görülebiliyordu. İşte Bay Kakkolen ekranın önünde duruyordu. Ekranda ne vardı acaba? Görebildiği iki ekranda siyah beyaz çizgiler geçiyordu; ama üçüncü ekranda... İnanılmaz bir şeydi bu... Üçüncü ekranda kendi evinin mutfağı görünüyordu: Beyaz ve kayıtsız edasıyla Buzz da&#160;tam ortada dikiliyordu.</p>
<p>Buzz, Bay Kakkolen ile onun hakkında konuşmaktaydı.</p><div>
<p>Susanna Tamaro TOMBUL YÜREK</p></div><div>
<p>Susanna Tamaro TOMBUL YÜREK</p></div>
<p>İşte o anda Michele, gözünü anahtar deliğine yapıştırmış dururken iki ekrandan biri aydınlandı ve Michele çizgilerin yerine anahtar deliğinden bakan&#160;kendi halini gördü.</p>
<p>Demek ki dışarıda bir kontrol kamerası vardı!</p>
<p>Oradan uzaklaşırken Bay Kakkolen'in bağırdığını işitti: &quot;Pis casus!&quot; Ve onu yakalayıverdi.</p>
<p>Michele, korkudan bacaklarının buzluktan çıkarılmış iki dondurma gibi eridiğini hissetti.</p>
<p>&quot;Hayır... Hayır... Hiçbir şey görmedim ben... Bayım,” diye kekelerken, Bay Kakkolen onu sürükleyerek laboratuvarına götürdü. &quot;Hiçbir şey, yemin ederim... Sadece...&quot;</p>
<p>Bak Kakkolen onu işitmiyordu bile. Onu bir iskemleye oturttu ve karşısına geçip yerleşti.</p>
<p>&quot;Tamam oğlum,&quot; diye içini çekti, &quot;çok kötü bir şey oldu, her şeyi öğrendin.&quot;</p>
<p>Michele bir kez daha bunu yadsımayı denedi.</p>
<p>&quot;Ne yapalım?&quot; diye sürdürdü konuşmasını Bay Kakkolen, &quot;nasılsa eninde sonunda öğrenecektin;&#160;çünkü bütün bu uğraşlarım, seni yakından hem de&#160;çok yakından ilgilendiriyor.&quot;</p>
<p>Michele, bir yaprak gibi titremeye başladı.</p>
<p>&quot;Sanırım,&quot; dedi adam, &quot;arkadaşın Buzz ile konuştuğumu duydun.&quot;</p>
<p>&quot;Hayır bayım, şey yani evet...&quot;</p>
<p>&quot;İşte ben uzun zamandır Buzz ile ilişki içerisindeyim, hem onunla hem de onlarca onlarca çamaşır makinesiyle ilişkim var. Aynı zamanda mikserler, çim&#160;biçiciler, ekmek kızartıcılar, elektrik süpürgeleri ve&#160;onların kuzeni olan halı döverler de ilişki içerisinde&#160;bulunduğum dostlarım. Son zamanlarda bir de yoğurt makinesi ve bir mikrodalga fırınla da tanıştım ve&#160;yapıcı bir diyalog geliştirdim. Benim bilgisayarlarım&#160;aracılığı ile onlarla her gün konuşuyorum ve onlar da&#160;her gün beni yanıtlıyorlar.&quot;</p>
<p>&quot;Siz Buzz'un dilinden anlıyor musunuz?&quot; diye sordu Michele.</p>
<p>&quot;Elbette oğlum, hem Buzz'un hem öteki elektrikli ev aletlerinin dilinden çok iyi anlıyorum. Sana bunu az önce de söyledim değil mi? Onlarla her gün konuşuyorum dedim ya. Eğer o olmasaydı sen bu ormandan asla çıkamazdın.&quot;</p>
<p>&quot;Demek oydu!&quot; dedi Michele neşeyle, Buzz'un onu terk etmediğine sevinmişti. &quot;Yani... O mu... Söyledi benim simit ve puding sevdiğimi?&quot;</p>
<p>Bay Kakkolen içini çekti. &quot;Evet Mik. Buzz bana senin, sahte annen, diyetlerin hakkında her şeyi anlattı. Anlayacağın, senin iyi ve mutsuz bir çocuk olduğunu söyledi bana.&quot;</p>
<p>' &quot;Ah, bu doğru bayım,&quot; diye mırıldandı Michele, kendi öyküsü onu da kederlendirmişti şimdi. &quot;Bunlar&#160;çok doğru; ama yemek yemeyi çok seviyorsam ne gelir elimden?&quot;</p><div>
<p>Susanna Tamaro TOMBUL YÜREK</p></div><div>
<p>Susanna Tamaro TOMBUL YÜREK</p></div>
<p>&quot;Sorun bu değil,&quot; dedi Bay Kakkolen. &quot;Ya da öyle görünüyor; ama sorun bambaşka. Düşün bak...&quot; diye&#160;sürdürdü konuşmasını sakalını kaşıyarak. &quot;Yıllar önce&#160;buraya bir çocuk geldi, onu bana en sevdiğim arkadaşlarımdan biri olan yaşlı bir çamaşır makinesi yollamıştı, her neyse fazla uzatmayayım; oğlan, yazar bir&#160;adamla şair bir kadının çocuğuydu. Anne-babası çocuğun tüm zamanını bir kitaplığın loşluğunda geçirmesini, hareket etmeden, kımıltısız oturmasını istiyorlardı. Oysa çocuğun tutkusu neydi biliyor musun?&quot;</p>
<p>&quot;Yemek yemek mi?&quot;</p>
<p>&quot;Hayır, onun tutkusu ragbi oynamaktı. Uzun boylu ve bir boğa gibi güçlüydü, görmeliydin onu. Gerçek bir şampiyon olabilirdi. Oysa ailesi onu hep evde kapalı tutuyordu. O da çamaşır makinesi ile arkadaş olmuştu. Makinenin önüne oturuyor ve ona şöyle diyordu: <sup>;</sup>Benim çamurlu tişörtlerimi ne zaman yıkayacaksın, benim çamurlu tişörtlerimi ne zaman yıkayacaksın...' Elbette işi fazla uzatmadan o çocuğu kurtardım. Ama artık...&quot;</p>
<p>&quot;Artık...&quot; diye yineleyen Michele kendi geleceğini karanlık görmeye başlamıştı.</p>
<p>&quot;Artık,&quot; dedi Bay Kakkolen, &quot;on tane yardımcım bile olsa elimden bir şey gelmez. Sorun çok yaygınlaştı. Her gün dünyanın her bir yanında elektrikli ev&#160;aygıtlarından binlerce yardım çağrısı alıyorum: Burada şundan mutsuz bir çocuk var, burada bundan&#160;mutsuz olan bir çocuk var... Bunların hepsine kulak&#160;verecek olsam inan bana deliririm.&quot;</p>
<p>&quot;Peki, o halde...&quot;</p>
<p>&quot;O halde sorun dağlar gibi yığılı çocuğum. Anlayacağın hiçbir ana-baba artık kendi çocuğundan hoşnut değil.&quot;</p>
<p>&quot;Hepsi çok fazla mı yiyor?&quot;</p>
<p>&quot;Kimi çok yiyor, kimi çok aç; kimi çok konuşuyor, kimi suskun; kimi bulutları seyretmekten hoşlanıyor,&#160;kimi gözlerini bir kez bile yukarı çevirmiyor. Anlayacağın bugünün dünyasında hayatından memnun hiçbir çocuk yok.&quot;</p>
<p>&quot;Gerçek bir annesi olanlar da mı?” diye sordu kendi durumunu düşünen Michele.</p>
<p>Bay Kakkolen öncekinden daha derin derin iç geçirdi ve giysisini oluşturan gazetelerin birini düzeltti. &quot;Ne onlar mutlu çocuğum ne de yetimler.&quot;</p>
<p>&quot;Peki, o halde?&quot;</p>
<p>&quot;Hal şu ki: Bu işlerin içinde bir tuhaflık var.&quot;</p>
<p>&quot;Bir büyü mü?&quot; diye sordu Michele, çünkü artık büyünün varlığına iyiden iyiye inanır olmuştu.</p>
<p>Bay Kakkolen bunu yanıtlamadı; ama sözlerine devam etti:</p>
<p>&quot;Buradaki bunca aygıtımla, bunca yıldır incelemeler yaptım, fazla uzatmamak için sana anlatmayayım ve bende derin kuşkular oluştu. Nasıl söylemeliyim bilmiyorum; ama elimizi çabuk tutmalıyız.”</p><div>
<p>Susanna Tamaro TOMBUL YÜREK</p></div><div>
<p>Susanna Tamaro TOMBUL YÜREK</p></div>
<p>&quot;Tutmalıyız mı?&quot; diye yineledi onun sözlerini Mi-chele. Kulaklarına inanamıyordu. &quot;Bizden mi söz ediyorsunuz?&quot;</p>
<p>&quot;Evet, sen ve ben birlikte bir şeyler yapmalıyız. Seni bu yüzden getirttim zaten buraya.&quot;</p>
<p>&quot;Ama ben...&quot;</p>
<p>&quot;Sen Buzz'un yanıldığını mı söylemek istiyorsun? Yoksa bir şövalye değil misin?&quot;</p>
<p>Michele bu söz üzerine hemen ayağa fırladı.</p>
<p>&quot;Evet efendim! Ben Tombul Yürek'im!&quot;</p>
<p>&quot;Ve hiçbir şeyden korkmaz mısın?&quot;</p>
<p>&quot;Hiçbir şeyden efendim!&quot; diye bağırdı kuvvetle. Aslında Michele yalan söylemişti, çünkü şişko göbeğinin tekerleği korkudan bir puding gibi titremekteydi. Bay Kakkolen, ona dağlar gibi yığılan sorunları&#160;anlattı.</p>
<p>&quot;Buraya bak,&quot; dedi bir ekranı aydınlatırken. &quot;Ne görüyorsun?&quot;</p>
<p>Burada gökyüzüne dek uzanan onlarca gökdelen görünüyordu.</p>
<p>&quot;Bir kent görüyorum efendim,&quot; dedi Michele.</p>
<p>&quot;Peki, ya kentin içinde ne görüyorsun?&quot;</p>
<p>&quot;Pek çok otomobil, koşuşan pek çok insan görüyorum.&quot;</p>
<p>&quot;Bu insanlar sana nasıl görünüyorlar?&quot;</p>
<p>&quot;Sıska,&quot; diye yanıtladı Michele, çünkü insanlarda en önce dikkatini çeken özellik kiloları olurdu.</p>
<p>&quot;Sıska ve başka?&quot;</p>
<p>Bay Kakkolen ekrandaki görüntüyü dondurdu. İlk planda kımıldamadan duran onlarca kişi vardı.&#160;Acaba onları tanıyor muydu? Ah, evet! İşte bu yüzlerdeki anlatım kendi sahte annesinin yüzündeki anlatımla aynıydı.</p>
<p>&quot;Bunların aceleleri var efendim ve... Şey... Sanki, evet, hepsi biraz sinirli görünüyor.&quot;</p>
<p>&quot;Doğru, Mik, aynen öyle. Hepsi çok sinirli. Şimdi şu yeni görüntüye bak.&quot;</p>
<p>Ekranda öncekinden başka bir kent görüntüsü belirdi. Bay Kakkolen aynı soruları yineledi. Michele&#160;de yüzleri inceledikten sonra aynı yanıtları verdi.</p>
<p>&quot;Hepsinin acelesi var ve hepsi sinirli.&quot;</p>
<p>Ekrandan üç-dört kentin daha görüntüsü akıp gitti. İnsanların tenlerinin rengine bakan Michele,&#160;hepsinin değişik anakaralarda yaşadığını anladı. Ama&#160;yüzlerdeki anlatım hepsinde aynıydı sanki. Herkesin&#160;acelesi vardı ve herkesin öfkesi burnundaydı.</p>
<p>Başka bir monitörün önüne geçtiler.</p>
<p>&quot;Ve şimdi Mik, şuraya bak.&quot;</p>
<p>Renkli bir ekran aydınlandı. Yavaş yavaş beliren görüntüde Alp Dağları'nın çayırları ortaya çıktı. Yeşil,&#160;pırıl pırıl parlıyordu ve otun üzerinde ayakta duran ya&#160;da yere uzanan pek çok inek vardı.</p>
<p>&quot;Burada ne görüyorsun Mik?&quot;</p>
<p>&quot;Kırları efendim.&quot;</p>
<p>&quot;Başka?&quot;</p>
<p>&quot;Pek çok da inek.&quot;</p><div>
<p>Susanna Tamaro TOMBUL YÜREK</p></div><div>
<p>78</p></div><div>
<p>79</p></div><div>
<p>Susanna Tamaro TOMBUL YÜREK</p></div>
<p>&quot;Peki onlar nasıl?&quot;</p>
<p>&quot;Ama efendim! İneklerin hepsi aynıdır. Onların yüzü yoktur ki!&quot;</p>
<p>&quot;Minik buuum!&quot; diye bağırdı bu arada odaya girmiş olan Sansarcık. &quot;Tbm minik insanlara yakışır sersemce bir yanıt.&quot;</p>
<p>&quot;Mik,&quot; dedi Bay Kakkolen, doğrudan onun gözlerinin içine bakarak. &quot;Buzdolaplarının tümü aynı mıdır?&quot;</p>
<p>Michele, Buzz'u ve sınıf arkadaşının evindeki buzdolabını geçirdi aklından.</p>
<p>&quot;Ah, hayır efendim, hiçbiri birbirine benzemez.&quot;</p>
<p>&quot;Şunları görüyor musun? İneklere yeniden bak bakalım.&quot;</p>
<p>&quot;Eh, ne diyebilirim ki? Hepsi pek sakin görünüyor. Ama efendim, inekler her zaman sakindirler.&quot;</p>
<p>&quot;O zaman şuraya bir bak.&quot;</p>
<p>Ekrandaki görüntü değişti. İneklerin yerine bir grup aslan görünüverdi.</p>
<p>&quot;Ya bunlar?&quot; diye sordu Bay Kakkolen.</p>
<p>&quot;Bunlar aslan. Uyuyor ve karınlarını kaşıyorlar.&quot;</p>
<p>Bay Kakkolen bir düğmeye basarak tüm ekranları söndürdü.</p>
<p>&quot;Demek ki oğlum, aslanlar uyuduklarına inekler sakin olduklarına göre, bundan çıkartacağımız&#160;ders...&quot;</p>
<p>Michele bu konuşmalardan hiçbir şey anlamıyordu.</p>
<p>&quot;Efendim,&quot; dedi, &quot;benim mantığım biraz zayıftır.&quot;</p>
<p>&quot;Dene bakalım.&quot;</p>
<p>&quot;Eh, şöyle diyebilirim: Eğer aslanlar uyuyorsa ve inekler sakinse, demek ki aslanlar inekleri yemiyor.&quot;</p>
<p>&quot;Hayır!&quot; diye bağırdı Bay Kakkolen. &quot;Büyük bir yanlış bu. Eğer inekler sakinse, aslanlar uyuyorsa ve&#160;insanlar sinir içinde ordan oraya koşuşturuyorlarsa&#160;bu demektir ki...”</p>
<p>&quot;Onların acelesi vardır,&quot; diye mırıldandı Michele giderek zayıflayan sesiyle.</p>
<p>&quot;Hayır!&quot; Bay Kakkolen'in sakalı titremeye başlamıştı. &quot;Hayır, eğer insanlar sinir içinde koşuşturuyorlarsa dünyada ters giden bir şeyler var demektir: İşte sorunun olduğu tepe bu... Anladın mı şövalyem?&quot;</p>
<p>Her ne kadar hiçbir şey anlamamışsa da Michele haykırıverdi:</p>
<p>&quot;Elbette efendim!&quot; dedi ve pürdikkat kesildi. Bay Kakkolen aydınlık bir kadrandaki saate baktı.</p>
<p>&quot;Eyvahlar olsun!&quot; diye bağırdı. &quot;Çok geç olmuş. Çalışmaya koyulma zamanı... Sen Mik, şuraya geç ve&#160;sen de San San, PİX yazan şalteri kaldır.&quot;</p>
<p>&quot;Hemen Minik Bay,&quot; diye bağırdı telaşla Sansar-cık. Gizli Fare operasyonunun başlamak üzere olduğunu sezerek sevinmiş ve dipteki odada gözden kaybolmuştu. Birkaç saniye sonra içeriden o tiz sesi işitildi: &quot;Minik tamam Bayım.&quot;</p>
<p>Michele, bir köşede durmuş ve olan biteni dikkatle izliyordu. Odanın tabanı titremeye başladı, yerler</p><div>
<p>Susanna Tamaro TOMBUL YÜREK</p></div><div>
<p>Susanna Tamaro TOMBUL YÜREK</p></div>
<p>titredikçe tüm ev titremeye başladı. Her yer öylesine derin bir titremeye tutulmuştu ki korkunç bir çatırtıyla tabanda büyük bir açılma oldu. Kara bir delik belirdi ve bu delikten yavaş yavaş cam bir kafes çıkmaya&#160;başladı. Sonra yer yeniden kapandı ve gümbürtülü bir&#160;biçimde her şey eskisi gibi kımıltısız bir hal aldı.</p>
<p>Michele bu garip aygıtı inceledi: İçine bir çocuğun sığacağı büyüklükte olan bu kafesin dört bir yanı rengârenk elektrik telleri ile sarılmıştı. Bunun sadece görüntüsü bile göbeğinin titremesine neden olmuştu.&#160;Acaba neye yarıyordu bu acayip aygıt? Michele'nin&#160;içinde değişik bir önsezi vardı; ama konuşmaya cesaret edemiyordu.</p>
<p>Bu arada Bay Kakkolen, üzerindeki giysiden bir kuştüyü çekip çıkarttı ve bununla, sanki eski bir otomobiliymiş gibi, aygıtın tozunu almaya başladı.</p>
<p>&quot;Bir şeyler yemek ister misin Mik?&quot; diye sordu toz alma işlemi bitince.</p>
<p>Michele'nin midesi çelik bir kasa gibi sımsıkı kilitlenmişti sanki.</p>
<p>&quot;Şi.. Şimdi mi? Neden... Şimdi yemeliyim?..&quot; Bak Kakkolen omuzlarını silkti.</p>
<p>&quot;Ne bileyim, tok karnına çalışmak daha iyidir diye düşünmüştüm.&quot;</p>
<p>&quot;Ama ben, efendim, çalışmayı bilmem,&quot; diye yanıtladı titremesini gizlemeye çalışan Michele.</p>
<p>&quot;Şimdilik tek yapman gereken şunun içine girip -oturman.&quot;</p><div><img src="main-30.jpg" alt=""/></div>
<p>&quot;Bu... Bunun içine-mi, efendim? Ama... Bu... Nedir? Yoksa... Zaman makinesi mi?..&quot;</p>
<p>&quot;Fazla soru sorma oğlum. Üzerine bir kazak giy, yaprak gibi titriyorsun. Şimdi grip olman hiç işime&#160;gelmez doğrusu. San San,&quot; diye buyurdu Bay Kakkolen, &quot;onu yerine götür.&quot;</p>
<p>Sansarcık buyruğa uydu ve eğilerek kafesteki camdan kapıyı açtı.</p>
<p>&quot;Buyrun minik şövalye, rahatınıza bakın.&quot;</p>
<p>Michele ortada duran tabureye oturunca Bay Kakkolen onun yanına geldi ve kollarına, başına ve&#160;bacaklarına elektrik kabloları bağladı.</p>
<p>&quot;Mik,&quot; dedi çıkarken de, &quot;şimdi sana bazı sorular soracağım, bana dürüst yanıtlar vermeni istiyorum.&quot;</p>
<p>&quot;Pe... Peki efendim...&quot; dedi Michele.</p><div>
<p>Susanna Tamaro TOMBUL YÜREK</p></div>
<p>Bir an sessizlik oldu. Bay Kakkolen klavyenin yanına geldi ve laboratuvardaki tüm elektrik kumandalarını çalışır hale getirdi.</p>
<p>&quot;Ah, anneciğim,&quot; diye düşündü oğlancık. &quot;Neden senin sözlerini dinlemedim? Şimdi burada olacağıma, seninle ve babamla parkta koşuyor olacaktım ne&#160;güzel!&quot; Duyduğu korku ansızın eskiden nefret ettiği&#160;şeylerin gözüne güzel görünmesine neden olmuştu.</p>
<p>&quot;Her şey yolunda mı?&quot; diye sordu Bay Kakkolen.</p>
<p>&quot;Her şey yolunda minik!&quot; diye mırıldandı incecik sesiyle Michele.</p>
<p>&quot;Harika! Haydi başlayalım. Şimdi... Şimdi...&quot; Bay Kakkolen ceplerinde bir şey arıyordu. &quot;Şu formüllerim&#160;de nerede? Ah, işte buradaymış.&quot;</p>
<p>Michele, Bay Kakkolen'in cebinden mutfak defterine benzeyen koca bir defter çıkardığını gördü.</p>
<p>&quot;Bakalım... Sayfa... Sayfa...&quot;</p>
<p>&quot;Sayfa minik üç yüz yirmi bir!&quot; diye anımsattı San San yüzünde garip bir gülümseme ile.</p>
<p>&quot;Evet, tamam, sayfa üç yüz yirmi bir.&quot;</p>
<p>Bay Kakkolen dimdik durdu ve ciddi bir sesle okumaya başladı: &quot;Sen, burada bulunan Michele Fus-cellini, tanıkların önünde Simitler ve Pudingler Markisi olduğuna yemin eder misin?&quot;</p>
<p>&quot;Evet... Evet...&quot; diye kekeledi Michele.</p>
<p>&quot;Aynı zamanda şövalyelik unvanını Pinguinik marka, 812 model 3 Mart 1988 tarihli buzdolabından&#160;aldığını da onaylıyor musun?&quot;</p>
<p>&quot;Evet... Efendim.&quot;</p>
<p>&quot;Senin savaş adın 'Tombul Yürek' mi?&quot;</p>
<p>&quot;Evet, efendim.&quot;</p>
<p>&quot;Peki, sen hiçbir şeyden korkmaz mısın?&quot;</p>
<p>&quot;Hayır, efendim. B... Ben ejderhalarla savaşabilir, kurbağaları öpebilirim...&quot;</p>
<p>&quot;Harika... Peki, dünyada bir şeylerin yanlış gittiğini düşünüyor musun ya da dünyanın bu gidişinden sen de hoşnut değil misin?&quot;</p>
<p>&quot;E... Evet,&quot; dedi Michele. Ama tepede çarpık duran bu şeyin ne olduğunu anlamıyor ve kendi kendine bunu soruyordu.</p>
<p>&quot;O halde sonuç olarak sen D. E. D. O. için çarpışmaya hazır mısın?&quot;</p>
<p>&quot;Dedooo mu?&quot; diye bağırdı Michele.</p>
<p>&quot;D. E. D. O. Mik,&quot; dedi sert bir sesle Bay Kakkolen. &quot;D. E. D. O.&quot;</p>
<p>Michele bir an sessiz kaldı. Sonra, elinden başka bir şey gelmeyeceği için bütün gücünü topladı ve incecik bir sesle mırıldandı: &quot;Evet.&quot;</p>
<p>&quot;Mükemmel,&quot; diye haykırdı Bay Kakkolen, buna çok sevinmişti. &quot;Şimdi işimize bakabiliriz... San&#160;San..&quot;</p>
<p>&quot;Minik buyrun Bayım?&quot;</p>
<p>&quot;Formülün bulunduğu sayfa kaçtı?&quot;</p>
<p>&quot;Üç bin bir, Bayım.&quot;</p>
<p>Bay Kakkolen kocaman kitabı karıştırmaya başladı.</p><div>
<p>Susanna Tamaro TOMBUL YÜREK</p></div><div>
<p>Susarına Tamaro TOMBUL YÜREK</p></div>
<p>&quot;... İki bin dokuz yüz doksan dokuz... Üç bin... Üç bin iki.. San San!..&quot;</p>
<p>&quot;Buyurun Bayım?&quot;</p>
<p>&quot;Bize gereken sayfa eksik.&quot;</p>
<p>Sansarcık omuz silkti.</p>
<p>&quot;Bu minik farelerin işi olmalı. Minik kültüre bayılıyorlar.&quot;</p>
<p>Michele bağlı olduğu sandalyede, rahatlığını hissederek içini çekti.</p>
<p>&quot;Peki, şimdi ne olacak?&quot; diye sordu. Bay Kakko-len kitabı kapattı.</p>
<p>&quot;Tam bu noktada işi yarıda bırakamayız, demek ki aklımda kalanlara göre çalışmak zorundayım.&quot;</p>
<p>Michele, Sansarcık'ın kendisine söylediklerini anımsadı: &quot;Bay Kakkolen, çok ama çok dalgındır.&quot;&#160;demişti. Bu nedenle bir yumruğun gelip boğazını tıkadığını hissetti. Sanki artık soluk alamaz olmuştu.</p>
<p>Bu arada Bay Kakkolen kafese yaklaşmıştı. Gözlerini kapatıp ellerini ileriye doğru uzatmış öylece duruyordu. Sesi daha gür çıkmaya başlamıştı.</p>
<p>&quot;Uçan kelebek, gördü bir şebek, neredeydi şu eşek... Ve...&quot;</p>
<p>Sansarcık onu giysisinden çekiştirmeye başladı:</p>
<p>&quot;Bayım, bu iki yüz ellinci reçeteydi!&quot;</p>
<p>Bay Kakkolen gözlerini açtı. &quot;Haklısın. San San, az daha korkunç bir yanlışlık yapmak üzereydim.&#160;Neyse, yeni baştan başlayalım.&quot;</p>
<p>&quot;Yağlı tereyağları adına, gizli pekmezler şanına..&quot;</p>
<p>&quot;Bayım,&quot; diye bağırdı bu noktada Sansarcık ve gene adamın giysisini çekiştirmeye başladı. &quot;Bayım,&#160;bir yanlış!..&quot;</p>
<p>Bay Kakkolen kendini öylesine kaptırmıştı ki onu duymadı bile.</p>
<p>&quot;Ributantissimus atque untuosissimus per omnia cieli svollazantur per seculissimus muccimollisseme&#160;molacchiose ex ciccio intrepidus. Pimpim li, pimpila,&#160;büyü hemen buraya!&quot;</p>
<p>Bu Latince sözcükleri duyan Michele, az çok bilgisi ile yüzyıllardır gökyüzünde uçan iğrenç bir hayvandan söz edildiğini anlar gibi olmuştu ve aynı anda bedeninde birtakım değişiklikler hissetmeye başlamıştı: Parmaklarından burnuna, burnundan ayak&#160;parmaklarına doğru bir karıncalanma başlamıştı. Bu&#160;karıncalanma giderek şiddetlenmiş ve Bay Kakkolen&#160;formülü söylemeyi bitirdiği anda, Michele kendini tavana yapışmış durumda buldu. Sanki kanatları varmış gibi tavan kirişleri arasında uçup duruyordu.</p>
<p>Bay Kakkolen gözlerini yeniden açtı.</p>
<p>&quot;Mik nerede?&quot; diye sordu kafesin boş olduğunu görünce.</p>
<p>&quot;Minik tepede!&quot; diye yanıtladı onu Sansarcık ve alaylı biçimde gülmeye başladı.</p>
<p>&quot;Bay Kakkolen!&quot; diye bağırdı Michele. &quot;Aşağıya nasıl ineceğim?&quot;</p><div>
<p>Susarına Tamaro TOMBUL YÜREK</p></div><div><img src="main-31.jpg" alt=""/></div>
<p>&quot;Kanatlarını kıvır ve aşağıya doğru süzül.&quot;</p>
<p>&quot;Kanatlarımı mı?” dedi, kendini hâlâ bir çocuk sanan Michele.</p>
<p>&quot;Kanatlarını evet, minik kanatlarını,&quot; diye çığlık attı San San. &quot;Ve tüm yarasaların yaptığı gibi yüzünü&#160;çarpma sakın!&quot;</p>
<p>Bay Kakkolen onu susturmaya çalıştı.</p>
<p>&quot;Bütün neler gibi?&quot; diye bir çığlık da Michele attı ve kollarının yerinde kanatlar çıktığını görünce kanının damarlarının içinde donduğunu hissetti.</p>
<p>Bay Kakkolen buyurgan bir sesle, &quot;İn aşağıya,&quot; dedi, &quot;ve fazla uzatma!&quot;</p>
<p>Michele onun sözünü dinledi. Kanatlarını biraz sağa, biraz sola kıvırdı, başını aşağıya doğru eğdi ve&#160;inmeye başladı.</p>
<p>Tam ayaklarıyla bir iskemlenin sırtına tutunacakken müthiş bir dehşet çığlığı attı. Bir bilgisayarın sönük ekranında kendini görmüştü.</p>
<p>&quot;Efendim!&quot; diye bağırdı. &quot;Ben bir yarasa olmuşum!&quot;</p>
<p>Bay Kakkolen sakalını düzeltti. &quot;Evet, küçük bir yanlışlık oldu.&quot;</p>
<p>&quot;Kü... Küçük-mü?&quot; diye kekeledi Michele ve bir an için yarasaların ağlayıp ağlayamadıklarını düşündü.</p>
<p>&quot;Çok küçük Mik. Seni bir albatros kuşuna değil de yarasaya dönüştürdüm, hem de özel, çok özel bir&#160;yarasa oldun.&quot;</p>
<p>Michele gözyaşlarının ırmak gibi gözlerinden aktığını, yüzündeki tüyleri ıslattığını hissetti.</p>
<p>&quot;Ama efendim,&quot; diye mırıldandı gözyaşlarının arasında &quot;Ben... Ben... Bir çocuk olmak istiyorum.&quot;</p>
<p>&quot;Saçma sapan, abuk subuk!&quot; diye kükredi Bay Kakkolen. &quot;Önemli olan insanın kendini nasıl hissettiğidir, nasıl göründüğü değil! D. E. D. O. planımızın&#160;ilk aşaması için bir süre sessiz uçman gerekiyor ve bu&#160;durum gayet iyi.&quot;</p>
<p>Michele, büyük ve sert burnunu gürültüyle çekti.</p>
<p>&quot;İyi ama... Ne zaman yeniden bir çocuk olabileceğim?&quot;</p><div>
<p>Susanna Tamaro TOMBUL YÜREK</p></div><div>
<p>Susarına Tamaro TOMBUL YÜREK</p></div><div><div><img src="main-32.jpg" alt=""/></div></div>
<p>İçten içe Bay Kakkolen'in formülün tersini anım-sayamayacağından korkuyordu.</p>
<p>&quot;Sakin ol, sabırlı ol oğlum! Her işin bir sırası var. Sen bu arada bana nasıl uçtuğunu bir göster bakayım.&quot;</p>
<p>Michele söyleneni yaptı. En şişko halinde bile bu kadar iğrenç olmamıştı. Kanatlarını çırptı ve masanın&#160;üzerinde uçtu.</p>
<p>&quot;Aferin sana! Mükemmel!&quot; diye bağırdı Bay Kak-kolen ve bir elini giysisinin cebine sokarak bir kâğıt çıkarttı.</p>
<p>&quot;Şimdi gelelim uygulanması gereken kurallara: Benim sağlam kuşkularımı daha da sağlamlaştırmak&#160;için bu akşam uçuşa geçeceksin ve doğru kente uçacaksın. Orada üç gün kalacaksın, geceleri uçacak,&#160;gündüzleri uyuyacaksın ve tam belirtilen zamanda&#160;büyük planımız için gerekli bilgilerle buraya geri döneceksin.&quot;</p>
<p>Bunları söyleyen Bay Kakkolen, eline tüneyen Michele'yi yavaşça havaya kaldırdı ve laboratuvarın&#160;kapısına yaklaştı.</p>
<p>Hiçbir şey anlamamış olan Michele, başka sorular sormak istiyordu; ama buna zaman bulamadı, çünkü Bay Kakkolen kapıyı açmış ve düğünde güvercin fırlatan kişilerin edasıyla onu havaya savuru-vermişti.</p>
<p>Belirli bir yüksekliğe gelen yarasaya seslenerek şöyle dedi, &quot;Haydi uç oğlum ve sivrisinek yemeyi&#160;unutma!&quot;</p>
<p>&quot;Ve minik sinekleri de!&quot; diye ekledi Sansarcık. Sonra kapıyı kapattılar ve Michele kendini gecenin&#160;karanlığında yapayalnız hissetti.</p>
<p>Kafası karışmış şekilde bir süre kumsalın üzerinde uçtu; sonra daha yükseldi ve uzakta, çok uzakta solgun bir ışık gördü.</p>
<p>&quot;Bu kentin ışığı olmalı,&quot; diye düşündü ve kararlı bir kanat çırpışı ile o yöne doğru uçmaya başladı.</p><div>
<p>Susanna Tamaro TOMBUL YÜREK</p></div>
</body>
</html>