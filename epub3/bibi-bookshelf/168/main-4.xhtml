<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3>Iskeletsel Hoşhanım</h3>
<p>Ne yazık ki hayatta her şey beklendiği gibi olmuyor: İnsan yazgısında onu bir şeylerin beklediğini sanırken bambaşka şeylerle karşılaşıyor. Bilgelik dolu yazılara bakarsanız işin hoş yanı da sürprizlerdir;&#160;ama hele gerçekte bunu bir yaşayın da görün.</p>
<p>Böylece bizim zavallı Michelecik bir ormanın sık ağaçları arasında bırakılmayı beklerken kendini Minik Hamsiler Kliniği'nin büyük ve temiz odalarında&#160;buldu.</p>
<p>Kliniğin yöneticisi onları kapıda bekliyordu.</p>
<p>Michele'yi görür görmez ona elini uzattı ve şöyle dedi:</p>
<p>&quot;İnatçı minik hipopotamımız bu sanırım!&quot;</p>
<p>Michele de onun elini sıktı ve &quot;Benim adım Michele,&quot; dedi.</p>
<p>Yönetici kıkırdayarak, &quot;Aramıza hoş geldin,&quot; dedi.</p><div><img src="main-19.jpg" alt=""/></div>
<p>Michele nereye geldiğini anlayamamıştı. Bunu sormak için annesine döndü. Büyük bir şaşkınlık içerisinde annesinin artık orada olmadığını fark etti. Ne&#160;annesi ne de babası oradaydı. İkisi de ona haber vermeden sessizce çekip gitmişlerdi. Oğlancık unvanı&#160;anımsayarak kendini tuttu.</p>
<p>Yönetici onu odasına götürdü ve kuralları açıkladı.</p>
<p>&quot;Bu kliniğin kapısından,&quot; dedi ona, &quot;yaşamda iki kez geçilir. Bir kez girmek, bir kez de çıkmak için. Buraya şişman girilir, zayıf çıkılır. Ne demek istediğimi&#160;anladın mı küçük?&quot;</p>
<p>&quot;Sanırım anladım efendim,&quot; dedi Michele uslu uslu. &quot;Büyülü bir kapıdan söz ediyorsunuz.&quot;</p>
<p>Yönetici kaskatı kesildi; kulaklarından yeşil dumanlar çıkıyordu, sanki kafasının içinde bir yerlerde otlar tutuşmuştu.</p>
<p>&quot;Her şeyden önce küçük, bundan sonra bana efendim değil, Sonsuz Sıska Hazretleri diyeceksin ve&#160;İkincisi,&quot; ses tonu korku verici biçimde yükseliyordu,&#160;&quot;aklından şu aptal büyü ve ona benzeyen sözcükleri&#160;sil! Yirminci yüzyılda büyü diye bir şey yoktur, periler&#160;de yoktur, bunu unutma. Seni ileriye götürecek iki&#160;şey; disiplin ve iradedir.”</p>
<p>Sözün burasında Yönetici uzun adımlarıyla odanın kapısına geldi. Burada durduğunda, Michele adamın kulaklarından sadece duman çıkmadığını, aynı zamanda uçmaya hazırlanır gibi titrediğini de fark&#160;etti. Görüntüsü gerçekten korku vericiydi.</p>
<p>&quot;Eğer hâlâ bir şey anlamadıysan küçük obur,&quot; diye bağırdı odayı terk etmeden önce, &quot;buradan sıska bir hamsi olmadan çıkmak yok!&quot; Sonra da kapıyı vurarak gitti ve Michele odada tek başına kaldı</p>
<p>Bütün bir günü bu odada geçirdi. Onu öğle veya akşam yemeğine çağıran olmadı. Yatma saatinde yatağının yanında duran radyo, o elini bile sürmediği&#160;halde açıldı ve konuşmaya başladı:</p>
<p>&quot;İyi akşamlar minik suaygırları, benim küçük gergedancıklarım. Her akşam olduğu gibi sizlere iyi&#160;geceler dilemek üzere buradayım işte. Pijamanızı çıkartın, göbeğinize, titreyen baldırlarınıza bir bakın.</p><div>
<p>Susarına Tamaro TOMBUL YÜREK</p></div><div>
<p>Susarına Tamaro TOMBUL YÜREK</p></div>
<p>Şişmansınız, değil mi? İyi, o halde birazcık doğayı aklımıza getirelim. Doğa bilgedir, her şeyi en mükemmel biçimde çözümlemiştir. Neden çevrenizde hiç&#160;şişman hayvan görmediğinizi sordunuz mu kendi&#160;kendinize? Çünkü onlar yemiyorlar diyeceksiniz şimdi. Yanlış! Şişman hayvanlar da vardır; ama ömürleri&#160;uzun olmaz. Neden biliyor musunuz? Şu küçük beyinlerinizi yorun birazcık... Şişman hayvanlar hızlı&#160;koşabilirler mi? Hayır, değil mi? Şişman hayvanlar ortalıkta görünmezler çünkü koşamadıkları için en önce onlar yenilip yutulurlar. Doğanın bilgeliğine birazcık kafa yorun sevgili miniklerim. Eğitmeniniz, Bayan&#160;İskeletsel Hoşhanım, sizlere iyi geceler diler. Yarın&#160;görüşmek üzere minik balinacıklar!&quot;</p>
<p>Radyo susar susmaz ışıklar söndü ve Michele odanın ortasında çırılçıplak kalıverdi. Yatağı bulup&#160;soğuk çarşafların arasına girince evdeki yatağını, onu&#160;bütün gece boşu boşuna bekleyecek olan Buzz'u ve&#160;masallarını düşündü.</p>
<p>Michele henüz uyumuştu ki radyonun uyandırma zili çaldı. Ve daha henüz gözlerini açmamıştı ki yatağın altındaki gizli bir yay onu koridorun ortasına&#160;fırlattı. Üzerinde sadece külotu vardı ve çevresinde&#160;aynı kendi durumunda olan onlarca çocuk dikilmekteydi. Yani çocukların tümü şişmandı ve üzerlerinde&#160;sadece külot vardı. Dipteki bir kapıdan parmaklarının&#160;ucunda fır dönerek yürüyen sıska mı sıska bir kadın</p><div><img src="main-20.jpg" alt=""/></div>
<p>çıktı. Kadının üzerinde bir sargı bezi gibi dapdar bir tayt vardı. Fır dönmeyi kesmeden doğrudan bizim&#160;Michele'nin yanına geldi.</p>
<p>&quot;İşte yeni minik filimiz!&quot; diye haykırarak onun önünde durdu. Sonra elini oğlana uzatarak şöyle&#160;dedi: &quot;Merhaba, ben senin eğitmeninim, adım İskeletsel Hoşhanım.&quot;</p>
<p>&quot;Benim adım da Michele,&quot; dedi Michele, nazik bir şekilde ve elini uzattı.</p>
<p>Ama Bayan İskeletsel Hoşhanım bir topaç gibi şuraya buraya savrularak çocukların arkasında gözden kaybolmuştu bile.</p>
<p>&quot;Duş yapmak için on dakikanız var!&quot; diye bağırdı uzaktan. &quot;On bir dakika sonra hepinizi kahvaltı salonunda bekliyorum.&quot;</p><div>
<p>Susanna Tamaro TOMBUL YÜREK</p></div>
<p>Michele ötekilerin peşine takılıp banyoya gitti. Burada adının yazılı olduğu dolabı ve içindeki giysileri görünce şaşırdı. Yıkandıktan sonra bu giysileri&#160;üzerine geçirdi. Hepsi müthiş dardı: Gömleği göbeğinin üstünde ancak kavuşuyor ve sadece bir düğmesi&#160;ilikleniyordu, pantolonlar ise ancak dizlerine kadar&#160;çıkabiliyordu.</p>
<p>&quot;Hey,&quot; diye seslendi yanındaki çocuğa, &quot;bir yanlışlık olmalı, bu giysiler bana göre değil.&quot;</p>
<p>&quot;Tabii ki sana göre,&quot; dedi çocuk onun gözlerine doğrudan bakmadan, &quot;eğer söz dinleseydin giysiler&#160;tıpatıp sana göre olurdu.&quot;</p>
<p>&quot;Ama içine sığamıyorum ki!&quot; Michele karşı koymaya çalışıyordu; ama çocuklar kahvaltı salonuna doğru koşmaya başlamıştı bile.</p>
<p>Pantolonu bir eliyle tutan Michele hoplaya zıpla-ya uzun koridorları geçti.</p>
<p>&quot;Kahvaltı salonu,&quot; diye düşündü. &quot;Eğer kahvaltılarla yemekler için bir salon varsa burası pek de fena bir yer sayılmaz!&quot;</p>
<p>Şimdiden mısır gevreklerinin, sütlerin, sıcak çikolataların, tereyağlı ve reçelli ekmeklerden oluşan ve tavana kadar yükselen piramitlerin gözünün önünden akıp gitmesiyle heyecanlanmıştı...</p>
<p>Kahvaltı salonuna girdiğinde yüreği tıp tıp atıyor, ağzı sulanıyordu. Herkes şık masaların çevresindeki&#160;yerlerini almıştı bile. Michele de boş bulduğu ilk iskemleye oturdu ve kimseye kendini tanıtmadan ve&#160;izin istemeden içindeki sıcak çikolata olduğunu sandığı sürahiye doğru atıldı. Müthiş bir hayal kırıklığı&#160;bu! Bu davetkâr sürahi bomboştu. Çevresine bakındı,&#160;aslında çocukların hiçbiri yemek yemiyordu, sadece&#160;yeme taklidi yapıyorlardı. Bunun üzerine o da sıcak&#160;çikolata içme ve iki-üç bisküviyi kemirme taklidi yapmaya başladı.</p>
<p>Az sonra Bayan İskeletsel Hoşhanım çıktı ortaya-</p>
<p>&quot;Tamam,” diye bağırdı, &quot;bugünlük kahvaltı bitmiştir! Şimdi sırayla ve sessizce gidip sırt çantalarınızı alın. Tam dört dakika sonra hepinizi pistte göreceğim.&quot;</p>
<p>Michele bu çocuk ırmağının peşine takılıp kliniğin tüm odalarından geçti. &quot;Bu mümkün mü?&quot; diye düşünüyordu yürürken, &quot;annem nasıl olur da beni&#160;böyle bir yerde tek başıma bırakır? En kötü rüyalarım&#160;bile bu kadar kötü değildi.&quot;</p>
<p>Üç buçuk dakika sonra Michele de öteki çocuklarla birlikte, sırtında çantası pistteki yerini almıştı bile.</p>
<p>İskeletsel Hoşhanım'ın sözünü ettiği pist, gerçek anlamıyla ve tam bir koşu pistiydi. Ve burada lastik&#160;ayakkabılar ve şortla değil, kocaman botlar, günlük&#160;giysiler ve sırtta ağır mı ağır bir çanta ile koşmak gerekiyordu. Michele, maratona başlamadan önce çan-</p><div>
<p>Susanna Tamaro TOMBUL YÜREK</p></div><div>
<p>Susanna Tamaro TOMBUL YÜREK</p></div>
<p>tayı açıp içinde ne olduğunu görmek istedi. Şaşkınlık verecek bir durum daha! Düzgün bir biçimde yerleştirilmiş onlarca çikolatalı ve vanilyalı puding, yirmi&#160;kadar çikolatalı ve kremalı mini kek, küçük bir mor-tadella salamı ve sucuk, ev ekmeği, bir kavanoz mayonez, ton konserveleri, salatalıklar, üç-dört şişe gazoz karşısındaydı işte. Bütün bu yiyecekle! in yanında&#160;da bir plastik torba, çatal, bıçak, tuz, biber, bir peçete, bir bardak vardı. Anlayacağınız, kırda piknik yapmak için gereken her şey yerli yerindeydi.</p>
<p>Bu gördüklerinden sonra kendini piste atan Mic-hele neşe içinde koşmaya başladı. Sırtında taşıdığı bu yükün harika bir öğle yemeği olduğunu ve koşu bitince gölgelik bir yere oturup bunları yiyeceğini düşünmek ona keyif vermişti.</p>
<p>İlk dört turda, herkesin önünde o koştu, minik bir tavşan gibi hızlıydı. Beşinci turda bacakları, baldırları ve poposu terlemeye başladı. Altıncı turda ter bütün bedeninden aşağı sel gibi akarken kolları titremeye, soluğu da eski bir lokomotifinkini andırmaya başladı. Güç kazanmak için Buzz'un ona verdiği unvanı,&#160;tüm şövalyeleri ve öteki büyük adamları, ünlü atletleri düşünmeye çalıştı ve tüm bu düşünceler aklını&#160;oyalarken bir tur daha atabildi.</p>
<p>Bu sırada bazı çocuklar çoktan yere yapışmışlar, terli ve soluk soluğa bedenleri ile koşu pistini engellemeye başlamışlardı. Dokuzuncu turda Michele de aynı</p><div><img src="main-21.jpg" alt=""/></div>
<p>aşağılayıcı duruma düşmemek için hemen bir şeyler yemesi gerektiğini düşündü. Acaba kırlara oturmuş&#160;başka bir konuk görebilir miyim diye çevresine bakindi; ama piknik yapan kimse yoktu ortalıkta.</p>
<p>&quot;Tühaf,&quot; diye düşündü Michele, &quot;hepsinin bu kadar dayanıklı olması mümkün mü? Midelerine bir lokma atmadan bunca turu nasıl atıyorlar acaba?&quot;</p>
<p>Oğlancık artık gücünün sınırlarına gelmişti. Gözleri kararmaya başladı, bilekleri ve dizleri her adımda ileriye gideceklerine, güneşte kalmış tereyağı gibi eriyip bükülüyordu.</p>
<p>Eğitmen hanım, pistin kenarında bir şemsiyenin altına oturmuş, elinde bir kalem, dizlerinin üstünde&#160;bir defter, koşanları gözlüyordu.</p>
<p>&quot;Her şey yolunda görünüyor,&quot; diye düşündü Michele ve koşmaya biraz ara verip oturacak sakin bir yer</p><div>
<p>45</p></div><div><div><img src="main-22.jpg" alt=""/></div></div><div>
<p>Susanna Tamaro TOMBUL YÜREK</p></div>
<p>gözlemeye başladı. Yavaşlarken bir-iki çocuk onun önüne geçti ve o tam yanındayken ona kaygılı yüzlerle bir şeyler fısıldadılar.</p>
<p>Michele ne dediklerini pek anlamadı; ama sanki ona afiyet olsun diyorlar gibi geldi ve oğlanlar sırtlarındaki çantaların ağırlığı altında ezilerek uzaklaşırken onlara el sallayarak, &quot;Sizlere de afiyet olsun!”&#160;diye seslendi.</p>
<p>O anda az ötede iki dev ağacın gölgesinde beyaz bir bankın durduğunu gördü. Piknik yapmak için harika bir yer bulmuştu. Adımlarını yavaşlattı, pistten&#160;çıktı, sırt çantasını sırtından indirdi ve banka oturdu.&#160;Soluk soluğa kalmıştı, bu yüzden yemeğe başlamadan önce biraz durulmayı bekledi. Orada öylece dururken, dilleri köpek gibi dışarı taşmış iki çocuk daha&#160;geçti önünden. Onun bankta oturduğunu görünce elleriyle işaretler yapmaya başladılar. Korkmuş gibiydiler ve Michele bunun nedenini anlayamıyordu.</p>
<p>&quot;Herhalde yorgunluktan olacak,&quot; diye düşündü ve onların arkasından da seslendi: &quot;Neredeyse öğle yemeği saati geldi! Siz de benim yanıma gelip karnınızı&#160;doyurun.&quot; Ama bu sözler tam tersi bir etki yaptı ve çocuklar duracaklarına adımlarını hızlandırdılar ve arkalarına bakmadan pistin ötesinde gözden yittiler.</p>
<p>&quot;Ne garip insanlar var burada,&quot; diye düşünen Michele çantasını dizlerinin üstüne koydu ve açmaya başladı. Ağzı yeniden sulanmıştı ve midesi neşeyle&#160;gurulduyordu.</p>
<p>&quot;Ne güzel,&quot; dedi yüksek sesle ve dişleriyle ilk kekin kâğıdını yırttı.</p>
<p>Bundan sonra olanlara pek aklı ermedi. Çünkü ısırdığı kek ağzına giremedi. Sanki bir kasırga esti ve&#160;birisi elinden pandispanyasını uçurdu; onu boynundan yakaladı ve banktan kaldırıp bir sucuk kangalı&#160;gibi sarsmaya başladı ve nereden geldiği belli olmayan bir ses şöyle bağırmaya başladı:</p>
<p>&quot;Müthiş korkunç dehşetli bir suç!&quot;</p>
<p>Michele sonunda bir paspas gibi yere yapıştığında bu kasırganın eğitmen İskeletsel Hoşhanım'dan başkası olmadığını gördü. Yüzü de taytı gibi bir renk&#160;alan eğitmen kadın, tepesinde dikiliyordu. Bilekleri&#160;ve bacakları tir tir titriyordu ve kadının her yerinden&#160;Noel ağacının çanları gibi ses çıkıyordu sanki.</p>
<p>&quot;Harika bir başlangıç, minik hindim benim! Gerçekten harika!&quot; diye bağırdı avaz avaz. &quot;Daha ilk günden ilk suçunu işledin!&quot; Sonra taytına yapışık daracık bir cepten minik bir defter çıkarttı ve bunu açarak&#160;yüksek sesle şöyle dedi:</p>
<p>&quot;Suç numarası 2821, ceza 3412. Şimdi fazla uzatma ve beni izle.&quot;</p>
<p>Michele'nin uzatacak bir sözü yoktu, zaten bunu yapamazdı da çünkü eğitmen onu kulağından yakalamış, bir patates çuvalı gibi sürüklemeye başlamıştı bile.</p>
<p>Bu biçimde oldukça çok yol katettiler, sonunda büyüklü küçüklü merdivenler indikten sonra Michele</p><div>
<p>Susanna Tamaro TOMBUL YÜREK</p></div><div>
<p>Susanna Tamaro TOMBUL YÜREK</p></div>
<p>kendini, kliniğin bodrumundaki karanlık bir hücrede buldu.</p>
<p>İskeletsel Hoşhanım, kapının minik penceresinden, &quot;Ceza sayısı 3412,&quot; dedi ve ortadan kayboldu.</p>
<p>Michele yalnız kalır kalmaz elleriyle duvarları yoklayarak elektrik düğmesini aradı; ama bulamadı.</p>
<p>&quot;Sabretmeliyim,&quot; diye düşündü. &quot;Zaten ben karanlıktan hiçbir zaman korkmadım.” Ve gene elleriyle yoklayarak bir yatak aradı. Köşede dar ve sert bir sedir buldu ve üzerine uzandı.</p>
<p>&quot;Bunların tümü kötü bir rüya,&quot; diye düşündü, &quot;hepsi karabasan, az sonra uyanacağım.&quot; Ama midesi o anda bunların hepsinin gerçek olduğunu söylüyordu. Karnı hiç bu kadar uzun zaman boş kalmamıştı ve göbek deliğinin derinliklerinden öfkeyle homurdanıyordu.</p>
<p>&quot;İki gündür hiçbir şey yemiyorum! Bu sence doğru bir şey mi? Sanki bütün bir kışlayı silmiş bir paçavra gibi hissediyorum kendimi. Artık gücüm kalmadı... ne olur, yalvarıyorum, ağzına bir şeyler at...&quot;</p>
<p>Michele midesini nasıl yatıştıracağını bilemiyordu. Burada ağzına atacak tek bir lokma bile yoktu ki. Sonunda onu kimseler görmediği ve ona kızacak hiç&#160;kimse olmadığı için tırnaklarını yemeye başladı. Midesi biraz yatışır gibi olmuştu.</p>
<p>&quot;Annemle babam neden bana veda etmeden gittiler acaba?&quot; diye kendi kendine sordu Michele. &quot;Beni sonsuza dek burada mı bırakacaklar acaba? Peki, neden?&quot;</p>
<p>Bu sırada aklına korkunç bir kuşku düştü: Belki de gerçekten onların çocuğu değildi. Elbette böyle olmalıydı, yoksa, neden tek bir söz etmeden onu böyle&#160;bir yerde terk edip gitsinlerdi ki? O sokakta bulunmuş bir çocuktu, evet gerçek buydu. Onu herhalde&#160;bir çöp kutusunun içinde bulmuşlardı ve bunu ona&#160;hiç açıklamamışlardı.</p>
<p>Michele şimdiye dek açıkça kavrayamadığı pek çok şeyi anlamaya başlamıştı. İşte bunun için onun&#160;beşikte çekilmiş tek bir resmi bile yoktu. İşte bunun&#160;için annesi ve babası zayıftı; ama o şişkoydu. Nasıl&#160;olmuş da bunu şimdiye dek anlamamıştı? Onlar onun&#160;sahte anne babasıydı, iki yabancıydılar! Michele içini&#160;çekti.</p>
<p>&quot;Dünyada yapayalnızım!&quot; diye düşündü.</p>
<p>Bu sözcükler odanın çıplak duvarlarında sanki bir dağa çarpmış gibi yankılandı ve sonra yavaş yavaş&#160;söndü.</p>
<p>Sessizlik odaya yeniden çöktüğünde, Michele gözlerinin yaşardığını hissetti. Ağlamak üzereydi. Bunun üzerine Buzz'u düşündü. Buzz, onun tek arkadaşıydı ve onu gerçekten bir tek o seviyordu.</p>
<p>Buzz ne demişti ona? O, Michele'nin bir şövalye olduğunu söylemişti. Tombul Yürek. Tombul Yürek&#160;dünyayı tek başına dolaşacak, ejderhalarla dövüşe-</p><div>
<p>Susanna Tamaro TOMBUL YÜREK</p></div><div><img src="main-23.jpg" alt=""/></div>
<p>cek, kurbağaları öpecek kadar cesurdu, o büyük işler başarabilirdi...</p>
<p>&quot;Başaracağım,&quot; diye bağırdı inançla Michele ve yatağının üzerine oturdu. Sonra, tam bu yerden kaçmanın bir yolunu bulması gerektiğini düşünürken&#160;hücrenin içerisine nefis bir koku yayılmaya başladı.&#160;Michele kokladı: &quot;Elmalı Turta kokuşuydu bu!&quot;</p>
<p>&quot;Evet, gerçekten elmalı turta!&quot; diye ansızın haykırdı İskeletsel Hoşhanım'ın sesi. Gizli bir mikrofondan konuşuyordu. &quot;Fırında,&quot; diye sürdürdü sözlerini, &quot;bir elmalı turta pişmekte. Ah, bir görebilsey-din onu! Harika bir şey! Kabardı, kenarları yumuşacık kaldı, içi bütün karamelalı elma doldu... Gerçekten&#160;çok yazık minik hindim benim, bunu yiyemeyecek olman gerçekten yazık! Hem de asla.&quot;</p>
<p>Bu feci bir işkenceydi. Michele burnunu tıkadı ve ağzıyla soluk almaya çalıştı.</p>
<p>Elmalı turtanın ardından ortalığı önce börek, sonra krem karamel ve mantı kokusu sardı. Bunları&#160;da çikolatalı pasta kokusu izledi.</p>
<p>Michele gece boyunca ağladı. Biraz, bütün bu kokular biraz da şimdiye dek sevmiş olduğu sahte annesi ve sahte babası nedeniyle...</p>
<p>Güneş doğduğunda gücünün son damlasıyla kapıya vurmaya başladı:</p>
<p>&quot;Artık hiçbir şey yemeyeceğim!&quot; diye bağırdı hıçkırarak. &quot;Asla hiçbir şey yemeyeceğim!&quot;</p>
<p>Bu sözler üzerine kapı, büyülüymüşçesine açı-lıverdi.</p>
<p>Bu ilk cezadan sonra, Michele'nin Sıska Hamsiler Kliniği'ndeki yaşamı düzenli bir şekilde sürdü gitti.&#160;Artık burada neyin nasıl işlediğini anlamıştı ve yanlış&#160;yapmamaya özen gösteriyordu.</p>
<p>Buraya geleli on günü geçmişti ve Michele bir sabah kalktığında kendini çok hafif hissetti. Göbeğine baktığında o dört cankurtaran simidinin sadece birinin yerinde durduğunu gördü. Zayıflamıştı.</p>
<p>&quot;İyi,&quot; diye düşündü, &quot;demek ki artık daha hafif koşacağım.&quot; Ve hemen kaçış planları yapmaya başladı.</p>
<p>Her şeyi dikkatle hazırlamıştı. Fazla göze batmadan kaçabileceği tek fırsat, kurum dışına yapılan ge-</p><div>
<p>Susarına Tamaro TOMBUL YÜREK</p></div><div>
<p>Susarına Tamaro TOMBUL YÜREK</p></div>
<p>ziler sırasında eline geçebilirdi. Şöyle yapmalıydı: İlk baştan itibaren herkesten hızlı koşmalı, sonra İske-letsel Hoşhanım'ın gözlerinden uzak bir dönemeçte&#160;kendini ormana atmalı ve onlar gelmeden çalıların&#160;arasına saklanmalıydı. Özgürlüğü eline geçirdikten&#160;sonra cebinde beş parası olmayan sekiz yaşında bir&#160;çocuk olarak tek bir şey yapabilirdi: Anneannesinin&#160;evine gitmek. Anneannesi ona hiçbir şey sormazdı elbette, üstelik onu görmekten çok memnun olurdu.&#160;Belki de Michele'nin gerçek torunu olmadığından haberi yoktu; belki de biliyordu; ama önemsemiyordu.&#160;Anneannesi onu, o olduğu için seviyordu.</p>
<p>Kaçış fırsatı ancak birkaç gün sonra ortaya çıktı. Sabahın erken saatlerinde İskeletsel Hoşhanım çayırlarda canlandırıcı bir koşuya çıkacaklarını ilan etti.&#160;Elinde gerçek bir doğum günü pastası tutan çocuklar,&#160;pastanın tadına bakmadan ve onu düşürmeden on kilometreden fazla koşmak zorundaydılar. Kim en son&#160;noktaya dokunulmamış pastayla varırsa mumlarını&#160;yakıp üfleme iznini alabilecekti. Kim elinde pastayla&#160;koşarken ayağı takılıp düşerse ya da bir parmağını içine daldırırsa bir tur daha atmak zorunda kalacaktı.</p>
<p>Michele ilk anda öne fırladı. Elindeki pasta kremalı ve ağaççilekliydi. İki kilometre sonra hâlâ en önde o koşuyordu ve beş kilometre sonra herkesi ekmişti. Bunun üzerine patikadan ayrıldı ve ormana&#160;daldı. Soluğu yettiği sürece koştu; sonra kendini bir&#160;ağacın dibine attı ve bütün pastayı yedi.</p>
<p>Artık gece inmek üzereydi. Michele tek başına ormanın ortasındaydı ve anneannesinin evinin ne yanda olduğuna dair hiçbir fikri yoktu.</p>
<p>Bu Michele'nin bir ormanda ilk kez yalnız uyuyuşuydu.</p>
<p>İskeletsel Hoşhanım'ın saldırılarından kurtulma mutluluğunun tadını çıkarmaya doyamadan, karanlığın ve o garip seslerin verdiği korku sardı içini.&#160;Gündüzleri yakın birer dost olan ağaçlar, bu karanlıkta uzun kollu ve kıvrık tırnaklı, kötü yürekli&#160;devlere dönüşmüştü. Kuşların insanı rahatlatan ötüşlerinin yerini de çığlıklar, hışırtılar, iniltiler, ağır ve&#160;yavaş adım sesleri, koşan adım sesleri ve cadılardan&#160;ya da şeytanlardan çıktığı sanılan, insanın kanını buz&#160;gibi donduran haykırışlar almıştı.</p>
<p>Michele, kendi kendini yüreklendirmek için, &quot;Ben bir şövalyeyim,&quot; dedi. &quot;Bir şövalyeyim ve hiçbir şeyden korkmam.&quot;</p>
<p>Ormanın öte yanında gün ışıkları yükselmeye başladığında, Michele hâlâ o köklerin üzerine oturmuş ve gözünü bile kırpmamıştı. Yorgundu, açtı; ama&#160;gene de yürümeye koyuldu.</p>
<p>Rasgele bir yöne doğru yürümeye başladı.</p>
<p>&quot;Eninde sonunda,&quot; diye düşündü, &quot;bu orman bitecek ve karşıma bir yol çıkacak. Bu ya otoyol olur ya da bir patika; ama en sonunda beni anneannemin&#160;evine kadar götürecek birisiyle karşılaşacağım.&quot;</p><div>
<p>Susarına Tamaro TOMBUL YÜREK</p></div><div>
<p>Susarına Tamaro TOMBUL YÜREK</p></div>
<p>Michele, bütün gün boyunca ve boş mideyle yürüdü.</p>
<p>Çalılar ve ağaçlar seyreleceğine, giderek sık ve korku verici bir hal alıyordu. Michele artık ilerlemekle güçlük çekiyordu. Dikenler her yanını çiziyor,&#160;sinekler rahat vermiyordu. Müthiş de bir sıcak başlamıştı. Saatin kaç olduğunu anlayabilmek için arada&#160;sırada göğe bakıyordu. Güneş, tepede, dalların ve&#160;yaprakların arasında giderek daha kırmızı bir renk&#160;alıyordu. Gece bir kez daha inmek üzereydi. Michele,&#160;şu anda durduğu yeri inceledi. Burası bir önceki gece&#160;kaldığı yere benzeyen, ağaçların seyreldiği bir yerdi.</p>
<p>&quot;Acaba ben bir adım bile ileri gitmedim mi?&quot; diye sordu kendi kendine.</p>
<p>Tanıdık gelen o ağaç kökünü buldu ve üzerine oturdu.</p>
<p>Peki, yarın ne olacaktı? Bir yerlere varabilecek miydi? Yoksa gene yaşlı bir eşek gibi aynı noktanın&#160;çevresinde dönüp duracak mıydı? Yoksa kaçtığı için&#160;ona verilen bir ceza mıydı bu? Ya da bir büyü müydü?&#160;Ama annesi defalarca ne demişti ona? Büyü diye bir&#160;şey yoktur!</p>
<p>Kliniğin yöneticisi Sonsuz Sıska Hazretleri de aynı şeyi yinelemişti: Yaşamda büyü diye bir şey yoktur.</p>
<p>&quot;Peki, ya onlar yanılıyorsa? Ya burası büyülü bir ormansa?&quot; diye düşündü Michele. Bu düşünceler aklını kurcalarken uyuyakaldı.</p><div><img src="main-24.jpg" alt=""/></div>
<p>Ertesi sabah da bir önceki gün olan oldu ve iki gün boyunca aynı durum değişmedi. Michele, ormanda hiç durmadan yürüyor; ama hiçbir yere yaramıyordu.</p>
<p>Ağaçlar hep aynıydı, çalılar hep aynıydı, hepsi diken doluydu ve hep aynı sinekler uçuşuyordu. Michele de her gece aynı ağaç kökünün üzerine oturuyordu. Her şey hep aynıydı, değişen bir tek oydu; çok acıkmıştı, kafası çok karışmıştı ve de çok yorgundu.</p>
<p>&quot;Kayboldum!&quot; diye haykırdı beşinci akşam ve kendini o kökün üzerine taş gibi attı. &quot;Kayboldum ve&#160;dünyada yapayalnızım. Beni hiç kimse aramayacak&#160;ve de bulamayacak. Beni ancak acıkan akbabalar bulacak! Bir şövalye için ne acı bir son!&quot;</p>
<p>Michele koluyla artık sel gibi inen gözyaşlarını sildi, burnunu çekti, yere yattı ve uyuyakaldı.</p>
</body>
</html>