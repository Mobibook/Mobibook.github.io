<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3>Dehşet Verici Bir Felaket</h3>
<p>Her yaz ağustos ayı gelir gelmez Michele'nin annesi ne kadar mayo satabildiklerini saptayabilmek için ülkenin tüm plajlarını dolaşmaya çıkardı. Bu yolculuklarında Michele'yi asla yanma almazdı. Bu yüzden temmuzun son günü oğlunu kırdaki evinde yaşayan annesine götürüp teslim ederdi.</p>
<p>Bu yıl da böyle olmuştu.</p>
<p>Anneanne ormanlara yakın bir evde tek başına yaşardı ve onların bu ziyaretlerinden çok hoşlanırdı.&#160;Sabahın en erken saatlerinde önlüğünü takmış ve onları beklemek için kapıya çıkmıştı.</p>
<p>Otomobil yolun son dönemecinden kıvrılınca Mi-chele pencereden sarkmış ve bir kolunu sallayarak anneannesine seslenmeye başlamıştı. Araba durur&#160;durmaz da dışarıya fırlamış ve ona sarılmak için koşmaya başlamıştı.</p>
<p>&quot;Canım benim!&quot; diye bağırdı anneannesi onu yanaklarından öperek. &quot;Ne kadar büyümüşsün böyle! Gel içeriye, sana böğürtlenli pasta yaptım!&quot;</p>
<p>&quot;Anne!&quot; diye bağırdı valizi arabadan indirmeye çalışan Angelica. &quot;Sana kaç kez söyledim çocuk rejim&#160;yapıyor diye!&quot;</p>
<p>&quot;Aman Tanrım, yoksa hasta mı?!&quot; diye bağırdı anneannesi ansızın hüzünlenerek.</p>
<p>&quot;Hayır anne, çok iyi. Sadece bir yılbaşı hindisi kadar yağlı.&quot;</p>
<p>Anneannesi bir elini Michele'nin çenesinin altına koydu ve başını yukarıya kaldırdı. Ona dikkatle baktı&#160;ve şöyle dedi:</p>
<p>&quot;Hayır Angelica, sen yanılıyorsun, çocuk sadece biraz gürbüz... Ve üstelik benim yaptığım gerçek bir&#160;pasta değil, gerçek bir pasta sadece meyveden yapılır... Benimkinde sadece bir tutam un, hatırı sayılamayacak kadar az şeker ve biraz ıvır zıvır var; hem sen biliyorsun ya sen de çocukken böyleydin, çocukların iyi&#160;beslenmesi gerekir... Onların büyüme zamanı şimdi.&quot;</p>
<p>Anneannesinin bacaklarının yanında dikilen Mic-hele, onun ağzından çıkan her sözcüğü başıyla onaylıyordu.</p>
<p>Oysa annesi, anneannenin bu sözlerinden hiç memnun kalmamış gibi görünüyordu.</p>
<p>&quot;Anne,&quot; diye seslendi bu kez sesini daha yükselterek, &quot;birincisi; ben hiçbir zaman şişman olma-</p><div>
<p>Susarına Tamaro TOMBUL YÜREK</p></div><div>
<p>Susarına Tamaro TOMBUL YÜREK</p></div>
<p>dım, İkincisi de; Michele beş yıl ağzına lokma koymadan yaşayacak kadar çok şey yedi şimdiye kadar. Anlaşıldı mı?&quot;</p>
<p>Bunu söyleyen annesi öfkeyle otomobiline bindi, kapıyı çarparak kapattı ve motor çalışınca açık pencereden Michele'ye seslendi: &quot;Eğer döndüğümde yüz&#160;gram aldığını görürsem gelecek yıl anneannene değil&#160;yatılı okula gidersin!&quot;</p>
<p>Sonra geri vitese taktı ve araba bir toz bulutunun ve korkunç bir sesin içinde beyaz yolun dibinde gözden yitti.</p>
<p>Yalnız kaldıklarında anneannesi Michele'ye, &quot;Elimizi çabuk tutalım, turtamız hâlâ ılık olmalı...&quot; dedi. Mutfağa girdiler ve anneannesi kalın bir dilim turta&#160;keserek torununun tabağına koydu. &quot;Üzerine biraz da&#160;krema ister misin, tatlım?&quot;</p>
<p>&quot;Ah hayır, anneanne,&quot; diye yanıtladı ilk lokmasını çiğnemekte olan oğlancık, &quot;yiyemem!&quot;</p>
<p>&quot;Neden, karaciğerin mi hasta?&quot;</p>
<p>&quot;Hayır, anneanne, ama krema...&quot;</p>
<p>&quot;Ama pasta o kadar yağsız ki tatlım, biraz krema ile yumuşardı, gerçekten istemiyor musun?&quot;</p>
<p>&quot;Eh, evet anneanneciğim; ama sadece bir küçük kaşık, sadece tadına bakmak için.&quot; Yemeğe başladığından anneannesi ona kakaolu sıcak süt hazırladı.</p>
<p>Birlikte bahçe kapısının önüne oturup bunu da içtiler. Güneş artık gözden kaybolmuştu ve hafif bir&#160;esinti ağaçların yapraklarını sallıyordu.</p><div><img src="main-15.jpg" alt=""/></div>
<p>Anneannesi içini çekti ve &quot;Annen hep böyle sinirli mi?&quot; diye sordu.</p>
<p>&quot;Anneanne, o sinirli değil, hareketli...&quot;</p>
<p>&quot;Saçmalama: Öfkesinin burnunun ucunda olduğu bir kilometreden belli oluyor. Acaba yolunda gitmeyen bir şeyler mi var?&quot;</p>
<p>&quot;Bilmiyorum anneanne,&quot; diye yanıtladı onu Michele ve bir ayağıyla yerdeki tozu eşeledi. &quot;Belki de babam başka bir evde yaşadığı içindir.&quot;</p>
<p>&quot;Ah, ama artık o eski bir hikâye!&quot; dedi anneannesi önünde uçan bir sineği kovalayarak. &quot;Hayır, mmmmhh, bence başka bir neden olmalı.&quot;</p>
<p>Michele içini çekerek, &quot;Anneanne,&quot; dedi, &quot;sen aşkın ne olduğunu biliyor musun?&quot; Anneannesi birden oturduğu banktan sıçradı ve &quot;Oh, ne dalgınım!&quot; diye&#160;bağırdı.</p>
<p>&quot;Ne aptalım! Sana bir şey göstermeyi unuttum!&quot;</p><div><img src="main-16.jpg" alt=""/></div>
<p>Ve Michele'yi elinden tutarak bostana sürükledi; ortalık kararmış da olsa birer birer geçen yaz birlikte ektikleri bitkilerin nasıl büyüdüklerini gösterdi.</p>
<p>Anneannenin evinde zaman öylesine hızla akıp geçti ki ayrılık günü gelip çattığında, Michele buraya&#160;bir önceki gün geldiğine yemin edebilirdi.</p>
<p>Her sabah ormana gidiyorlardı ve anneannesi orada kuşların türlerini seslerinden ayırt etmeyi, sincapların yuvalarını bulmayı, yenebilen otlarla zehirli&#160;otların farkını öğretiyordu. Öğleden sonraları Michele otlara uzanıp resim yapıyor, akşamları da ateşin&#160;karşısına oturup ninesinden şimdiye dek hiç duymadığı masallar dinliyordu.</p>
<p>Bu masallardan yeryüzünün gizli yerlerinde hâlâ vahşi ejderhaların yaşadığını, çocukların bir saniyede&#160;hayvanlara, hayvanların da çocuklara dönüşebileceğini ve insanların arasında şövalye denen olağanüstü&#160;kişilerin kimliklerini gizleyerek yaşadıklarını öğrendi.&#160;Yeni öğrendikleri arasında ayrıca hiçbir aracın okyanusların dibine inmeyi başaramadığı veya gökkuşağının renkleri arasına dalamadığı da vardı.</p>
<p>Son akşam anneannesi onu evin önündeki çayıra çıkarttı ve şöyle dedi: &quot;Bir yıldız kayar kaymaz dilek&#160;tut.&quot;</p>
<p>Neredeyse hemen bir yıldız kaydı ve Michele dileğini tuttu ve sonra içeri girip bavulunu hazırladılar. Annesi oğlunu almaya geldiğinde müthiş keyifliydi.&#160;Herkesten daha fazla mayo satmıştı. Otomobilden&#160;iner inmez Michele'yi terzi mezurasıyla ölçtü ve çok&#160;memnun oldu; çünkü oğlu yüz gram bile almamıştı.</p>
<p>Anneannesi ona da sıcak kakaolu süt hazırlamayı önerdiyse de Angelica şekersiz bitki çayı içmeyi yeğledi. Çayını bitirir bitirmez de annesini öptü ve oğluna dönerek, &quot;Haydi, anneannene bir öpücük ver,&quot;&#160;dedi. Sonra da birlikte bindiler arabalarına.</p>
<p>Michele anneannesinden ayrıldığı için biraz hü-zünlense de keyifliydi; bu nedenle annesine ejderhalar ve şövalyeler ve çocukları kirpiye ya da fareye dönüştüren büyülerden söz etti.</p>
<p>Annesi onu sessizce dinledi. En sonunda oğlu sözlerini bitirir bitirmez kendini tutamayarak:</p>
<p>&quot;Sana bu saçmalıkları anneannen mi anlattı?&quot; diye sordu.</p>
<p>&quot;Evet,&quot; dedi Michele şimdiden kaygılanarak.</p>
<p>&quot;Herhalde bunlara inanmışsındır, değil mi?&quot;</p><div>
<p>Susanna Tamaro TOMBUL YÜREK</p></div><div>
<p>Susarına Tamaro TOMBUL YÜREK</p></div>
<p>&quot;Eh, belki hoşuna gitmeyecek ama tatlım, bunların hiçbiri doğru değil. Biliyorsun, anneannen yaşlı ve yıllar geçtikçe insanların düşünceleri birbirine karışır, kafalarının içinde birbirine dolaşır ve sonunda&#160;böyle saçmalıklar anlatmaya ruhların varlığından falan söz etmeye başlarlar.&quot;</p>
<p>&quot;Ama ben bir ejderha tırnağı gördüm, bana gösterdi,&quot; diye karşı çıktı Michele.</p>
<p>Annesi gülümsedi ve &quot;Tatlım,&quot; dedi, &quot;bu saçmalıkları ne kadar çabuk unutursan o kadar iyi olur. Bunlar senin aklını karıştırmaktan başka bir işe yaramaz. Sen İngilizce'yi, bilgisayarı düşün ve hiçbir&#160;şeye yaramayan hayallerden vazgeç.&quot;</p>
<p>Michele o akşam kendi yatağına yatmıştı; ama bir türlü uyku tutmuyordu. Acaba kim haklıydı? Annesi&#160;mi, anneannesi mi? Çarşafların arasında bir o yana,&#160;bir bu yana dönerken o ses yeniden belirdi. Michele&#160;o kadar kederli ve şaşkındı ki ona karşı koymayı düşünmedi bile. Örtüleri bir yana attı, terliklerini giydi&#160;ve ses çıkarmadan mutfağa girdi.</p>
<p>Buzz, gerçek bir dost gibi uysal ve sabırlı bir biçimde onu oracıkta bekliyordu. Hemen arkadaşını selamladı.- &quot;Bzzzap zap! Ne güzel, geri geldin. Geceleri kendimi öyle yalnız hissediyordum ki!&quot;</p>
<p>&quot;Anneannemdeydim,&quot; dedi Michele özür dilemek için ve onun alınacağından korkarak ekledi: &quot;Orada&#160;buzdolabı yoktu, sadece kiler vardı.&quot;</p>
<p>&quot;Rrrrzzzppp! Haydi, daha ne bekliyorsun? Kapımı aç ve şenlik yapalım.&quot;</p>
<p>Michele bu sözleri ikiletmedi ve buzdolabının kapağını ardına dek açtı. İki çikolatalı puding yedi. Yiyeceklerin ısısını midesinde henüz hissetmeye başlamıştı ki, Buzz ile söyleşmeye devam etti.</p>
<p>&quot;Buzz,&quot; dedi. &quot;Sence hayaller zararlı mıdır?&quot;</p>
<p>&quot;Rfffzzz! Brrrzuuuupziippprrr! Nereden çıkardın şimdi bunu?&quot; diye haykırdı Buzz. &quot;Hayaller harikadır.&#160;Mesela ben, canım sıkıldığı zamanlar bir keşif uçağı&#160;olduğumu hayal ederim ve dünyanın üzerinde uçarım. Böylece de mutfakta olduğumu unuturum.&quot;</p>
<p>&quot;Peki, şövalyeler, hani o ejderhaları öldürenler dünyanın bir yerinde var mıdırlar sence?&quot;</p>
<p>&quot;Zip, bruttttzzzzrrrrtt! Ah, tabii ki vardırlar. Onları görmek zordur; ama vardır. Sana bir sır vermek istiyorum, yaklaş bana: Bak, eğer benim arkama bir&#160;göz atarsan benim sırtımda ötekilerden daha fazla&#160;parlayan bir metal göreceksin.&quot;</p>
<p>Michele dolabın arkasına eğildi ve durumu hemen gözden geçirdi: &quot;Doğru!&quot; dedi. &quot;Doğru, altına benzeyen bir parça var!&quot;</p>
<p>&quot;Zprrrrr, .işte, o kahraman bir şövalyenin zırhından bir parçadır!&quot;</p>
<p>&quot;Oh, Buzz, bana onun öyküsünü anlatır mısın?”</p>
<p>&quot;Brittizzzuuuuuuuppp Zup zup! Şimdi içim boşaldı. Yarın gelirsen hem içim dolu olur hem de sana öyküyü anlatırım.&quot;</p><div>
<p>Susanna Tamaro TOMBUL YÜREK</p></div><div>
<p>Susarına Tamaro TOMBUL YÜREK</p></div>
<p>&quot;Ah, sağ ol Buzz,&quot; diye bağırdı Michele. &quot;Gerçekten harikasın!&quot; Ve iki kez buzdolabının açma kolunu öptü.</p>
<p>O günden başlayarak Michele her gece Buzz'un yanına gitti. Buzz’un anlattığı öyküler neredeyse an-nesininkinden bile güzeldi. Onun motorunun bir parçasında takılı olan zırhın sahibi şövalye dünyanın en&#160;güçlü ve olağanüstü insanıydı.</p>
<p>Oğlancık karnı doyup yatağa döndüğünde onun serüvenlerini düşünüyor ve bu şövalye gibi güçlü, cesur ve olağanüstü olmanın ne harika bir şey olacağını hayal ediyordu.</p>
<p>O sıralar annesi, yeni mayo koleksiyonunu dünyaya tanıtmak için sürekli yolculuk yapıyordu; bu nedenle Michele de evde istediği gibi davranabiliyordu. Geceleri dinlediği masallara bayılıyordu ve daha iki&#160;gün geçmeden kalorileri, yüz gramları ve o rejim saçmalıklarını unutmuştu bile. O da büyüyünce bir şövalye olmak ve böyle kahramanlıklar yapmak istiyordu. Buzz ile yalnız başına geçirdiği son akşamda tüm&#160;cesaretini toplayarak Buzz'a bu hayalini açıkladı.</p>
<p>&quot;Buzz,&quot; dedi, &quot;sence bir şövalye olabilir miyim?&quot;</p>
<p>&quot;Zipbrr! Elbette,&quot; dedi buzdolabı. &quot;Eğer istersen olabilirsin.&quot;</p>
<p>&quot;Buzz, ama ben ne ejderha ne cadı ne de kurbağa olan çocukları tanıyorum. Sence... Sence... İngilizce dersinde olağanüstü bir şeyler yapabilir miyim?”</p>
<p>&quot;Brrrzupsup. Acele etme dostum,&quot; diye yanıtladı</p><div><img src="main-17.jpg" alt=""/></div>
<p>onu Buzz. &quot;Göreceksin, her şey beklediğinden daha çabuk gerçekleşecek. Etrafta insanların sandığından&#160;daha çok canavar var.”</p>
<p>&quot;Sahi mi Buzz?&quot;</p>
<p>&quot;Zrrruuuin! Elbette, bundan eminim, hatta ne yapabiliriz biliyor musun?&quot;</p>
<p>&quot;Ne yapabiliriz Buzz?”</p>
<p>&quot;Zrrrrrr! Seni şimdi şövalye ilan ediyorum!&quot;</p>
<p>&quot;Ama Buzz!..&quot;</p>
<p>&quot;Grrrziip! Hiçbir şey söyleme, son rafta duran küflenmiş omleti al ve onu bir taç gibi başına koy,&#160;sonra da önümde diz çök.”</p>
<p>Michele, dostunun söylediklerini yaptı. Çok heyecanlanmıştı.</p>
<p>Buzz sesini düzeltmeye çalıştı:</p>
<p>&quot;Zrrrruppp zruppbixrrrrrrrzuprrrrr! Benim rafla-</p><div><div><img src="main-18.jpg" alt=""/></div></div>
<p>rım arasında yıllardır olağanüstü başarılar elde eden, müshil ilaçlarına ve düşmanların cezalarına kahramanca göğüs gererek cesaretini kanıtlayan Michele'yi,&#160;Ben, Buzdolaplarının Kralı Soylu Buzz, Simitler ve&#160;Pudingler Markisi ilan ediyor ve sana savaşlarda anılman için şövalyelik unvanı olarak, bzzzzpppp şu...&#160;Adı veriyorum: Tombul Yürek!&quot; Buzdolabı bir an ara&#160;verdi ve sonra şunları ekledi:</p>
<p>&quot;Bzzzzrrr... Şimdi ayağa kalk ve bana sarıl.&quot; Başının üstünde eğreti duran omletle ayağa kalkan Michele bütün gücüyle buzdolabına sarıldı.</p>
<p>&quot;Buzz,&quot; dedi sonra kapının beyaz boyasını öperek, &quot;Harikasın! Artık gerçek bir şövalye oldum!&quot; &quot;Bzzzttt... Elbette!&quot; diye yanıtladı onu Buzz.</p>
<p>&quot;Ama Buzz,” dedi Michele, ansızın kaygılanarak &quot;büyüyünce ne yapacağımı, nerede savaşacağımı bilmiyorum.&quot;</p>
<p>&quot;ZRRRRRR... Merak etme,&quot; dedi Buzz. &quot;Göreceksin yakında sen de olağanüstü bir şey başaracaksın, hem de öyle olağanüstü bir şey ki dünyayı değiştireceksin.&quot;</p>
<p>“Ne kadar mutluyum Buzz!&quot; diye haykırdı Michele ve buzdolabının kapısını bir kez daha öperek yatağına döndü.</p>
<p>O gece Michele uzun ve sakin bir uyku uyudu ve hayatında ilk kez düş gördü. Evinin çatısında ayakta&#160;duruyor ve annesinin bahçede ileri geri koşuştuğunu&#160;görüyordu. Tepeden annesine sesleniyor, o da başını&#160;kaldırıp: &quot;Çabuk oradan aşağıya in, yoksa çatı çökecek,&quot; diye bağırıyordu.</p>
<p>&quot;İniyorum anne,&quot; diye onu yanıtlayan oğlan kendini bir taş gibi aşağı bırakıyordu.</p>
<p>Bunun üzerine annesi avazı çıktığı kadar bağırmaya başlıyordu. Oysa Michele hiç korkmuyordu, biraz düşüyor, biraz daha düşüyordu. Derken, toprağa birkaç santimetre kala beyaz ve güzeller güzeli bir&#160;kuşa dönüşüyor ve kanatlarını çırparak evden uzaklaşıyor, ufuktaki bulutların arkacında tüy gibi hafif,&#160;gözden kayboluyordu.</p>
<p>Gerçekten de bir çığlık koptu ve bu dehşet verici bir çığlıktı. Michele birisi üstünden yorganları çekip&#160;onu bir pizza hamuru gibi sarsarak kulağının ta di-</p><div>
<p>Susanna Tamaro TOMBUL YÜREK</p></div><div>
<p>r</p></div><div>
<p>Susarına Tamaro TOMBUL YÜREK</p></div>
<p>binde bağırırken hâlâ uyuyordu: &quot;Ahhaaahhh! Felaket! Dehşet verici bir felaket! Korkunç bir durum! Ah-hhhaaaahhhh! Felaket! Dehşet verici bir felaket! Korkunç bir durum! Ahhhhaaaahhhh!”</p>
<p>Bu, yolculuktan yeni dönen annesinin sesiydi. Michele, gözlerini yavaşça açtı ve ona baktı. Korku&#160;verici bir suç işlediği annesinin yüzünden okunuyordu.</p>
<p>Bir tek söz bile edemeden annesi onu boynundan yakaladı, tencerenin içindeki hindiyi çıkarır gibi onu&#160;çarşafların arasından çekti ve &quot;Ne yaptın sen?&quot; diye&#160;bağırarak onu odanın orasına burasına fırlattı.</p>
<p>Sözün kısası; Michele az sonra her zamanki gibi çırılçıplak soyunmuş, terazinin önüne dikilmişti. Annesi gene sarı mezurayı ortaya çıkartmış ve onu ölçüp ölçüp çığlık atıyordu:</p>
<p>&quot;Artık yeter! Bu kez gerçekten yeter! Bütün sınırları aştın artık!&quot;</p>
<p>Michele, belli etmemeye çalışarak göbeğine baktı: Doğruydu, bu iki haftalık cümbüş sonucunda göbeğine bir kat daha eklenmişti.</p>
<p>Ama küçük bir kattı bu. Kendini savunmaya çalıştı: &quot;İki santim bile değil...” Ama annesi onu hemen susturdu.</p>
<p>&quot;Artık yeter, gerçekten yeter!&quot; diye haykırdı. &quot;Artık seni ölçmekle zaman kaybetmek bile istemiyorum.&#160;Senin aklını başına toplamanı beklemek boşuna,&#160;müshil içirmek boşuna, koşular boşuna. İşte bunun&#160;için ne diyorum biliyor musun? Artık kesin çözümlere&#160;başvuracağım! Ah evet, Tanrım, böyle iğrenç bir çocukla kapıdan çıkmaya bile utanırım, sanki pantolon&#160;giymiş şişko bir sümüklüböceğe benziyorsun!&quot; Annesi&#160;bunu da söyledikten sonra hızlı adımlarla odadan çıktı, kapıyı çarparak kapattı ve oğlunu içeriye kilitledi.</p>
<p>Michele annesinin birbiri ardına telefonlar ettiğini işitiyordu: Önce babasını, sonra birkaç kişiyi daha aradı. Bu iş bitince koşarak evden çıktı ve ortalığa&#160;sessizlik egemen oldu.</p>
<p>Michele yalnız kalınca kendini yatağa attı, &quot;Ya şimdi neler olacak acaba?&quot; diye düşündü.</p>
<p>O öğleden sonra odasında yatarken yazgısının ne olacağını defalarca sordu kendine.</p>
<p>Annesi o sabah gerçekten pek öfkeli görünüyordu ve öfkelendi mi, ondan her şey beklenirdi. Kesin çözümlerden söz etmişti bağırırken. Belki de bir operatör ile geri gelecekti ve operatör onu mutfak masasına yatırıp bir salam gibi kesecek ve yağlarını çıkartıp atacaktı.</p>
<p>Ya da annesi onu temelli terk etmişti ve onu bu odada kilitli bırakıp gitmişti. Evet, büyük bir olasılıkla açlık çekerek ölmeye mahkûmdu artık. Yüzyıl&#160;sonra onu bir mumya gibi kupkuru olarak bulacaklar&#160;ve &quot;Yirminci yüzyıla ait şişman bir çocuk&quot; yazarak&#160;müzede sergileyeceklerdi.</p>
<p>Michele, yeni yeni olasılıklar ürettikçe umutsuz-</p><div>
<p>Susanna Tamaro TOMBUL YÜREK</p></div><div>
<p>Susarına Tamaro TOMBUL YÜREK</p></div>
<p>luğa kapılıyordu. Buzz ona olağanüstü işler başaracağını vaat etmişti; ama onun sonu ya salam ya da mumya olmaktı. Kendini avutmak için biraz yemek&#160;yemek, mideciğinin ısındığını hissetmek istedi; ama&#160;bu olanaksızdı. Bu nedenle yatağına uzandı ve sessizce ağlamaya başladı.</p>
<p>Ertesi sabah annesi ve babası odanın kapısında belirdiklerinde, Michele hâlâ uyuyordu. Annesi onu&#160;çabuk çabuk giydirirken, babası da yere açtığı bir bavula giysilerini ve eşyalarını dolduruyordu.</p>
<p>Her ikisi de ağzını açıp tek söz etmediğinden Michele bir süre daha düş gördüğünü sandı. Ancak otomobile bindiklerinde her şeyin gerçek olduğunu anladı. Bu bir düş değil bir karabasandı, çünkü onu mutlaka bir ormana götürüp terk edeceklerdi.</p>
<p>Michele aslında bu durumdan hoşlanabilirdi: Tek başına bir ormanda kalırsa şövalyelik unvanının gücü&#160;ile pek çok olağanüstü iş başarır, ejderhaları birbiri&#160;ardına öldürür, onlarca kurbağayı sırayla öperdi.</p>
</body>
</html>