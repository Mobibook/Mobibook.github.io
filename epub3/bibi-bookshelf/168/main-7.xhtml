<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3>Canavarla Karşılaşan Rüya Görmez Olur</h3>
<p>Bal-gedan denizlerin en derin yerinde yosunlardan yapılmış bir yatağın üzerinde yatıyordu. Aşağıda hiç ışık yoktu, bu yüzden canavar çevresini elektrik&#160;balıklarıyla aydınlatıyordu. Görüntüsü gerçekten korku vericiydi. Başı bir gergedanınki gibiydi, burnunun&#160;tepesinde yer alan kocaman bir boynuzu vardı, bedeni ve yüzgeçleri bir katil balinanınkiyle aynıydı. Ama&#160;yan yüzgeçleri yerine gergedanınki gibi dört ayağı&#160;vardı. Sırtında gür bir kürk çıkmıştı, gözleri sarı ve&#160;kırmızı dairelerle parlıyordu. Öfkelendiği zaman göz-bebeklerinden ateş dilimleri çıkıyordu. Güldüğü zamansa denizin yüzeyinde tayfunlar oluşuyordu.</p>
<p>Bal-gedan'ın ahtapotlardan oluşmuş bir görevli ordusu vardı. Sardalyeler onun kürkünü temizliyor,&#160;dişlerini fırçalıyor, burnunu sümkürtüyor, deniz kabuklarından oluşmuş bir arşivde rüyalarını düzenli-</p><div><div><img src="main-37.jpg" alt=""/></div></div><div>
<p>&quot;</p></div>
<p>yor ve onun bir kuyruk işaretiyle bu rüyaları dev bir ekranda oynatıyorlardı. Ahtapotlar onun en güvendiği bekçileriydi. Yolu yanlışlıkla buraya düşenler, ahtapotların uzun kollarına yakalanmakta gecikmiyordu.</p>
<p>Bir mucize eseri olarak bu canavarın elinden kurtulmayı başaran bir denizcinin anlattıklarına bakılırsa canavar tutsaklarını öldürmeden önce onların bir öykü anlatmalarını istiyordu. Eğer bu öykü onu&#160;güldürürse tutsağı dişlerinin arasında öğüteceğine&#160;onu bir deniz mağarasına kapatıyor ve ömrünün sonuna dek orada çürümeye bırakıyordu. Canavarın öylesine kalın bir derisi vardı ki bir top güllesi bile onu&#160;delemezdi. Bu yüzden bu canavar ancak kurnazlıkla&#160;alt edilebilir ve yok edilebilirdi.</p>
<p>Michele, bütün anlatılanları dikkatle dinledi ve her ayrıntıyı belleğine kaydetmeye çalıştı.</p>
<p>&quot;Zaten,” diye düşünüyordu kendi kendini teselli etmek için, &quot;ben şişman bir çocukken hep ejderhaları yenmeyi düşünürdüm. Şimdi artık tüm dünyanın&#160;en ünlü kahramanı olma fırsatı ayağıma kadar geldi.&#160;Eğer ben bir kahraman olursam herkes beni sever,&#160;annem bile ben bir fil kadar ağır ve geniş olsam da&#160;beni sevebilir!&quot;</p>
<p>Böyle düşünüyordu; ama bu sözlerine kendi bile inanmıyordu. İçini çekti. &quot;Başaramazsam,&quot; diyordu&#160;kendi kendine, &quot;sonum bir sandviç olur hiç olmazsa!&quot;&#160;Bal-gedan'ın dişlerinin onu naneli bir karamela gibi&#160;un ufak edeceğini düşündükçe kulaklarından kanatlarının ucuna kadar titredi.</p>
<p>&quot;Hepsi bu,&quot; dedi Bay Kakkolen açıklamanın sonunda.</p>
<p>&quot;Başka sorun var mı?&quot;</p>
<p>&quot;Evet efendim.&quot;</p>
<p>&quot;Sor bakalım.&quot;</p>
<p>&quot;Efendim, sizce benim önce çocuk halime geri dönmem daha iyi olmaz mı? Hem daha büyük olurum&#160;hem de...&quot;</p>
<p>&quot;Hem de daha iyi bir minik lokma olursun,” diye seslendi Sansarcık.</p>
<p>&quot;Evet Mik, Sucuk çocuklara bayılır, onları önce boynuzuyla yakalar ve ağzına atar. Sonra da saatlerce rüya seyrederken çocukları dişlerinin arasında geveler.&quot;</p><div>
<p>Susanna Tamaro TOMBUL YÜREK</p></div><div>
<p>113</p></div><div><div><img src="main-38.jpg" alt=""/></div></div><div>
<p>Susanna Tamaro TOMBUL YÜREK</p></div>
<p>Michele gürültülü bir biçimde yutkundu:</p>
<p>&quot;O halde..&quot;</p>
<p>&quot;Onun için çocuğum, senin bir yarasa olarak kalman şimdilik daha iyi.&quot;</p>
<p>&quot;En iyisi bir minik iğrenç olman.&quot;</p>
<p>Bay Kakkolen iskemleden kalktı ve gerindi. &quot;Haydi uyumaya gidelim,&quot; dedi. &quot;Yarın planımızın son aşaması için erken uyanmamız gerekiyor.&quot;</p>
<p>Michele'nin o gece gözünü bile kırpamadığını söylemeye gerek yok herhalde. Uyuyamamasının bir&#160;nedeni yarasa oluşu idiyse de bir nedeni de kafasını&#160;yoran çok fazla düşünce olmasındandı.</p>
<p>Kapının kenarına asılı olarak dinlenirken çocukluk yaşantısının pek çok sahnesi gözünün önünden akıp geçti. Bir an için o günleri özlediğini hissetti. Artık her zamanki gibi bir çocuk olmayı, çok yemeyi, annesinden azar işitmeyi, bilgisayarın karşısında sıkılmayı ve bütün gece Buzz ile şuradan buradan&#160;söyleşmeyi istiyordu.</p>
<p>Bir düşünceden ötekine atlarken gün ağardı.</p>
<p>Sonunda Bay Kakkolen ve San San da uyandılar. Onların dinlenmiş oldukları belliydi.</p>
<p>&quot;Haydi gidelim,&quot; dedi Bay Kakkolen ve Mic-hele'yi avucuna alarak neşeyle laboratuvardan çıktı. Sansarcık da hoplaya zıplaya onların peşinden gidiyordu.</p>
<p>Bir süre yürüdükten sonra Bay Kakkolen, gürültüyle havayı kokladı ve birkaç adım daha attıktan sonra durdu.</p>
<p>&quot;Sanırım en iyi yer burası. Sen ne dersin San San?&quot; Havayı koklayan Sansarcık da, &quot;Ben de öyle&#160;minik düşünüyorum,&quot; dedi.</p>
<p>&quot;Tamam Mik, şimdi kulaklarını iyi aç ve dinle: Ben seni havaya fırlatacağım ve sen tam yüz on iki metre&#160;boyunca dümdüz uçacaksın. Tam yüz on ikinci metreye vardığında 'PARAPLU!' diye bağıracaksın. Eğer her&#160;şey yolunda giderse dümdüz aşağıya ineceksin ve o&#160;zaman Sucuk'un yerine varmış olacaksın.&quot;</p>
<p>Michele'nin sesi artık incecik çıkar olmuştu:</p>
<p>&quot;Efendim...”</p>
<p>&quot;Evet?&quot;</p>
<p>&quot;Ama ben yüzgeçlerim olmadan yüzemem ki?&quot;</p>
<p>&quot;Sen bu boş şeylerle kafanı yorma Mik, ben bunların hepsini düşündüm! Sen sadece Sucuk'u tak kafana o kadar.&quot;</p>
<p>&quot;Minik konsantre ol!” diye ekledi San San.</p>
<p>&quot;Ve şimdi yavrum...&quot; dedi onu havaya fırlatan Bay Kakkolen, &quot;Haydi git...&quot;</p>
<p>Michele ansızın havaya asılı kaldığını hissetti, sonra kanatlarını bir sağa bir sola çırpmaya başladı.&#160;Derken uçuşunu düzene soktu ve ufka doğru ilerlemeye başladı.</p>
<p>Onlarca metre gittikten sonra Bay Kakkolen onu geri çağırdı.</p><div>
<p>Susanna Tamaro TOMBUL YÜREK</p></div><div><img src="main-39.jpg" alt=""/></div>
<p>&quot;Mik,&quot; diye bağırdı, &quot;dinle, sana en önemli şeyi söylemeyi unuttum.&quot;</p>
<p>Michele, uçuşunu yavaşlattı ve başını geri çevirdi.</p>
<p>&quot;Unutma, Sucuk'u yok etmek için onu uyutman gerekecek.&quot;</p>
<p>&quot;Onu minik derin uyut!&quot; diye yankılandı Sansar-cık'ın sesi.</p>
<p>Sonra biri eliyle, biri ayağıyla ona veda ettiler.</p>
<p>&quot;Elveda Mik!&quot;</p>
<p>&quot;Elveda minik şövalye!&quot;</p>
<p>Michele tekrar yola koyuldu.</p>
<p>Yüz on ikinci metreye gelince yüksek sesle, &quot;PA-RAPLU!&quot; diye bağırdı ve hemen görünmez bir gücün etkisiyle aşağıya çekilerek suyun altına doğru inmeye&#160;başladı.</p>
<p>Suyun altına doğru ilerlediği süre içersinde eskiden deniz gözlüğü ile gördüğü manzaraları seyretti yeniden. Grup halinde yüzen minik balıklar, bazı daha&#160;büyük balıklar, yemek yiyenler, birkaç kola kutusu, birkaç mürekkepbalığı, süpermarketin torbaları çıktı karşısına. Sonra yavaş yavaş derinlik arttıkça ışık azalmaya başladı ve ancak gölgeler seçilebilmeye başladı.</p>
<p>Yarasa ayakları yumuşak ve iğrenç bir şeye değdi.</p>
<p>&quot;Herhalde dibe gelmiş olmalıyım,&quot; diye düşündü. Ortalık çok karanlık olduğundan ve şimdi ne yapacağını bilemediğinden, kanatlarına sarılıp beklemeye başladı. Arada sırada karnına değip onu gıdıklayan birkaç uzun yosundan başka görünürde hiçbir&#160;canlı yoktu. &quot;Belki,&quot; diye düşündü, Michele &quot;Bal-ge-dan tatile gitmiştir, tropik denizlerin birinin uçurumunda dinlenmektedir, o zaman ben de kurtulurum.&quot;</p>
<p>Daha düşünmeyi bitirmemişti ki karanlığın derinliklerinden minik ışıklar görünmeye başladı. Michele bu minik ışıkların kımıltısız olmadıklarını, hareket halindeki bir kalabalığa ait olduklarını fark etti. Sanki bu ışıklı grup ona doğru gelir gibiydi.</p>
<p>&quot;Beni görmüş olmaları olanaksız,&quot; diye düşün-düyse de karanlığın en karanlık noktasına doğru geriledi. Sonra çevreyi buradan seyretmeyi sürdürdü. Evet, doğruydu, ışıklar ona doğru gelmekteydiler.&#160;Şimdi gürültüler de duymaya başlamıştı: Su çalkantılarının yanı sıra kulağına gelen sesler bunun bir&#160;tür şarkı olduğunu söylüyordu.</p><div>
<p>Susarına Tamaro TOMBUL YÜREK</p></div><div>
<p>Susarına Tamaro TOMBUL YÜREK</p></div>
<p>İşte, şimdi de onları görmeye başlamıştı. Karşısında onlarca, onlarca sardalye vardı. Elektrik balıkları ile çevrelenmiş olarak sıra olmuş yüzerken yüzgeçlerinin arasında da büyük deniz kabukları taşıyorlardı.</p>
<p>Michele, &quot;Bal-gedan'ın sadık korumaları bunlar olmalı,” diye düşündü; &quot;herhalde dün gece çaldıkları&#160;rüyaları taşımaktalar.&quot;</p>
<p>Artık çok yakına gelmişlerdi. Michele, Bal-ge-dan’ın sarayına ulaşabilmek için onları izlemekten başka çaresinin olmadığını anlamıştı.</p>
<p>Karanlıkta kımıldamadan durdu ve tüm sardalyelerin önünden geçip gitmelerini bekledi. Son balık da geçip gidince yirmiye kadar saydı ve sonra temkinli&#160;hareketlerle karanlıktan çıktı ve onların ışıklı geçidine takıldı.</p>
<p>Uzun bir süre yüzdüler: Michele yapışkan yosunların bedenine değmesinden tiksiniyor; ama bağırmamak için kendini zor tutuyordu ve fazla göze batacak hareketler yapmamaya çalışıyordu. Her üç&#160;kanat vuruşundan sonra çevresine bakınıyor ve etrafta bir ahtapot olup olmadığına bakınıyordu.</p>
<p>Blu blu blu</p>
<p>Biz derinliklerin sardalyeleriyiz</p>
<p>Blu blu blu</p>
<p>Bizle karşılaşan artık rüya görmez olur...</p>
<p>Sardalyelerin şarkısı buydu işte.</p>
<p>Ansızın hepsi birden sağa, sonra sola, sonra da hep beraber sağa saptılar. &quot;Herhalde geldik,&quot; diye düşündü Michele. Gerçekten de bir saniye sonra yavaşlayan kortej, bir saniye daha geçince durdu.</p>
<p>Başsardalye önüne düşen bir elektrik balığıyla üç yüzgeç boyu ilerledi ve hazır ola geçip sesini düzeltti.&#160;Sonra da şöyle dedi: &quot;Abrakadrıl, haydi açıl!&quot;</p>
<p>Derken onun kuyruğunun tam altında, sedeften yapılma büyük bir kepenk, binlerce hava kabarcığı&#160;oluşturarak açıldı. Kepenk tamamıyla kıvrılınca sardalyeler gayet düzenli bir biçimde ve şarkılarına ara&#160;vermeksizin ikişer ikişer içeriye girdiler.</p>
<p>En son sardalye de gözden yitince kepenk açık kaldı.</p>
<p>Michele, &quot;Bu bir tuzak olabilir,&quot; diye düşündü. Bir an daha beklediyse de bir hareket olmadığını görerek yavaş yavaş yaklaşmaya karar verdi.</p>
<p>Sinemalardakini anımsatan rengârenk bir ışıltının dışında dikkat çeken hiçbir şey yoktu içeride.</p>
<p>Nasıl oluyordu da denizlerin en derin noktasından bir başka uçurum açılabiliyordu? Acaba bu deniz uçurumu nerede bitiyordu? Dünyanın öteki ucunda&#160;mı? Ya da bu kepengin altında koskocaman bir mağaraya açılan dar tüneller mi vardı?</p>
<p>Bal-gedan en eski zamanlardan beri orada mı yaşıyordu?</p><div>
<p>Susanna Tamaro TOMBUL YÜREK</p></div><div>
<p>Susarına Tamaro TOMBUL YÜREK</p></div>
<p>Michele bunları düşünedururken ansızın delikten müthiş parlak bir ışık demeti süzüldü dışarıya. Bu bir&#160;fener ışığına benziyordu ve derken çevresinde müthiş&#160;bir gürültü koptu.</p>
<p>&quot;İaaaaaahaiahaaaasgankaaagurkglesgnaaaa-</p>
<p>accccc!&quot;</p>
<p>Michele bu çığlıktan öylesine korkmuştu ki arkasından yaklaşan ve turistik bir geziye çıkmış olan tonbalığı sürüsünü fark etmedi bile. Yirmiden fazla&#160;olan sürü, sırt çantaları ve fotoğraf makineleriyle son&#160;derece hızlı yüzüyorlardı. Tam bizim Michele'nin yanından geçerlerken suyu hızla dalgalandırdılar. Michele arkadan itildiğini hissettiği anda, ayaklarının altındaki kum tabakası kaydı gitti ve kendini dengede&#160;tutmaya çalışan yarasacık kanatlarını açmak zorunda&#160;kaldı. Bir sağa bir sola kanat çırparken dişleriyle bir&#160;yosuna tutunmaya çalışıyordu...</p>
<p>Ama her şey boşunaydı.</p>
<p>Düştü, düştü ve gene düştü. Sonra artık dünyanın öbür ucuna vardığını ve Yeni Zelanda'nın oralardan bir yerden dışarı çıkacağını umarken ansızın elastik bir şeye çarptı.</p>
<p>İki-üç kez zıpladı. Dördüncüde boynunun etrafına bir ahtapot kolunun sarıldığını hissetti ve bu ahtapotun canavarın korumalarından biri olduğunu düşündü. Bunun üzerine hemen bağırdı: &quot;Ben dostum.&quot; Ama ahtapot onu yanıtlamaktansa uzun ayaklarının</p><div><img src="main-40.jpg" alt=""/></div>
<p>üzerinde hoplaya zıplaya yürümeye başladı ve tünelin dibindeki ışığa doğru yaklaşmaya başladılar.</p>
<p>Michele'nin kuşkuları doğruydu. Bu tünelin sonu büyük bir salona açılıyordu. Burası elli kadar fe-nerbalığınca aydınlatılmıştı ve bir duvarın yanında da&#160;garson giysisi giymiş yengeçler dizilmişti. Her birinin&#160;elinde gümüş bir tepsi vardı; Ahtapot, Michele'yi işte&#160;bu gümüş tepsilerden birinin üzerine bıraktı ve gitti.</p>
<p>Garson yengeç serbest olan kıskacıyla yarasacığı, sanki kızarmış bir tavukmuş gibi tepsiye yerleştirdi,&#160;yavaş ve kararlı adımlarla büyük sedef kapıya doğru&#160;yürümeye başladı.</p>
<p>Michele bunun üzerine kendi kendine, &quot;Yandım artık!” diye mırıldandı.</p>
<p>&quot;Hayır, yanmayacaksın, çiğ yeneceksin,&quot; dedi</p><div>
<p>Susarına Tamaro TOMBUL YÜREK</p></div>
<p>Çinli aksanıyla konuşan yengeç. &quot;Efendimiz Hazretleri sadece çiğ yiyecekler yer.&quot;</p>
<p>&quot;Çiğim o halde,&quot; diye mırıldadı bunun üzerine Michele ve o anda büyük sedef kapı, hiç kimse do-kunmaksızın kendiliğinden ve yavaş yavaş açılmaya&#160;başladı.</p>
<p>Onların girmesiyle sardalye korosu şarkıya başladı. &quot;Perepapa!&quot; diye bağırdılar. &quot;Perepapa! Efendimizin yeni yemeği geldi.&quot;</p>
<p>Yemeği mi? Michele ürperdi, şimdiye dek hiç kimse ondan bu biçimde söz etmemişti. Sonra bütün cesaretini topladı ve bakışlarını çevrede gezdirmeye başladı. Karşısında sadece siyah ve beyaz çizgili bir&#160;duvar görünüyordu... Acaba... Hayır! Olamaz! Acaba&#160;bu?.. Michele daha dikkatli bakmaya çalıştı.</p>
<p>Ne müthiş dehşetli korku verici bir şeydi bu?</p>
<p>Bu bir duvar değil, Bal-gedan'ın karnıydı! Ah, insan ne kadar korkunç bir şey düşünmeye çalışsa da bu kadar iğrenç ve dehşet verici bir şeyi hayal edemezdi.</p>
<p>Canavar bir Mısır piramidi kadar büyük, tutmamış bir jöle kadar yıvışıktı. Bu anormal büyük ve yumuşak bedenin üstünde büyük boynuzlu, eşek kulaklı ve kan dolu domuz gözlü bir baş duruyordu.</p>
<p>Ateş gibi kırmızı olan dili sürekli dışarıdaydı ve çağlayan gibi akan salyaları karnına doğru gürül gürül akıyordu. Karnının iki yanında, yüzgeçlerin yerinde ayağa benzeyen dört solucan sallanıyordu. Derisinin şurasında burasında da biçimsiz kürkler, kıllar&#160;ve pislikler göze çarpıyordu.</p>
<p>Baî-gedan, Michele'yi ve yengeci hemen fark edemedi çünkü rüya seyretmekle meşguldü. Yüzünün&#160;ifadesinden epey eğlenmekte olduğu anlaşılıyordu.&#160;Michele dönüp rüya ekranına baktı.</p>
<p>Ceketli, kravatlı efendiden bir adam, bir gökdelenin merdivenlerinde bir aşağı, bir yukarı koşuşturuyordu. Onun arkasında da bezelye yeşili üç tane başı olan ve bir mutfak önlüğü takmış bir ahtapot vardı ve&#160;o da kollarıyla adamı yakalamaya çalışıyordu. Adamcağız tam kaçmak üzereyken boşlukta korku verici bir&#160;çığlık duyuldu, Bal-gedan minik ayaklarını havada&#160;sallayarak kahkahalara gömüldü:</p>
<p>&quot;Lahairgraaiiiaahaaaaaahhhhh!&quot;</p>
<p>Hiç ara vermeden yeni bir rüya başladı. Şimdi bir salon görülüyordu ve Michele bir anda yüreğinin sıkıştığını hissetti. Bu olabilir miydi? Bu salon aynen&#160;kendi evinin salonuydu ve...</p>
<p>Ve gerçekten de bir an sonra annesi ekranda göründü. Annesi gerçekte olduğundan daha şişmandı, elleri una bulanmıştı ve yürürken çizgi filmdeki Anne&#160;Kaz gibi bir sağa bir sola sallanıyordu. O sırada birisi kapıyı çalıyor ve annesi de açmaya gidiyordu.</p>
<p>&quot;Kim olabilir acaba?&quot; diye düşündü Michele.</p>
<p>Kapı açılır açılmaz tepsinin içinde zıplayıverdi.</p><div>
<p>Susanna Tamaro TOMBUL YÜREK</p></div><div>
<p>Susanna Tamaro TOMBUL YÜREK</p></div>
<p>Gelen Michele’nin ta kendisiydi! Bu inanılmazdı; ama arkadan görünen olay daha da inanılmazdı. Annesi&#160;onun üstüne atlıyor, onu öpücüklere boğuyor, hiç&#160;yapmadığı gibi sarılıyordu ona.</p>
<p>Sonra hiçbir şey söylemeden, gülümseyerek onu mutfağa götürüyor ve orada ikisi baş başa oturup&#160;yeni pişmiş bir pastayı yiyorlardı.</p>
<p>Michele, çok duygulandığını ve boğazına bir yumruğun takıldığını hissetti. Demek ki annesinin&#160;gerçek rüyası buydu. Bal-gedan bu rüyayı çalmıştı.&#160;Artık rejim yoktu! Yürüyüş yoktu! Zavallı annesi demek bunun için hep böyle sinirliydi.</p>
<p>Michele bu düşüncelere dalmışken, Bal-gedan kuvvetle esnedi: &quot;Uaunnnn... Ne sıkıcı!&quot; diye haykır-dı. &quot;Hareketsiz ve heyecansız bir rüya...&quot; ve minik&#160;ayağıyla bir işaret yaparak gösteriyi kesmelerini buyurdu. &quot;Bu sıkıcı öyküler, iştahımı açıyor,&quot; diye bir&#160;yorum yaptı ve garson yengecin tepsisinde ne var&#160;diye baktı.</p>
<p>Michele bu sözleri duyar duymaz ayağa dikildi. Kanatlarını iyice açtı ve sesinin tüm gücüyle bağırdı:</p>
<p>&quot;Günaydın Efendi Hazretleri!&quot;</p>
<p>Bal-gedan kahkahalarla gülmeye başladı.</p>
<p>&quot;Jaahhhaaagrrraahhhahh!&quot;</p>
<p>Salonun duvarları deprem olmuş gibi sarsıldı.</p>
<p>&quot;Şef!&quot; diye uludu hıçkırarak, &quot;yemekler ne zamandan beri konuşma öğrendiler?&quot;</p>
<p>Yengeç çok utanmıştı, iki kıskacını da öne eğerek, iki büklüm oldu.</p>
<p>&quot;Saygıdeğer Efendi Hazretleri!&quot; dedi. &quot;Bu çok ender ve özel bir yiyecektir efendimiz.&quot;</p>
<p>Ve kıskaçlarından biriyle, Michele'yi bir kanadından tuttu havaya kaldırdı.</p>
<p>&quot;Bakınız Efendi Hazretleri: Bu çıtır çıtır yufkadan kabuğu, içinde yumuşak eti, incecik tüyleri ile... İşte!&quot;&#160;Bunu söylerken Michele’nin ayaklarını ve yüzünü okşuyordu. &quot;Ayak uçları karamelaya batırılmış olup...&quot;</p>
<p>Bal-gedan iğrenç ayaklarını öne uzattı.</p>
<p>&quot;Uhmmm,” dedi, &quot;daha anlatırken ağzımı sulandırdın...”</p>
<p>Yengeç yeniden iki büklüm eğildi: &quot;Size düşen bunun tadına bakmaktır efendimiz... Emin olun, harika bir sürprizle karşılaşacaksınız.&quot;</p>
<p>&quot;Öyle olsun!&quot; diye gürledi Bal-gedan. &quot;Onu, bana, yukarı getirin.&quot;</p>
<p>Bu buyruk üzerine iki hızlı ahtapot tepsiyi aldı ve canavarın ağzına doğru kaldırdı.</p>
<p>&quot;Çok değerli Efendi Hazretleri, buyurun!&quot; diye bağırdılar bir ağızdan.</p>
<p>Bal-gedan burnunu tepsiye doğru uzattı ve birkaç kez &quot;Snufff snufflesuuuff&quot; diye kokladı.</p>
<p>&quot;Gerçeği söylemek gerekirse,&quot; diye gürledi, sonra da, &quot;pek iyi koktuğu söylenemez,&quot; dedi.</p>
<p>Michele bütün cesaretini toplayarak bir kez daha</p><div>
<p>Susanna Tamaro TOMBUL YÜREK</p></div><div><img src="main-41.jpg" alt=""/></div>
<p>bağırdı: &quot;Efendimiz,&quot; dedi, &quot;doğrudur, ben üç aydan beri yıkanmıyorum!&quot;</p>
<p>Bunun üzerine ahtapotlar tepsiyi efendilerinin burnundan birkaç metre uzaklaştırdılar.</p>
<p>&quot;...ayrıca şunu da söylemeliyim...&quot; diye ekledi, &quot;ben bir çöp öğütücüyüm.&quot;</p>
<p>&quot;Ne öğütücüsü?&quot; diye gürledi Bal-gedan.</p>
<p>&quot;Bir çöp öğütücüsüyüm efendim. Çevrede bulduğum her türlü artığı yutarım: Kokmuş tavukların kemiklerini, küflenmiş makarna artıklarını, kullanılmış tuvalet kâğıtlarını...&quot;</p>
<p>Ahtapotlar tepsiyi biraz daha uzaklaştırdı. Bal-gedan bir kez daha gürültüyle güldü.</p>
<p>&quot;Harika!&quot; diye gürledi... &quot;O halde sen arası kaymaklı sayılırsın. İçi sürpriz dolu şeylere bayılırım!</p>
<p>Böyle yiyecekler dişlerin arasında bin bir lezzetle çıtır çıtır ezilirler! Ve bunu söyledikten sonra bir eliyle burnunu tıkadı, öteki eliyle Michele'yi kanatlarından&#160;yakaladı. Michele altında dev dişlerle dolu ve ateş&#160;kırmızısı bir dilin yayıldığı devasa ağzı gördü.</p>
<p>&quot;Şimdi yandım işte,&quot; diye düşündü ve gözlerini kapattı.</p>
<p>Bir an sonra ayaklarının altında, Bal-gedan'ın ağzının ıslaklığını hisseden Michele mucize gibi Bay&#160;Kakkölen'in öğütlerini anımsadı.</p>
<p>&quot;Efendim!&quot; diye bağırdı soluğu yettiğince. &quot;Büyük Ulu Efendi Hazretleri! Beni yemeden önce bir öykü dinlemek istemez miydiniz?&quot;</p>
<p>Bal-gedan diliyle Michele'yi dışarıya çıkarttı.</p>
<p>&quot;Uhhhmmm... Öğüt verici öyküler mi bunlar?&quot;</p>
<p>&quot;Hayır efendim.&quot;</p>
<p>&quot;Uhmm, birbirini seven insanların öyküleri mi?&quot;</p>
<p>&quot;Ah, hayır, asla!&quot; diye bağırdı Michele bu konudan iğrenirmiş gibi.</p>
<p>&quot;Öyle olsun!” diye gürleyen Bal-gedan dilini elastik bir tramplen gibi titretti.</p>
<p>Michele bunun üzerine bir top gibi onun ayaklarının dibine düştü.</p>
<p>&quot;Öyle olsun!&quot; diye yineledi ve &quot;Ama dikkat et, eğer daha önceden bildiğim bir öykü olursa sonun&#160;yenmekten daha feci olur.&quot;</p>
<p>Michele yutkundu. Midesinin yerinde ateşten bir top olduğunu hissediyordu. Aslında hiçbir öykü bil-</p><div>
<p>Susarına Tamaro TOMBUL YÜREK</p></div><div>
<p>Susarına Tamaro TOMBUL YÜREK</p></div>
<p>diği yoktu ve okulda duyduğu fıkraları bile anlatmaktan acizdi.</p>
<p>Düşünceler aklından hızla akıp gidiyordu. Hem kendi canını hem de bütün dünyanın rüyalarını kurtarmak için iyice uzun ve sıkıcı bir öykü uydurmalı ve&#160;onu uyutmalıydı.</p>
<p>Kendisi uyku tutmadığı zamanlarda, gözlerinin önüne bir kek fabrikası getirir ve fırından çıkan kekleri birer birer sayardı. Bu şimdiye dek hiç başarısızlığa uğramamış bir yöntemdi.</p>
<p>&quot;Ona sayılarla ilgili bir öykü anlatmalıyım,&quot; diye düşündü bu yüzden.</p>
<p>&quot;Haydi,&quot; diye kükredi Bal-gedan, &quot;öykü başlıyor mu, başlamıyor mu?&quot; Michele, olduğu yerde iyice dikildi ve sesini düzeltti.</p>
<p>&quot;Bir zamanlar kırmızı bir süs balığı varmış,&quot; diyerek başladı sözlerine, &quot;bu balık, kristal bir akvaryumda yaşarmış. Günlerden bir gün sahibi onun suyunu değiştirirken minik balık lavabonun deliğinden kayıp gitmiş. Sahibi onun elinden düşürdüğünü sanı-yormuş, oysa minik balık kendisi isteyerek zıplamış&#160;ve pis su borusuna girivermiş, çünkü artık kristal akvaryumda yaşayıp, camda sadece kendi yüzünü seyretmekten bıkıp usanmışmış. Artık dünyayı görüp öğrenmek istiyormuş.</p>
<p>Bu yüzden apartmanın altı katının borularını aşmış ve doğrudan evin altındaki kanalizasyona girmiş. Karşısına ilk çıkan bir fare olmuş.&quot;</p>
<p>&quot;Sen de kimsin?&quot; diye sormuş ona fare. &quot;Şimdiye dek domates soslu bir balık görmemiştim hiç.&quot;</p>
<p>&quot;Ben bir kırmızı süs balığıyım,&quot; demiş bizimki &quot;Ve... Ve onu yutmuş! Sgnaksgnasak,” diye kükredi&#160;Bal-gedan, çünkü ona göre öykülerin sonu hep aynı&#160;olurdu.</p>
<p>&quot;Ve ben dünyayı görmek istiyorum,&quot; diye sürdürdü sözlerini Michele. &quot;Yani yollara koyulup uzak akrabalarımı, kuzenlerimi tanımak istiyorum.&quot;</p>
<p>&quot;O halde sen denize gitmelisin,&quot; demiş fare ve ona yolu tarif ettikten sonra kuyruğunu sallayarak&#160;oradan ayrılmış.</p>
<p>Minik balıkçık yüzmüş, yüzmüş, yüzmüş ve sonunda kanalizasyonun akıntısıyla kendini denizin ortasında bulmuş. Denizde ise karşısına ilk çıkan boş bir meyve suyu şişesi olmuş.</p>
<p>&quot;Akrabalarımı arıyorum,” demiş balık.</p>
<p>&quot;Adreslerini biliyor musun?&quot; diye sormuş şişe.</p>
<p>&quot;Sanırım adresleri deniz,&quot; diye yanıtlamış balık.</p>
<p>&quot;İyi ama evladım,&quot; diye homurdanmış portakal suyu şişesi, &quot;denizin içinde yirmi üç milyar katrilyon&#160;yaratık yüzer. İki katrilyonu gümüşbalığıdır, beş yüz&#160;seksen bin milyarı istavrittir, yirmi bin sekiz yüz iki&#160;milyonu kayabalığıdır, kırk beş bin beş yüzü deniza-tıdır ve...&quot;</p>
<p>&quot;Teşekkür ederim efendim,&quot; demiş canı sıkılmaya başlayan balık ve yüzgeçlerini hızla hareket ettirerek&#160;şişenin yanından uzaklaşmış... Yüzmüş, yüzmüş,</p><div>
<p>Susarına Tamaro TOMBUL YÜREK</p></div><div>
<p>Susarına Tamaro TOMBUL YÜREK</p></div>
<p>yüzmüş ve aradan birkaç gün geçtikten sonra bir plastik torbayla karşılaşmış.</p>
<p>&quot;Ama sen bir süs balığısın,&quot; demiş torba ona, çünkü o da birkaç hafta önce bir başka evde yaşadığından, böyle bir süs balığı ile tanışıyormuş.</p>
<p>&quot;Öyleydim,” diye yanıtlamış onu balık, &quot;ama artık özgürüm. Dünyadaki tek kırmızı balık ben miyim diye&#160;bakmaya çıktım.”</p>
<p>Michele bu masalı anlatırken bir yandan da çevredeki durumu gözden geçiriyordu. Bal-gedan'ın göz-kapakları sanki biraz inmiş gibiydi ve karnındaki minik ayaklar da deminki gibi çırpınıp durmuyordu. Bu yüzden öyküsünü daha da cesaretlenerek sürdürdü.</p>
<p>Plastik torba şimdiye dek içinde kitap taşıdığından çok bilgiliymiş ve ona, &quot;Deniz çok büyüktür,&quot; demiş. &quot;Senin bu denizde kendine benzer bir balık&#160;daha bulma olasılığın on katrilyon milyarda birdir!&#160;Hatta istatistiksel olarak olanaksızdır, denebilir,&quot;&#160;diye eklemiş.</p>
<p>Tam bu sırada salonda paslı bir kapının gıcırtısı işitildi: Bu ses esneyen Bal-gedan'ın çene kemiklerinden çıkıyordu.</p>
<p>&quot;Uaaahhhuunnnn,” dedi tembel bir sesle, &quot;bu masalda da hiçbir şey olmuyor.&quot;</p>
<p>&quot;Bir dakika Efendi Hazretleri,&quot; diye bağırdı Michele, &quot;şimdi korkunç bir şey olacak...&quot;</p>
<p>&quot;Uauuuuhhhnnn... Ne olacak?&quot;</p>
<p>&quot;Derken bizim minik kırmızı balık büyük mü büyük, korkunç mu korkunç bir canavarla karşılaşmış, bu bir balinaymış anlayacağınız.&quot;</p>
<p>Bal-gedan üçüncü kez esnedi ve bir ayağıyla boğazını kaşıdı.</p>
<p>Michele sözlerini sürdürdü:</p>
<p>&quot;Neyse, minik balık, yüzmüş, yüzmüş, yüzmüş ve son köşeyi de dönünce uyuyakalmış olan bir balinaya çarpmış. Balina gözlerini açıp onu görünce şöyle&#160;demiş:</p>
<p>&quot;Ah, minik bir akvaryum balığı!&quot; ve onu yutmak için hemen kocaman ağzını açıvermiş.</p>
<p>Minik balık onun dişleri arasından doğruca geçip boğazına gelmiş. Buraya geldiğinde bağırmış &quot;Bir dakika,&quot; demiş ve balina onu tükürmüş.</p>
<p>&quot;Söylesene,&quot; demiş ona, &quot;sen hesap bilir misin?&quot;</p>
<p>&quot;Elbette,&quot; diye yanıtlamış onu minik kırmızı balık. &quot;Şimdiye dek bir çocuğun odasında yaşadığımdan onun hesap tablolarını gördüm hep.&quot;</p>
<p>&quot;O halde bana bir iyilik yap,&quot; demiş balina. &quot;Şimdi sen damağımın bir kenarında dur ve gün boyunca yediğim balıkları say. Biliyor musun,&quot; diye eklemiş&#160;utançla, &quot;çok şişmanım ve ne yediğimi görmediğim&#160;için bir türlü rejim yapamıyorum... Ama öte yandan&#160;çok zayıflarsam önümüzdeki mevsim turistleri korkutmak için sudan dışarıya sıçrayacak gücü de topla-yamam...&quot;</p>
<p>Uslu kırmızı balıkçık hemen balinanın kocaman</p><div>
<p>Susanna Tamaro TOMBUL YÜREK</p></div><div>
<p>Susarına Tamaro TOMBUL YÜREK</p></div>
<p>ağzının tehlikesiz bir noktasında kendine bir yer bulmuş ve saymaya başlamış. Günün sonunda da balinanın kulağına yaklaşıyor ve ona neler yediğini söylüyormuş.&quot;</p>
<p>&quot;Uaaaunnn... Peki ne kadar yiyormuş?&quot; diye sordu Bal-gedan, çünkü bu dünyada ondan daha fazla yiyen biri var mı diye merak ediyordu.</p>
<p>Michele, öykünün tam bu noktasında, balinanın ağzından içeriye giren balıkları saymaya başladı.&#160;Yüksek sesle l'den 2001'e dek olan tüm sayıları söylüyor ve her birinin arkasına bir balık türü ekliyordu.&#160;1250'ye geldiğinde Bal-gedan ilk kez gözlerini yumdu. Bir süre sonra gözlerini yeniden açtıysa da bunu&#160;büyük güçlüklerle yaptığı belliydi.</p>
<p>Michele saymayı sürdürdü, üç gün, üç gece hiç durmadan bu masalı sürdürdü.</p>
<p>Dördüncü günün sabahında sıkıntıdan patlayan ve uykuya dalan Bal-gedan bir yana devrildi ve şöyle&#160;mırıldandı: &quot;O daha çok yiyormuş.&quot;</p>
<p>Sonra müthiş bir gümbürtüyle yere yığıldı.</p>
</body>
</html>