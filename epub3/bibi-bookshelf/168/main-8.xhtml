<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3>Zayıf Bir Çocuk</h3>
<p>Bundan hemen sonra olanlar gerçekten pek inanılmazdı. Önce müthiş bir uğultu oldu, uğultuyu suların korku verecek biçimde yer değiştirmesi izledi. Şiddetli akıntılar yüzünden oradan oraya devrilen&#160;Michele, Bal-gedan'ın gövdesinin bin bir renkli ve&#160;devasa bir balon köpüğüne devrildiğini gördü. Bu köpük giderek büyüdü. Büyüdü, büyüdü ve büyürken&#160;Michele de onun parlak duvarları arasına girdi. Sonra bütün salonu kaplayan hava kabarcığı yavaş yavaş&#160;yükselmeye başladı.</p>
<p>Michele gökyüzünün ortasındaki bir paraşütçü gibi bu kabarcığın içinde yüzüyordu. Büyük kabarcığın içinde onun yanı sıra milyonlarca minik hava kabarcığı vardı. Bunlar da çok renkli kabarcıklardı ve&#160;sanki içlerinde minik ekranlara benzeyen hareket halinde görüntüler vardı. Michele bunların bunca yıldır</p><div>
<p>Susanna Tamaro TOMBUL YÜREK</p></div><div>
<p>W</p></div><div><div><img src="main-42.jpg" alt=""/></div></div>
<p>çalman rüyalar olduğunu anladı. Yunusların ve ton balıklarının şaşkın bakışları arasında yavaş yavaş&#160;yükselen Bal-gedan, denizin yüzeyine vardı. Burada&#160;ne yapacağını bilemez halde bir süre daha yuvarlandıktan sonra güçlü bir rüzgâr sayesinde sudan ayrıldı&#160;ve içinde Michele ve tüm rüyalarla birlikte bulutlara&#160;doğru yükselmeye başladı.</p>
<p>Michele artık altında uzanan denizi, sandalları, kumsalları, yüzen insanları, sahil şeridini, arkasında&#160;uzanan ormanları görüyordu. Derken kendi kentini ve&#160;çevredeki köylüleri, otoyolu, demiryolunu ve trenleri&#160;gördü. Kabarcık biraz daha yükseldikten sonra ilk kez&#160;aynen okuldaki atlasındaki biçimiyle tüm İtalya'yı ve&#160;sonra da tüm Avrupa'yı ve de Dünya'yı gördü. Dünya&#160;yoğun bir sise sarmalanmış, mavi yeşil bir toptu.</p>
<p>&quot;İmdat!&quot; diye bağırdı sonunda. &quot;İmdat Bay Kak-kolen, inmek istiyorum. Beni aşağıya çekin.&quot;</p>
<p>Ne var ki onu yanıtlayan olmadığı gibi sözcükler boşlukta yankılandı. Yukarısı çok soğuktu. Michele&#160;biraz ısınabilmek için kanatlarına sarındı. Hızla Ay'ın&#160;yüzeyine yaklaşmaktaydılar.</p>
<p>&quot;Her şeyin bitmesini beklemekten başka çarem yok,&quot; diye düşünerek içini çekti. Evet; ama bu işin&#160;sonu nereye varacaktı? Neden Bay Kakkolen ve San&#160;San onu terk etmişlerdi. Ya Buzz?.. Buzz onun sapasağlam eve dönmesini istemez miydi? Michele, gözlerini yumarak düşüncelerine daldı. Gözlerini yeniden açtığında kabarcığın çevresinde onlarca renkli&#160;balon gördü. Bir zamanlar kendine ait olan bir balonu tanıyıverdi bu sırada.</p>
<p>&quot;Demek elimizden kaçan balonlar buraya geliyorlar,&quot; diye haykırdı.</p>
<p>Bu sırada büyük kabarcık flop diye bir ses çıkarttı ve patladı. Rüya kabarcıkları havada dört bir yana&#160;uçuşmaya başladı. Michele ise hızla aşağıya doğru&#160;düşmeye başladı.</p>
<p>Az önce katettiği yolu bu kez tersine geçiyordu. Önce Dünya'yı, sonra Avrupa’yı, sonra İtalya'yı, denizi, kıyıları, ağaçları, köyleri ve kendi kentini gördü.&#160;Bütün evler arasında kendi evini de seçti ve düşüşünü yavaşlatmaya karar verdi. Kanatları iyice açtı ve&#160;bunların birer kola dönüştüklerini görerek şaşırdı.&#160;Sonra bir baktı ki yarasa ayakları da iki ince ve güçlü bacağa dönüşmüştü.</p>
<p>&quot;Yeniden bir çocuk oldum!&quot; diye sevinçle bağırdı düşmeyi sürdürürken. &quot;Hem de zayıf bir çocuğum!&quot;</p>
<p>Artık evi çok yaklaşmıştı. Bahçedeki çiçekler ve duvara dayalı bisikleti iyice görünür olmuştu.</p>
<p>&quot;Nasıl duracağım peki,&quot; diye düşünen Michele havanın kulaklarında ıslık çaldığını hissediyordu.</p>
<p>&quot;Tam da şimdi parçalanırsam çok yazık olur.&quot;</p>
<p>Michele, bahçeye elli metre kala annesinin tram-bolinini fark etti. Annesi de bu sırada eşofmanını giymiş tramboline çıkmak üzereydi.</p>
<p>&quot;Oraya düşmeyi becermeliyim,&quot; diye düşünen</p>
<p>Michele bacakları ve kollarıyla kendini dengeleyerek tam tramplenin kumaşına değdi. Annesi de o sırada&#160;havaya zıplamıştı</p>
<p>&quot;Michele!&quot; diye bağırdı annesi ve havaya uçtu.</p>
<p>&quot;Anne!&quot; diye bağırdı Michele ve kollarını ona uzattı; ama birbirine değemediler bile. Karşılıklı en az&#160;yirmi kez zıpladılar elastik yatağın üzerinde ve bu sırada konuşmaya çalıştılar.</p>
<p>&quot;Neredeydin?&quot; diye bağırdı annesi aşağı düşerken.</p>
<p>&quot;Çok uzun bir öykü bu,&quot; diye bağırdı havaya yükselen Michele.</p>
<p>&quot;Anne!&quot;</p>
<p>&quot;Michele!&quot;</p>
<p>Meraklı bir komşu olanları görmeseydi ana-oğul yaşlanana kadar böyle zıplayıp duracaklardı herhalde. Sonunda her şeye burnunu sokan o komşu durumun ciddiyetini anladı ve itfaiyecileri çağırdı.</p>
<p>İtfaiyeciler sirenlerini çalarak, kırmızı kamyonlarıyla bahçeye girdiler, yüksek bir merdiven açtılar. Kovboya benzeyen bir itfaiyeci bir kement atışıyla&#160;ana-oğlu yakalamayı becerdi.</p>
<p>Bu sırada çevrelerinde küçük bir kalabalık birikmiş ve pek duygulanmıştı.</p>
<p>&quot;Yaşasın, çocuk eve geri döndü! Yaşasın! Yaşasın!&quot; diye bağıran yaşlılar, beyaz mendillerini havaya sallıyorlardı.</p><div>
<p>Susanna Tamaro TOMBUL YÜREK</p></div><div>
<p>Susanna Tamaro TOMBUL YÜREK</p></div>
<p>Michele bir kahraman gibi elastik banttan inmeden eğilerek herkesi selamladı ve teşekkür etti; sonra annesiyle el ele tutuşarak komşuların alkışları arasında eve girdiler.</p>
<p>Mutfakta sofra kurulmuştu ve üzerinde dünyanın bütün lezzetli nimetleri yer almaktaydı. Tabaklarda kızarmış patatesler, taze kekler, profiteroller, patlamış&#160;mısırlar, simitler, muhallebiler ve ton konserveleri duruyordu. Buzz da bir köşede zaferle gurulduyordu.</p>
<p>&quot;Merhaba Buzz, görev tamamlandı,&quot; diye selamladı onu Michele neşeyle.</p>
<p>İskemleye oturur oturmaz, annesi onun saçlarını okşadı.</p>
<p>&quot;Ah Michele!&quot; dedi içini çekerek. Sesinden ağlamak üzere olduğu hissediliyordu. &quot;Hâlâ burada olduğuna inanamıyorum.&quot; Sonra oğlunun yüzünü okşadı ve &quot;Ama biliyordum. İnanmayacaksın; ama bu gece bir rüya gördüm ve senin tramboline düşüşünü&#160;rüyamda haber aldım,&quot; dedi. &quot;Komik ama uzun süredir hiç rüya göremez olmuştum.&quot;</p>
<p>Michele hiçbir şey söylemeden gülümsedi ve kaşığını en yakında duran pudinge daldırdı. Annesi de karşısına oturdu ve onun iştahla yemek yemesini&#160;seyretti. Pudingini bitiren oğluna sonra bir simit&#160;uzattı.</p>
<p>&quot;Ye,&quot; dedi onu alnından öperek, &quot;öyle zayıfsın ki...&quot;</p>
<p>Michele kekten de bir dilim kesti ve annesini inceledi. Yokluğunda annesinin kolları yumuşak ve tombul bir hal almıştı. Yüzü de küçük, parlak bir ay gibi yusyuvarlaktı. Gözleri ise yıldızlar gibi parlıyordu.&#160;Michele, masanın arkasındaki aynada önce annesinin,&#160;sonra kendisinin, sonra bir kez daha annesinin yüzünü inceledi. Evet, kuşku yoktu: Artık tombullaşan ve&#160;kurukafaya benzemeyen annesinin yüzü ile kendi&#160;yüzü birer su damlası kadar benziyordu birbirine.</p>
<p>&quot;O benim gerçek annem,&quot; diye geçirdi içinden ve kekini tabağında bırakarak iskemlesinden indi ve gidip annesine sarıldı.</p><div>
<p>Susanna Tamaro TOMBUL YÜREK</p></div><div><h2>■I</h2></div><div><img src="main-43.jpg" alt=""/></div>
</body>
</html>