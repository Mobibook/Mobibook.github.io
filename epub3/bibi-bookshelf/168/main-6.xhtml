<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3>Yanlış mı Yanlış!</h3>
<p>Bir yarasa olmak elbette hoş değildi; ama varoşlardaki ilk evlerin üzerinden geçen Michele'ye göre, uçmak pek eğlenceliydi. Her şeyden önce artık göbeğinin ağırlığını duymuyordu. Ne göbeğinin ne de&#160;şişko baldırlarının. Kollarını biraz kımıldatması yetiyordu, bir tül gibi sağa sola savruluyordu, yükselmek de alçalmak da pek kolaydı. Evler, ırmaklar, ağaçlar, otomobilleriyle yollar, trenleriyle demiryolları tepeden bakınca birer oyuncak gibi görünüyordu.</p>
<p>Yükseklerde uçtuktan bir süre sonra Michele bir zamanlar aşağıda bir çocuk olarak yaşadığını hayal&#160;bile edemez oldu. Sahte annesiyle sahte babasını en&#160;son gördüğünden beri ne kadar zaman geçtiğini hesaplamaya çalıştı. Bir hafta mı, bir ay mı, yoksa bir yıl&#160;mı geçmişti acaba? Sıska Hamsiler Kliniği'nden kaçtığından beri günlerin hesabını tutamaz olmuştu.</p>
<p>Sahte ailesini düşünen Michele ansızın tüylerinin altında bir sıkışıklık hissetti. Bu kalbiydi.</p>
<p>&quot;Onları özledim,&quot; diye düşündü. Hem yorulmuştu hem de gerçek görevinin ne olduğunu bilmiyordu, bu yüzden kendi evinde bir mola vermeye karar verdi.</p>
<p>Evini bulması hiç de zor olmadı. Yukarıdan annesiyle alışverişe gittiği büyük alışveriş merkezini gördü. Az ötede ilkokulu vardı ve oradan çınarlı bulvar boyunca ilerleyince büyüdüğü bahçeli minik eve&#160;varılıyordu.</p>
<p>Michele, sessizce kanat çırparak evine yaklaştı. Bahçeyi otlar bürümüş, pas tutan bisikleti duvara dayanmış duruyordu. Ay ışığı sayesinde evin içini görebiliyordu. Bir pencerenin önüne kondu ve yüzünü</p><div><img src="main-33.jpg" alt=""/></div><div>
<p>Susarına Tamaro TOMBUL YÜREK</p></div>
<p>cama dayadı: Burası salonun penceresiydi ve Mic-hele'nin dikkatini ilk çeken şey; ortalığın dağınıklığı ve çevreye saçılmış boş çikolata kutularıydı.</p>
<p>&quot;Belki sahte annem artık burada oturmuyordur,&quot; diye düşündü ve bundan emin olabilmek için hemen&#160;yatak odasının penceresine uçtu.</p>
<p>Hemen gördü annesini. Sıcak nedeniyle yatak örtüsünü açmadan üzerinde uyumuştu. Bu odada da dağınıklık ve boş şekerleme kutuları dikkat çekiyordu. Annesinin yüzü çok kederli görünüyordu.</p>
<p>&quot;Birkaç yüz gram almış olmalı,&quot; diye düşündü Michele ve tam o anda inanılmaz bir şeyin farkına&#160;vardı. Annesinin başının üzerinde bir monitöre benzeyen, kare biçiminde bir bulutçuk vardı ve sanki&#160;programı alamayan bir monitör gibi bulutçuk siyah&#160;beyaz çizgiler gösteriyordu.</p>
<p>&quot;Acaba bu nedir?” diye düşündü Michele ve durup onu seyretmeye başladı.</p>
<p>Sonra birdenbire güneşin ilk ışınları gökyüzünde yükseliverdiler ve bulutçuk sihirli gibi dağılıp gitti.&#160;Michele kanadıyla yüzünü örttü: İşık onu çok rahatsız ediyordu.</p>
<p>&quot;Saklanmalıyım,&quot; diye düşündü ve hemen pencerenin önünden uçup gitti.</p>
<p>Michele yarasaların yaşamları hakkında pek fazla bilgi sahibi değildi. Onların iğrenç olduklarından başka tek bilgisi, televizyondan gördüğü bir filmden&#160;ileri geliyordu: Yarasaların mağaralarda baş aşağı&#160;sallanarak uyuduklarını seyretmişti bu filmde. Onların yaşadığı mahalle çağdaş bir semtti ve burada mağaralar, dehlizler yoktu.</p>
<p>&quot;Tek karanlık ve gizli yer,&quot; diye geçirdi aklından Michele, &quot;şömine bacası.&quot; Ve hemen zaman yitirmeden çatıya uçup bacanın içine daldı.</p>
<p>Burada yoğun bir karanlık vardı ve dar baca duvarları yağlı kurumlar yüzünden kayganlaşmıştı. Michele çok dikkatli davranarak ve her bir tuğlaya tutunarak aşağıya indi. Tütunacak bir nokta kalmayınca ayaklarının uzun tırnaklarıyla oracığa tutundu ve çamaşır ipine asılı bir gömlek gibi kendini baş aşağı salıverdi.</p>
<p>Biraz bu garip duruş nedeniyle, biraz da son saatlerde başına gelen bunca olağanüstü olay nedeniyle hemen uykuya dalamadı.</p>
<p>Annesinin başının üzerinde gördüğü o bulutçuğu düşünüp duruyordu. Bunun ne olduğuna bir türlü akıl&#160;sır erdiremiyordu. Sonunda yorgunluğa yenik düştü&#160;ve uyudu. Rüyasında, uyanıkken anlayamadığı şeyi&#160;çözüverdi: O bulutçuk düşlere ayrılmış yerdi. Demek&#160;ki sahte annesi siyah beyaz çizgiler görüyordu rüyasında, bu da hiçbir düş görmediği anlamına gelirdi.</p>
<p>&quot;Bu nasıl mümkün olabilir?&quot; diye düşündü Michele ve o anda telefonun gürültüsüyle gözlerini açıverdi.</p><div>
<p>Susanna Tamaro TOMBUL YÜREK</p></div><div><img src="main-34.jpg" alt=""/></div>
<p>Telefon aygıtı tam şöminenin yanında durduğundan Michele tüm sesleri rahatça duyabiliyordu. Dört-beş çalıştan sonra annesi telefonu açtı ve &quot;Alo!&quot; dedi. Sesi çok yorgun çıkıyordu.</p>
<p>&quot;Arayan sahte babam olmalı,&quot; diye düşündü Michele.</p>
<p>&quot;Bir haber yok mu?&quot; diye sordu sahte annesi. &quot;Polis de bilmiyor mu? Ya itfaiyeciler? Ya dalgıçlar? Ya&#160;paraşütçüler?&quot;</p>
<p>Sonra kısa bir sessizlik oldu.</p>
<p>Michele annesinin iç çektiğini işitti: &quot;Ah, Arturo, artık dayanamıyorum...&quot; Sonra şimdiye dek hiç yapmadığı biçimde gürültüyle burnunu çekti. &quot;Döner mi&#160;dersin? Evet evet, tatlım, buzdolabını yiyeceklerle doldurdum. Kileri de evet... Bisküviler, pudingler, simitler,&#160;ton konserveleri, dondurmalar... Ah Arturo acaba nerededir? Yolda şişman bir çocuk gördükçe...&quot;</p>
<p>Annesi utanmadan ağlamaya başladı.</p>
<p>&quot;Benden söz ediyorlar,&quot; diye düşünen Michele'nin gözleri yaşardı. Kendini tutmaya çalıştı. Ama boşu-naydı. Bir saniye sonra bacanın içinde müthiş bir&#160;hapşırık yankılandı. Bu hapşırıkla ayakları da tutundukları yerden koptular ve Michele ağır bir taş gibi&#160;şöminenin içine düşüverdi.</p>
<p>&quot;Arturo,&quot; dedi annesi telefonda, “garip bir şey var... A AAaaaaaaaahhhhh!&quot;</p>
<p>Michele odanın içinde uçmaya başlar başlamaz, annesinin o müthiş çığlığı ile karşılaştı.</p>
<p>&quot;Anneciğim, benim,” diye bağırdı sesinin bütün gücüyle ve ona doğru uçmaya başladı.</p>
<p>Annesi elinden telefonu atarak yakında duran saplı bir süpürgeyi kapıverdi.</p>
<p>&quot;Lanet olasıca iğrenç hayvan, ben... Şimdi... Seni... Mahvedeceğim... Un ufak edeceğim...&quot; diye bağırıp, hayvanın peşinden koşmaya başladı.</p>
<p>Saplı süpürge odanın içinde bir beysbol sopası gibi savrulmaya başlamıştı. Michele artık kaçamayacağını hissediyordu. Nefes nefese kalmıştı ve gene de&#160;annesine seslenmeye çalışıyordu, &quot;Benim, anneciğim, benim, Michele'm, senin minik filinim.&quot;</p>
<p>Hepsi boşunaydı. Annesi onu işitemiyordu.</p><div>
<p>Susanna Tamaro TOMBUL YÜREK</p></div><div>
<p>Susanna Tamaro TOMBUL YÜREK</p></div>
<p>Bitkin düşen Michele, son gücüyle açık bir pencereye uçtu ve dışarı kaçarak ilk dalın üzerine kondu. Orada tünemekte olan kuşların hepsi onu görür görmez korku içinde kaçıştılar. Michele, tüylü sırtıyla&#160;dala dayandı. Kalbi tıp tıp çarpıyordu ve gözyaşları&#160;çağlayan gibi yüzünden karnına doğru akıyordu.</p>
<p>&quot;Bay Kakkolen,&quot; diye bağırdı hıçkırıklarının arasında, &quot;Bay Kakkolen! Buzz! Bana yardım edin! Yeniden çocuk olmak istiyorum!&quot;</p>
<p>Kimseler yanıtlamadı onu.</p>
<p>Artık akşam olmaktaydı. Çevredeki evlerin ışıkları birer birer yanıyordu, havada mutfakların kokusu duyuluyordu.</p>
<p>Michele bütün bu olayların sorumlusunun kendisi olduğunu düşündü. Buzz'un verdiği şövalyelik unvanını üstlenmeseydi, Sıska Hamsiler Kliniği'nden kaçmasaydı, bütün bunlar gelmezdi başına. İçini çekti. Artık elinde tek bir şey kalmıştı: Yarasalık görevlerini yerine getirmek.</p>
<p>Hafifçecik bir uçuşla daldan uçtu ve bahçeden kente doğru yöneldi. İnsanların ne rüyalar gördüğünü öğrenmek istiyordu. İlk önce okuldaki öğretmeninin evine gitti. Öğretmeni iskemlede oturmuş, başı&#160;çocukların ödev kâğıtlarının üstüne düşmüş ve uyuyakalmıştı. Onun üzerinde de sahte annesininkiyle&#160;aynı buluttan vardı, yani hiç düş görmüyordu.</p>
<p>&quot;Rastlantı olmalı,&quot; diye düşündü ve sütçünün rüyalarını kontrole gitti. Adam karısıyla büyük ve düzenli bir yatakta yatmaktaydı. Her ikisinin yüzü de kederliydi ve bulutlar, balıkları ölmüş bir akvaryum&#160;gibi boştu.</p>
<p>Bunun üzerine benzinciye, okulun önündeki trafiği yöneten polise, dondurma satan kıza gitti: Hiçbiri düş görmüyordu.</p>
<p>&quot;Rastlantı olmalı,&quot; diye düşündü yeniden ve bu sefer sahte babasının evine doğru uçtu.</p>
<p>&quot;En azından o,” diye geçirdi aklından, &quot;yepyeni, pırıl pırıl yarış arabaları görüyordur.&quot;</p>
<p>Babası gürültüyle horluyor ve bir böcek gibi kendi gövdesine kıvrılmış uyuyordu; ama o da hiç rüya görmüyordu.</p>
<p>Bu kez durumdan iyice kuşkulanan Michele, karşısına çıkan tüm pencerelerden içeriye baktı. Onlarca, onlarca kişi başlarının üstlerinde asılı boş bulutçuk-larla uyuyorlardı. Şafağın ilk ışıklarıyla kilisenin çan&#160;kulesine gizlendi ve burada çanlara asılarak dinlendi.</p>
<p>Ertesi gece, bir önceki gecenin turunu yineledi ve yine aynı şeyleri gördü: Dünyanın hiçbir yerinde hiç&#160;kimse rüya görmüyordu.</p>
<p>&quot;Ne garip!&quot; diye düşündü Michele ve üçüncü gününü de doldurduğu için kanatlarını çırparak kenti terk etti ve Bay Kakkolen'in laboratuvarına geri döndü.</p>
<p>Onu ilk gören San San Sansarcık oldu. Laboratu-</p><div>
<p>Susanna Tamaro TOMBUL YÜREK</p></div><div>
<p>Susarına Tamaro TOMBUL YÜREK</p></div><div><div><img src="main-35.jpg" alt=""/></div></div>
<p>varın kapısında durmuş tüylerini temizliyordu ki Mi-chele yavaş yavaş uçarak kumsalın üzerinde bir tur attı.</p>
<p>&quot;Efendim!&quot; diye bağırdı ayağa kalkarak. &quot;Minik yarasa dönüyor.&quot;</p>
<p>Bay Kakkolen, Michele'nin beceriksizce yere indiği anda çıktı dışarıya. Onun yanına gitti ve onu avucuna aldı.</p>
<p>&quot;Merhaba evlat, nasıl geçti?”</p>
<p>Michele soluksuz kaldığından bir süre içinde dinlendi. Konuşacak hali yoktu. Sonra doğruldu ve şöyle dedi:</p>
<p>&quot;Efendim, canlı olmam bir mucize!&quot; dedi ve kendi evinde yaşadığı korkunç serüveni anlattı Bay Kakkolen'e.</p>
<p>Bay Kakkolen bu öyküyle pek ilgilenmemişti. Boş kalan eliyle sinirli biçimde sakalını çekiştiriyor ve&#160;&quot;Hımmm, hımmm,&quot; diyordu.</p>
<p>&quot;Anlaşıldı,&quot; dedi sonunda. &quot;Bunlar bir yarasa için sıradan, çok çok sıradan olaylar!&quot; Ve başka bir şey&#160;eklemeden Michele'yi avucundan indirmeyerek yeniden laboratuvarına girdi.</p>
<p>&quot;Serüveninin geri kalanını anlatmadan önce karnını doyur istersen,&quot; dedi içeriye girip, Michele'yi masaya bırakınca. Sonra da gidip büyük bilgisayar&#160;ekranını çalışır hale getirdi.</p>
<p>&quot;Sivrisinek mi istersin, karasinek mi?&quot; diye sordu.</p>
<p>Michele'nin içi kalktı. &quot;Aslında efendim,&quot; dedi yalan söyleyerek, &quot;pek de aç değilim... Uçarken karnımı doyurmuştum.&quot;</p>
<p>&quot;Böylesi daha iyi,&quot; dedi Bay Kakkolen &quot;zaman kazanmış oluruz.&quot; Bunu söyler söylemez minik yarasanın karşısına geçip oturdu.</p>
<p>&quot;Söyle bakalım Mik, belki şu radarlı süper kulaklarınla D.E.D.O. planının gerekli olduğuna dair birtakım duyumlar almışsındır. Sence de dünyada yolunda gitmeyen bir şeyler var mı?&quot;</p>
<p>Michele içini çekti. &quot;Eh efendim,&quot; dedi, &quot;gerçeği söylemek gerekirse bir şeyler gördüm; ama bunlar&#160;hayal miydi gerçek miydi bilemiyorum.&quot;</p>
<p>&quot;Sahiden mi?&quot;</p>
<p>&quot;Şöyle örneğin; sahte annemi uyurken gördüm ve... Ve başının üstünde asılı duran, bulutçuk gibi bir&#160;şey vardı ve...&quot;</p>
<p>&quot;Ve içinde ne görünüyordu?&quot;</p>
<p>&quot;İşte efendim, en komiği de bu ya içinde hiçbir şey görünmüyordu.&quot;</p>
<p>&quot;Dünyanın bütün sesötesi sesleri adına! Bundan emin misin?&quot;</p>
<p>&quot;Çok eminim Bayım! Ne benzincininkinde ne po-lisinkinde bir şey vardı; hatta öğretmenimin ve dondurmacı kızınki bile boştu.&quot;</p>
<p>Bay Kakkolen ayağa kalktı ve kollarını havaya kaldırdı.</p><div>
<p>Susarına Tamaro TOMBUL YÜREK</p></div><div>
<p>Susarına Tamaro TOMBUL YÜREK</p></div>
<p>&quot;Perreka!&quot; diye haykırdı. &quot;Perreka! Bütün kuşkularımda haklıydım! Yani anlayacağın evlat, ben haklıydım.&quot;</p>
<p>Michele tüylü karnına ve saydam kanatlarına baktı. İçini çekti; acaba görevini yerine getirebilmiş&#160;miydi?</p>
<p>&quot;O halde efendim,&quot; dedi sesinin en yüksek tonuyla, &quot;artık yeniden bir çocuk olabilir miyim?&quot;</p>
<p>Bay Kakkolen onu işitmedi. Çoktan büyük bilgisayarında çalışmaya başlamıştı bile. Tuşlara birbiri ardına basıyor, ekranda görüntüler gelip gidiyor ve o&#160;arada sırada bağırıyordu: &quot;İGİB! İGİB. İşte göstermek&#160;istediğim buydu,&quot; demek istiyordu.</p>
<p>Michele onun arkasına doğru uçtu.</p>
<p>&quot;Efendim,&quot; diye fısıldadı kulağına, &quot;ben ne zaman....&quot;</p>
<p>Bay Kakkolen tam o anda kırmızı bir tuşa bastı.</p>
<p>&quot;Sabırlı ol Mik,&quot; dedi, &quot;az sonra sana her şeyi anlatacağım.&quot;</p>
<p>Michele ürperdi. Acaba daha anlatacağı ne vardı? Yoksa görevi daha bitmemiş miydi? Ona söylenen her&#160;şeyi yapmamış mıydı?</p>
<p>Bay Kakkolen, bilgisayarı kapattı ve sırtında bir baykuş gibi tüneyen Michele ile evden çıktı. Deniz kenarına geldiklerinde el işaretleriyle onunla konuşmaya koyuldu.</p>
<p>&quot;Bilmediğin; ama bilmek zorunda olduğun bazı şeyler var. Bu öykü çok eskilerde, geçmiş zamanlarda&#160;başlıyor. Öykünün başlangıcı tarihin başlangıcı kadar&#160;eski, hatta daha da eski, çünkü daha tarih yokken&#160;ama dünya varken başlamıştı öykümüz. O zamanlar&#160;yeryüzünde sadece bir balgam, bir tür sümük ve...&quot;</p>
<p>&quot;Bir sümük mü?&quot; diye sordu Michele hayretle.</p>
<p>&quot;Evet, bir sümük oğlum; ama öyle burun sümüğü gibi değil, şöyle diyelim bu büyülü bir sümüktü, çünkü her şekle dönüşebilirdi. Ve zaten yavaş yavaş, şuraya - zig- buraya - zag- giderek; sümük önce bir yosuna, daha sonra bir mantara, bir eğreltiotuna, bir&#160;palmiyeye, sonra da, haydi neyse, kısa keselim, bir fareye dönüştü. Bu fare âşık oldu ve başka fareler doğdular, bu farelerden filler, fillerden foklar üredi ve&#160;böyle böyle gezegen kalabalıklaştıkça kalabalıklaştı.&quot;</p>
<p>&quot;Ama efendim, bu anlattığınız evrim öyküsü!&quot; diye bağırdı Michele. &quot;Ben bunu zaten biliyorum. Televizyonda seyretmiştim bunu! Bunun büyük D.E.D.O.&#160;planı ile ne ilgisi var ki?&quot;</p>
<p>&quot;Hem öyle hem değil evlat... Daha doğrusu bazı gizli şeyler var ki sadece ben biliyorum bunları.”</p>
<p>&quot;Yani bilim insanları her şeyi bilmiyorlar mı?&quot;</p>
<p>&quot;Hayır Mik, onların bilmediği minik bir ayrıntı var.&quot;</p>
<p>Tam bu anda denizden kuvvetli bir rüzgâr esmeye başladı. Michele uçup gitmemek için tırnaklarını Bay Kakkolen'in giysisine geçirmek zorunda kaldı.</p>
<p>&quot;Nedir bu ayrıntı efendim?&quot; diye sordu kanatlarının içine büzüşerek.</p><div>
<p>Susarına Tamaro TOMBUL YÜREK</p></div><div>
<p>Susarına Tamaro TOMBUL YÜREK</p></div>
<p>&quot;Sen hiç denizaltı canavarlarından söz edildiğini duydun mu Mik?”</p>
<p>&quot;Ah hayır efendim, ben sadece Loch Ness canavarlarıyla ilgili bir film seyretmiştim, bir de her şeyi yutan ahtapot hakkında bir çizgi film görmüştüm;&#160;ama bunların hepsi uydurmaydı, en azından herkes&#160;böyle canavarların olmadığını söylüyordu.&quot;</p>
<p>&quot;Yanlış mı yanlış! Bunlardan bir tanesi hâlâ yaşıyor ve...&quot;</p>
<p>O sırada son derece şiddetli bir gök gürültüsü yeri göğü inletti ve dev gibi korkunç dalgalar kıyıyı&#160;dövmeye başladı.</p>
<p>&quot;İşte göstermek istediğim gibi,&quot; diye bağırdı rüzgâr yüzünden ikiye katlanan Bay Kakkolen. &quot;En iyisi biz gene laboratuvara girelim.&quot;</p>
<p>Michele burada yaşamaya başladığından beri ilk kez yağmur yağıyordu. Böylesine ani ve güçlü bir fırtınayı da yaşamında ilk kez görüyordu. Hele bu rüzgâr, inanılmaz bir biçimde esiyordu.</p>
<p>&quot;Bu da ötekiler gibi bir minik rüzgâr,&quot; demişti bir kez Sansarcık ona. Ama o gene de bu rüzgârın ıslıklarına canavarların kükremelerinin de karıştığını sanıyordu.</p>
<p>&quot;En son neden söz ediyorduk?&quot; diye sordu Bay Kakkolen içeriye girer girmez.</p>
<p>&quot;Büyük bir yanlışlıktan. Bu canavarlardan birinin hâlâ yaşadığını söylüyordunuz.&quot;</p>
<p>&quot;Evet, şimdi beni iyi dinle evlat. Çünkü bu konu seni çok yakından ilgilendiriyor. Sen sevginin ne olduğunu biliyor musun?&quot;</p>
<p>&quot;Sevgi mi efendim. Eh, az çok evet. İki insanın birbirini sevmesi değil mi?&quot;</p>
<p>&quot;Bu basit bir yanıt oldu Mik. Daha gösterişli bir yanıt istiyorum.&quot;</p>
<p>Michele, kendini okulda gibi hissetmeye başlamıştı. Kürkünün altında terliyordu.</p>
<p>&quot;Şey, sözgelimi anneannem der ki... Yani o bos-tanda sebze yetiştirir de...&quot;</p>
<p>&quot;Doğru evladım, şimdi güzel söyledin işte. Anneannen bostanda sebzeler yetiştiriyorsa bundan çıkan sonuç, bitkilerin anneannenin bakımı ve özeni olmaksızın yetişemeyeceğidir. Bu kuramı ters çevirirsek anneannen de kendi bitkileri olmadan yaşayamaz. Ya da...&quot;</p>
<p>&quot;Hiç kimse sevgi olmadan yaşayamaz mı?&quot;</p>
<p>&quot;Aynen böyledir oğlum. Sevmek, özen göstermek demektir... Deneyimlerimle biliyorum ki sevgi vermeden kullanılan bir ekmek kızartma makinesi bile birkaç saat içinde bozulur.&quot;</p>
<p>Michele düşünmeye başladı. Annesinin geçen sene bir çekilişte kazandığı ekmek kızartma makinesi geldi aklına. Bu makine sarı olduğundan ve annesi&#160;de sarı renge tahammül edemediğinden onu bir kenara koymuş ve orada öylece bırakmıştı. Sonra oğ-</p><div>
<p>Susanna Tamaro TOMBUL YÜREK</p></div><div>
<p>Susanna Tamaro TOMBUL YÜREK</p></div>
<p>lancık birkaç gün sonra aletin prizini fişe sokmuş; ama alet daha ekmek kızartmadan bzzzzzz diye ötmüş ve yanmıştı.</p>
<p>&quot;Doğru efendim!&quot; diye haykırdı bunun üzerine. &quot;Sevilmeyen ekmek kızartma makineleri hemen ölürler... Ama... Efendim... Eğer... Bir insanı hiç kimse&#160;sevmiyorsa... Ama onun canı ölmek de istemiyorsa...&#160;Ne olur?&quot;</p>
<p>&quot;Cehennem umacısının başına gelen olur.&quot;</p>
<p>Bu adı söyler söylemez, deprem olmuş gibi titremeye başladı. Raflarda duran az sayıdaki tabak ve bardak yere düşüp paramparça oldu.</p>
<p>&quot;Ce...&quot; Michele yeniden canavarın adını söylemeyi denedi; ama Bay Kakkolen işaretparmağı ile onun ağzım kapattı.</p>
<p>&quot;ŞşşşttT&quot; dedi. &quot;Onun adını yineleme, sanırım bizi dinlemekte...”</p>
<p>&quot;En iyisi ona bir minik sahte ad takalım,&quot; diye önerdi San San Sansarcık.</p>
<p>&quot;Çok iyi bir fikir bu San San!&quot; diye haykırdı Bay Kakkolen ona.</p>
<p>&quot;Kızarmış Solucan diyelim mi?&quot;</p>
<p>&quot;İkindi Kahvaltısı'na ne dersiniz? Ya da... Likörlü Krema?&quot; diye önerdi Michele.</p>
<p>&quot;Hayır, hayır...&quot; dedi Bay Kakkolen. &quot;Daha az kuşku uyandıracak bir ad bulmalıyız ve daha da ciddi... Hımmm... Hım... Bakalım... Voltaj? Rezistans?&quot;</p>
<p>&quot;Mayonez? Kızarmış patates? Sucuk?&quot;</p>
<p>&quot;Sucuk mu? Hım.... Evet, sucuk çok iyi bir ad, Mik. Sucuk! Böylece bizi öğle yemeğinden söz ediyoruz sanır.&quot;</p>
<p>&quot;Peki efendim, bu Sucuk kimdir?&quot;</p>
<p>&quot;Sevgili Mik, Sucuk, deniz uçurumlarının en korkunç, dehşet verici canavarıdır, bu kumsaldan çok uzak olmayan bir yerde yaşar.&quot;</p>
<p>&quot;Ama efendim,&quot; dedi Michele, &quot;bu canavarın varlığından nasıl emin olabiliyorsunuz?&quot; Michele karşısındaki adama hâlâ tam olarak güvenip güvenemeye-ceğini bilemiyordu.</p>
<p>&quot;Ben dünyadaki tüm elektrikli ev aletlerinin, tüm motorların, bunların bilgisayarlı parçalarının, kabloların ve elektrotların en sevdiği dostu muyum, değil&#160;miyim?&quot;</p>
<p>Michele, onun Buzz ile yaptığı konuşmayı anımsadı ve &quot;Ah, evet, onların dostusunuz,&quot; dedi.</p>
<p>&quot;Ve o halde bu durum, bir vantilatör kadar basit değil mi? Oraların yakınında dalan bir denizaltının&#160;radarından aldım bu haberi ben. Sonra bütün bu yıllar boyunca boruda oturup, dinleyip, kayıt yapıp, inceleyip bu canavarın gerçek öyküsünü öğrendim.&quot;</p>
<p>&quot;Bu çok kederli bir minik öyküdür,&quot; dedi masanın altındaki Sansarcık.</p>
<p>&quot;Kısa keselim. Bu Sucuk'a hiç kimseler sevgi göstermedi.&quot;</p><div>
<p>Susanna Tamaro TOMBUL YÜREK</p></div><div>
<p>Susanna Tamaro TOMBUL YÜREK</p></div><div><div><img src="main-36.jpg" alt=""/></div></div>
<p>&quot;Peki, neden? Çok şişman bir Sucuk muydu?&quot;</p>
<p>&quot;Daha da beter, çok daha beter evladım. Sucuk, o sümüksü maddenin feci bir yanlışından doğdu: Daha&#160;doğrusu o bir katil balina ile bir gergedanın yavru-suydu.&quot;</p>
<p>&quot;Ahhhhh!” diye inledi Michele, çünkü bu kadar korkunç bir yaratığı gözünün önüne bile getiremiyordu.</p>
<p>&quot;Dünyada buna benzeyen başka hayvanlar yoktur, bu yüzden de buna âşık olacak bir başka hayvan çıkmadı ve o da bu çirkinliği yüzünden çok eski zamanlardan beridir, uçurumun dibinde ve denizlerin&#160;altında saklanıyor.&quot;</p>
<p>&quot;Evet, orada çok canı sıkılıyordu,&quot; dedi Sansar-cık.</p>
<p>&quot;Evet, ölesiye canı sıkılıyor ve ölemediği için de müthiş saldırgan ve kötü bir yaratığa dönüştü.&quot;</p>
<p>&quot;Kumsalın tüm minik yüzücülerini, yelkenlilerini, dondurma arabalarını, içecek satan dükkânlarını ve&#160;kayıp insanları aramaya gelen iki-üç helikopteri yuttu.&quot;</p>
<p>&quot;Korkunç bu!&quot; diye haykırdı Michele. Sonra sustu; ama yüreğinin saatte bin kez vurduğunu işitiyordu hâlâ. Yavaş yavaş müthiş bir kuşku kapladı içini. Onun bu Sucuk öyküsü ile ne ilgisi vardı peki? Neden&#160;Bay Kakkolen bu öyküyü tüm ayrıntılarıyla anlatıyordu ona?</p>
<p>Sessizliği bozan gene Bay Kakkolen oldu.</p>
<p>&quot;İyi,&quot; dedi, &quot;artık planımız üzerinde çalışmaya başlayabiliriz.&quot;</p>
<p>Michele ansızın kanatlarının büzüştüğünü hissetti.</p>
<p>&quot;Hangi... Hangi plan efendim?&quot;</p>
<p>&quot;D.E.D.O. planının son bölümü Mik. Yani Sucuk'u sonsuza kadar yok etme planımız.&quot;</p>
<p>&quot;Ama... Ama... Efendim,&quot; diyecek oldu Michele... &quot;o bizi rahatsız etmiyor ki&quot;</p>
<p>Bay Kakkolen oğlanın gözlerine sertçe baktı:</p>
<p>&quot;Oğlum, sanırım ayrıntıları gözden kaçırdın.&quot;</p>
<p>San San masanın üstüne sıçradı ve Michele’nin karşısına dikildi.</p>
<p>&quot;Anlamadın mı yarasacık? Rüyaları çalan o işte.&quot;</p>
<p>&quot;O mu?&quot; diye yineledi Michele.</p>
<p>&quot;Evet, o,&quot; diye onayladı Bay Kakkolen, üzgün bir biçimde, &quot;önce bu durumdan sadece kuşkulanıyordum: Biliyorsun, rüya görmeyen insan sinirli hem de&#160;çok sinirli olur... Ve dünyanın her tarafı pek çok sinirli insanla doluydu, ben de yolunda gitmeyen bir şeyler&#160;olduğunu anlamıştım. Sadece senin görevinden dönüşünle bu kuşkularımda haklı olduğum ortaya çıktı...&#160;Daha özlü söylemek istersek... Hırsız Sucuk'tur.&quot;</p>
<p>&quot;Peki, neden çalsın ki rüyaları?&quot;</p>
<p>&quot;Çünkü o minik uykusuzluk çekiyor.&quot;</p>
<p>&quot;Ve o rüyaları çalıyor ve insanların yerine açık gözlerle o rüyaları seyrediyor.&quot;</p><div>
<p>Susanna Tamaro TOMBUL YÜREK</p></div><div>
<p>Susanna Tamaro TOMBUL YÜREK</p></div>
<p>&quot;Yani sürekli açık olan bir televizyon gibi mi?&quot;</p>
<p>&quot;Aynen öyle, oğlum.&quot;</p>
<p>Michele bir tırnağıyla kafasını kaşıdı. &quot;Ama ben, ne...&quot;</p>
<p>&quot;Sen, Mik ya da öteki adınla Tombul Yürek, senin buraya kadar gelişinin nedeni, Sucuk'u yeryüzünden&#160;silmek.&quot;</p>
<p>&quot;Ama ben...&quot; dedi oğlancık kırık dökük sesiyle, &quot;küçük bir çocuğum.&quot;</p>
<p>&quot;Hayır, hayır, yanlış: Sen bir çocuktun, şimdi artık Tombul Yürekli Şövalye oldun.&quot;</p>
<p>&quot;Ama ben savaşmayı bilmem ki,&quot; diye karşı koydu Michele, &quot;hatta oyuncak askerlerle bile oynamadım ben.&quot;</p>
<p>&quot;Ya bu deveyi güdersin ya bu diyardan gidersin! İnsan bilmediğini öğrenir oğlum.&quot;</p>
<p>Sonra Bay Kakkolen ağzını Michele'nin kulağına dayadı ve fısıldadı:</p>
<p>&quot;Şimdi beni dinle.&quot;</p>
</body>
</html>