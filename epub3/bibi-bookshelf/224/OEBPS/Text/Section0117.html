<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Taşkın başladı. Sular dar boğazın</span> girişini koruyan kayaları aştı, suyun rengi yeşilden griye dönüştü. Şelale yuvasındaki bir canavar gibi homurdanmaya başladı, su püsküllülerinden oluşan bulut Nil'in iki yanındaki tepelere kadar yükseldi.</p>

  <p class="block3">Ben Lord Kratas ve Firavun'la baştaki gemideydim. Demirlerimizi alıp akıntıya girdik. Yarı bellerine kadar çıplak kürekçiler kıçta ayı pençeleri gibi elleri arasında dümen küreğini tutan Kratas'a dönmüşlerdi. Geminin iki yanında iki sıra denizci ellerindeki kalın küreklerle yaklaşacağımız kayalardan tekneyi uzaklaştırmak için hazır bekliyorlardı. Ben önümde kayalıkların haritası açık olduğu halde Kratas'in yanında durmuş ona yön vermeye hazırdım. Haritaya bakmam gerekmiyordu aslında, her bir kıvrımı, her bir kayayı ezberleyip belleğime kazımıştım.</p>

  <p class="block3">Altımızda akıntı hızlanırken son bir kez arkama baktım ve filonun bizi şelale boyunca izlemeye hazır olduğunu gördüm.</p>

  <p class="block3">Sonra öne döndüm ve barsaklarımı korkunç bir korku sancısı kapladı, önümüzdeki dar boğaz bir fırının ağzı gibi dumanlıydı.</p>

  <p class="block3">Hızımız giderek artıyordu. Kürekçiler sadece tekneye yön verecek kadar suya daldırıyorlardı küreklerini. Ama kıyıya bakınca ne büyük bir hızla yol aldığımızı görebiliyordum. Boğazın kaya kapıları bizi aralarına almak için açılmış bekliyorlardı. Ancak Kratas'a bakıp da yüzündeki sırıtmayı görünce içinde bulunduğumuz tehlikenin boyutlarını anlayabildim. Kratas sadece ölümün kemikli parmağının kendisine işaret ettiğini gördüğünde öyle sırıtırdı.</p>

  <p class="block3">Kayadan duvarın yanından geçerken hızımız dörtnala koşan bir atınki kadardı. Bir dönüş daha yaptıktan sonra en dar yere varacaktık. Yolumuzda kara kayalar vardı ve üzerleri suyla örtülüydü. Su altındaki kayaların biçimini almıştı.</p>

  <p class="block3">Yüksek dalgalar oluşuyor, sonra yerlerini yemyeşil çukurlara bırakıyorlardı. Dalgalar kendi üzerlerine kıvrılıp beyaz püskürtüler olarak patlarken aralarından kayalar kara pençelerini bize doğru uzatıyorlardı.</p>

  <p class="block3">Kayalara bir kere sürtündük, tekne altımızda sarsıldı ve ben bağıramayacak kadar büyük bir korkuyla donakaldım. Ama Memnon'un adamları uzun kürekleriyle bizi kurtardılar ve hızla yolumuza devam ettik.</p>

  <p class="block3">Arkamızda öteki teknelerden birinin kayalara bindirdiğini duydum. Bir sonraki dönüşümüzü yaparken arkama bakmaya cesaret edemedim ama çok geçmeden yanı başımızda boğulmak üzere olan insanlar ve tahta parçaları belirdi. Askerler yanımızdan uçarcasına geçerken bağırdılar ve kayalara çarpıp parçalandılar. Onlar için yapabileceğimiz hiçbir şey yoktu, burnumuzda ölüm kokusu olduğu halde suların üzerinde uçuyorduk.</p>

  <p class="block3">O gün belki yüz ömür boyu yaşadım ve yüzünde de öldüm. Ama sonunda şelalenin altından geçmiş, nehre çıkmıştık.</p>

  <p class="block3">Şelaleye giren yirmi üç geminin on sekizi bizi izledi. Diğerleri parçalanmış, içindekilerin hepsi boğulmuşlardı.</p>

  <p class="block3">Kurtuluşumuzu kutlayacak zamanımız yoktu. Tam ilerimizde Elefantin adası ve iki kıyıda da kentin çok İyi hatırladığımız surlarıyla binaları vardı.</p>

  <p class="block3">Kral Tamose, "Okçular, yaylarınızı gerin! Mavi bayrak göndere çekilsin! Davulcular saldırı temposu!" diye bağırdı.</p>

  <p class="block3">Küçük filomuz Elefantin adası su yollarını dolduran tüccar tekneleri arasından geçerek Hiksos gemilerine doğru yol aldı.</p>

  <p class="block3">Hiksoslar gemileri ni nehri çok iyi bilen Mısırlı denizcilerle doldurmuşlardı. Sadece subayları Hiksosluydu. Ve bunların çoğu da kıyıda zevk saraylarına dağılmışlardı.</p>

  <p class="block3">Casuslarımız bize güney amiralinin bayrağının hangisi olduğunu söylemişlerdi. Uzunluktan ucu suya değen kızıl ve sarı renklerde, kırlangıç kuyruğunu andıran bayrağı görünce o yana dümen kırdık ve Memnon ardında yirmi adamıyla tekneye atladı.</p>

  <p class="block3">Hiksos zorbasından kurtuluş saati geldi! diye bağırdı. "Mısır için birleşelim!"</p>

  <p class="block3">Gemi tayfalarının ağzı açık kalmıştı. Çoğu silahsızdı ve hazırlıksız yakalanmışlardı. Hiksos subayları onlara güvenmediği için silahları aşağı ambarlarda kilitliydi.</p>

  <p class="block3">Filomuzun diğer gemileri de seçtikleri düşman gemilerine yanaşmışlardı. Hepsinde de tayfanın tepkisi aynıydı, ilk şaşkınlık anından sonra, "Siz kimsiniz?" diye sordular.</p>

  <p class="block3">Mısırlıyız! Gerçek Firavun Tamose'nin ordusuyuz. Bize katılın, yurttaşlar! Zorbayı ülkemizden kovalım!</p>

  <p class="block3">Mısırlı tayfalar hemen Hiksoslu subaylarına dönüp hepsini parçaladılar. Sonra bizimkilerle kucaklaştılar.</p>

  <p class="block3">Mısır için! diye bağırdılar. 'Tamose için! Mısır ve Tamose için!"</p>

  <p class="block3">Bağrışmalar gemiden gemiye yayıldı. Gemiciler küpeştelerde dans ediyorlar, direklere tırmanıp Hiksos bayraklarını indiriyorlardı. Silah ambarlarına girip yaylarını ve kılıçlarını alarak elden ele geçirmeye başladılar.</p>

  <p class="block3">Sonra hep birden kıyıya çıktılar. Hiksosları meyhanelerden çıkarıp parçalıyorlar, sokak kenarlarından oluk gibi kan akıyordu. Sonra askerlerin kışlalarına koştular.</p>

  <p class="block3">Mısır ve Tamose için! diye bağırıyorlardı.</p>

  <p class="block3">Hiksos subaylarından Bazıları adamlarını toplayıp bir süre direndilerse de, Memnon ile Kratas emektar askerleriyle kıyıya çıkıp kenti iki saatte ele geçirdiler.</p>

  <p class="block3">Halk kurtuluşun sevinciyle çılgına dönmüştü. Sokaklarda dans ediyorlar, bulabildikleri her parça mavi kumaşı çılgınlar gibi sallıyorlardı. Mavi, Firavun Tamose'nin rengiydi. Kadınlar saçlarına mavi kurdeleler, erkekler bellerine mavi kuşaklar bağlıyorlardı.</p>

  <p class="block3">Ufak tefek çarpışmalar devam ediyorsa da, Hiksoslar işgal ettikleri binalardan teker teker çıkarılıyordu. İçinde birkaç yüz asker olan kışlalardan biri ateşe verilmişti ve içerdekiler diri diri yanarlarken sesleri bulunduğum yere kadar geliyordu. Çok geçmeden domuz kızartmasından fark sız olan yanık et kokusunu da duydum.</p>

  <p class="block3">Memnon ile Kratas son Hiksos direnişini de kırdıktan sonra kente düzen verme işine başladılar. Disiplinli asker mangaları tüm kente yayılarak mızraklarının dipçikleriyle sarhoşları ve çılgına dönmüşleri hizaya getiriyorlardı.</p>

  <p class="block3">Memnon ırza geçerken ve yağma yaparken yakalananların hemen orada boğulmalarını ve cesetlerinin ayaklarından kent kapıları yanına asılmasını emretti. Akşam olduğunda kent sakinleşmişti, kadın ve erkekler bir kere daha güven içinde sokaklarda dolaşabiliyorlardı.</p>

  <p class="block3">Memnon karargâhını bir zamanlar Elefantin adasındaki evimiz olan Firavun Mamose'nin sarayına taşımıştı. Ben kıyıya çıkar çıkmaz hemen haremdeki eski dairemize koştum.</p>

  <p class="block3">Dairemiz hâlâ lüks döşeliydi ve yağmacılardan kurtulmuştu. Bizden sonra oturan her kimse duvar resimlerime hak ettikleri saygıyı göstermişti. Bahçemiz çok güzel çiçeklerle dolup taşıyor, havuzlarımızda balıklar ve zambaklar yüzüyordu. Mısırlı bahçıvan bana orada yaşayan Hiksoslu komutanın Mısırlı aitlerimizden çok hoşlandığını ve onları taklit etmeye çalıştığını anlattı.</p>

  <p class="block3">Birkaç gün içinde daireyi hanımımın oturabileceği hale getirmiştim. Sonra Memnon'a gidip kraliçeyi evine getirmek için izin istedim.</p>

  <p class="block3">Firavun'un krallığını düzene sokmak için işi başından aşkındı, ama bir an hepsini bırakıp beni kucakladı.</p>

  <p class="block3">Her şey yolunda gidiyor, Tata.</p>

  <p class="block3">Yurdunuza hoşgeldiniz, majesteleri. Ama daha yapacak çok şey var.</p>

  <p class="block3">Böyle baş başa olduğumuz zaman bana Mem demeni emrediyorum. Firavun gülümsedi. "Ama haklısın, yapacak çok şey var ve Salitis ile ordusu çok geçmeden burada olurlar. Biz sadece birinci küçük çatışmayı kazandık. Büyük savaşlar henüz önümüzde."</p>

  <p class="block3">Bana büyük zevk verecek olan bir görevim daha var, Mem. Ana kraliçenin dairesini hazırladım. Gidip kendisini Elefantin'e getirebilir miyim? Mısır toprağına ayak basmak için çok bekledi. .</p>

  <p class="block3">Hemen git, Tata ve Kraliçe Masara'yı da getir.</p>

  <p class="block3">Nehir çok kabarmış ve çöl yolu da çok engebeliydi. İki kraliçenin koltuklarını kıyı boyunca yüz köle taşıyarak yeşil vadimize getirdiler.</p>

  <p class="block3">Sınırı geçtiğimizde ilk rastladığımız binanın bir tapınak olması rastlantı değildi. Yolu oradan geçecek biçimde planlayan bendim.</p>

  <p class="block3">Hanımım koltuğunun perdesini çekerek, "Bu ne tapınağı, Taita?" diye sordu.</p>

  <p class="block3">AkhHorus tapınağı, hanımım. Burada dua etmek ister miydiniz?</p>

  <p class="block3">Teşekkür ederim," diye mırıldandı. Yaptığım şeyi anlamıştı. Onun koltuğundan inmesine yardım ettim, taş binanın serin loşluğuna girerken koluma dayandı.</p>

  <p class="block3">Orada birlikte dua ettik. Tanus'un dünyada kendisini en çok seven iki insanın seslerini duyduğundan hiç kuşkum yoktu.</p>

  <p class="block3">Yola çıkmadan önce hanımım yanımızdaki bütün altını rahiplere vermemizi emretti ve tapınağın bakımı ve güzelleştirilmesi için daha fazla yardım göndermeye söz verdi.</p>

  <p class="block3">Elefantin'deki saraya vardığımızda artık iyice bitkinleşmişti. Karnındaki şey her gün biraz daha büyüyordu. Onu bahçede bir şezlongun üzerine yatırdım, gözlerini kapatarak bir süre dinlendi. Sonra bana bakarak gülümsedi. "Burada mutluyduk, ama acaba ölmeden önce Teb'i bir kere daha görebilecek miyim?" Ona yanıt veremedim. Tutamayacağım sözler vermekten hiç hoşlanmazdım.</p>

  <p class="block3">Teb'e dönmeden ölürsem, oraya götürüp güzel kentimi görebileceğim bir yerde mezarımın yapılmasını istiyorum," dedi. "Bu konuda bana söz verebilir misin?"</p>

  <p class="block3">Bütün kalbimle söz veriyorum, dedim.</p>

  <p class="softbreak">&nbsp;</p>
</body>
</html>
