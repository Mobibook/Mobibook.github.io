<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Artık başlıca işim Firavun'un dağlardaki</span> mezarını yapmaktı. Zamanımın büyük bir kısmını o vahşi yerde geçirdikçe dağları sevmeye başlamıştım. Güzel bir kadın gibi dağların da nasıl davranacakları hiç belli olmazdı. Kimi zaman şimşeklerle aydınlanan bulutlar arkasına saklanırlar, kimi zaman güzel ve ayartıcı olurlar, insanı tüm sırlarını keşfe ve tüm tehlikeli zevklerini tatmaya çağırırlardı.</p>

  <p class="block3">Elimde sekiz bin köle, pek çok usta ve sanatçı olmasına karşın mezar inşaatı çok ağır ilerliyordu. Hanımımın yapılmasında ısrar ettiği görkemli mozoleyi tamamlamanın ve İki Krallığın Efendisine uygun bir şekilde döşemenin yıllarca süreceğini biliyordum. Aslında at sürülerini yetiştirmek ve bir gün karşılarına çıkacak Hiksos askerleriyle baş edebilmeleri için Şilluk piyade alaylarını eğitmek zaten uzun zaman alacağından herhangi bir acelemiz yoktu.</p>

  <p class="block3">Ben dağlarda mezarla uğraşmadığım zamanlar Kebui'de kalıyor ve oradaki çeşitli görevlerim ve zevklerimle meşgul oluyordum. Bunlar iki prensesimi eğitmekten Lord Tanus ve prensle yeni askeri taktik geliştirmeye kadar bir dizi işti.</p>

  <p class="block3">Artık Memnon'un bir gün bütün araba tümenlerine komuta edeceği anlaşılmışsa da, Tanus hâlâ atlara olan o güvensizliğini kaybetmiş değildi. O iliklerine kadar bir denizci ve bir piyadeydi ve yaşlandıkça Şilluk alaylarını kullanmada giderek daha tutucu ve gelenekçi oluyordu.</p>

  <p class="block3">Prens ise yakışıklı ve yaratıcı bir savaş arabacısı olmaktaydı. Her gün düzinelerce fikirle yanıma koşardı; bunlardan bazıları hayal, bazılarıysa çok zekice olurdu. Ama olanaksız gibi görünenleri bile denerdik Kraliçe Lostris oğlu on altı yaşına gelince onu On Binin En İyisi rütbesine yükseltti.</p>

  <p class="block3">Tanus artık benimle arabaya fazla binmediği için Memnon'un başsürücüsü olmuştum. Aramızda neredeyse sezgisel denecek bir ilişki başlamış ve bu atlarımız Kaya ile Zincir'e kadar uzanmıştı. Yürüyüşlerde Memnon arabayı sürer, ben de hemen arkasında dururdum. Ancak bir hareket başlayınca hemen dizginleri bana verir ve kendisi kenardaki yay ya da mızrağına uzanırdı.</p>

  <p class="block3">Memnon gelişip güçlenince Kebui'deki yaşamımızın bir parçası olan oyunlar ve askeri yarışlarda ödül kazanmaya başlamıştı. Önce Kaya ile Zincir'in tüm hünerlerini gösterebildikleri düz yarışlarda başarılı olduk; daha sonra da ok ve mızrak atma yarışlarını kazanmaya başladık. Çok geçmeden de Kraliçe Lostris'ten şampiyonluk kurdelesini almak için yenilmesi gereken takım olarak ün saldık.</p>

  <p class="block3">Bir süre sonra da prensin benim yardımıma gerek duymadan kendini göstereceği başka karşılaşmalar da başladı. Prens göğsündeki Cesaret Altını ve saçlarındaki şampiyonluk kurdelesiyle ne zaman genç kızların yanından geçse, kızlar kıkır kıkır gülüp yan gözle ona bakarlardı. Bir keresinde acele bir haber vermek için çadırına girdiğimde prensimi bir kızın üstünde buldum. Gözü, altındaki genç bedenden ve güzel yüzden başka bir şey görmüyordu. Sessizce geri çekilirken masumluk çağının geçmiş olmasına biraz da üzülmüştüm.</p>

  <p class="block3">Bütün bu zevkler içinde benim için hiçbiri hanımımla geçirdiğim saatler kadar değerli olamazdı. Otuz üç yaşındaki Lostris güzelliğinin yazını yaşıyordu. Gerçekten bir kraliçe, eşsiz bir kadın olmuştu artık.</p>

  <p class="block3">Tüm halkı kendisini severdi ama içlerinde benim kadar seveni yoktu. Tanus bile ona bağlılıkta beni aşamazdı.</p>

  <p class="block3">Kraliçenin bana hâlâ ihtiyacı olması, hâlâ fikrimi danışması en büyük gurur kaynağımdı.</p>

  <p class="block3">Mutlu ve rahat olmam gerekirdi, ancak benim tabiatımda zaten olan huzursuzluk başıma son zamanlarda dert olan seyahat aşkıyla daha da artmıştı. Firavun'un mezarındaki çalışmalarımdan ne zaman başımı kaldırsam dağlar beni çağırıyordu. Çoğunlukla yalnız, ama zaman zaman da Hui ya da başka biriyle o ıssız vadilere kısa yolculuklar yapmaya başlamıştım.</p>

  <p class="block3">Tepemizdeki kayalıklar arasında vahşi geyik sürülerini ilk gördüğümde Hui de yanımdaydı. Bunlar daha önce hiç görmediğimiz türdendi. Boyları Nil vadisinden bildiğimiz yabani keçilerin en az iki katıydı ve öyle kıvrık büyük boynuzları vardı ki, insan kendini bir canavarla karşı karşıya sanıyordu.</p>

  <p class="block3">Hui hayvanların haberini Kebui'de yatan gemilere ilettikten sonra bir ay geçmeden Lord Tanus omzunda yayı, yanında da Prens Memnon'la kral mezarı vadisine çıkageldi. Prens de babası kadar ateşli bir av düşkünü olma yolundaydı.</p>

  <p class="block3">Bana gelince, ben böyle arkadaşlar yanında o büyüleyici yaylalara çıkmaktan ancak zevk duyardım.</p>

  <p class="block3">İlk tepelere kadar çıkmaya niyet ederken kendimizi dağın zirvesinde bulmuştuk ve önümüzde insanın soluğunu kesecek bir görünüm uzanıyordu. Ufuk çizgisinde örse benzeyen aslan rengi başka dağlar vardı ve bunların yanında bizim zirvesinde durduğumuz dağ cüce gibi kalıyordu.</p>

  <p class="block3">Bu dik vadiler ve yamaçlar boyunca Nil de suları beyaz köpükler halinde bizimle yükseliyordu. Nehri her zaman izleyemiyor, kimi zaman üzerine çıkıp asık yüzlü dağın kenarındaki keçi yollarını kullanmak zorunda kalıyorduk.</p>

  <p class="block3">Dağ bizi iyice içine çektikten sonra tüm öfkesiyle üzerimize çullandı.</p>

  <p class="block3">Bölüğümüzde yüz kişi ve eşyamızı taşımak için on at vardı. Bu dipsiz yarlardan birinin dibinde kamp kurmuştuk ve Memnon ile Tanus'un son avlarının ganimetlerini kayalar üstüne sermiştik. Bunlar tüm yolcuklarımız boyunca gördüğümüz en büyük iki yabankeçisi başıydı. Boynuzları o kadar ağırdı ki, birini ancak iki köle kaldırabiliyordu. Birden yağmur başladı.</p>

  <p class="block3">Bizim Mısır vadisinde yirmi yılda bir yağmur yağar. Hiçbirimiz şimdi üzerimize dökülen bu yağmuru asla hayal bile edemezdik.</p>

  <p class="block3">Önce iki tarafımızda yükselen kayaların arasındaki daracık gökyüzü kalın kara bulutlarla örtüldü ve güneşli öğle saati birden akşamüzerine dönüştü. Yamaçlardan inen soğuk bir rüzgâr bedenlerimizi ve ruhumuzu dondurmaya başladı.</p>

  <p class="block3">Korkuyla birbirimize sokulduk.</p>

  <p class="block3">Sonra bulutların karnından fışkıran yıldırımlar çevremizdeki kaya|ar parçalarken hava kükürt kokusuyla doldu.</p>

  <p class="block3">Yamaçtan yamaca çarparak artan gökgürültüsünün sesiyle ayaklarımızın altındaki toprak sarsılıyordu.</p>

  <p class="block3">Sonra da yağmur başladı. Yağmur damlalar halinde değil, Nil taşkın haldeyken şelalelerden biri altında duruyormuşuz gibi yağıyordu Artık soluyacak hava kalmamıştı, ağzımızı ve burnumuzu dolduran sudan boğulacak gibiydik. Yağmur öylesine bir perde gibiydi ki, bir kol boyu uzakta duran birini güçlükle seçebiliyorduk. Sığınmak için girdiğimiz kayaların altında bile tüm duyularımıza saldırıyor, açıkta olan tenimizi kızgın bir eşekarısı sürüsü gibi sokuyordu.</p>

  <p class="block3">Hava soğuktu. Böylesine bir soğuk görmemiştim ve üstümüzde ince keten şallarımızdan başka bir şey yoktu. Soğuk kol ve bacaklarımın gücünü emip götürüyor, dişlerimiz çatırdayarak titriyorduk.</p>

  <p class="block3">Yağmurun sesini bastıran yeni bir gürültü duydum sonra. Bu, çıldırmış bir düşmana dönüşmüş olan suyun sesiydi.</p>

  <p class="block3">Bulunduğumuz daracık vadiye sudan bir duvar iniyordu. Su yamaçtan yamaca uzanıyor ve önündeki her şeyi süpürüyordu.</p>

  <p class="block3">Ben suya kapılmış, tepetaklak bir halde sürükleniyordum. Kayalara çarptıkça içimden canımın çekildiğini hissediyordum, buz gibi sular boğazımdan içeri doluyordu. Birden karanlığa gömüldüm ve öldüğüme inandım.</p>

  <p class="block3">Beni suların içinden çeken elleri, sonra uzak ve karanlık bir yere çekildiğimi şöyle böyle hatırlıyorum. Prensimin sesini duydum. Gözlerimi açmadan önce burnum odun dumanı kokusu aldı ve vücudumun bir yanında alevlerin sıcaklığını duydum.</p>

  <p class="block3">Tata, uyan artık! Konuş benimle.." Ses ısrarlıydı, gözlerimi açtım. Memnon'un yüzü önümde dalgalandı, sonra gülümsedi. Omzu üzerinden, "Uyandı, Lord Tanus," diye seslendi.</p>

  <p class="block3">Bir mağarada olduğumuzu ve dışarsının karanlığını fark ettim. Tanus ateşin öteki yanından gelip prensin yanına çömeldi.</p>

  <p class="block3">Nasılsın, dostum? Kırığın çıkığın yok sanırım.</p>

  <p class="block3">Güçlükle oturup vücudumun her tarafını dikkatle yokladım. "Başım atlıyor, ağrımadık tek yanım yok, üşüyorum ve açım."</p>

  <p class="block3">Yaşayacaksın öyleyse, diyerek güldü Tanus. "Hoş, biraz önce hiçbirimizin yaşayacağına iddiaya girmezdim ya. Daha kötü bir şey olmadan bu lanet dağlardan çıkmalıyız. Nehirlerin göklerden boşaldığı bir yere gelmek çılgınlıktır."</p>

  <p class="block3">Ya diğerleri? diye sordum.</p>

  <p class="block3">Tanus başını salladı. "Hepsi boğuldular. Suların içinden bir tek seni çekebildik."</p>

  <p class="block3">Ya atlar?</p>

  <p class="block3">Hepsi sulara kapıldı.</p>

  <p class="block3">“Yiyecek?"</p>

  <p class="block3">Hiçbir şey kalmadı.Yayım bile nehirde kayboldu. Sadece kılıcım ve sırtımdaki giysilerim var.</p>

  <p class="block3">Şafakla birlikte mağaradan çıkıp vadiye inmeye başladık. Ta dipte bazı adamlarımızın ve atların cesetlerini sular çekildiği zaman takıldıkları kayalar arasında bulduk.</p>

  <p class="block3">Hemen kayıp malzemelerimizi aramaya giriştik. İçi suyla dolu olmasına karşın ilaç sandığımı bulduğuma çok sevinmiştim. İçindekileri bir kaya üstüne serip kuruturken sandığı sırtımda taşımak için meşin bir semer yaptım.</p>

  <p class="block3">Bu arada Memnon atlardan birinden kestiği et parçalarını yaktığı ateş üzerinde pişirmişti. Yiyebileceğimiz kadarını yedikten sonra geri kalanını sakladık ve dönüş yoluna düştük.</p>

  <p class="block3">Dik kayalık yamaçları çıkıp uçurum gibi derin vadilere indikçe yolculuk bir karabasana dönüşmüştü. O gece isli bir ateşin karşısında titredik durduk.</p>

  <p class="block3">İkinci gün artık yolumuzu kaybettiğimizi ve amaçsızca oradan oraya sürüklendiğimizi anlamıştık. Bu korkunç dağların arasında öleceğimizden emindim. Sonra nehrin sesini duyduk ve iki tepe arasından çıktığımızda yavru Nil'in aşağımızdaki derin yarlar arasında kıvrıla kıvrıla akmakta olduğunu gördük. Gördüğümüz bu kadarla da kalmadı. Aşağıda ki kıyılarında renkli çadırlar ve çadırların arasında dolaşan insanlar vardı. Uygar insanlar, dedim. "Çadırlar dokunmuş kumaştan yapılmış,” “Şunlar da atlar,” diye Memnon kampın ötesinde bağlı duran hayvanları gösterdi.</p>

  <p class="block3">Bakın! diye Tanus işaret etti." Bir kılıç ya da mızrak ucunun parıltı, siydi o. Maden de işliyorlar."</p>

  <p class="block3">Bu insanların kim olduklarını öğrenmeliyiz, dedim. Bu kadar kötü şartları olan bir toprakta insanların nasıl yaşadıklarını merak etmiştim.</p>

  <p class="block3">Boğazımızı keserler, diye hırladı Tanus. "Bu dağlıların yaşadıkları topraklar kadar vahşi olmadıklarını nereden biliyorsun?" Daha sonraları bu insanların Etiyopyalılar olduklarını öğrenecektik.</p>

  <p class="block3">Memnon, "Atlar şahane," diye mırıldandı. "Bizimkiler bu kadar uzun ve güçlü değil. Gidip şunlara yakından bakmalıyız." Prensimiz her şeyden önce at düşkünüydü.</p>

  <p class="block3">Oturduğumuz yerde bir süre daha tartıştıysak da, sonunda merakımız galip geldi ve bu yabancıları daha yakından görmek için aşağı indik.</p>

  <p class="block3">Yaklaşınca bunların uzun boylu, iri yapılı, hatta biz Mısırlılardan daha sağlam olduklarını gördük. Saçları sık, kıvırcık ve karaydı. Erkekler sakallıydı, bizse traş olurduk. Üzerlerinde pamuklu dokuma ve çok renkli elbiseler vardı. Bizler çıplak göğüslerle dolaşırdık ve eteklerimiz genellikle beyazdı. Bizim sandallarımıza karşılık onlar yumuşak deriden bot giyiyorlardı ve başlarına renkli bir kumaş sarmışlardı.</p>

  <p class="block3">Çadırlar arasında peçesiz kadınlar çalışıyordu ve hepsi de neşeliydi. Daha önce duymadığım bir dilde konuşup şarkı söylüyorlardı.</p>

  <p class="block3">Bir grup erkek bizim baoya benzeyen bir oyun oynamaktaydı. Taşların nasıl oynanacağı hakkında iddiaya girip tartışıyorlardı.Bir ara iki oyuncu ayağa fırlayıp kıvrık hançerlerini bellerinden çektiler. Ancak o zaman tek başına oturan üçüncü bir adam ayağa kalkıp tembel bir leopar gibi gerindi ve oyuncuların yanına giderek kılıcıyla hançerleri yere attı.</p>

  <p class="block3">İki kavgacı hemen ayrılarak çekildiler.</p>

  <p class="block3">Adamın grubun reisi olduğu anlaşılıyordu. Uzun boylu ve bir dağ keçisi gibi çevikti. Başka bakımlardan da keçiye benziyordu. Sakalı uzun ve gür, yüz hatları kabaydı. Onun Tanus'un vurduğu tekeler kadar kötü koktuğundan emindim.</p>

  <p class="block3">Tanus birden kolumu çekiştirerek kulağıma, "Şuna bak!" diye fısıldadı.</p>

  <p class="block3">Reis hepsinden zengin giyimliydi. Üzerindeki elbise kızıl ve mavi çizgiliydi; kulaklarında dolunay gibi parlayan taşlar vardı. Ancak Tanus'u neyin heyecanlandırdığını anlamamıştım.</p>

  <p class="block3">Kılıç. Kılıcına bak.</p>

  <p class="block3">Adamın kılıcını inceledim. Bizimkilerden uzun olan kılıcının kabzası altın işlemeydi. Böylesine ince altın işçiliğini o güne kadar görmüş değildim. Kabzanın eli koruyan kısmı değerli taşlarla bezenmişti. Böyle bir kılıç iyi bir ustanın birkaç yılını almış olmalıydı.</p>

  <p class="block3">Ancak Tanus'un dikkatini çeken o değildi. Kılıcın kendisiydi. Reisin kolu kadar uzun olan kılıç ne sarı bronz, ne de kızıl bakır olmayan bir madenden yapılmıştı. Rengi nehirden tutulan canlı balıkların pulları gibi gümüşümsü maviydi. Ve değerini belirtmek istenmiş gibi içine altın karıştırılmıştı.</p>

  <p class="block3">Bu ne madeni? diye sordu Tanus.</p>

  <p class="block3">Bilmiyorum.</p>

  <p class="block3">Reis çadırının önüne oturup kılıcı kucağına yatırdı ve penis şeklindeki volkanik bir kayayla keskin tarafını sevecen hareketlerle okşamaya başladı. Taş madene değdikçe kılıçtan titrek bir ses çıkıyordu. Bronz hiç böyle ses çıkarmazdı.</p>

  <p class="block3">Bu dinlenen bir aslanın mırıltısıydı.</p>

  <p class="block3">Onu istiyorum, diye mırıldandı Tanus. "Ona sahip olana kadar bana rahat yok."</p>

  <p class="block3">Sesinde asla böylesine bir tona rastlamadığım için şaşkın şaşkın yüzüne baktım. Ama kararlı olduğunu gördüm.</p>

  <p class="block3">Burada daha çok kalamayız, dedim. "Bizi bulurlar." Kolunu tuttuysam da, bana direndi. Gözlerini kılıçtan ayırmıyordu.</p>

  <p class="block3">Gidip atlarına bakalım, dedim. Sonunda onu oradan çekmeme ses çıkarmadı. Öteki elimle Memnon'u tuttum.</p>

  <p class="block3">Kampın açığından geçerek atlara yaklaştık.</p>

  <p class="block3">Atları yakından görünce Tanus'un mavi kılıca vurulduğu gibi ben de bu hayvanlara vuruldum. Bunlar bizim Hiksos atlarımızdan farklı bir türdü. Daha uzun boylu, daha zariftiler. Başları soylu, burun delikleri daha açıktı. Gözleri kafataslarında daha ilerde ve bizimkilerden daha fırlaktı. Bunlar zekâyla parıldayan iri ve yumuşak gözlerdi.</p>

  <p class="block3">Yanımdaki Memnon, "Güzel hayvanlar," diye mırıldandı. "Bak, başlarını nasıl dik tutup boyunlarını geriyorlar."</p>

  <p class="block3">Tanus kılıcı, biz de onunkinden fark sız bir tutkuyla atları istiyorduk Kısraklarımıza böyle bir aygır için sonsuz yaşamımdan bile vazgeçebilirim, dedim beni dinleyen herhangi bir tanrıya.</p>

  <p class="block3">Yabancı seyislerden biri bizden yana bakıp yanındakine bir şey söyledi ve bize doğru yürüdü. Bu kez ısrar etmeme gerek kalmadan hemen bizi gizleyen kayanın altına çömelerek oradan uzaklaştık. Nehrin aşağısında kayalar arasında güvenli bir yer bulur bulmaz herkesin konuştuğu ve kimsenin kimseyi dinlemediği o tartışmalardan biri başladı.</p>

  <p class="block3">Gidip bin deben altın önereceğim, dedi Tanus. "O kılıca sahip olmalıyım."</p>

  <p class="block3">Seni öldürür. Onu sanki ilk erkek evladıymış gibi nasıl okşadığını görmedin mi?</p>

  <p class="block3">Atlar! dedi Memnon. "Böylesine güzelliği hayal bile edemezdim. Horus o atlara arabasını çektirir herhalde."</p>

  <p class="block3">O iki adamın birbirlerine nasıl saldırdıklarını görmedin mi? dedim. "Vahşi, kana susamış insanlar bunlar. Ağzınızı açıp tek kelime söyleyemeden parçalarlar sizi. Ayrıca onlara karşılık olarak ne önerebiliriz? Bizim yoksul dilenciler olduğumuzu göreceklerdir."</p>

  <p class="block3">Bu gece atlarından üçünü çalıp ovaya dönebiliriz, dedi Memnon. Fikir çekici olmakla birlikte, "Sen adi bir hırsız değil, Mısır veliahtısın," dedim.</p>

  <p class="block3">Yüzüme bakıp sırıttı. "O atlardan biri için Teb'in en aşağılık soyguncuları gibi adam öldürmeye hazırım."</p>

  <p class="block3">Böylesine tartışırken birden kamp tarafından nehre doğru gelenler olduğunu fark edip daha emin bir yere saklandık.</p>

  <p class="block3">Sesler yaklaşıyordu. Bir grup kadın hemen altımızda, suyun yanında durdular. Bir kızla daha yaşlı üç kadın vardı.</p>

  <p class="block3">Kadınlar koyu renk elbiseler giymişler, başlarını siyah kumaşla sarmışlardı. Onların hizmetçi ya da dadı olduklarını sandım. Kıza çok saygı gösterdikleri için gardiyan olacakları aklıma bile gelmemişti.</p>

  <p class="block3">Kız uzun boylu ve inceydi; yürüdüğü zaman Nil esintisinde papirüs kamışı gibi salınıyordu, Üzerinde dizlerine kadar gelen sarı ve gök mavisi renkli yünlü kumaştan bir elbise vardı. Ayaklarındaki yumuşak deriden kısa çizmelerin açıkta bıraktığı dizlerinin dümdüz olduğunu görebiliyordum.</p>

  <p class="block3">Kadınlar saklandığımız yerin altında durdular, biri kızı soymaya başladı. Diğer ikisi başlarında taşıdıkları testilere Nil'den su doldurdular. Nehir hâlâ kabarıktı. O buz gibi akıntıya kimse giremezdi. Kızı su taşıyarak yıkayacakları anlaşılıyordu.</p>

  <p class="block3">Kadınlardan biri kızın elbisesini çıkarınca kız çırılçıplak kaldı. Memnon'un soluğunun tutulduğunu duydum. Dönüp bakınca at çalmayı falan tümden unuttuğunu gördüm.</p>

  <p class="block3">Kadınlardan ikisi başından aşağı su dökerlerken üçüncüsü de katlanmış bir bezle kızı temizliyordu. Kız ellerini başının üzerine kaldırmış, vücudunun her yanını ıslatmalarına izin vermekteydi. Soğuk su değince gülüyor, düzgün ve yuvarlak memeleri üzerinde mücevherler gibi duran memebaşları dikleşiyordu.</p>

  <p class="block3">Kızın saçları sımsıkı buklelerden kapkara bir taç gibiydi, teni akasya ağacının yağlanıp cilalandığında aldığı o renk ve parlaklığa sahipti. Yüz hatları narin, burnu dar ve düzdü. Dudakları yumuşak ve dolgun ama kalın değildi. Çıkık elmacık kemikleri üzerindeki çekik gözleri iri ve koyu renkliydi. Kirpikleri birbirlerine karışacak kadar gürdü. Güzel bir kızdı.</p>

  <p class="block3">Ondan güzel ancak bir tek kız tanımıştım.</p>

  <p class="block3">Kız birden yanındakilere bir şey söyledi. Kadınlar yana çekildiler, o da uzun bacakları üzerinde sekerek bize doğru yürüdü. Ancak saklandığımız yere varmadan, kadınların kendisini göremeyecekleri ama bizim Çok iyi görebildiğimiz büyükçe bir kayanın arkasına girdi. Çevresine bakındıysa da bizi göremedi. Soğuk su onu etkilemiş olmalı ki, hemen Çömelerek kendi suyuyla altındaki kayayı ıslattı.</p>

  <p class="block3">Memnon inledi. Bu istemeden çıkarılmış, artık dayanılamayacak kadar yoğun bir özlemin sesiydi. Kız korkuyla doğrularak Memnon'a baktı. Memnon bizden biraz uzakta durduğu için bizi göremiyordu.</p>

  <p class="block3">İki genç birbirlerine baktılar. Kız titriyordu, gözleri irileşmişti. onu her an bağırarak kaçmasını bekliyordum. Ancak sanki kadınların kendisini izlemediğinden emin olmak istermiş gibi arkasına baktı. Sonra yine Memnon'a dönüp tatlı bir sesle bir şey sordu. Aynı zamanda sanki çağırırmış gibi elini uzatmıştı.</p>

  <p class="block3">Anlamıyorum, diye fısıldayan Memnon da bunu göstermek için ellerini iki yana açtı.</p>

  <p class="block3">Kız ona biraz daha yaklaşıp sabırsız bir sesle sorusunu yineledi Memnon yine başını sallayınca elini tutup salladı.</p>

  <p class="block3">Memnon'dan bir şey istediği belliydi, bu kez sesini iyice yükseltmişti.</p>

  <p class="block3">“Masara!” Kadınlardan biri kızın sesini duymuştu. "Masara!" Bu onun adı olmalıydı. Kız Memnon'a sesini çıkarmamasını işaret ederek geri gitmek üzere döndü.</p>

  <p class="block3">Ancak kadınlar Masara'nın ardından yamacı tırmanmışlardı bile. Konuşa konuşa gelirlerken kayanın arkasındaki Memnon'u görünce birden durdular.</p>

  <p class="block3">Bir an kimse kıpırdamadı. Sonra kadınlar hep bir ağızdan bağırdılar. Çıplak kız Memnon'un yanına koşacakmış gibiyken iki kadın onu yakaladı. Şimdi kız da ellerinden kurtulmak için çırpınırken bağırıyordu.</p>

  <p class="block3">Gitme zamanı geldi, diye Tanus kolumu çekiştirdi. Hemen arkasından fırladım.</p>

  <p class="block3">Kadınların bağrışması üzerine kamptan erkekler de koşmaya başlamışlardı. Arkama baktığımda Memnon'un bizi izlemeyip kızın yardımına koşmuş olduğunu gördüm.</p>

  <p class="block3">Kadınlar iriyarıydılar, kızı sımsıkı tutarken seslerini de yükseltiyorlardı. Memnon kızı ellerinden kurtaramayacaktı.</p>

  <p class="block3">“Tanus! Memnon'un başı dertte," diye bağırdım.</p>

  <p class="block3">Dönüp oğlanı kaptığımız gibi aramıza alıp götürdük. "Seni almaya geleceğim!" diye bağırdı kıza omzu üzerinden.</p>

  <p class="block3">“Cesaretli ol. Geleceğim.”</p>

  <p class="block3">Biri bana bugün ilk görüşte aşk diye bir şey olmadığını söylerse, kendi kendime güler ve Memnon'un Masara'yı gördüğü o ilk günü hatırlarım.</p>

  <p class="block3">Memnon'u oradan götürmek için zaman kaybettiğimizden kovalayanlar artık bize iyice yaklaşmışlardı! Memnon'un omzu üzerinden geçen bir ok yolun kenarındaki kayalardan birine çarpınca daha hızlı koşmaya başladık.</p>

  <p class="block3">Daracık keçi yolunda tek sıra halinde koşuyorduk. Ben en arkadayım ve sırtımdaki ağır sandık nedeniyle geride kalıyordum. Bir ok daha kaşımızın üstünden geçti ve üçüncüsü sırtımdaki sandığa saplandı.</p>

  <p class="block3">Tanus, 'Taita o lanet sandığını at, yoksa yakalanacaksın," diye bağırdı.</p>

  <p class="block3">Memnon'la benden elli adım ilerdeydiler ve aramız giderek daha çok açılıyordu, ancak değerli sandığımı da bırakamazdım. Tam o anda dördüncü ok bacağıma saplandı ve yüzüstü yere devrildim.</p>

  <p class="block3">Doğrulup dehşetle baktım bacağıma saplanmış olan oka. Sonra kovalayanlara baktım. Sakallı reis en önde ve adamlarından yüz adım ilerdeydi. O çok benzediği keçilerden biri gibi kayaların üzerinden sıçrayarak yaklaşıyordu.</p>

  <p class="block3">Taita!" diye bağırdı Tanus. "İyi misin?" Yamacın tepesinde durmuş, endişeyle bana bakıyordu. Memnon gözden kaybolmuştu.</p>

  <p class="block3">“Bir ok yedim! Beni bırak ve kaç!” diye bağırdım.</p>

  <p class="block3">Tanus bir an bile duraksamadan geri dönerek oturduğum yere geldi. Etiyopyalı reis onu görünce bağırarak kılıcını çekip koşmaya başladı.</p>

  <p class="block3">Tanus beni kaldırmaya, çalışırken, "Bir yararı yok. Sen kendini kurtar," dedimse de reis artık üzerimizdeydi. Tanus kolumu bırakıp kılıcını çekti.</p>

  <p class="block3">İkisi kılıç kılıca geldiler. Tanus, Mısır'ın en güçlü ve en usta kılıççısı olduğu için bu çatışmanın sonucundan hiç kuşkum yoktu. Etiyopyalıyı öldürdüğü zaman sonumuz gelmiş demekti, adamlarından asla merhamet bekleyemezdik.</p>

  <p class="block3">İki kılıç çarpıştı ama beklediğim sesi duyamadım. Mavi kılıç Tanus'un sarı bronz kılıcını sanki bir kamışmış gibi ikiye bölmüştü. Tanus'un elinde şimdi o uzun ve öldürücü bronz bıçağın sadece bir Parmaklık bir kısmı kalmıştı.</p>

  <p class="block3">Tanus, Etiyopyalının onu silahsız bırakmasına şaşırıp kalmıştı ve hemen arkadan yıldırım gibi inen ikinci darbeye karşı kendini savunmakta geç kaldı. Tam zamanında geri sıçradıysa da, o mavi uç çıplak göğsünün adalelerini yarmış ve kan çıkarmıştı.</p>

  <p class="block3">Kaç, Tanus! Yoksa ikimizi de öldürecek! diye bağırdım.</p>

  <p class="block3">Etiyopyalı bir hamle daha yaptı. Ancak daracık yolda ben tam önünde yatıyordum. Üzerimden atlamaya çalışırken iki kolumu bacaklarına dolayıp adamı üstüme çektim.</p>

  <p class="block3">Etiyopyalı kılıcını karnıma sokmaya çalışırken şiddetli bir hareketle yana döndüm ve ikimiz birden yamaçtan aşağı yuvarlanmaya başladık Gittikçe hızlanarak döne döne aşağı kayarken son bir kere baktığımda Tanus'un kenardan bize bakmakta olduğunu gördüm. "Kaç çabuk! Memnon'u koru!" diye bağırdım.</p>

  <p class="block3">Etiyopyalıyla suyun kenarına kadar yuvarlanmış ve birbirimizden ayrı düşmüştük. Neredeyse bayılmak üzereydim.</p>

  <p class="softbreak">&nbsp;</p>
</body>
</html>
