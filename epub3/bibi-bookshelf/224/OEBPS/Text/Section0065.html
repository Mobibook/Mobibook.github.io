<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Abnub'da on gün bekledikten sonra</span> Nembet'in yola çıktığını ve iki hafta içinde Asyut'a erişmesinin beklendiğini haber aldık. Bunun adamlar üzerindeki etkisi müthiş oldu. Bir anda kırlangıçlardan kartallara dönüştüler. Tanus haberi kutlamaları için fazladan et ve bira tayını çıkarınca Abnub ovasındaki ateşler bir yıldız tarlasına dönüşmüştü.</p>

  <p class="block3">Ben hanımımı oğluyla gemide bırakıp Tanus'un çağrısı üzerine kıyıya çıkmıştım. Tanus alay komutanlarıyla yapacağı son savaş konseyine benim de katılmamı istemişti. "Sende hep parlak fikirler vardır, belki de kuru toprak üzerinden gelen gemileri nasıl batıracağımızı bize söylersin," demişti.</p>

  <p class="block3">Konuşmalar gece yarısından sonraya kadar sürdü ve ben ilk kez fazla bir katkıda bulunamadım. O gece gemiye dönemeyecek kadar geç olduğundan Tanus bana çadırının bir köşesinde şilte verdi. Adetim olduğu üzere şafak sökmeden kalktıysam da Tanus çadırdan çıkmıştı. Dışarda da kampın ayaklandığı duyuluyordu. Tembelliğimden utanarak hemen dışarı çıktım.</p>

  <p class="block3">Kampın ardındaki tepeye çıkınca ilk işim nehre bakmak oldu. Gemilerdeki ışıklar durgun sulara yansıyordu. Hanımımın gemisini seçemeyecek kadar karanlıktı ortalık.</p>

  <p class="block3">Doğuya dönünce çölün inci renginde bir parıltıyla aydınlanmaya başladığını gördüm. Durgun havada gökyüzü elinle dokunacağın kadar yakındı sanki. Birden göğün o soluk mavisi altında, tâ uzakta ufukta asılı duran bir bulut gözüme çarptı. Bulut başparmağımın ucundan daha büyük değildi. Bakışımı başka yöne çevirdikten sonra yine buluta baktım.</p>

  <p class="block3">İlk anda bir korku duymamıştım, ancak bir süre dikkatle bakınca bulutun hareket etmekte olduğunu gördüm.</p>

  <p class="block3">“Ne kadar da garip,'' diye söylendim. Bir hamsin başlangıcı belki. Ama hamsin mevsimi değildi ve çöl fırtınalarının yaklaştığını belirten o kötü işaretlerin hiçbirinden eser yoktu. Hava serin ve şurup gibiydi. Bulut gözlerim önünde genişliyor ve yükseliyordu. Bulutun altı vere sürünüyordu, toprağın üzerinde değildi, ama dünyevi bir şey olamayacak kadar büyük ve hızlıydı. Bir kuş sürüsü bu kadar hızlı uçabilir da bir çekirge sürüsü bu kadar hızlı yükselebilirdi, ama hiçbiri değildi.</p>

  <p class="block3">Bulut sarı renkliydi ancak onun toz olduğuna inanamıyordum. Yıllık göçlerinde yüzlerce pala boynuzlu geyiğin sürüler halinde kumlar arasında koştuklarını görmüştüm ama hiç böyle bir toz bulutu kaldırmış değillerdi. Bu bir ateşin dumanı da olabilirdi ama çölde yanacak bir şey yoktu ki. Olsa olsa toz olabilirdi ama buna da tümüyle inanamıyordum. Ben şaşkınlık ve korkuyla bakarken toz bulutu da büyüyerek yaklaşıyordu.</p>

  <p class="block3">Birden dev bulutun dibinde ışık parıltıları gördüm ve bir anda AmonRa falında gördüklerimi hatırladım. Bu aynı sahneydi işte. Birincisi hayaldi ama bu gerçekti. Bu ışığın savaş zırhlarından ve cilalı bronz bıçaklardan çıktığını biliyordum. Ayağa fırladım ve tepenin üstünde tek başıma durduğum yerden kimsenin duymadığı bir uyarı çığlığı attım.</p>

  <p class="block3">Birden altımdaki kampta savaş borularının çalındığını işittim. Tepelerdeki nöbetçiler yaklaşan toz bulutunu görüp bildirmişlerdi. Boru sesleri de eskiden gördüğüm hayalin bir parçasıydı. O hayalden bugün bir hanedanın düşeceğini ve Doğudan gelen çekirgelerin bizim Mısır'ımızı kurutacaklarını biliyordum.</p>

  <p class="block3">Altımdaki kampta askerler silah başına koşuyor, havaya kaldırdıkları mızrak başları ve kalkanları parlıyordu. Devrilmiş bir kovanın arılarıydı sanki.</p>

  <p class="block3">Firavun'un bir grup insan tarafından çadırından alındığını gördüm. Tahtını kayalar arasında bir tepeye, nehri ve ovayı görebileceği bir yere yerleştirdiler. Sonra onu tahta oturtup çifte tacını başına, asasını eline verdiler. Firavun kül beyazı yüzüyle kıpırdamadan otururken alayları da altında savaş düzenini aldılar.</p>

  <p class="block3">Kralın yanına koştum. Tanus bu arada ordusuna klasik düzeni vermisti bile. Ağır mızrakçıları ön saftaydılar. Kalkanlarını birbirlerine geçirmişler, mızraklarının diplerini toprağa saplamışlardı. Bronzdan mızrak uçları sabahın ilk güneşinde parlıyordu, askerler sakin ve ciddiydiler Onların ardında okçular yaylarını germiş bekliyorlardı. Her askerin ardında yedek oklarıyla bir yardımcısı durmaktaydı. Bunlar savaş sırasında düşmanın yere düşen oklarını toplayıp kendi stoklarını arttıracaklardı Düşmanın zayıf gördükleri yerine saldırmaya hazır kılıç birlikleri de yedekte bekliyorlardı.</p>

  <p class="block3">Savaş bir bao tahtası düzeni içinde yapılırdı. Yüzyıllar boyunca geliştirilmiş klasik açılışlar ve belirli savunmalar vardı.</p>

  <p class="block3">Ben bunları incelemiş, hatta askeri taktik üzerine Teb'de eğitim gören subaylara okunan üç de papirüs yazmıştım.</p>

  <p class="block3">Şimdi Tanus'un adamlarını yerleştirmesine bakınca hiçbir kusur göremedim ve güvenim müthiş arttı. Bu deneyimli savaşçılara ve bugüne kadar bir tek savaş bile kaybetmemiş genç generallerine karşı kim durabilirdi?</p>

  <p class="block3">Sonra o meşum sarı buluta bir daha baktım ve güvenim kaybolur gibi oldu. Bu, askeri geleneklerin, uzun ve şanlı tarihimizin tüm generallerinin deneyimi ötesinde bir şeydi. Bu karşımızdakiler gerçekten ölümlü insanlar mıydı, yoksa söyledikleri gibi cin miydiler?</p>

  <p class="block3">Dönüp duran bulutlar şimdi iyice yaklaşmıştı ve tozlar arasında kara renkli şekiller görüyordum. Tutsaklarımızın anlattığı gemi biçimli şeyleri görünce bir tür dini dehşetle tüylerim ürperdi. Ancak bunlar suya indirilmiş herhangi bir tekneden daha küçük ve hızlıydılar. Hatta yeryüzünde dolaşmış herhangi bir yaratıktan bile daha hızlıydılar.</p>

  <p class="block3">Bunlar bir lambanın ışığında görülen güveler kadar hızlı olduklarından gözle izlenmeleri bile olanaksızdı. Hareket eden bulutlar arasında bir o yana bir bu yana gidip geliyorlardı ve bir daha göründüklerinde aynı şeyin mi yoksa bir başkasının mı görüldüğünü anlamak olanaksızdı. Sayılarını saymak, hatta ilk sıranın ardından ne geldiğini anlamak bile olanaksızdı. Arkalarındaki toz bulutu geldikleri ufuk çizgisine kadar uzanmaktaydı.</p>

  <p class="block3">Askerlerimiz güneşte kıpırdamadan duruyorlardı ama onların da şaşırıp korktuklarını görebiliyordum. Tanus'un subayları da susmuşlar, düşmanın önümüzde yayılmasına sessiz bir dehşetle bakmaktaydılar.</p>

  <p class="block3">Birden toz bulutunun üzerimize gelmediğini gördüm. Bulut havada duruyordu, sonra tozlar ağır ağır yatışırken öncü gruptaki sabit araçları örmeye başladım. Ama artık o kadar şaşkındım, o kadar korkuyordum ki, bunlardan bin tane mi, yoksa daha çok mu olduğunu kestiremedim.</p>

  <p class="block3">Daha sonraları bu duraklamanın Çoban Kral'ın saldırı planının bir parçası olduğunu öğrenecektik. O zaman bilmiyordum ama bu arada yeniden toparlanıyor, su içiyorlar ve son saldırıya hazırlanıyorlardı.</p>

  <p class="block3">Bizim saflarımıza müthiş bir sessizlik çökmüştü. Öyle ki bulunduğumuz tepelerin arasından esen en hafif bir rüzgâr bile kulaklarımızda uğulduyordu. Ortalıkta tek kıpırtı her birliğin başındaki savaş bayraklarımızın dalgalanmasıydı.</p>

  <p class="block3">Toz bulutları ağır ağır yatışırken Hiksosun sıra sıra araçları göründü. Ayrıntılar seçilmeyecek kadar uzaksa da, arkadakilerin ordunun önündekilerden daha büyük olduğu görülebiliyordu. Üzerlerinde bezden ya da deriden yelkenler var gibiydi. Birtakım insanlar bunların içinden büyük su kaplarını andıran şeyler çıkarıyorlardı. Bu kadar çok suyu içenlerin nasıl insanlar olduklarını bir türlü anlayamadım. Bu yabancıların yaptıkları her şey bir bilmeceydi benim için.</p>

  <p class="block3">Birden yeniden harekete geçtiler. Hiksos saflarının en ön sıralarındaki bu garip araçlar bize doğru ilerlemeye başladılar.</p>

  <p class="block3">Ne kadar hızlı hareket ettiklerini görünce saflarımızdan şaşkınlık çığlıkları koptu. O kısacık dinlenme süresinden sonra yeniden canlanmış gibiydiler. Aramızdaki mesafe azalırken düşmandan bir gümbürtü koptu ve bu araçların birer çift çok garip hayvan tarafından çekildiğini gördük.</p>

  <p class="block3">Bunlar yaban geyikleri kadar yüksektiler ve havaya kaldırdıkları başlarının ardında sert ve dik yeleleri vardı. Geyikler gibi boynuzlu değillerdi, ama başları daha zarifti. Gözleri iri, burun delikleri açık, bacakları uzun ve ayakları toynaklıydı. Koşarken çölün üzerinde uçuyor gibiydiler.</p>

  <p class="block3">Bunca yıl sonra atı ilk gördüğüm o anın heyecanını asla unutamam. Bence bir parsın güzelliği bile bu müthiş yaratıklarla kıyaslanınca sönük kalırdı. Ve hepimiz gördüğümüz bu yaratıklardan korkmuştuk.</p>

  <p class="block3">Tam o sırada yakınımdaki bir subayın, "Bu canavarlar insan eti yiyiyor olmalılar!" diye bağırdığını duydum.</p>

  <p class="block3">Hayvanların üzerimize atlayıp aç aslanlar gibi bizi yemelerini beklerken hepimiz dehşetle ürperdik. Ancak öndeki araç birden dönüp ön safımıza paralel olarak gitmeye başladı. Dönen yuvarlaklar üstünde hareket ediyordu. İlk anda o kadar şaşırmıştım ki, aklım gözlerimin gördüğü şeyi kabul edemiyordu. Gördüğüm bu ilk araba en az kendini çeken atlar kadar hızlıydı. Hayvanların arasındaki uzun bir direk arabaya bağlıydı. Arabanın yan tarafları okçuların her iki yana ok atmalarını mümkün kılacak kadar alçak yapılmıştı.</p>

  <p class="block3">Tüm bunları bir anda fark ettikten sonra tüm dikkatimi arabayı toprak üzerinde uçar gibi götüren dönen yuvarlaklara verdim. Biz Mısırlılar bin yıldır dünyanın en kültürlü, en uygar insanlarıydık. Bilim ve dinde tüm diğer milletleri aşmıştık. Ancak bütün o bilgimize ve aklımıza karşın böyle bir şeyi düşünebilmiş değildik. Bizim kızaklarımız toprağın üstünde tahta altlıklar üzerinde kayarken kendilerini çeken öküzlerin güçlerini tüketirlerdi; ya da büyük taş bloklarını yuvarlak kütükler üzerinde kaydırarak taşırdık ve bu en mantıklı adımı atmayı düşünememiştik.</p>

  <p class="block3">Yaşamımda gördüğüm ilk tekerleğe bakar bakmaz bunun basitliği ve güzelliği bir şimşek gibi çaktı kafamın içinde. Onu bir anda anlamış ve keşfetmediğim için kendimi küçümsemiştim. Bu yüksek düzeyde bir dehanın eseriydi ve çok geçmeden bu müthiş buluşun Aşağı Krallıktaki kızıl düzmeceyi olduğu gibi bizi de yok edeceğini anladım.</p>

  <p class="block3">Altın renkli araba ok menzilinin hemen dışında önümüzden geçip gitti. Tam karşımıza geldiğinde o mucizevi şekilde dönen yuvarlaklara, onları çeken korkunç yaratıklara ve arabanın önündeki iki adama baktım. Biri arabacıydı. Ön tahtanın üzerinden eğilmiş hayvanları başlarına bağlı olan uzun bir meşin iple kontrol ediyordu. Yanındaki uzun boylu adam bir kraldı. Onun o soylu duruşunu sezmemek olanaksızdı.</p>

  <p class="block3">Sarı teni ve kemerli burnuyla Asyalı olduğu anlaşılıyordu. Sakalı gür ve siyahtı, göğüslüğünün üzerinde dörtköşe olarak kesilmiş, renkli kurdelelerle süslenmişti. Zırhları bronzdan balık pullan gibiydi, mücevherlerle süslenmiş altından tacı yüksek ve köşeliydi, üzerinde yabancı bir tanrının resmi vardı. Silahları ellerine yakın olarak arabanın kenarlarında asılıydı. Meşinden ve altından kını içindeki geniş kılıcının kabzası fildişi ve gümüştendi. Onun yanında her biri renkli tüyleriyle ok dolu iki sadağı vardı. Daha sonraları Hiksosların parlak renkleri ne kadar sevdiklerini öğrenecektim.</p>

  <p class="block3">Araba önümüzden geçerken kral uzanıp yere bir mızrak sapladı. Mızrağın ucunda kızıl bir flama vardı. Çevremdekiler şaşırmışlardı. "Ne yapıyor böyle? Bu mızrak da ne demek oluyor? Dini bir işaret mi, yoksa bir meydan okuma mı?" diye söylendiler.</p>

  <p class="block3">Dalgalanan flamaya baktım ama bütün gördüklerim karşısında serseme döndüğümden anlamını sökemedim. Araba yine ok menzili dışında yoluna devam etti. Taçlı Asyalı yere bir mızrak daha fırlattı, sonra dönüp bize doğru geldi.</p>

  <p class="block3">Firavun'u tahtında görmüş ve hemen aşağısında durmuştu. Atlar köpüklü terle kaplıydılar. Gözleri ürkütücü bir biçimde dönüyor, şişen burun delikleri içinde pembe tenleri görünüyordu. Uzun ve kavisli boyunlarının ucundaki başlarını sallarken yeleleri güzel bir kadının güneşte parıldayan saçları gibi dalgalanıyordu.</p>

  <p class="block3">Hiksos, Firavun Mamose'yi, Ra'nın Oğlu, İki Krallığın Kutsal Hükümdarını horgörüyle selamladı. Elini alay edercesine sallayıp güldü. Bu sanki Mısır dilinde konuşulmuş gibi açık bir meydan okumaydı. Kahkahası bize erişince ordunun saflarından yazları uzaklardan gelen gökgürültüsü gibi bir öfke mırıltısı yükseldi.</p>

  <p class="block3">Aşağıda bir kıpırtı görmüştüm, eğilip bakınca Tanus'un bir adım öne çıkıp büyük Lanata yayını germekte olduğunu gördüm. Fırlattığı ok mavi gökyüzüne fırladı. Hiksoslu diğer bütün okların menzili dışındaysa da, Lanata için bu sözkonusu değildi. Ok havada en üst noktasına eriştikten sonra süzülen bir şahin gibi Asyalı kralın göğsüne doğru yol aldı. Seyredenler atışın uzaklığı, gücü ve isabetini soluklarını çıkarmadan izliyorlardı. Ok üç yüz adım uçtu ve Hiksos son anda bronz kalkanını kaldırınca kalkanın tam ortasına gömüldü. Hiksos bu hareketi o kadar hakaret dolu bir kolaylıkla yapmıştı ki, hepimiz şaşkına dönmüştük.</p>

  <p class="block3">Hiksos bunun üzerine arkasındaki yerinden kendi yayını aldı, bir ok yerleştirip fırlattı. Ok Tanus'unkinden daha yükseğe çıkıp Tanus'un özerinden geçti, bir kazın kanadı gibi yalpalanarak bana doğru geldi. Yerimden kıpırdayamadığım için beni delip geçebilirdi, ama başımın bir karış üzerinden geçti, arkamdaki Firavun'un tahtının altına gömüldü Sedir ağacından tahtanın üzerinde bir an titreyerek hakaret eder gibi vınladı. Hiksos kralı yine güldü ve arabasını döndürüp kendi saflarına doğru sürdü.</p>

  <p class="block3">O zaman sonumuzun geldiğini anladım. Bu yıldırım gibi giden arabalara, en iyi okçumuzun menzilini aşan bu oklara karşı nasıl direnebilirdik? Bu ürkütücü beklenti sadece bende değildi. Arabalar dalga dalga bize yaklaşırlarken Mısır ordusundan da bir inilti koptu. O zaman kızıl düzmece ordularının karşı koymadan nasıl dağıldığını ve düzmece firavunun nasıl kılıcını kabzasından çıkaramadan ölmüş olduğunu anladım. Uçan arabalar dörderli saflar halinde üzerimize doğru geliyorlardı. Ancak o anda aklım başıma geldi ve yokuş aşağı koşmaya başladım. Tanus'un yanına varınca soluk soluğa, "Mızrak saflarımızdaki zayıf noktayı işaretliyor," diye bağırdım. "Asıl saldırıyı iki mızrak arasından yapacaklar!"</p>

  <p class="block3">Hiksoslular her nasılsa bizim savaş düzenimizi öğrenmişler ve saflarımızın zayıf yerlerini bulmuşlardı. Kralları mızrakları tümenlerimizin arasına dikmişti. Bir casus ya da hainin olabileceği o anda bile aklıma geldiyse de, o acil durumda bunu kafamdan çıkarıp attım.</p>

  <p class="block3">Tanus ne dediğimi bir anda anladı, adamlarına gidip mızraktan almalarını emretti. Onları en güçlü olduğumuz yere dikmesini istiyordum ama buna zaman kalmamıştı. Askerlerimiz mızrakları yerlerinden sökemeden uçan arabaların öncüleri yanlarına varmışlardı bile. Adamlarınız arabalardaki askerlerin oklarıyla can verdiler.</p>

  <p class="block3">Ayakta kalabilenleri dönüp saflarımızın hayali güvencesine erişmeye çalıştılar. Ama usta sürücüleri olan arabalar onlara bir anda yetişti. Ancak kurbanlarını hayvanların altında ezmeyerek iki karış yanlarından geçiyorlardı. Tam o anda bıçakları gördüm. Bıçaklar tekerleklerinin tam ortasına yerleştirilmişti.</p>

  <p class="block3">Dönen bıçaklardan birinin bir askere çarptığını gördüm. Adam bir kan bulutu içinde yok olmuş gibiydi. Kopan kollarından biri havaya fırlarken diğer parçaları arabanın ardından savruldu.</p>

  <p class="block3">Arabalar kalkanlardan ve mızraklardan oluşmuş savunma duvarımıza dalıp nehir sisi gibi hepsini yardılar. En üstün Suriyeli savaşçıların saldırılarına karşı koyabilmiş olan saflarımız bir anda paramparça olmuştu.</p>

  <p class="block3">Atlar en güçlü adamlarımızı bile ayakları altında parçalıyorlardı. Dönen tekerlek bıçaklar zırhlarını yarıyor, kafalarını, kollarını koparıyordu Yüksek arabalardan ok ve mızrak yağıyor, arabalar bizim sık düzenimizi paramparça ederek bir anda gerimize çıkıyorlar, oradan korunmayan arkamıza ok yağdırıyorlardı.</p>

  <p class="block3">Askerlerimiz arkadan gelen bu saldırıyı karşılamak için döndüklerinde açık ovadan yeni bir araba safı üzerlerine geliyordu. İlk saldırı ordumuzu ikiye bölmüş, Tanus'u sağ kanattaki Kratas'tan ayırmıştı. Arkadan hızla gelen diğerleri bu iki yarımı daha küçük bölümlere ayırdı. Artık birbirine bağlı bir bütün değildik. Elli kişilik, yüz kişilik küçük insan grupları sırt sırta vermişler, kaderleri ölüm olan insanların cesaretiyle çarpışıyorlardı.</p>

  <p class="block3">Ovanın öteki ucundan Hiksoslar tozdan kanatlarla sonsuz bir sürü halinde gelmekteydiler. İki tekerlekli hafif arabaların ardından her biri onar kişi taşıyan dört tekerlekli savaş arabaları geliyordu. Arabaların yanları koyun postuyla kaplanmıştı. Oklarımız kalın ve yumuşak yüne saplanıp kalıyor, kılıçlarımı]! arabanın yerden yüksekte olan gövdesindeki düşmana yetişemiyordu. Onlarsa arabadan aşağı ok yağdırıyorlar ve savaşçı gruplarımızı tek başlarına kalmış korkaklara çeviriyorlardı. Yüzbaşılarımızdan biri karşı saldırı için birkaç adam toplayabildiklerinde de, arabalar hemen uzaklaşarak menzil dışına çıkmaktaydılar. O korkunç yaylarıyla bizim kahramanca saldırılarımızı püskürtüyor ve duraksadığımız anda hemen üzerimize yürüyorlardı.</p>

  <p class="block3">Çatışmanın bir savaş olmaktan çıkıp bir kıyıma döndüğü anı hatırlıyorum. Sağımızdaki Kratas'ın adamları son oklarını da atmışlardı. Hiksoslar onların yüzbaşılarını tüylü miğferlerinden tanımışlar ve hemen hemen hepsini tek tek vurmuşlardı. Asker silahsız ve başsızdı. Kaçmaya başladılar. Silahlarını atıp nehre doğru koştular. Ancak Hiksos arabasından hızlı gitmek olanaksızdı.</p>

  <p class="block3">Bu dağılan birlikler tepenin ardında Tanus'un tümeniyle karşılaştı ve onlara karıştı. Onların paniği Tanus'un az da olan direnişini kırdı, korku birden herkese yayıldı ve bizim safımızın orta hattı da çözüldü, kaç maya çalıştı. Ancak öldürücü arabalar bir koyun sürüsünü saran kurtlar gibi çevrelerinde dönmeye başlamışlardı.</p>

  <p class="block3">Bütün bu kargaşa içinde sadece Maviler, Tanus'un çevresinde ayaktaydılar ve bir tek Timsah flaması dalgalanıyordu.</p>

  <p class="block3">Tanus büyük bir generalin içgüdüsüyle adamlarını arabaların giremeyecekleri kayalık bir araziye çekmişti. Maviler, Firavun'un tahtı çevresinde bir kale gibiydiler.</p>

  <p class="block3">Ben kralın yanında olduğumdan bu kahramanlar halkasının ortasındaydım. Kratas'ın sağ kanattan dövüşe dövüşe bize erişmeye çalıştığı,nı gördüm. Tüylü miğferi Hiksosların dikkatini çekiyor ve başı çevresinde oklar uçuşuyordu. Neyse ki Kratas yara almadan kurtuldu ve halkamızın içine girdi. Beni görünce bir kahkaha attı. "Seth'in buharı tüten boku aşkına, Taita, bu iş küçük prenslere saray yapmaktan çok daha eğlenceli, değil mi?" Doğrusu Kratas pek sözünü bilen bir insan olarak ün yapmamıştı ve ben de ayakta kalmaya uğraşarak ona karşılık veremeyecek kadar meşguldüm.</p>

  <p class="block3">Kratas ile Tanus tahtın yakınında buluştular. Kratas aptal aptal sırıtıyordu. "Firavun'un tüm hazinelerini verseler bunu kaçırmak istemezdim. O Hiksos kızaklarından birini istiyorum." Kratas, Mısır'ın büyük mühendislerinden biri de değildi.</p>

  <p class="block3">Şu anda bile arabaların bir tür kızak olduğuna inanıyordu. Hayali bu kadar genişti işte.</p>

  <p class="block3">Tanus arkadaşını geniş kılıcını miğferinin yan tarafına vurarak selamladı. Şaka edercesine konuşuyorsa da, yüzü çok ciddiydi. Ne de olsa bir savaş, bir ordu ve bir imparatorluk kaybetmiş bir generaldi.</p>

  <p class="block3">Bugünlük burada işimiz bitti, Kratas. Bu Hiksos canavarlarının koştukları kadar iyi yüzüp yüzemeyeceklerini görelim şimdi. Haydi, nehre dönüyoruz! Sonra ikisi birden kalabalığı yararak benim durduğum yere geldiler.</p>

  <p class="block3">Başlarının üzerinden dağılan ordumuzun arkalarında arabalar olduğu halde nehre doğru kaçtığını görüyordum.</p>

  <p class="block3">Birden Hiksos kralının altın arabası diğerlerinin yanından ayrıldı, adamlarımızı atlarının ayakları altında ezerek, tekerlek bıçaklarıyla parçalayarak gelip bizi koruyan kayalığın önünde durdu. Hiksoslu arabanın kenarında durup okuyla bana doğru nişan aldı. Yere yatarken bile okun benim için olmadığını anlamıştım. Ok başımın üstünden geçince dönüp baktık. Ok Firavun'un göğsüne girdi ve yarısına kadar etin içine gömüldü.</p>

  <p class="block3">Firavun boğuk bir çığlıkla sarsıldı. Ok yarayı tıkadığı için kan fışkırmamış ama tüyleri kızıla boyanmıştı. Firavun yana kaydı ve bana doğru devrilirken onu yakalamak için kollarımı açtım. Ağırlığıyla çöktüğüm için Hiksos kralının arabasının gittiğini göremedim ama kıyıma liderlik etmek üzere geri dönerken alaylı kahkahasını duydum.</p>

  <p class="block3">Tanus, 'Yarası ağır mı?" diye sordu.</p>

  <p class="block3">Öldü, diyecekken sustum. Okun giriş açısı ve yaranın derinliği bir tek sonucun mümkün olacağını gösteriyordu. Ama Büyük Mısır'ın öldüğü duyulursa adamlarımızın paniğe kapılacaklarını biliyordum. "Ağır yaralı," dedim. "Onu gemisine götürebilirsek kurtarabiliriz."</p>

  <p class="block3">“Bana bir kalkan getirin!” diye gürledi Tanus. Getirilen kalkana Firavun'u yatırdık. Hâlâ kan akmamasına karşın göğsünün bir şarap testisi gibi dolduğunu biliyordum. Okun dışarda olan kısmını koparıp kralı pamuklu salıyla örttüm.</p>

  <p class="block3">“Taita, oğlumu görebilecek miyim?" diye fısıldadı.</p>

  <p class="block3">“Evet, Büyük Mısır, size söz veriyorum.”</p>

  <p class="block3">“Hanedanım devam edecek mi?</p>

  <p class="block3">“AmonRa falının da gösterdiği gibi, devam edecektir.”</p>

  <p class="block3">“On güçlü adam buraya gelsin!” diye bağırdı Tanus. On kişi kralın uydurma sedyesini havaya kaldırırken, Maviler kralın çevresinde kol kola girerek bir halka oluşturdular.</p>

  <p class="block3">Tanus hâlâ ortamızda dalgalanan Mavi Timsah flamasını alıp beline sardı.</p>

  <p class="block3">“Hiksoslar bu paçavrayı istiyorlarsa gelip benden alsınlar!” diye bağırdı. Adamları bu saçma kahramanlığı alkışladılar.</p>

  <p class="block3">“Şimdi gemilere dönüyoruz! Marş marş!”</p>

  <p class="block3">Kayalıklar arasından çıktığımız anda arabalar üzerimize gelmeye başladı.</p>

  <p class="block3">Tanus artık bunun da çaresini bulmuştu. "Adamları bırakın! Hayvanlarını öldürün!" diye bağırdı. İlk araba üzerimize gelirken Tanus, Lanata'yı gerdi. Okçuları çevresini sarıp onu örnek aldılar.</p>

  <p class="block3">Engebeli bir arazide koşarak ok attıkları için soluk soluğa kalan askerlerin oklarının yarısı boşa gitmişti. Birkaçı da atların göğsünü örten bronz levhalara çarpmıştı.</p>

  <p class="block3">Oklardan sadece biri hedefini buldu. Lanata'dan fırlayan ok kenardaki atın alnına isabet etti. Hayvan taşlar arasına devrilirken yanındaki hayvanı da sürükledi. Araba takla atarken arabacılar havaya uçtu ve diğer arabalar devrilen arabaya çarpmamak için sağa sola kaçıştılar. Saflarımızdan bir sevinç çığlığı yükselirken bizim de hızımız artmıştı. O korkunç gündeki tek başarımızdı bu ve küçük Maviler grubu yüreklenmişti.</p>

  <p class="block3">Arabalar ilk kez tedbirlilik göstererek çevremizde dolanıyorlardı. Arkadaşlarının başına geleni görmüşlerdi. Sonra üçü birden kama biçiminde bir saldırıya geçtiler.</p>

  <p class="block3">Hayvanların başlarına nişan alın! diye gürledi Tanus. Attığı ok bir atı daha devirmişti. Araba devrildi ve öteki ikisi kaçıştılar.</p>

  <p class="block3">İki arabaları safdışı kalan Hiksoslar küçük birliğimize bir daha saldırmaya kalkmadılar. Biz hızla sulama kanallarına ve çamurlu tarlalara daldık. Sanırım o aşamada bir tek ben düşmanın bizi bataklıklarda izleyemeyeceğini fark etmiştim.</p>

  <p class="block3">Bizimki biraz tutarlı davranan tek gruptu. Mısır ordusunun geri kalanı ovada başıboş koşan ürkek bir kalabalıktan başka bir şey değildi. Çoğu silahlarını atmışlardı. Arabalar yanlarına geldiğinde yere yatıp yalvarırcasına ellerini kaldırıyorlar, Hiksoslar ise asla merhamet göstermiyorlardı. Bunlara ok harcamıyorlar, ya arabalarını yanlarına sürerek tekerlek bıçaklarla parçalıyorlar ya da başlarını taş başlı gürzlerle eziyorlardı.</p>

  <p class="block3">Böylesine bir kıyım görmemiştim. Eski savaşları anlatan kitaplarda böyle bir şey okumuş değildim. Hiksoslar adamlarımızın onbinlercesini öldürüyorlardı. Abnub vadisi harman yerine dönmüştü. Ölüler kesilmiş başaklar gibi birbirlerinin üzerine yığılmışlardı.</p>

  <p class="block3">Ordularımız bin yıldır yenilmemişti. Oysa şimdi Abnub vadisinde bir devir kapanıyordu. Arkamızdan gelen araba gürültüsünü duymama karşın koşmaya devam ediyordum. Normal olarak iyi bir koşucuydum, şimdiyse sedyecileri sanki ayaklarından yere bağlıymışlar gibi geride bırakmıştım. Önüme çıkan bir hendeği atlamaya çalıştım ama çok niş olduğu için tam ortasında dizboyu çamurun içine yuvarlandım. Beni izleyen araba hendeğin kenarına çarpınca tekerleklerinden biri kırıldı Hendeğe yanıbaşıma yuvarlanırken son bir gayretle kendimi yana atarak altında ezilmekten kurtuldum.</p>

  <p class="block3">Maviler çamurun içinde çırpınan atlarla Hiksosları bir anda parçaladılar. Ama ben hemen arabanın yanına gittim.</p>

  <p class="block3">Ters dönmüş olan tekerlek havada dönüyordu. Tekerleği incelerken elimle yoklayıp parmaklarımın arasında çevirdim.</p>

  <p class="block3">Üç soluk alacak kadar kısa olan o sürede tekerlek yapımını herhangi bir Hiksoslu kadar öğrenmiş, hatta ne gibi geliştirmeler yapacağımı bulmuştum.</p>

  <p class="block3">'Taita, hepimizi öldürteceksin, orada oyalanma!" diye seslendi Tanus.</p>

  <p class="block3">Arabadan bir yayla bir ok aldım. Bunları zamanım olunca incelemek istiyordum. Sonra hendeğe girip nehre doğru koştum. Çok geride kalmış olmama karşın sedyecilere Nil kıyışında erişebildim. Kıyı savaştan arta kalanlarla doluydu.</p>

  <p class="block3">Bunların hemen hemen hepsi yaralı ve silahsızdı. Hepsinin bir tek isteği vardı: bir an önce kendilerini Teb'den getiren gemilere kapağı atmak.</p>

  <p class="block3">Tanus beni görünce yanına çağırdı. "Firavun artık sana emanet, Taita. Onu gemisine götür ve hayatını kurtarmak için elinden geleni yap."</p>

  <p class="block3">“Sen ne zaman geleceksin?” diye sordum.</p>

  <p class="block3">Benim görevim adamlarımın yanında olmaktır. Onlardan mümkün olduğu kadar çoğunu kurtarıp gemilere bindirmeliyim.</p>

  <p class="block3">Kralın yanına gidip baktım. Hâlâ yaşıyordu. Muayene edince bilincinin gelip gittiğini fark ettim. Derisi bir sürüngeninki kadar soğuktu ve güçlükle soluk alıyordu. Kulağımı göğsüne dayadığımda aldığı her solukla kanının fokurdadığını duyuyordum. Onu kurtarmak istiyorsam çok çabuk davranmam gerekiyordu. Hemen bir kayıkla gemiye taşınmasını söyledim.</p>

  <p class="softbreak">&nbsp;</p>
</body>
</html>
