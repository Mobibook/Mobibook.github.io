<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Ertesi öğle üzeri şelalenin başına</span> vardığımızda kayalık geçit yemyeşil sularla kaplanmıştı. Yer yer beyaz köpükler görünüyorsa da, o korkunç gücünü tam olarak henüz serbest bırakmış değildi.</p>

  <p class="block3">Nehrin yaşam döngüsü içinde bizim için en uygun an buydu. Su gemilerin karaya oturması tehlikesi olmadan yüzebilecekleri kadar yüksek, ama akıntı onları alıp şelalenin granit duvarlarına çarptırıp parçalatacak kadar güçlü değildi.</p>

  <p class="block3">Tanus gemilerle uğraşırken, ben de sözde Lord Merkeset'in komutası altında, Hui ile kıyıda çalışıyordum. Yaşlı adamın bir yanına en iyi şaraptan bir testiyle öteki yanına on altı yaşındaki karısını vermiş ve hepsini bir tepede kurduğum çadıra yerleştirmiştim. Soylu lordun zaman zaman aşağı gönderdiği çelişkili emirlere aldırış etmeden birin şelaleden geçme işini tamamlamaya çalıştık.</p>

  <p class="block3">En kalın halatlarımızı kıyıya serdikten sonra, atlarımızı onarlı gruplar halinde topladık. Bir kerede on takım yani yüz at getirip ana halatlara bağlayabileceğimizi kısa sürede öğrenmiştik. Bundan fazlasını idare etmek çok güçtü.</p>

  <p class="block3">Atların yanı sıra diğer halatları ve ipleri çeken iki bin adamımız vardı. Atlar ve insanlar her saat başı değiştirildiği için hep güçlüydüler Adamlarımız nehir kıyısında doğduklarından tekneleri ve Nil"i kendi kanlarından daha iyi tanırlardı.</p>

  <p class="block3">Tanus'la geliştirdiğimiz gemilerle kıyıdakiler arasındaki borulu işaretleşme de umduğumdan daha başarılı olmuştu.</p>

  <p class="block3">Teknelerdeki denizciler uzun sopalarını suya daldırarak gemilere manevra yaptırıyorlardı. Yeşil sular Horus'un Soluğu'nu zorlamaya çalışıyorsa da, bizim kararlılığımız ve iki bin insanla yüz atın gayreti suyu bastırdı. Gemiyi ilk şelalenin yukarsına çekip ilerdeki derin yeşil havuza sokabildik.</p>

  <p class="block3">Hanımım kıyıda kanter içinde kalmış adamların yanı sıra yürüyordu. O kavurucu sıcakta bile bir çiçek kadar taze ve serindi, kahkahaları ve şakalarıyla insanları yüreklendiriyor, onlarla birlikte şarkılar söylüyordu. Adamlar uydurduğumuz dizelere gülüyorlar ve halatlara yeni bir güçle sarılıyorlardı.</p>

  <p class="block3">Prens Memnon atların başında giden Bıçak’ın sırtındaydı. O da güvertedeki babasına el sallıyordu. Sonunda şelalenin ötesine geçtiğimizde şarkılar bizi selametle oraya getirmiş olan Hapi'ye övgülere dönüştü.</p>

  <p class="softbreak">&nbsp;</p>
</body>
</html>
