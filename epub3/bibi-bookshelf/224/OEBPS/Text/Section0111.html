<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Arabaları Firavun'un mezarı vadisinde</span> bırakıp dağlara doğru yola çıktık. Prester Benilon bize bir grup rehber göndermişti. Bunlar en iyi ve en güvenilir insanlarından yüz kişilik bir gruptu.</p>

  <p class="block3">Tanus en vahşi ve kana susamış Suluklarından tam bir tümen seçmiş ve onlara ele geçirecekleri tüm.hayvanları vaat etmişti. Dağ geçitlerinin soğuğunu hatırladığımızdan bu kara vahşilerin her birinin sırtında bir çakal postu vardı.</p>

  <p class="block3">Yanımızda destek olarak Lord Kratas'ın başında bulunduğu üç bölük Mısırlı okçu vardı. Ben Adbar Seged'deyken o da soylular arasına karışmıştı. Gerçek bir savaş için sabırsızlanıyordu. Adamlarının her birinde Etiyopyalıların uzun oklarını en az iki yüz adım menzil dışı bırakacak yeni kıvrık yaylar vardı.</p>

  <p class="block3">Memnon en iyi kılıççılarımızı ve savaşçılarımızı seçmişti. Remren ve Lord Aker'le Astes'de bunların arasındaydı. Ben savaşçı niteliklerimle değil de, Adbar Seged'e girmiş tek insan olarak bu özel birlikteydim.</p>

  <p class="block3">Hui de bizimle gelmek istemiş ve bunun için imkânı olan her rüşveti vermeye kalkmıştı. Sonunda Prester Benilon'un bana vaat ettiği atları seçmek için işe yarayacağından onu da grubumuza aldım.</p>

  <p class="block3">Amba Kamara'ya bir aydan kısa bir sürede vardık. Yürüyüş kolumuz geçitlerden uzun ve öldürücü bir kobra yılanı gibi kıvrıla kıvrıla ilerliyordu. Sulukların bronz mızrak başları güneşte yılanın pulları gibi parlamaktaydı. Karşımızda kimseyi bulamadık.</p>

  <p class="block3">Geçtiğimiz köylerin hepsi terk edilmiş, köylüler kadınlarını ve hayvanlarını alıp kaçmışlardı. Her gün dağ tepelerinde kara bulutlar toplanıyor ve her gece gökgürültüleri duyuluyordu. Yağmurlar henüz başlamamıştı ve nehir geçitlerinde sular sığdır.</p>

  <p class="block3">Yola çıkışımızdan yirmi beş gün sonra Amba Kamara altındaki vadide durup tepemizde yükselen dağa ulaşan patikalara baktık.</p>

  <p class="block3">Daha önce dağa inip çıkışlarımda Arkun'un yol boyunca hazırladığı savunmaları incelemiştim. Bunlar kaya yığınları ve taş kalelerden oluşuyordu. Tanus'a bunları gösterdim. Arkalarındaki askerlerin miğfersiz başlarını da görebiliyorduk.</p>

  <p class="block3">Tanus, "Bu kaya birikintilerinin sakıncası ancak bir kere kullanılabilmeleri," dedi. "Ve benim Suluklarım üzerlerine saldıran bir boğadan bile kaçabilecek kadar çeviktirler."</p>

  <p class="block3">Adamlarını küçük gruplar halinde göndermeye başladı. Savunucular yukardan kayaları yuvarladıklarında bu uzun bacaklı mızrakçılar birer dağ keçisi çevikliğiyle taşların yolundan kaçıyorlar, kayalar yanlarından yuvarlanıp gittiğinde de hemen hemen düz bir duvar gibi yükselen yamaçlara tırmanıyorlardı. Benim bile tüylerimi ürperten çığlıklarla kısa zamanda Arkun'un adamlarını kaçmak zorunda bıraktılar.</p>

  <p class="block3">Şimdi önlerinde sadece taştan siperlerin ardındaki Arkun okçuları vardı. Kratas o zaman da okçularını dağa sürdü.</p>

  <p class="block3">Mısırlılar üstün menzilleri sayesinde gökyüzüne oklarını savurmaya başladılar. Oklar kara kuşlar gibi yükselip taş duvarların ardına düştüklerinde Arkun'un adamları çığlıklar atarak dağın tepelerine doğru çekilmeye başladılar.</p>

  <p class="block3">Suluklar hemen av köpekleri gibi bunların ardına düştüler.</p>

  <p class="block3">Bacaklarım güçlü ve soluğum yerindeydi ama Memnon ile diğerlerine ayak uydurmakta güçlük çekiyordum. Yıllar etkisini göstermeye başlamıştı.</p>

  <p class="block3">Sonunda ambanın düzlüğüne vardığımda Tanus'un piyadelerini toplamakta olduğunu gördüm. Sulukların savaşçı olarak tek kusurları mızraklarını bir kere kanla ıslattıktan sonra çılgına dönmeleriydi. Ondan sonra onları kontrol altında tutmak neredeyse olanaksızdı. Tanus bir fil gibi böğürüyor ve altın kamçısını sürekli kaldırıp indiriyordu. Bir kere daha düzene giren Suluklar, Etiyopyalıların taş duvarlar ardında bekledikleri ilk köye saldırıya geçtiler.</p>

  <p class="block3">Etiyopyalılardan bazıları kılıçlarını savurarak Suluklara saldırdılarsa da, bu yeni tür savaşa çok yabancıydılar. O güne kadar ölümüne bir saldırıyı karşılamak zorunda kalmamışlardı.</p>

  <p class="block3">Ben Etiyopyalılar gibi savaş çığlıklarını atarak, "Arkamdan gelin!" diye bağırdım. Suluklar arkama düştüler ve çarpışmanın devam ettiği köyün yanından geçerek dağınık bir grup halinde mısır tarlaları arasına daldık.</p>

  <p class="block3">Arkun savaşı kaybettiğini anladığında kaleye varıp Masara'nın yanında olmak zorundaydık. Kendisi için artık bir değeri olmadığım anlayınca kızı öldüreceğinden hiç kuşkum yoktu. Kızı ya mavi kılıçla öldürecek ya da köprüden aşağı atacaktı.</p>

  <p class="block3">Ambadan geçerken ortalığın iyice karıştığını gördük. Kıvırcık saçlı savaşçılar darmadağın bir halde oradan oraya koşuyorlardı. Kadınlar mallarını başları üstüne yerleştirmişler, çocuklarını ellerinden çekerek tilki kokusu almış tavuklar gibi koşuşmaktaydılar. Keçi sürüleri meliyor, hayvanlar böğürüyorlardı. Çobanlar kaçmışlardı. Biz köylere yaklaşmadan tarlalar arasında koşarken bize bakan bile yoktu.</p>

  <p class="block3">Köprünün başında duran nöbetçiler kılıç ve gürzleriyle kaleye doğru akan halkı geri çevirmekteydiler. Kadınlar ağlayarak kalenin güvenliğine alınmaları için bağırıyorlar, kendilerine merhamet gösterilmesi için bebeklerini kaldırıp gösteriyorlardı. Çoğu kalabalıkta yere düşmüş ve arkadan gelenlerin ayakları altında ezilmişlerdi.</p>

  <p class="block3">Kaplumbağa oluşturun! diye Memnon emretti. Küçük grubumuz saflarını sıklaştırıp Etiyopyalı kalkanlarımızı birleştirdik. Kalabalığı balık sürüsünü yaran bir köpekbalığı gibi yarıp geçtik sonra. Önümüzdeki güçsüzlerden bazıları uçurumdan aşağı yuvarlanırken. çığlıkları paniği daha da arttırıyordu. Köprü başındaki nöbetçiler bize karşı koymaya çalıştılarsa da, o kalabalık içinde silahlarını savuramıyorlardı bile.</p>

  <p class="block3">Kral Arkun'un emri üzerine geldik! Geri çekilin! diye bağırdım ben Geez dilinde.</p>

  <p class="block3">Nöbetçi yüzbaşısı, "Parola!" diye seslendi ayakta durmaya çalışırken.' Kılıcını bana doğru salladı ama Memnon bir darbede bunu savuşturdu.</p>

  <p class="block3">Orada tutsak olduğumda ana kapının üstündeki hücremden parolayı bin kere duymuştum. Parola o günden bu yana değişmiş olabilirdi. Böyle bir durumda yüzbaşıyı öldürtmeye hazırdım. "Dağ yüksektir!" dedim.</p>

  <p class="block3">Geçebilirsiniz! dedi yüzbaşı. Köprüye doğru koştuk. Masara'ya yetişmek için öyle acele ediyorduk ki, iki yandaki uçurumu görmedim bile.</p>

  <p class="block3">Kapının önünde duran nöbetçilere, "Kral Arkun nerede?" diye bağırdım. Adamlar duraksayınca, "Dağ yüksektir!" dedim. "Krala önemli haberler getirdim. Kenara çekilin! Bırakın geçelim!" Adamlar bize karşı çıkıp çıkmamak konusunda duraksarken açık kapıdan girdik. Ardımda on iki seçkin adamla üst terasa çıkan merdivene atıldım.</p>

  <p class="block3">Masara'nın kapısı önünde iki silahlı adam görünce çok sevindim. Kızın kalenin başka bir yerine götürülmüş olacağından korkmuştum.</p>

  <p class="block3">Biri kılıcını çekerek, "Sen kimsin?" diye bağırdı. "Ne hakla..." Ama sözünü tamamlayamadan kenara çekilip Memnon'la Remrem'in önüme geçmelerine izin verdim. Nöbetçiler ne olduklarını anlayamadan ikiye biçildiler.</p>

  <p class="block3">Masara'nın kapısı içerden sürgülüydü, olanca gücümüzle yüklendiğimizde içerden kadın çığlıkları yükseldi. Üçüncü hamlemizde kapı açıldı ve ben içeri daldım. Karanlıkta uzak köşede birbirlerine sokulmuş duran kadınları fark ettim.</p>

  <p class="block3">Basımdaki takma saçı çıkarıp saçlarımı omuzlarıma dökerken, "Masara!" diye bağırdım. Kız beni tanıdı.</p>

  <p class="block3">Taita!" Kendisini tutmaya çalışan kadının kolunu ısırarak elinden kurtulup bana koştu, iki kolunu boynuma sararken omzumun üzerinden baktı ve kollan biranda gevşedi, kara gözleri irileşti, yanakları pembeleşti.</p>

  <p class="block3">Memnon da perukasını çıkarmıştı. Şimdi tam anlamıyla bir prensti. Kenara çekilip Masara'yı öylece bıraktım. İkisi birbirlerine baktılar. İkisi de sonsuzluk gibi gelen bir sürede ne konuştular, ne de kıpırdadılar. Ancak bu sadece bir andı.</p>

  <p class="block3">Sonra Masara, Mısır dilinde, "Geldin. Sözümü tuttun. Tutacağını biliyordum," diye mırıldandı.</p>

  <p class="block3">Sanırım Memnon'u ilk kez ne yapacağını bilmez bir halde orada gördüm. Sadece başını sallayabiliyordu. Birden inanılmaz bir şeyle karşı karşıya kaldım. Kan boynundan yukarı yükselip yüzünü kıpkırmızı kesmişti. Mısır veliahtı, Firavun'un oğlu, birinci araba tümeni komutanı On Binin En İyisi, Cesaret Altını sahibi, bir köylü delikanlısı gibi kızarıyordu ve dili tutulmuştu.</p>

  <p class="block3">Arkamdaki kadınlardan biri tavuk gibi gıdaklayarak kolumun altından geçip iç merdivene koştu. Çığlıkları merdivende çınlıyordu. "Nöbetçiler! Doğu kanadına düşman girdi. Çabuk gelin!" Ve hemen ardından merdivende ayak sesleri duyuldu.</p>

  <p class="block3">Memnon bir anda yüzü kızaran genç bir âşıktan sert yüzlü bir muhafıza donuverdi. "Sen ona bak, Tata, sakın bir zarar gelmesin," diyerek merdiven başına koştu.</p>

  <p class="block3">Memnon yukarı ilk gelen nöbetçiyi Tanus'un öğrettiği klasik boğaz darbesiyle öldürdü. Sonra ayağını göğsüne dayayıp kılıcını çekerken adamı merdivenden aşağı itti. Nöbetçinin cesedi arkadan gelenlere çarpıp hepsini devirdi, merdiven temizlendi.</p>

  <p class="block3">Memnon bana baktı. "Kapıyı kapatmalarından önce yetişebilir miyiz dersin?"</p>

  <p class="block3">Başka çaremiz yok.</p>

  <p class="block3">Remrem, önümüze geç. Tata ile prenses ortanızda olsun. Ben arkadan geleceğim. Memnon merdivenden çıkan nöbetçinin gözüne kılıcını soktu.</p>

  <p class="block3">Etiyopyalı silahını bırakarak iki elini yüzüne götürdü. Memnon adamın göğsüne bir darbe indirdi, sonra onu da iterek merdiveni ikinci kere temizledi. Bana, "Remrem'i izle, orada öyle durma!" diye seslendi.</p>

  <p class="block3">Masara'nın koluna uzandıysam da kızı çekiştirmeme gerek kalmadı. Benden daha hevesli davranıp bir sıçrayışta önüme geçmişti.</p>

  <p class="block3">Terasa çıkınca parlak güneş ışığı gözlerimi kamaştırdı. Uçurum üzerindeki köprünün öte yanına bakınca Tanus'un Suluklarının orada olduğunu gördüm. Kalkanları havadaydı ve başlarındaki tüyler rüzgârda dalgalanıyordu. Kanlı mızraklarını kaldırarak, "Öldür! Öldür!" diye bağırıyorlardı. Önlerindeki köylüleri dağıtarak köprünün başına vardılar.</p>

  <p class="block3">Orada Arkun'un birkaç yüz askeri vardı. Bunlar arkalarında uçurum olduğu için gerçekten birer aslana dönüşmüşlerdi artık. Bazıları uçurumdan aşağı yuvarlandılarsa da, Sulukların ilk saldırısını püskürtebildiler.</p>

  <p class="block3">O sırada Tanus'u gördüm. Kara Şilluk askerleri ortasında miğferi bir deniz feneri gibi parlıyordu. Şilluklar ikinci bir saldırıya geçtiklerinde artık önlerinde kimse duramazdı. Savunucuları kılıçlarıyla yararak köprünün başına vardılar.</p>

  <p class="block3">Köprüye ilk ayan basan Tanus oldu, Şilluklar da ardındaydılar ama yol çok dar olduğundan ancak tek sıra halinde gelebiliyorlardı.</p>

  <p class="block3">Tanus köprünün yarısına kadar geldiği anda birden duruverdi.</p>

  <p class="block3">Adbar Seged'in kapısında, durduğum yerin hemen altında, bir adam çıkmıştı karşısına. Olduğum yerden yüzünü göremiyordum ama sağ elindeki silahta yanılmam olanaksızdı. Mavi kılıç güneşte yaz şimşeği gibi parlıyordu.</p>

  <p class="block3">Arkun! Seni arıyordum! diye gürledi Tanus.</p>

  <p class="block3">Arkun sözcükleri anlamamış ama ne demek istediğini kavramıştı. Bir kahkaha atarken sakalı keçi yüzünün çevresinde duman gibi dalgalandı.</p>

  <p class="block3">Seni tanıyorum! Gümüş mavisi kılıcı başının üzerinde çevirdi. "Bu kez seni öldüreceğim!" Daracık taş yol üzerinde uzun adımlarla Tanus'a doğru koştu.</p>

  <p class="block3">Tanus başını bronz kalkarının altına çekti. O parlak kılıcın gücünü artık biliyordu ve onu kendi dana yumuşak bronzuyla karşılamaya niyetli olmadığını anlamıştım. Arkun da son kısa çarpışmalarından tedbirli olmayı öğrenmişti. Mavi kılıcını tutma biçiminden dikkatsiz bir savurmayla yetinmeyeceğini anladım.</p>

  <p class="block3">İki adam yüz yüze geldiklerinde Arkun'un kendini toparladığını gördüm. Omuzlarını kasmış, ağırlığını öne aktarmıştı. Bu saldırının savruluşuma kılıcı doğruca Tanus'un başına yöneltti. Tanus kalkanı kaldırdı ve mavi kılıcı ağır bronz kalkanın tam ortasıyla karşıladı. Daha adi bir madenden olsa kılıç hemen kırılırdı, oysa şimdi bronzu sanki keçi derisiymiş gibi yarmış ve gümüş ucunun yarısı sarı bronza gömülmüştü.</p>

  <p class="block3">Birden Tanus'un ne yapmak istediğini anladım. Kalkanı hafifçe yana eğince kılıç orada kıstırılmış kaldı. Arkun olanca gücüyle asılıyor, ağırlığını geriye atarak çekiyor ama kılıcı o bronz mengeneden kurtaramıyordu.</p>

  <p class="block3">Arkun tüm gücünü toplayıp bir daha çekince Tanus direnmedi, Arkun'un çektiği yana hamle yaparak dengesini bozdu.</p>

  <p class="block3">Arkun uçurumun başında bir an durup ayakları üzerinde sallandı mavi kılıcın kabzası elleri arasından kaydı. Tanus omzunu kalkanın arkasına dayayıp bir hamle daha yaptı. Kalkan Arkun'un göğsüne çarpınca sırtüstü boşluğa yuvarlandı.</p>

  <p class="block3">Ben durduğum yerden onun o kadar zavallıyı gönderdiği son yolculuğunu yapmasını izliyordum. Köprüden yüzlerce metre aşağıdaki kayalara düşene kadar çığlıkları çınladı, sonra kesildi. Tanus köprünün ortasında yalnızdı. Madene gömülü kılıçla kalkanı hâlâ elindeydi.</p>

  <p class="block3">Gürültü ve kargaşa ağır ağır sona erdi. Etiyopyalılar krallarının yenilgiye uğrayıp öldüğünü görmüşlerdi. Artık savaşma istekleri kalmamıştı. Silahlarını atıp merhametimize sığındılar. Mısırlı subaylar bazılarını kandan gözleri dönmüş Sulukların ellerinden kurtarıp kölecilere teslim ettiler.</p>

  <p class="block3">Ben sadece köprü üzerindeki Tanus'u görüyordum. Ağır adımlarla güçlükle yürüyor gibiydi. Taş köprüye vardığında kalkanını indirince göğsünün zırhında büyüyen kan lekesini seçebildim.</p>

  <p class="block3">Masara'yı Memnon'un kucağına iterek dış merdivene koştum. Tanus kendisine doğru geldiğimi görünce gülümsedi, ancak gülümsemesi bile çarpıktı. Durdu, bacakları tutmaz oldu ve köprünün ortasına çöktü. Ben yanında çömelince timsah derisi zırhındaki yırtığı gördüm. Yaradan kan boşalıyordu. Mavi kılıç tahmin ettiğimden daha derine girmiş olmalıydı.</p>

  <p class="block3">Zırhını söküp çıkardım. Tanus da baktı yarasına. Kılıcın eni genişliğinde bir yarıktı, ıslak kırmızı dudaklı küçük bir ağız gibi. Tanus her soluk aldığında o çirkin yarıktan pembe kabarcıklar fışkırıyordu. Bu bir ciğer yarasıydı ama adını söylemeye cesaret edemiyordum. Ciğeri parçalanan hiç kimse kurtulamazdı.</p>

  <p class="block3">“Yaralanmışsın,” dedim. Ama konuşurken yüzüne bakamamıştım.</p>

  <p class="block3">“Hayır, dostum, yaralanmadım,” dedi yavaşça. "Öldüm."</p>

  <p class="softbreak">&nbsp;</p>
</body>
</html>
