<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Tanus'u tapınaktan gemisinin bağlı olduğu rıhtıma</span> yakın, derme çatma döşenmiş dairesine ben götürdüm. Onun çılgıncasına dürüstü. günün karşılığını hemen görmeyi bekleyerek elim hançerimde yürüyordum ama Tanus hiç de pişman görünmüyordu. Pişmanlık bir yana yap. tıklarının farkında değildi ve kendinden büyük memnunluk duyuyordu. Korkunç bir baskıdan ve ölümcül bir tehlikeden kurtulan insanların hep neşeli olduklarına dikkat etmişimdir. Güngörmüş savaşçı Tanus bile bir istisna değildi.</p>

  <p class="block3">Birinin kalkıp söylenmesi gerekeni söyleme zamanı gelmişti, değil mi, dostum? dedi. Sesi, sanki bizi bekleyen olası bir katili çağırmak istermiş gibi gür çıkıyordu karanlık sokakta. Ben onu çok daha hafif bir sesle onayladım.</p>

  <p class="block3">Ama benden bunu beklemiyordun, değil mi? Taita, bana karşı dürüst ol. Şaşırdın, değil mi?</p>

  <p class="block3">Hepimiz şaşırdık. Firavun bile şaşırmıştı ve bunda da haklıydı.</p>

  <p class="block3">Beni dinledi, Taita. Söylediklerimin hepsini kavradı. Bu akşam iyi iş yaptım, değil mi?</p>

  <p class="block3">Rasfer'in haincesine saldırısını anımsatıp bunun efendim İntef'in fikri olabileceğini söylediğimde Tanus buna şiddetle itiraz etti. "Bu olanaksız, Taita. Hayal görüyorsun. Lord İntef babamın en yakın dostuydu. Bana nasıl kötülük dileyebilir? Ayrıca onun damadı olacağım, değil mi?" Ve yaralarına karşın öylesine mutlulukla güldü ki, önünden geçtiğimiz karanlık kulübelerde insanlar uyanıp bize susmamız için bağırdılar. Tanus onları duymazlıktan geldi.</p>

  <p class="block3">Hayır hayır, eminim yanılıyorsun, diye bağırdı. "Bu iş Rasfer'in başı altından çıkmıştır. Eh, bir daha gözünü dört açar artık." Kolunu omzuma atıp canımı acıtacak kadar sıktı beni. "Bu akşam beni iki kere kurtardın. Senin uyarıların olmasaydı Rasfer iki seferde de işimi bitirebilirdi. Bu işleri nasıl yapıyorsun, Taita? Senin gizli bir büyücü olduğuna yemin edebilirim." Yine güldü.</p>

  <p class="block3">Neşesini nasıl bozabilirdim? İhtiyar gürültücü bir çocuktan fark sızdı. Onu eskisinden daha çok sevmemek elimde değildi.</p>

  <p class="block3">Şu anda kendini ve dostları olan bizleri nasıl bir tehlikeye attığını anlatacak zaman değildi.</p>

  <p class="block3">Bu akşam onun istediği gibi olsundu, yarın mantığın ve sağduyunun sesi galebe çalardı. Onu evine götürüp alnındaki yarayı diktim, öteki yaralarını yıkayıp özel merhemlerimden sürdüm. Sonra esaslı bir doz kırmızı Sheperin verip uyuttum, başına da Kratas'ı diktim.</p>

  <p class="block3">Daireme dönünce gece yarısını geçmiş olduğu halde hanımımın beni beklediğini haber verdiler. Günün heyecanı benim bile o bitip tükenmez enerjimi bitirmişti, ama dinlenmeye olanak yoktu. Lostris'in habercisi beni kolumdan çektiği gibi sürüklemeye başlamıştı bile.</p>

  <p class="block3">Adım atmakta güçlük çekerek odasına girdiğimde Lady Lostris beni gözlerinden ateşler fışkırarak karşıladı. "Nerelerde saklanıyordun, Taita Efendi? İkinci nöbetten önce sana haberci gönderdim, oysa neredeyse sabah olacak. Beni nasıl bu kadar bekletebilirsin? Kimi zaman ne olduğunu unutuyorsun sen. Küstah kölelere ne ceza verildiğini..." Bu kadar saat beklemesinin acısını benden çıkarıyordu. Öfkelendiği zaman güzelliği kat kat artardı, hele ayağını o kendine özgü hareketle yere vurmaya başladı mı, yüreğimin ona olan sevgimle patlayacağını düşünürdüm.</p>

  <p class="block3">Orada sırıtıp durma! diye bağırdı. "O kadar kızgınım ki, seni rahatça kırbaçlatabilirim." Ayağını bir kere daha vurunca yorgunluğumun sırtımdan inen yükmüş gibi kaybolduğunu hissettim. Bu kızın varlığı bile beni canlandırmaya yeterdi.</p>

  <p class="block3">Hanımım, bu gece olağanüstü bir rol oynadınız. Sizi seyredenler aramızda yürüyenin gerçek tanrıça olduğunu sandıklarından eminim...</p>

  <p class="block3">Bana numara yapmaya kalkışma. Lostris ayağını bir daha yere vurdu, ama bu kez eski öfkesinden eser yoktu.</p>

  <p class="block3">Bundan kolay kolay sıyrılmayacaksın...</p>

  <p class="block3">Doğru söylüyorum, hanımım, tapınaktan dönerken sokaklarda herkesin ağzında sadece sizin adınız vardı ve bütün kalpleri fethetmiştiniz.</p>

  <p class="block3">'Tek kelimesine bile inanmıyorum." Ancak öfkesini sürdürmekte artık güçlük çekiyor gibiydi. "Sesim berbattı bu akşam..."</p>

  <p class="block3">Ben aynı fikirde değilim, hanımım. Hiç bu akşamki kadar iyi olmamıştınız. Bütün tapınağı aydınlattınız. Hanımım Lostris kendini beğenmiş değildir ama ne de olsa kadındır.</p>

  <p class="block3">Seni bu kez gerçekten kırbaçlatacağım, korkunç adam! diye bağırdı. "Ama gel yanıma otur da anlat bakayım. Bir hafta uyuyamayacak kadar heyecanlıyım." Elimden tutup beni yatağına doğru çekerken Tanus'un herkesin kalbini fethettiğini, gösterisi ve korkusuz konuşmasıyla Firavun'u etkilemiş olduğunu, bebek Horus'un elbisesini pislettiğini anlatıyordu.</p>

  <p class="block3">Onu susturmak zorundaydım. "Hanımım, neredeyse şafak sökecek, Firavun mezarını ve anıtını denetlemek için nehri geçerken ona eşlik etmek üzere hazırlanmalıyız artık. Böylesine önemli bir devlet töreninde iyi görünmek için biraz uyumalısınız."</p>

  <p class="block3">Hiç uykum yok ama, Taita. Oysa bir dakika sonra omzuma yaslanıp gözlerini kapatmıştı bile.</p>

  <p class="block3">Başını yavaşça tahta yastığa yerleştirip üstünü maymun postundan örtüyle örttüm. Yanından bir türlü ayrılamıyordum. Sonunda dayanamayıp yanağından öptüm. Gözlerini açmadan, "Yarın kralla konuşacak fırsat bulacak mıyım acaba?" diye mırıldandı. "Babamın Tanus'u sürmesine bir engel olsa..."</p>

  <p class="block3">Buna verecek bir yanıt bulamadım. O da az sonra gerçekten derin bir uykuya daldı.</p>

  <p class="softbreak">&nbsp;</p>
</body>
</html>
