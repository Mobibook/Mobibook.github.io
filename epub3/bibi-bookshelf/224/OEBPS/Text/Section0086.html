<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Hui atlarımı nehir kıyısındaki kum</span> tepeleri altına çekmişti. Prensle her gün onları ziyarete giderdi. Memnon artık sevdiği hayvanları adlarıyla tanıyordu ve Sabırlı ile Bıçak çağırdığında gelir, elinden yem yerlerdi Hui de bu uzun yürüyüş boyunca sürülerin bakımı hakkında çok şey öğrenmişti ve bu bilgisinden yararlanarak yolculuğun bundan sonraki aşamasını en küçük ayrıntılarına kadar planlayabil mistik. Hui'ye atların şelaleleri aşmakta oynayacakları rolü de anlatmış ve onunla seyislerini koşum takımları hazırlamakla görevlendirmiştim.</p>

  <p class="block3">İlk fırsatta Tanus'la nehrin ilersine, şelaleyi keşfe gittik. Su öylesine alçaktı ki, tüm adalar ortaya çıkmıştı. Bunların arasındaki kanallardan bazıları çok sığdı, insan başı suya gömülmeden karşıdan karşıya geçebilirdi. Şelale millerce uzunluktaydı ve suda aşınmış granitlerle aralarında yılan gibi kıvrılan su yollarından oluşuyordu. Ben bile önümüzdeki işin güçlüğünden yılmıştım bunu görünce. Tanus her zamanki açık sözlülüğünü elden bırakmıyordu.</p>

  <p class="block3">“Buradan altı parçalanmadan bir kayık bile geçiremezsin. Ağzına kadar dolu bir gemiyi nasıl geçireceksin? Atlarından birinin sırtında mı, ha?” Gülüyorsa da, sesinde şakadan eser yoktu.</p>

  <p class="block3">Elefantin adasına dönerken ileri gitmenin tek yolunun gemileri terk edip yola karadan devam etmek olduğuna karar vermiştim. Bu yolun karşımıza çıkaracağı güçlükleri tahmin bile olanaksızdı. Ancak filoyu şelalenin öte yanındaki kıyıda yeniden inşa edebileceğimizi hesaplıyordum.</p>

  <p class="block3">Elefantin adasına döndüğümüzde gidip her şeyi Kraliçe Lostris'e anlattık. Hepsini dinledikten sonra başını salladı.</p>

  <p class="block3">“Tanrıçanın bizi bu kadar çabuk terk ettiğine inanmıyorum." Sonra bizi ve maiyetini alıp adanın güney ucundaki Hapi tapınağına götürdü.</p>

  <p class="block3">Tanrıçaya epey büyük bir kurban sunduktan sonra hep birlikte Hapi'den bize yol göstermesini istedik. Ben bir iki keçinin boğazı kesilerek veya taş sunağın üzerine birkaç salkım üzüm bırakılarak tanrıların satın alınabileceğine inanmadığım halde, uzun saatler boyunca taş üstünde oturmaktan kıçımın ağrımasına karşın yine bir başrahibin ateşliliğiyle dua ettim.</p>

  <p class="block3">Güneşin ilk ışıkları tapınağın kapısına değdiğinde hanımım beni Nilölçeri kontrol etmem için aşağı gönderdi. Daha son basamağa erişmeden dizboyu suya girmiştim.</p>

  <p class="block3">Hapi dualarımızı duymuş Nil haftalar önce yükselmeye başlamıştı.</p>

  <p class="softbreak">&nbsp;</p>
</body>
</html>
