<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Bir grup askerle gemiden indiğimizde</span> Hui de yanımdaydı. Sadece on altı kişi toplayabilmiştim ve hepsi de ordunun döküntüleriydi. Tanus en iyi askerlerinin bana katılmamasını sağlamıştı. Tüm Mısır'ın hükümdarının emrini çiğneyemezdi, ama emirleri yerine getirmemi de olabildiğince güçleştirebilirdi.</p>

  <p class="block3">Hui'nin önerisi üzerine adamlarıma ipler ve mısır dolu torbalar dağıtmıştım. Hui ile benim dışında hepsi korkudan tir tir titriyorlardı, ilk gecenin sabahında uyandığımda bu kahramanların hepsinin ortadan yok olduklarını fark ettim ve bir daha hiçbirini göremedim.</p>

  <p class="block3">“Dönmek zorundayız,” dedim Hui'ye. “Tek başımıza hiçbir şey yapamayız. Lord Tanus bundan çok hoşlanacak. Zaten böyle olacağını biliyordu."</p>

  <p class="block3">“Yalnız değilsin,” dedi Hui neşeli bir sesle. "Ben varım ya." Bu kendini beğenmiş gence ilk olarak o an ısındım. İp kangallarıyla torbaları paylaşıp yola devam ettik.</p>

  <p class="block3">At izleri artık üç günlükse de, sürü halinde koştuklarından izlerini bulmak güç olmuyordu. Hui bana atlar arasında sürü güdüsünün çok güçlü olduğunu, nehir kıyısında böylesine otlar varken benim korktuğum gibi çöle gitmeyeceklerini söyledi. Sonunda da haklı çıktı.</p>

  <p class="block3">Hiksosların gelmesi üzerine köylüler çiftlikleri terk edip kent duvarlarının güvencesine sığınmışlardı. Tarlalar bakımsız kalmış, mısırlar öylece terk edilmişti. Sürüyü ikinci günün öğle üzeri tarlalardan birinde otlarken bulduk.</p>

  <p class="block3">Hui'ye, "Bunların birkaçını bile yakalamak çok güç olacak herhalde," dedim. O sırada üç yüzünün yakalanacağı aklımın köşesinden bile geçmiş değildi. Yirmi tane beni tatmin eder, elli tane ise çılgına çevirirdi. Hayvanların her birinin ardından tek tek koşup getirdiğimiz iplerle bağlayacağımızı sanıyordum.</p>

  <p class="block3">Hui bana iplerden yular yapmasını öğretti. Elimizdeki on, on beş yuları da yeterli buldu. Sonra elimize bunlardan birini ve bir torba mısır alarak sürüye doğru yürüdük. Hayvanlar başlarını kaldırıp daha sonraları çok iyi tanıyacağım o çocukça bakışlarıyla bakarlarken Hui, "Şimdi çok yavaş ol," dedi.</p>

  <p class="block3">“Otur.” Mısırlar arasında oturup hiç kıpırdamadan bekledik. Atlar yine otlamaya başladılar. Sonra yine yürüdük. "Bu hayvanlar yumuşak sesleri severler," dedi Hui. "Çocukken atlarımı sakinleştirmek için onlara şarkılar söylerdim. Seyret hele!" Sonra herhalde barbar sahiplerinin yabancı diliyle bir şarkı söylemeye başladı.</p>

  <p class="block3">Hui'nin sesi ölü bir köpek leşi üzerinde kavga eden kargaların tartışmaları kadar melodikti. En yakınımızdaki at başını kaldırıp merakla bize baktı. Hui'yi susturmak için kolunu tuttum. Hayvanların da şarkısından benim kadar rahatsız olduklarından emindim. O susunca ben prensim için yazdığım bir ninniyi okumaya başladım.</p>

  <p class="block3">Bize en yakın olan kısraklardan biri bana doğru iki adım attı, durunca dudakları arasından yumuşacık bir ses döküldü.</p>

  <p class="block3">Ben ninniye devam ettim. Kısrağın ayakları dibindeki küçük tayı da kulaklarını dikmiş, başını bizden yana çevirmişti.</p>

  <p class="block3">Hayvanlara ve kuşlara olan özel yakınlığımla atları da anlamaya başlamış gibiydim. Artık Hui'nin öğütlerine fazla ihtiyacım yoktu.</p>

  <p class="block3">Ninniye devam ederek bir avuç mısır alıp kısrağa uzattım. Hayvanın daha önce de elden beslendiğini ve benim bu davranışımı anladığını görüyordum. İri burun delikleri arasından soluyarak bana doğru birkaç adım daha attı. Son adımı attığında kalbimin duracak gibi olduğunu bugün bile hatırlarım. Hayvan başını uzattı ve elimden mısırları yemeye başladı. Ben kolumu boynuna attım, yanağımı yanağına dayayıp derisinin o garip ılık kokusunu içime çektim.</p>

  <p class="block3">“Yular,” diye Hui alçak sesle hatırlattı. İpi hayvanın boynuna geçirdim.</p>

  <p class="block3">“Artık senindir,” dedi Hui.</p>

  <p class="block3">Ben de onunum, dedim hiç düşünmeden. Doğruydu bu. Birbirimizi köle etmiştik.</p>

  <p class="block3">Sürünün diğer atları olanları seyretmişlerdi. Yular kısrağın boynuna geçer geçmez onlar da rahatladılar ve Hui ile aralarında dolaşmamıza izin verdiler. Elimizden yem yiyorlar, sırtlarını ve bacaklarını okşamamıza ses çıkarmıyorlardı. Bunun bir mucize olduğunu düşündüysem de sonra hayvanların doğduklarından beri sevilip okşanmaya ve yular takılmaya alışkın olduklarını anladım. Hui atlar hakkındaki bilgilerini sıralarken kısraklardan bir diğerine de yuları takmıştı.</p>

  <p class="block3">“Eh, şimdi binelim haydi,” dedi. Şaşkınlıkla irileşen gözlerimin önünde iki elini kısrağın sırtına dayadı, sıçrayarak bir bacağını öteki tarafa attı ve hayvanın üstüne oturdu. Ben şaşıp kalmıştım, hayvanın buna tepki göstermesini, arka ayaklarını kaldırarak Hui'yi sırtından atmasını ya da o güçlü dişleriyle çıplak bacağını yakalayıp onu üstünden indirmesini bekliyordum. Ama hayvan uysal uysal durmaya devam etti.</p>

  <p class="block3">“Haydi bakalım, yavrum!” diye Hui ayaklarını hayvanın karnına bastırdı. At birkaç adım attı, sonra koşmaya başladı. Hui hiç zorlanmadan sürüyordu atı. Tarla çevresinde bir iki kere döndükten sonra yanıma döndüler.</p>

  <p class="block3">“Haydi, Taita, bir de sen dene!” Benim reddetmemi beklediğini görüyordum ki, isteksizliğimi yenmeme de bu neden oldu. İlk binme girişimim başarısızlıkla sonuçlanmış ama kısrak yerinden bile kıpırdamamıştı. "Hayvanın sana öğretecek çok şeyi var," dedi Hui. "Onun adını Sabırlı koymalısın." Bunun şaka edecek bir yanını görmedimse de, ondan sonra hayvanın adı Sabırlı olarak kaldı.</p>

  <p class="block3">Birkaç denemeden sonra binmeyi başarmıştım. Ondan sonraki günlerde de Teb'e doğru giderken bu hayvanların aptal ve zeki, sinirli ve soğukkanlı, kuşkucu ya da güvenen, dost ya da ilgisiz, cesur ya da korkak olabileceklerini öğrendim.</p>

  <p class="block3">Kısacası dört ayaklı olup da insana huyları bakımından bu kadar yakın başka bir yaratık olamazdı.</p>

  <p class="block3">Ben önde Sabırlı'nın üstünde gidiyor, üç yüz on altı attık sürü arkamdan geliyordu. Hui de geride kalanları toplamak için en arkadaydı. Attığımız her adımla Sabırlı'nın sırtında biraz daha güvencede hissediyordum kendimi ve aramızdaki uyum daha da artıyordu. O geniş ve güçlü sırtta oturmak o kadar doğaldı ki, bu deneyimi benimle paylaşmak isteyenlerin azlığına çok şaşacaktım.</p>

  <p class="block3">Belki de Abnub ovasında olanlar, sonra da Tanus'un sözleri ordumuzu etkilemişti. Ancak nedeni ne olursa olsun, Hui ve çok sonraları Memnon dışında at sırtına binecek hiçbir Mısırlı çıkmadı. At yetişmeyi ve bakımını öğrendiler kuşkusuz. Benim eğitmenliğimde esaslı arabacılar da oldular, ama hiçbiri at sırtına binmedi. Benim eserim olan hafif tekerlekli arabalarla Mısır'ı bu icadın ustası yaptığım zaman bile Tanus bizi örnek almadı ve onu savaşa çeken bu cesur hayvanlar hakkında iyi bir söz söylediğini duymadım.</p>

  <p class="block3">İlerki yıllarda ülkemizde at çok yaygınlaştığı zaman bile bunlara binmek her nasılsa ayıp ve müstehcen bir şey sayılırdı.</p>

  <p class="block3">Üçümüz yan yana sokaklardan geçerken halkın çoğu üç kere yere tükürür ve kem göze karşı işaret yaparlardı.</p>

  <p class="softbreak">&nbsp;</p>
</body>
</html>
