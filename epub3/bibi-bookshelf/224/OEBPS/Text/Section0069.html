<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Tanus kraliyet gemisine geldiğinde hava</span> artık iyice kararmıştı. Meşalelerin ışığında o da savaş alanındaki cesetlerden birini andırıyordu. Yorgunluk ve tozdan bembeyaz kesilmişti. Pelerini kurumuş kan ve çamurla kaplıydı, gözlerinin altında mor lekeler vardı. Beni gördüğünde ilk işi Firavun'u sormak oldu.</p>

  <p class="block3">Oku çıkardım, dedim. "Ama yara derinde ve kalbe çok yakın. Şu anda çok zayıf, eğer üç gün dayanabilirse kurtarabilirim sanıyorum."</p>

  <p class="block3">“Ya hanımınla oğlu nasıl?”</p>

  <p class="block3">“Kraliçe Lostris bana ameliyatta yardım ettiği için çok yorgun. Şimdi kralın yanında. Prens de şu anda dadılarıyla uyuyor.”</p>

  <p class="block3">Tanus'un ayakta sallandığını görünce onun bile o müthiş gücünün sonuna geldiğini anladım. "Dinlenmelisin..." diyecek olduysam da, elini salladı.</p>

  <p class="block3">“Buraya kandil getirin,” diye emretti. “Taita, yazı fırçalarını, mürekkebini ve papirüslerini getir. Nembet'e bir uyarı göndermeliyim, yoksa o da benim gibi Hiksos tuzağına düşecek."</p>

  <p class="block3">Tanus ile gece sabaha kadar güvertede oturduk. Bana yazdırdığı mektup şöyleydi:</p>

  <p class="block8">“Seni selamlıyorum Lord Nembet, Mısır'ın Büyük Aslanı, Firavun'un Ra Tümeni Komutanı!</p>

  <p class="block8">Sana düşman Hiksoslarla Abnub ovasında karşılaştığımızı bildirmek istiyorum. Güçlü ve vahşi Hiksoslar müthiş bir düşman, karşısında tutunamadığımız garip ve hızlı araçları var.</p>

  <p class="block8">Yenildiğimizi ve ordumuzun yok olduğunu bildiriyorum. Biz artık Hiksoslara karşı koyamayız.</p>

  <p class="block8">Firavun'un da ağır yaralı olduğunu ve ölebileceğini bildirmek isterim.</p>

  <p class="block8">Hiksoslarla açık bir alanda karşılaşmamanı, araçlarının rüzgâr kadar hızlı olduğunu bilmelisin.</p>

  <p class="block8">Hiksosların kendi gemileri yok ve biz ancak gemilerimizle onlara karşı koyabiliriz.</p>

  <p class="block8">Ordularını savaşa sürmeden bizi beklemenizi öneririm.</p>

  <p class="block8">Horus ile diğer bütün tanrılar seni korusun.</p>

  <p class="block8">Firavun'un ordusunun Ptah tümeni komutanı ben, Lord Harrab böyle konuştum."</p>

  <p class="block3">Bu mesajdan dört kopya yaptım. Tanus her birini birer ulağa vererek güneyden bizimle birleşmeye gelen Mısır'ın Büyük Aslanı Lord Nembet'e iletmelerini emretti. İki gemiyi mesajlarla gönderdikten sonra en iyi koşucularından ikisini de Hiksos ordusunun bulunmadığı batı kıyısına çıkararak Nembet'i bulmaya gönderdi.</p>

  <p class="block3">Papirüslerden biri mutlaka Nembet'e erişecektir, dedim. "Sabaha kadar elinden başka bir şey gelmez. Artık dinlenmelisin. Sen yok olursan Mısır'ın tümü yok olacaktır."</p>

  <p class="block3">Ama Tanus o zaman bile kamaraya girmeyip olası bir acil durumda hemen ayaklanabilmek için köpek gibi güvertenin bir köşesine kıvrıldı. Ben de kralımın yanında olmak ve hanımımı rahatlatmak için içeri girdim.</p>

  <p class="block3">Şafağın ilk ışıklarıyla birlikte yine güverteye çıktım. Tanus tam o anda gemilerin yakılması için emirler veriyordu. Bu kararını eleştirmek bana düşmezdi, ancak benim ağzı açık bir halde kendisine bakmakta olduğumu görünce durumu açıkladı. "Alay komutanlarımdan şimdi durum raporu aldım. Dün Hiksos arabalarına karşı Abnub ovasında bulunan otuz bin adamımdan sadece yedi bini kalmış. Bunlardan beş bini yaralıymış ve çoğu ölebilirmiş. Yarasız kurtulanlardan çok azı denizci. Elimde ancak donanmanın yarısı için adamım var. Gemilerimin yarısını terk etmek zorundayım, ancak hiçbirinin da Hiksosların eline geçmesine izin veremem."</p>

  <p class="block3">Gemileri ateşe vermek için kamış yığınları kullandılar, zaten bir kere alev alınca hepsi birden yanmaya başladı. Denizci olmayan bizler için bile bu çok acı ve müthiş bir sahneydi. Tanus içinse çok daha kötü. Kraliyet gemisinin burnunda tek başına dururken yüzünün her çizgisinde acısı okunuyordu. Gemileri onun için güzel ve canlı varlıklardı.</p>

  <p class="block3">Ne çare ki, hanımım saray erkânının gözü önünde ait olduğu yere gidemezdi, o yüzden gizlice benim elimi tuttu ve ikimiz de o kahraman gemilerin cayır cayır yanmalarını seyrederken Tanus ve Mısır için yas tuttuk.</p>

  <p class="block3">Tanus sonunda kalan yüz gemisine demir alma emri verdi. Yaralı ve ölmek üzere olan askerlerle dolu gemiler güneye doğru yola çıktı.</p>

  <p class="block3">Sabahın ilk saatlerinde kendi donanmamızın dumanı göklere yükselirken ilerimizde de giderek genişleyen bir toz bulutu Nil'in doğu kıyısında Yukarı Krallığın içerlerine, zavallı Teb ile hazinelerine doğru ilerlemekteydi.</p>

  <p class="block3">Tanrılar Mısır'a sırt çevirmişler ve bizi tümüyle terk etmiş olmalıydı ki, genellikle bu mevsim kuzeyden esen rüzgâr şimdi kesilmiş, sonra da şiddetle güneyden esmeye başlamıştı. Böylece hem rüzgâr, hem de akıntıyla boğuşmak zorundaydık ve gemilerimiz yaralı doluydu. Kürelilerimiz de az olduğundan çok ağır yol alıyorduk, bu arada da Hiksos ordusu bizden giderek uzaklaşıyordu.</p>

  <p class="block3">Ben kralın hekimi olarak görevimin başındaydım. Ancak donanmanın diğer gemilerinde kurtarabileceğim onca insan ölmekteydi. Biraz hava almak için her güverteye çıktığımda yakınımızdaki gemilerden nehre taze ölülerin atıldığını görüyordum. Her atılışta su yüzeyinin hemen altındaki timsahlar kaynaşıyordu.</p>

  <p class="block3">Firavun iyileşiyor gibiydi, ikinci gün ona biraz çorba verebilmiştim, akşam isteği üzerine Memnon yine yanına götürüldü.</p>

  <p class="block3">Firavun oğlanı görünce çok sevindi. Hanımımdan aldığı söz ve oğlu ölümsüzlüğü için tek umuduydu. Bütün isteklerime karşın çocuğu güneş battıktan sonraya kadar yanında tuttu. Memnon'un sonsuz enerjisi ve dikkati üzerine çekmek istemesinin kralı yorduğunu biliyordum. Ancak prensin yemek saati gelip de dadıları tarafından götürülene kadar elimden bir şey gelmedi.</p>

  <p class="block3">Hanımımla kralın yatağı yanında kaldıysak da, kral bir anda ölüm gibi bir uykuya daldı. Beyaz makyajı olmamasına karşın yüzü üzerinde yattığı örtüler kadar beyazdı.</p>

  <p class="block3">Ertesi gün yaralanışının üçüncü ve bu nedenle de en tehlikeli günüydü. Bu günü atlatabilirse onu kurtarabileceğimi biliyordum. Ancak sabah şafakla birlikte uyandığımda kamarada müthiş bir çürüme kokusu vardı. Hemen hanımımı çağırdım, o da köşede perdeli bir bölmenin ardında yattığı yerden kalkıp geldi.</p>

  <p class="block3">Ne var, Taita? Ama sorusunun yanıtını yüzümden okumuştu. Yarayı açarken yanımda durdu. "Merhametli Hapi, ona yardım et!" diye bağırdı koku birden yüzüne çarpınca. Yaranın kurumuş kara kabuğu çatlamış, yemyeşil irin ağır ağır boşalıyordu.</p>

  <p class="block3">“Ne yapabiliriz?” diye sordu, ama ben başımı salladım.</p>

  <p class="block3">“Gece olmadan ölecektir.” Yine de kaçınılmazı bekleyerek yatağın yanından ayrılmadık. Firavun'un ölmek üzere olduğu haberi gemiye yayılınca kamara az sonra rahipler ve kadınlarla doldu. Sessizlik içinde beklemeye başladık.</p>

  <p class="block3">En son Tanus geldi, miğferini kolunun altına sıkıştırıp saygı ve yas durumuna geçerek kalabalığın arkasında durdu.</p>

  <p class="block3">Ölüm döşeğine değil, Kraliçe Lostris'e bakıyordu. Hanımımın bakışları ona çevrili değilse de, tüm varlığıyla onun orada olduğunu fark ettiğinden eminim.</p>

  <p class="block3">Lostris başını işlemeli bir örtüyle örtmüştü ama eteğinin üstü çıplaktı. Prens sütten kesildiğinden bu yana memelerinin o sütlü dolgunluğu gitmişti. Şimdi bir bakire kadar inceydi ve doğum zarif karnında o ince çizgilerini bırakmamıştı. Teni kokulu yağlarla henüz ovulmuş gibi dümdüz ve pürüzsüzdü.</p>

  <p class="block3">Güneş tam öğleyi işaret ederken Firavun son bir kez titredi ve hareketsiz kaldı. Uzanıp boynunu yokladığımda hiçbir yaşam izine rastlamadım, teni de parmaklarımın altında hızla soğumaktaydı.</p>

  <p class="block3">“Firavun öldü,” diyerek gözlerini kapattım. "Sonsuza dek yaşasın!"</p>

  <p class="block3">Odada toplananlardan bir hıçkırık yükseldi ve başta hanımım olmak üzere bütün kadınlar ağıda başladılar. Bu beni ürperten ve tenimi karıncalandıran bir ses olduğundan ilk fırsatta kendimi dışarı attım Tanus da hemen arkamdan fırlayıp kolumu yakaladı.</p>

  <p class="block3">“Onu kurtarmak için elinden geleni yaptın mı?” diye sert bir sesle sordu. "Bu yeni bir numaran mı yoksa?"</p>

  <p class="block3">Bana karşı bu haksız davranışının kendi suçluluk ve korkusunun bir belirtisi olduğunu bildiğimden sakinlikle, "Onu bir Hiksos oku öldürdü," dedim. "Kendisini kurtarmak için her şeyi yaptım. AmonRa falında çıkan kaderiydi bu ve hiçbirimiz suçlu ya da, sorumlu değiliz."</p>

  <p class="block3">Tanus içini çekerek güçlü kolunu omuzlarıma attı. "Bunları hiç düşünmemiştim. Ben sadece kraliçeye olan aşkımı ve oğluma olan sevgimi düşünmüştüm. Onun serbest olduğuna sevinmem gerek ama sevinemiyorum. Çok şey kaybedildi.</p>

  <p class="block3">“Bizler tanrıların değirmenindeki buğday taneleriyiz sadece."</p>

  <p class="block3">“Bundan sonra hepimiz için iyi günler gelecek,” dedim, sözlerimin hiçbir dayanağı olmamasına karşın. "Ama yine de hanımımın ve onun aracılığıyla senin ve benim kutsal bir görevimiz daha var." Tanus'a Kraliçe Lostris'in krala ettiği yemini hatırlattım: Dünyevi cesedini koruyacak ve gerektiği gibi gömerek Ka'sına cennet cayırlarına gitme olanağı verecekti.</p>

  <p class="block3">“Benden istediğini söyle,” dedi Tanus. "Ama Hiksosların şu anda Yukarı Krallıkta ilerlediklerini de unutma. Firavun'un mezarının yağma edilmeyeceğini garanti edemem."</p>

  <p class="block3">“O zaman gerekirse ona başka bir mezar bulmalıyız. İlk işimiz cesedini muhafaza etmek olmalı. Bu sıcakta akşam olmadan çürümeye başlar. Ben mumya sanatında usta değilim, ama sözümüzü tutmanın bir tek yolunu biliyorum.”</p>

  <p class="block3">Tanus denizcilerini geminin ambarına gönderip depodan büyük bir tuzlu zeytin küpü çıkarttırdı. Benim talimatım üzerine zeytinleri boşaltıp içine kaynar su doldurdu. Sonra su sıcakken içine en iyi kalite üç torba deniz tuzu boşalttı ve ardından üç küçük şarap testisini de tuzla doldurup soğuması için güverteye yerleştirdi.</p>

  <p class="block3">Bu arada ben kamarada çalışmaya başlamıştım. Hanımım bana yardımcı olmak istediyse de, onu prensin yanına gönderdim.</p>

  <p class="block3">Firavun'un cesedini sol yanından, göğsünden kalça kemiğine kadar yarıp içindeki organları dışarı çıkardım. Ancak yaşam ve zekâ organı olduğu için kalbini yerinde bırakmıştım. Su kapları oldukları ve kutsal Nil'i simgeledikleri için böbreklerine de dokunmamıştım. Ortaya çıkan boşluğu tuzla doldurduktan sonra diktim. Çıkardığım ciğerleri, mideyi ve barsakları bir kenara ayırıp, gayet pis bir iş olan mideyi tuzla yıkadım.</p>

  <p class="block3">Sonra da denizcilere soğumuş olan tuz testilerini getirmelerini söyledim. Tanus'un yardımıyla Firavun'u zeytin fıçısına yerleştirip diğer organlarını da testilere doldurduk. Hepsini katran ve balmumuyla sıkıca kapattıktan sonra güvertenin altındaki hazine dairesine yerleştirdik. Firavun'un orada gümüş külçeleri arasında mutlu olacağına inanıyordum.</p>

  <p class="block3">Hanımıma sözünü tutması için elimden gelen yardımı yapmıştım artık. Teb'de kralın cesedini mumyacılara teslim edecektim. Eğer Hiksoslar oraya bizden önce varmamışlarsa ve kentle halkı hâlâ yaşıyorlarsa.</p>

  <p class="softbreak">&nbsp;</p>
</body>
</html>
