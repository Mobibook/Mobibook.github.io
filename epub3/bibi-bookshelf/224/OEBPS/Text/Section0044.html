<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Amortilerin yasal kralı, Firavun'a Kızıldeniz'in</span> karşı kıyısındaki krallığından yıllık haracının bir bolümü olarak iki eğitilmiş av parsı göndermişti. Kral bu hayvanlarla batı kıyısındaki ceylan sürüleri arasında avlanmak için sabırsızlanıyordu. Ava hanımım da içlerinde olmak üzere tüm maiyetinin katılması emredilmişti.</p>

  <p class="block3">Teknelere doluşup yola çıktığımızda keyifsiz ve kaygılı olan bir tek ben yardım sanırım. Rüzgâr biraz sertti ve yanlış taraftan esiyordu. Tedirginlikle hep batıya bakıyordum. Bulut falan yoktu ama gökte doğal olmayan bakırımsı bir renk vardı. Sanki güneş aksi yönden doğuyormuş gibiydi.</p>

  <p class="block3">Kuşkularımı bir yana bırakıp eğlenceye katılmaya zorladım kendimi. Ama bunu da başaramadım, çünkü aklımda havadan başka şeyler de vardı. Planımın bir kısmı bile aksasa canım tehlikede demekti ve belki de benimkinden çok değerli canlar da tehlikeye atılacaktı.</p>

  <p class="block3">Bütün bunlar yüzümden okunuyor olmalıydı ki, hanımım boyalı ayak parmağıyla beni dürtükledi. 'Yüzün neden bu kadar asık, Taita? Sana bakan herkes bir iş peşinde olduğunu anlayacak. Gülümse! Sana gülümsemeni emrediyorum!"</p>

  <p class="block3">Batı kıyısına yanaştığımızda bir köle ordusu bizi bekliyordu. Krallık çayırlarının beyaz taşları ipek kumaşlarla süslenmiş, yük eşekleri çadırlar, kilimler, yiyecek ve şarap sepetleriyle yüklüydüler. Kölelerden kimi hanımların şemsiyelerini tutacak, kimi soylu konuklara hizmet edeceklerdi. Konukları eğlendirmek için müzisyenler, palyaçolar ve cambazlar yerlerini almışlardı. Yüz de avcı hazır bekliyorlardı.</p>

  <p class="block3">Parsların kafesi beyaz öküzlerin çektiği bir kızağa yerleştirildi. Bu hayvanlar bizim ülkemizde pek bulunmadığı için herkes kafesin çevresini alıp hayranlıklarını belirtti. Ben de bu tür hayvanları ilk kez gördüğümden bir an bütün dertlerimi unutup onları yakından görmek için kalabalığın arasına karıştım.</p>

  <p class="block3">Ancak bu sırada kralı nehrin karşı kıyısından taşıyan tekne iskeleye yanaştığı için hep birlikte kralı karşılamaya koştuk.</p>

  <p class="block3">Hafif bir av elbisesi giymiş olan Firavun keyifli ve mutlu görünüyordu. Hanımımın yanında durup sağlığını sordu. Gün boyunca onu yanında tutmak isteyeceğinden korkmuştum, bu bütün planlarımı altüst ederdi. Ancak av hayvanları dikkatini çektiğinden hanımıma kendisini izlemesini söylemeden yürüyüp geçti.</p>

  <p class="block3">Biz kalabalığa karışıp hanımım için hazırlanmış eşeğin yanına gittik. Lostris'in binmesine yardım ederken seyise bir şeyler söyledim. Bana istediğim yanıtı verince eline gümüş bir yüzük sıkıştırdım.</p>

  <p class="block3">Bir köle eşeğin önüne geçti, bir diğeri hanımımın başı üstünde şemsiyesini tuttu, böylece kralla kızağın ardından çöle doğru yürümeye başladık. Sık sık bir şeyler içmek için durduğumuzdan Ceylan vadisine vardığımızda neredeyse öğlen olmuştu. Yolda ilk firavunların zamanından kalma Tras mezarlığının uzağından geçmiştik. Bilgeler mezarların üç bin yıl önce kara kayalara oyulmuş olduğunu söylerlerse de, bu sonuca nasıl vardıklarını hiç anlamış değildim. Belli etmeden mezar girişlerini dikkatle inceledim. Ancak o kadar uzaktan insan izleri olup olmadığını göremeyince mantıksız bir düşkırıklığına uğradığımı itiraf etmeliyim. Yola devam ederken sık sık geriye bakmaktan kendimi alamıyordum.</p>

  <p class="block3">Ceylan vadisi çok uzun bir süreden beri krallık avlanma alanı olarak ayrılmıştı. Vadiyi çevreleyen tepelerde bulunan korucular burada kimsenin avlanmamasını sağlarlardı. İzinsiz avcılığın cezası boğularak ölümdü.</p>

  <p class="block3">Soylular bu geniş vadiye bakan tepelerin birinden indiler. Hemen çadırlar kuruldu, yolculuğun susuzluğunu gidermek için şerbet ve bira testileri çıkarıldı. Ben hanımımı hem avı göreceği, hem de dikkati çekmeden ortadan kaybolacağımız uygun bir yere götürdüm. Ceylan sürüleri vadinin tabanındaki titrek sıcak buharlar arasından görünüyordu.</p>

  <p class="block3">Hanımım, "Onlar orada ne yerler?" diye sordu. "Ortada bir tutam yeşillik bile yok. Taş yiyor olmalılar herhalde."</p>

  <p class="block3">Onların çoğu taş değil, canlı bitkilerdir, dedim. Hanımım bana inanmayıp gülünce taşlar arasından bu mucizevi bitkiden bir tutam kopartarak gösterdim.</p>

  <p class="block3">Lostris, Taş bunlar," diye inat etti. Ama birini parmakları arasında sıkıp da elinden aşağı sular damlayınca bunu yaratan tanrının kurnazlığına hayran kaldı. "Bununla mı besleniyorlar yani? Bu mümkün değil!" dedi yine de.</p>

  <p class="block3">Ancak av başlamak üzere olduğundan bu konuşmaya devam edemedik. Kralın avcılarından ikisi kafesleri açmışlar ve parslar yere atlamışlardı. Onların kaçmasını beklediysem de, ikisi de kedi kadar evcil oldukları için bakıcılarının dizlerine sürtündüler.</p>

  <p class="block3">Kurak ve boz vadinin öte yanında kovalayıcıları görüyordum. Bunlar bir saf halinde bize doğru yürürlerken ceylan sürüleri de önlerinde koşmaktaydılar.</p>

  <p class="block3">Kralla avcıları, iple bağlı parslarla birlikte vadinin tabanına inerlerken bizler tepede kaldık. Saray mensupları daha şimdiden bahse girmeye başlamışlardı ama benim hanımımın aklı başka yerdeydi.</p>

  <p class="block3">Ne zaman gideceğiz, diye fısıldadı. "Çöle ne zaman kaçacağız?"</p>

  <p class="block3">Av başlayınca herkesin dikkati oraya çevrilecek, işte o zaman fırsat buluruz. Daha sözümü tamamlamamıştım ki, bizi nehri geçerken ve yolda serinletmiş olan rüzgâr birden kesildi. Bir demirci ocağının kapağı açılmış gibi oldu. Hava birden solunamayacak kadar ısınmıştı.</p>

  <p class="block3">Bir kez daha batıya baktım. Gökyüzü bu kere kükürt sarısı bir renge bürünmüştü. Ben bakarken bile leke gökte yayılıyordu. Çok huzursuzdandım. Ancak kalabalık içinde bu garip şeye benden başka dikkat eden olmamıştı.</p>

  <p class="block3">Avcılar vadiye indikleri halde büyük kedileri hâlâ görebiliyordum. Parslar kendilerine doğru sürülen büyük ceylan sürüsünü görmüşlerdi. Birden evcil hayvanlardan vahşi avcılara dönmüş gibiydiler. Başlarını kaldırmışlar, kulaklarını öne dikmişler, iplerini çekiştiriyorlardı. Karınlan içeri çekilmişti ve tüm kasları sonuna kadar gerilmiş birer yay gibiydi.</p>

  <p class="block3">Hanımım eteğimi çekiştirerek, "Gidelim artık, Taita," diye mırıldandı. İstemeye istemeye kaçışımızı gözlerden gizleyecek olan kayalara doğru yürüdüm. Seyise verdiğim gümüşle kayaların arkasında bir eşeğin bizi beklemesini sağlamıştım. Eşeğe varınca üzerine yüklenmiş olan yiyecek torbasıyla su kırbasını kontrol ettim ve hepsini istediğime uygun buldum.</p>

  <p class="block3">Hanımımı eyere bindirdikten sonra hayvanı yukardan görülemeyeceğimiz bir yöne doğru sürdüm. Arkamızda bir tepe daha bıraktıktan ve Ceylan vadisinden artık iyice uzaklaştığımızdan emin olunca hayvanın başını Tras mezarlığına doğru çevirdim. Hava fırtına bulutlarıyla yüklü olduğundan çok gitmeden terden sırılsıklam olmuştum. Hanımıma, Hava kurumuş kemik kadar kuru, dedim. "Biraz su içmelisin..."</p>

  <p class="block3">“Devam et. Daha sonra su içecek çok zamanın olacak.”</p>

  <p class="block3">“Ben sadece sizi düşünüyordum, hanımım.”</p>

  <p class="block3">"Geç kalmamalıyız. Harcayacağın her an Tanus'la bir o kadar daha az beraber olacağım demektir. Haklıydı elbette, çok az zamanımız vardı, bizim ortadan yok olduğumuzu fark edeceklerdi. Hanımım o kadar sevilirdi ki, av sona erip de nehre dönüleceği zaman herkes onun yanında olmak isteyecekti."</p>

  <p class="block3">Yamaçlara yaklaşırken heyecanı öylesine artmıştı ki, eşeğin hızına tahammül edemez oldu. Eşekten atlayıp koşmaya başladı. "İşte! Beni orada bekleyecek!" diyerek önümüzdeki tepeyi gösterdi.</p>

  <p class="block3">Tam o anda rüzgâr tepeler ve kanyonlar arasından uğuldayarak bir kurt gibi saldırdı üstümüze. Hanımımın saçları birden dağılıp bir bayrak gibi havaya dikildi, sonra başına sarıldı. Etekleri havalanıp da esmer bacakları ortaya çıkınca gülüp dans ediyor, rüzgâr sanki âşığıymış gibi zevkleniyordu. Ben onun bu heyecanını paylaşmadım.</p>

  <p class="block3">Dönüp çölden gelen fırtınaya baktım. Fırtına sarı gökyüzünün üstüne kadar çıkmıştı ve şimdi mercan kayalıklarına çarpan dalgalar gibi kendi üstünde yuvarlanıp duruyordu. Eşeği arkamdan çekerek hanımıma doğru koşarken arkamdan iten rüzgârın etkisiyle az daha tepetaklak yuvarlanıyordum, ama Lostris'i yakaladım.</p>

  <p class="block3">Çabuk ol, fırtınadan önce mezarlara varmalıyız, diye seslendim.</p>

  <p class="block3">Artık kum bulutlarıyla örtülen güneşe bile bakabiliyordum. Tüm dünya o kum rengiyle örtülüydü ve güneş sadece portakal renkli bir toptu. Rüzgârda savrulan kumlar açıkta olan derimizi ve enselerimizi yakmaya başlamıştı. Şalımı çıkarıp hanımımı güzelce sardıktan sonra elinden tutup götürdüm.</p>

  <p class="block3">Rüzgârın savurduğu kum perdeleri üzerimize kapanıyor, çevremizi görmemize engel oluyordu. Tam yönümüzü kaybettiğimizi sandığımda kum perdeleri arasında bir delik açıldı ve önümüzde mezarlardan birinin karanlık ağzını gördüm. Bir elimle hanımımı, bir elimle eşeği çekerek mağaraya girdim. Mağaranın girişi kayalara oyulmuştu. Bir süre tepenin içine doğru gittikten sonra dönüş yapıp bir zamanlar mumyanın konduğu gömme bölmesine vardık. Yüzyıllar önce mezar soyguncuları mumyayı da hazineleri de çalmışlardı. Şimdi geriye sadece taş duvarlarda soluk freskler kalmıştı.</p>

  <p class="block3">Hanımım kaya duvara yaslanıp çökerken aklında sevgilisinden başka bir şey yoktu. "Tanus artık bizi bulamayacak," diye umutsuzlukla inledi. Onu güvenliğe kavuşturmuş olan ben doğrusu bu nankörlüğüne kırılmıştım. Eşeğimizin eyerini çıkarıp mezarın bir köşesine yerleştirdim Sonra bir fincan su alıp Lostris'e verdim.</p>

  <p class="block3">“Kralla arkadaşlarımıza ne olacak?” diye sordu suyu içerken. Kendisi sıkıntıdayken bile hep başkalarını düşünürdü.</p>

  <p class="block3">Avcılar onlara bakarlar, dedim. "Hepsi de çölü tanıyan iyi insanlardır." Ama fırtınanın geldiğini görecek kadar iyi değil, diye düşündüm sonra. Lostris'i rahatlatmak istiyorsam da, kadınlar ve çocuklar için kaygılanmıyor değildim.</p>

  <p class="block3">“Ya Tanus ne olacak?” diye sordu.</p>

  <p class="block3">Tanus ne yapması gerektiğini çok iyi bilir. O bir Bedeviden fark sızdır. Fırtınanın yaklaştığını fark ettiğinden eminim.</p>

  <p class="block3">Nehre dönebilecek miyiz? Bizi burada bulabilecekler mi? Sonunda kendi güvenliğini düşünmeye başlamıştı.</p>

  <p class="block3">Burada güvenlikteyiz. Birkaç günlük suyumuz var. Fırtına dinince nehre döneriz. Eşeğin yanlışlıkla su kırbasına basmaması için kırbayı alıp mağaranın daha berisine götürdüm. İçersi artık zifiri karanlık olduğundan torbadan kandili çıkarıp yaktım.</p>

  <p class="block3">Ben kandille uğraşırken sırtım mağaranın girişine dönüktü. Hanımımın birden bağırdığını duydum. Bu öylesine korku dolu bir çığlıktı ki, ben de onun kadar korkmuştum, damarlarımda kanım bal gibi ağır akmaya başladı, öte yandan kalbim uçar gibi koşan bir ceylanın toynaklarından fark sızdı. Hemen dönüp hançerime uzandım, ama girişi dolduran canavarı görünce belimdeki silaha dokunamadan donup kaldım. Bu yaratık her neyse küçücük hançerimin ona karşı bir yararı olmayacağını anlamıştım.</p>

  <p class="block3">Kandilin titrek ışığında belli belirsiz bir şey vardı karşımda. Bir insan biçimi seçiliyordu ama insan olamayacak kadar iriydi. Ve o korkunç başı bana bunun gerçekten yeraltından gelip insanların kalplerini yiyen o timsah başlı canavar olduğunu gösteriyordu. Başın üstünde timsah pulları vardı ve ağzı bir kartal gagasını ya da dev bir kaplumbağanın ağzını andırıyordu. Bize acımasızca bakan gözleri derin ve dipsiz kuyular gibiydi. Omuzlarından iki yana büyük kanatlar uzanıyordu. Yaratığın kanatlarıyla uçup hanımımı pençeleri arasına almasını bekliyordum. O da aynı şeyden korkmuş olmalıydı ki, canavarın ayakları dibinde yatarken bir daha bağırdı.</p>

  <p class="block3">Ama birden yaratığın kanatlı olmadığını fark ettim, kanat sandığım Bedevilerin giydiği yünlü kumaştan pelerinin rüzgârda dalgalanmasıydı. Biz öylece dehşetle bakarken yaratık kartal biçimindeki başlığı çıkardı ve altın rengi saçları omuzlarına döküldü.</p>

  <p class="block3">Tepenin üstünden sizi gördüm," dedi o sevdiğimiz tanıdık ses.</p>

  <p class="block3">Hanımım bu kez çılgın bir neşeyle bağırdı. "Tanus!"</p>

  <p class="block3">Lostris, Tanus'a koştu, Tanus kızı bir çocukmuş gibi yakalayıp havaya kaldırdı. Sonra indirip göğsüne yasladı. Lostris onun kolları arasından dudaklarına uzandı ve bir an ihtiyaçlarının gücüyle birbirlerini yiyecek gibi oldular.</p>

  <p class="block3">Ben mezarın gölgeleri arasında unutulmuştum. Onları biraraya getirmek için o kadar çok tehlikeyi göze almama karşın bu tutkularına istemeyerek tanık olurken hissettiklerimi burada yazmaya elim varmıyor. Duygularımızın en adisinin kıskançlık olduğuna inanırım, ancak Lady Lostris'i ben de en az Tanus kadar severdim ve bu sevgi bir baba ya da ağabey sevgisi değildi. Hadımdım, ama doğal bir erkeğin duygularına sahiptim, şimdi bu duyguların umutsuzluğu beni daha da çok yaralıyordu. Orada durup onları seyredemeyeceğimden dayak yemiş bir köpek yavrusu gibi uzaklaşmaya çalışırken Tanus beni gördü ve ruhumu parçalayan o öpüşmeyi yarıda kesti.</p>

  <p class="block3">Tarta, beni kralın karısıyla yalnız bırakma. Bu korkunç ayartılmadan beni korumak için yanımızda dur. Şerefimiz tehlikede şu an. Kendime güvenemiyorum. Firavun'un karısına utanç getirecek bir şey yapmamam için burada kalmalısın."</p>

  <p class="block3">Git! diye bağırdı Lostris. "Bizi yalnız bırak. Şu anda utanç ya da şeref sözcüklerini duymak istemiyorum. Aşkımız çok uzun süredir yasak bize. Falın çıkmasını bekleyemem artık. Bizi şimdi yalnız bırak, benim iyi yürekli Taita'm."</p>

  <p class="block3">Canım tehlikedeymiş gibi kaçtım mağaradan. Fırtınaya koşabilir ve orada yok olabilirdim. Böylece kurtuluşa erişebilirdim ama bunu yapamayacak kadar korkaktım. Rüzgârın beni etkilemeyeceği bir köşeye sığındım, taş zemine oturup gözlerimi ve kulaklarımı örtmek için şalımı başıma çektim. Fırtına dışarda bütün şiddetiyle devam etmesine karşın mezarın içinden gelen sesleri kesemiyordu.</p>

  <p class="block3">Rüzgâr hiç azalmadan iki gün boyunca devam etti. Bu süre içinde zaman zaman uyusam da, her uyanışımda onların aşklarının gürültüsü beni işkence içinde kıvrandırıyordu. Hanımım kralla birlikteyken hiç böylesine bir paniğe kapılmış değildim, ama aslında bu hiç de garip değildi, kral hanımım için hiçbir anlam taşımamıştı ki...</p>

  <p class="block3">Sonunda rüzgâr kesilip ışık çoğaldı. Mezarda geçirdiğim üçüncü gün tamamlanmıştı. Doğrulup içeri seslendim, orada bulacağım şeyin korkusuyla içeri girmeye korkmuştum. Bir süre hiçbir ses işitilmedi, sonra hanımımın boğuk sesi duyuldu. "Sen misin, Taita? Fırtınada öldüğümü ve cennetin batı çayırlıklarına götürüldüğümü sanmıştım oysa."</p>

  <p class="softbreak">&nbsp;</p>
</body>
</html>
