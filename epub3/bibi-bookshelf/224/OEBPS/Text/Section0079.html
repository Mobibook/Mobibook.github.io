<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Kraliçe Lostris'in gömülmeyi erteleme kararının</span> ne kadar akıllıca olduğu üç gün sonra ortaya çıktı. Hiksoslar nehri geçmek için bir girişimde bulundular ve Tanus düşmanı güçlükle püskürtebildi. Esna'nın altı mil kuzeyinde nehrin korunmayan bir yerinden geçmeye kalkışmışlardı Atları sürü halinde karşıya geçirmişler, sonra niyetlerini bizden gizlemek için Teb'den karadan getirdikleri küçük teknelerden bir filoyla onları izlemişlerdi.</p>

  <p class="block3">Tanus gemilerini oraya götüremeden batı kıyısında bir köprübaşı tutmayı da başarmışlardı. Ancak arabalarını indirip atlarını koşamadan Tanus yetişmiş, arabaların bulunduğu tekneleri batırmış ve bizim taraftaki üç bin kadar Hiksosluyu kıstırmıştı.</p>

  <p class="block3">Hiksoslar arabaları olmayınca bizim askerlerden üstün değillerdi, ancak kaçma yolları olmadığından kıyasıya çarpışmak zorundaydılar. Sayı olarak iki ordu birbirine denkti; Tanus sadece bir alay getirebilmişti.</p>

  <p class="block3">Hui ile benim o sırada elli arabalık küçük birliğimizi Esna'da arabacı eğitimi için bulundurmamız bir talih ya da tanrıların bir yardımıydı. Aslında Teb'den yirmi mil uzaklaşmamızın nedeni Tanus'un hoşnutsuzluğundan ve müdahalesinden kaçmaktı.</p>

  <p class="block3">Esna'da Horus tapınağının yanındaki kutsal portakal bahçesinde kamp kurmuştuk. Dörtnala koşulan ve yüksek hızda manevralar yapılan uzun bir gün sonunda bitkin düşmüştüm. Kampa dönüşümüzde Hui çok kaliteli bir şarap çıkarmış, ben de deneyeyim derken biraz fazla kaçırmıştım. Hui çadıra girip beni sarstığında derin bir uykudaydım.</p>

  <p class="block3">“Nehrin aşağısında ateşler yanıyor,” dedi. "Rüzgâr değişince sesler geliyor, sanırım Mavilerin savaş marşlarını duydum.</p>

  <p class="block3">“Orada bir çarpışma var galiba."</p>

  <p class="block3">Ona kampı uyandırıp atları arabalara koşmasını söylerken ben de onun gibi ayakta sallanıyordum. Hepimiz daha acemi sayılırdık, hayvanin yakalayıp arabalara koştuğumuzda şafak sökmeye başlamıştı. İki araba yan yana olmak üzere yola koyulduk. Ben öndeki arabadaydım, Hui de en arkadaydı. Bir gün önceki eğitim sonunda elli arabamız otuza inmişti; çünkü tekerleği hâlâ tam istediğim gibi geliştirebilmiş değildim. Tam hızla giderken tekerlekler parçalandığından birliğimin yansı safdışı kalmıştı.</p>

  <p class="block3">Güneş ufukta yükseldiği anda bir dönemeci aldık ve durumu gördük. Tanus'un gemileri kıyıdan biraz açıkta durmuşlar güvertelerdeki okçuları menzile sokarak düşmanın nehirden kaçmasını önlemeye çalışıyorlardı.</p>

  <p class="block3">Bu kıyıda kalmış olan Hiksos alayı diz boyuna kadar yükselen bir mısır tarlasının ortasındaydı. Yüzleri dışa dönük olarak bir halka oluşturmuşlar, kalkanlarını birbirlerine dayayıp mızraklarını ileri uzatmışlardı Biz göründüğümüz anda Tanus'un bir saldırısını henüz püskürtmüşlerdi. Mısır alayı yeniden savaş düzeni almak için gerilerken ölü ve yaralılarını düşman halkasının dışında bırakmıştı.</p>

  <p class="block3">Savaş konusunda yazılar yazmışsam da ben asker değilim. Krallık Atları Ustalığını da istemeyerek kabul etmiştim.</p>

  <p class="block3">Benim amacım sadece arabamı geliştirmek, sonra da onu Hui gibi savaş mesleğine daha uygun insanlara devretmekti.</p>

  <p class="block3">Okbaşı düzenine geçmeyi emrederken sabah serinliğinde üşüyordum ve hâlâ kafam yerinde değildi. Bu, bir gün önce talimini yaptığımız bir taktikti; arabalar benimkini izleyerek epey usta bir şekilde iki yana açıldılar. Sağıma soluma bakınca benimki uç noktasında olmak üzere küçük birliğimizin okbaşı şeklini aldığını gördüm. Bu saldırıyı Hiksoslardan kopya etmiştim. Derin bir soluk aldım.</p>

  <p class="block3">“Birlik ileri!” diye bağırdım. "Dörtnala!"</p>

  <p class="block3">Dizginleri tutan sol elimi kaldırdığım anda Sabırlıyla Bıçak adını verdiğim diğer at öne fırladılar. Az daha tepe taplak devrilecekken boş elimle ön tablaya tütündüm ve doğruca Hiksos halkasına doğru yollandım.</p>

  <p class="block3">Artımdaki araba taşlık arazide zıplayıp hopluyordu. Atlarımın inip kalkan arkalarından ileri bakınca sabah güneşinde parıldayan ve aşılmaz gibi görünen Hiksos kalkanlarından duvarın hızla yaklaştığını görüyordum.</p>

  <p class="block3">İki yanımdaki adamlarım korkularını saklamak için çılgınlar gibi bağırıyorlardı. Ben de dolunaydaki bir sokak köpeği gibi onlara katıldım. Hiksoslara yaptıkları başarısız saldırıdan dönen Mısır saflarının arasından geçerken askerler korkuyla iki yana kaçışıp arkamızdan bakakaldılar.</p>

  <p class="block3">Ben, "Gelin siz de, biz yol gösteririz!" diye seslendim. Askerler dönüp koşarak bizi izlemeye başladılar. Arkamdan borucuların saldırı borusu çaldıklarını duydum, bu ses atlarımızı daha da hızlandırmış gibiydi. Sağımda Tanus'un savaş bayrağının dalgalandığını gördüm ve onun armalı miğferini seçebildim.</p>

  <p class="block3">Solumdaki araba neredeyse benimle aynı hizadaydı, ama birden tekerleği dayanamayıp yerinden fırladı ve arabayla arabacılar devrildiler Biz bir an bile duraklamadan yola devam ettik.</p>

  <p class="block3">Düşmanın ilk safı artık o kadar yakındı ki, kalkanlarının üzerinden bana bakan gözlerini görebiliyordum. Okları kulaklarımı sıyırarak geçiyordu. Yüksek madeni miğferlerindeki hayvan ve şeytan kabartmalarını seçebiliyor, kurdeleli örgü sakallarındaki terleri görebiliyordum. Sonra birden üzerilerindeydik.</p>

  <p class="block3">Atlarım kalkanlardan engele aynı anda atladılar ve engel saldırının şiddeti ve ağırlığıyla çöktü. Adamlardan birinin havada uçarken kemiklerinin kırıldığını duydum. Arkamdaki mızrakçım tüm ustalığını gösteriyordu. Bizim ardımızdan açılan gediği diğer arabalar doldurdular ve hızımızı hiç kesmeden Hiksos halkasının öteki yanından çıktık. Sonra ikişer üçer toparlanarak dönüp yeni bir saldırıya başladık.</p>

  <p class="block3">Tanus da bu anı değerlendirip piyadesini bizim açtığımız gediğe sokunca Hiksos safları çatışan insan öbeklerine dönüştü. Sonra bunlar da çözüldü ve Hiksoslar nehre doğru kaçmaya başladılar. Menzile girdikleri anda gemilerdeki okçulardan bir ok yağmuru başladı.</p>

  <p class="block3">Önümde hâlâ sırt sırta dövüşen bir grup Hiksoslu vardı. Arabayı döndürüp dörtnala üzerlerine doğruldum. Ancak yanlarına varamadan sağ tekerleğim parçalanıp araba ters döndü ve ben havaya fırlayarak başımın üzerine yere düştüm. Gözlerimin önünde bir an yıldızlar parıldadı, sonra her yer karanlığa gömüldü.</p>

  <p class="block3">Kendime geldiğimde Tanus'un sancak gemisinin güvertesindeydim. Koyun postundan bir şilte üzerinde yatıyordum ve Tanus üzerime eğilmişti. Kendime geldiğimi görünce yüzündeki kaygı ifadesini hemen maskeledi.</p>

  <p class="block3">“Seni budala,” dedi. "Ne halt ediyordun orada?"</p>

  <p class="block3">Oturmaya çalıştım ama başım çatlayacak gibi ağrıyordu. Birden her şeyi hatırladım.</p>

  <p class="block3">“Tanus, dün gece yüzerek bu yana geçen düşman atları... Onları elde etmeliyiz.”</p>

  <p class="block3">“O kırık kafanı yormana gerek yok. Hui'yi hepsini toplaması için gönderdim bile. Yeni araba tümenimde o lanet arabalarından beş yüz tane olacaksa, onları çekmek için bin de o lanet hayvan gerekecek Ancak senin o yeni tekerleğin bir Hiksos alayından daha tehlikeli şimdilik. O konuda bir şey yapmazsan bir daha arabana binmem.”</p>

  <p class="block3">Bir an hiçbir şey anlamadım, ama sonra olanları fark ettim. Tanus gururunu bir yana atmış ve pes etmişti. Benim o yetim araba bölüğüm düzenli ordunun bir parçası olacak, bana beş yüz araba daha yapmam için adam ve altın verecekti. Hatta tekerleklerimi düzeltirsem benimle arabaya bile binecekti.</p>

  <p class="block3">Ama en çok mutluluk verense, beni bağışlaması ve bir kere daha dost olmamızdı.</p>

  <p class="softbreak">&nbsp;</p>
</body>
</html>
