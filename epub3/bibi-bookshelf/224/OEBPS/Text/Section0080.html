<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Arabalarımın Esna'daki başarısı ve bunun</span> bize verdiği güven duygusu çok kısa ömürlü oldu. Aslında ben gizliden gizliye bundan sonra olacakları bekliyor ve korkuyordum. Bu, düşmanın mantıklı olan hareketiydi ve hem Salitis, hem de Lord İntef bunu çok daha önce yapmalıydılar.</p>

  <p class="block3">Salitis, Aşağı Krallığı ezip geçerken kızıl düzmecenin donanmasının büyük bir bölümünü ele geçirmişti. Bu gemiler Memfis tersanelerinde, Delta'da ve Tanis'te yatıyorlardı. Salitis orada pek çok Mısırlı denizci de bulmuş olmalıydı, zaten bulmamış olsa bile Gazze ve İoppa'dan yeteri kadar Suriyeli paralı denizci toplayabilir ve bu gemilerden yüzlercesini kullanabilirdi.</p>

  <p class="block3">Böyle olacağını tahmin ediyor, ancak sıkıntılarını arttırmamak için bundan ne Tanus'a, ne de hanımıma söz edebiliyordum. Salitis ile İntef bu hamleyi yaptıklarında karşı bir önlem bulmaya çalıştımsa da, hiçbir şey düşünemedim. O nedenle de bu korkuları giderecek bir çarem olmadığı için en iyisinin bunları kendime saklamak olduğunda karar kıldım. Sonunda beklediğim oldu. Nehrin doğu kıyısındaki casuslarımız delta'dan bir filonun yola çıktığını bildirince Tanus onları karşılamak için gemileriyle kuzeye doğru yola çıktı. Tanus'un filosu Salitis ile İntef’in topladıkları filodan kat kat üstündü, ancak Tanus onların bir kısmını yok edip gerisini Delta'ya geri sürene kadar hemen hemen bir hafta çarpışmak zorunda kalmıştı.</p>

  <p class="block3">Ne var ki, Salitis savaş gemilerinin ardından nakliye gemilerini de getirmiş ve nehirdeki çarpışma devam ederken yaklaşık iki alaylık arabayla atı nehrin bizim tarafına çıkarmıştı.</p>

  <p class="block3">Bu alaylarda Salitis'in hızlı savaş arabalarından en az üç yüz tane vardı ve başlarında kendisi bulunuyordu: Sonunda bizim arkamıza geçebilmişti. Artık onu durduracak hiçbir şey yoktu. O Mamose'nin anıt mezarına ve hazinelerine doğru at koştururken, gemilerimiz ancak onun havaya kaldırdığı toz bulutlarına yetişmeye çalışabilirdi.</p>

  <p class="softbreak">&nbsp;</p>
</body>
</html>
