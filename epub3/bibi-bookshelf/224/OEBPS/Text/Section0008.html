<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Bayramın altıncı günü öğleden sonra Firavun</span>, Karnak ile Luxor arasındaki villasından çıkıp granit aslanların sıralandığı tören yolundan geçerek Nil kıyısındaki Osiris tapınağına geldi.</p>

  <p class="block3">Otuz saf beyaz öküzün çektiği kızağın üzerindeki büyük yaldızlı tahtında oturan Firavun o kadar yüksekteydi ki, yolun iki yanına dizilmiş halk onu görebilmek için boyunlarını gerip başlarını geriye atıyorlardı.</p>

  <p class="block3">Tören alayının önünde yüz müzikçi yürüyor, arp ve lirlerini çalıyorlar, davullarını dövüp teflerini titretiyorlar, geyiklerin ve yabani koçların kıvrık boynuzundan yapılma borularını öttürüyorlardı. Onların ardından gelen Mısır'ın en güzel yüz sesi Firavun ve tanrı Osiris'e övgüler yağdırmaktaydılar. Doğal olarak koronun başında ben yardım. Bizim arkamızdan Tanus'un başında olduğu Mavi Timsah Tümeni geliyordu. Çevredeki kalabalıktan tüyler ve zırhlar içinde, dimdik yürüyen Tanus'a özel bir alkış yükseldi. Bakire kızlar çığlıklar atarken bir kısmı bayılıp yere serildiler.</p>

  <p class="block3">Bu şeref kıtasının ardından vezir ve maiyeti, sonra soylular, onların eşleriyle çocukları, ardından Şahin Alayı, sonra da Firavun'un büyük kızağı geliyordu. Kısacası bu, Yukarı Krallığın en varlıklı ve en etkili bir. kaç bin kişisinin oluşturduğu bir topluluktu.</p>

  <p class="block3">Osiris tapınağına yaklaştığımızda başrahip ve rahipler Firavun Mamose'yi karşılamak için sütunlar arasındaki merdivenin iki yanına dizildiler. Tapınak yeni boyanmıştı ve dış duvarlardaki renkli kabartmalar batan güneşin sıcak sarı parıltısında göz kamaştırmaktaydı.</p>

  <p class="block3">Firavun merdivenlerin başında arabasından inip yüz basamağı ağır ağır çıkmaya başladı. Koro merdivenin iki yanına dizilmişti. Ben ellinci basamakta olduğum için kralın yanımdan geçtiği bir iki saniyede onu inceleme fırsatı buldum.</p>

  <p class="block3">Zaten zamanında benim hastam olduğu için kendisini iyi tanırdım. Ancak ne kadar kısa boylu olduğunu unutmuştum, bir tanrı için yani. Omzuma kadar gelmediği halde başındaki yüksek çifte taç olduğundan daha etkileyici gösteriyordu.</p>

  <p class="block3">Kolları tören durumunda göğsünde kavuşturulmuştu, elinde makamının ve tanrılığının işaret olan asayla silahı vardı.</p>

  <p class="block3">Elleri kılsız ve düzgün, ayakları da küçüktü. Tüm el ve ayak parmaklarında yüzükler, pazularında kolluklar, bileklerinde bilezikler vardı. Göğsündeki kırmızı altın plakada gerçeğin tüyünü taşıyan tanrı Thoth'un renkli bir kakma resmi bulunuyordu. Bu mücevher parçası beş yüz yıllıktı ve kendisinden önce yetmiş kral tarafından taşınmıştı.</p>

  <p class="block3">Çifte taç altında yüzü bir cesedi andıracak beyazlıkta pudrayla örtülüydü. Gözlerinin çevresine simsiyah bir çizgi çekilmiş, dudakları kırmızıya boyanmıştı. Bu ağır makyaj altında yüz ifadesi öfkeli, dudakları ince, düz ve ciddiydi.</p>

  <p class="block3">Gözlerinde heyecanlı ve kaçamak bir bakış vardı.</p>

  <p class="block3">Bu büyük Mısır Hanedanının temelleri artık çatırdamaktaydı, krallık sarsıntılar geçiriyordu. Bir tanrının bile sıkıntıları vardır. Ülkesi bir zamanlar denizden, Delta'nın yedi ağzından başlar, Assoun'a birinci şelaleye kadar uzanırdı.</p>

  <p class="block3">Dünyanın en büyük imparatorluğuydu. O ve ataları imparatorluğu ellerinden kaçırmışlardı; şimdiyse düşmanları daralmış olan sınırlara çakallar ve akbabalar gibi saldırarak Mısır'ımızın leşinden parçalar koparmaya çalışıyorlardı.</p>

  <p class="block3">Güneyde Afrika'nın kara insan sürüleri, kuzeyde büyük denizin kıyılarında korsanlar ve Nil’in alt kısmında düzmece Firavun'un orduları var: di. Batıda hilekâr Bedeviler ve kurnaz Libyalılar beklerken, doğuda her gün yeni yeni ortaya çıkan kalabalıklar, yenilgiyle ürkekleşen bir ulusa dehşet salıyorlardı. Asurlular, Medler, Kassitler, Hurriler ve Hititler... bunların sonu yok gibiydi.</p>

  <p class="block3">Yaşlılıktan zayıf düşüp köhneleşmişse eski uygarlığımızın ne üstünlüğü olabilirdi? Vahşi gücü, zalim küstahlığı, ırza tecavüze ye yağmacılığa olan tutkusuyla barbarlara karşı nasıl direnecektik? Kendinden bir önceki gibi bu Firavun'un da ulusu eski görkemli günlerine götüremeyeceğini düşünüyordum. Kendisi bir erkek evlat sahibi olmaktan bile yoksundu.</p>

  <p class="block3">Mısır İmparatorluğuna bir mirasçı verememek onu imparatorluğun kaybından daha çok rahatsız etmekteydi. Şimdiye kadar yirmi eş almış, hepsi de kız doğurmuşlardı. Firavun kusurun kendinde olduğunu kabul etmiyordu. Yukarı Krallıktaki bütün ünlü doktorların yanı sıra her kâhini ve her önemli tapınağı ziyaret etmişti.</p>

  <p class="block3">Çağırttığı bilgili hekimlerden biri de bendim. İtiraf etmeliyim ki, bir tanrıya ilaç vermekte çok duraksamış, onun gibi birinin böylesine hassas bir konuda ölümlü birine başvurma ihtiyacı duymasını pek anlayamamıştım. Yine de ona balda pişirilmiş öküz hayası rejimi vermiş ve Mısır'ın en güzel bakiresini bulup ilk aybaşı görmesinin birinci yılında yatağına almasını öğütlemiştim.</p>

  <p class="block3">Kendi ilacıma güvenim yoksa da, verdiğim reçeteye göre öküz hayası epey lezzetli olurdu ve ülkenin en güzel bakiresini aramak Firavun'u eğlendirebilir, ayrıca zevkli anlar geçirmesini de sağlayabilirdi. Pratik görüşe göre kral yeteri kadar genç kadınla yatarsa nasıl olsa biri sonunda kendisine erkek bir evlat verecekti.</p>

  <p class="block3">Kral yanımdan hızla geçip tapınağa girmişti. Başveziriyle maiyeti de arkasından girdikten sonra diğerleri gösteriyi izleyecek bir yer bulabilmek için hiç de şerefli olmayan bir biçimde itişip kakışarak içeri doldular. Tapınaktaki alan sınırlıydı. Sadece güçlüler, soylular ve hırsız rahiplere rüşvet verecek kadar zengin olanlar iç avluya girebilmişlerdi.</p>

  <p class="block3">Diğerleri oyunu dış avludan seyredeceklerdi. Halktan binlercesi gösteriyi ancak görenlerin anlattıklarından öğrenecekti. Gösteriyi sahneye koyan ben bile insanlar arasından geçmekte güçlük çekince, halimi gören Tanus adamlarından ikisini yollayıp aktörler için ayrılan yere girmemi sağladı.</p>

  <p class="block3">Gösteri başlamadan önce, yerel görevlilerin ve vezirlerin, sonra da başvezirin tumturaklı konuşmalarını dinlemek zorundaydık. Ben de bu fırsattan yararlanıp çadır çadır dolaşarak aktörlerimden her birinin makyajlarını kontrol ettim, son dakikada ortaya çıkan sahne korkularım yatıştırmaya çalıştım.</p>

  <p class="block3">Talihsiz Tod efendim İntef in oyunundan memnun kalmayacağı korkusuyla tir tir titriyordu. Onu böyle bir şey olmayacağına inandırdıktan sonra, birazdan karşılaşacağı şeyin acısını hafifletmek için kendisine bir kadeh Kırmızı Shepenn içirdim.</p>

  <p class="block3">Rasfer'in çadırına gittiğimde saray muhafızlarından ikisiyle şarap içerken kısa bronz kılıcını bilemekte olduğunu gördüm. Onun makyajını kendisini daha itici gösterecek biçimde tasarlamıştım, ama zaten çok çirkin olduğu gözönüne alınırsa, bu hiç de kolay değildi. Karaya boyanmış dişleriyle bana sırıtıp bir kadeh şarap ikram ederken bunda ne kadar başarılı olduğumu fark ettim.</p>

  <p class="block3">Sırtın nasıl, parlak oğlan? dedi. "Bir erkek içkisi iç bakalım! Belki de erkekliğin geri gelir, ha!" Onun bu tür alaylarına alışkın olduğum için ciddiyetimi kaybetmeden efendimin, rahibin emirlerini iptal ettiğini ve birinci sahnenin özgün biçimiyle oynanacağını bildirdim.</p>

  <p class="block3">Lord İntef'le konuştum bile. Kılıcı kaldırıp gösterdi. "Şunun keskinliğine bir bak, hadım. Senin onayını almak istiyorum." Onun yanından ayrıldığımda çok huzursuzdum.</p>

  <p class="block3">Tanus sahneye ikinci perdede çıkacak olmasına karşın şimdiden giyinmişti. Rahat ve neşeli bir tavırla omzumu okşayarak, "Eh, fırsat ayağına geldi, dostum," dedi. "Bu geceden sonra oyun yazarı olarak ünün tüm Mısır'a yayılacaktır."</p>

  <p class="block3">Seninki gibi desene. Herkes seni konuşuyor. Ama o alçakgönüllüce gülerek elini salladı. "Kapanış konuşman hazır mı, Tanus?" dedim. "Bir kere bana okur musun?"</p>

  <p class="block3">Geleneksel olarak Horus'u oynayan aktör oyunu sözde tanrılardan, ama aslında tebaasından Firavun'a bir mesajla sona erdirirdi. Eski zamanlarda halk böylece yılda bir kez aktör aracılığıyla krala isteklerini iletirlerdi. Ancak son hanedan zamanında bu gelenek de unutulmuştu ve kapanış konuşmasında tanrısal Firavun sadece övülürdü.</p>

  <p class="block3">Tanus'tan günlerdir konuşmayı bir kere okumasını istediğimde öyle sudan mazeretlerle atlatıyordu ki, doğrusu maksadından kuşkulanmaya başlamıştım.</p>

  <p class="block3">Konuşmamın Firavun'a olacağını umduğum kadar, senin için de olmasını istiyorum, dedi. "Belki de böylesinden ikiniz de daha çok hoşlanırsınız." Onu ikna edebilmek için yapacağım hiçbir şey yoktu Kimi zaman yaşamımda gördüğüm en inatçı insan olabilirdi.</p>

  <p class="block3">Lostris'in çadırına girdiğim anda olduğum yerde çakılıp kaldım. Elbisesini ben çizmiş, hizmetçilerine makyajının nasıl yapılacağını ben tarif etmiştim ama şu anda önümde duran görüntüye hiç de hazır değildim. Bir an bir mucize olduğunu ve tanrıçanın yeraltından çıkarak hanımımın yerini aldığını sandım. Heyecanla bir çığlık atarak huşuyla dizüstü çökmek üzereydim ki, hanımımın kahkahası beni kendime getirdi.</p>

  <p class="block3">Ne kadar eğlenceli, değil mi? Tanus'u giysileri içinde göreceğim zamanı iple çekiyorum. Herhalde tanrının ta kendisine benzemiştir.</p>

  <p class="block3">Senden daha çok olamaz, hanımım, diye fısıldadım.</p>

  <p class="block3">Oyun ne zaman başlayacak? diye sabırsızlıkla sordu. "Heyecandan daha fazla bekleyemeyeceğim."</p>

  <p class="block3">Kulağımı dışarı verip büyük holdeki konuşmaları dinledim. Son konuşma yapılıyordu ve efendim İntef az sonra oyuncuları çağıracaktı.</p>

  <p class="block3">Lostris'in elini tuttum. "Açılış konuşmasından önceki uzun duraklamayı ve gururlu bakışı unutma sakın."</p>

  <p class="block3">Çadırdan çıktığımda efendim İntef ön sırada oturan ve soğuk şerbetler içip hurmayla tatlı çörekler yiyen Firavun ve kanlarına hitap etmekteydi. Keten perdeler ardındaki sahneye de son bir kez baktım.</p>

  <p class="block3">Sahne saray bahçıvanlarının isteğim üzere getirdikleri palmiye ve akasya ağaçlarıyla dekore edilmişti. Taşçılarım tapınağın arkasına taştan bir sarnıç yapmışlardı, buradan sahneye akacak su Nil'i temsil edecekti.</p>

  <p class="block3">Sahnenin arka tarafında tavandan sarkan keten kumaşlara nekropolis ressamları şahane manzaralar çizmişlerdi. Şimdi akşamın alacakaranlığında ve meşalelerin ışığında her şey gerçekmiş gibi görünüyordu.</p>

  <p class="block3">Firavun'un eğlenmesi için başka şeyler de hazırlamıştım: büyük tanrı AmonRa tarafından dünyanın yaratılışını temsilen kafeslerden hayvanlar, kuşlar ve kelebekler salıverilecek, kimyasal maddeler kattığım meşaleler parlak kızıl ve yeşil renklerle yanarak sahneyi garip ışıklar ve dumanlarla dolduracaktı. Tıpkı tanrıların yaşadığı yeraltında olduğu gibi.</p>

  <p class="block3">“Yaşamın sonsuz olsun Ra'nın oğlu Mamose! Senin sadık tebaan biz Teb kentlileri size adadığımız bu zavallı oyunu seyretmenizi diliyoruz.”</p>

  <p class="block3">Efendim İntef konuşmasını bitirip yerine oturdu. Ben gizli koç boynuzlarının öttürülmesi sırasında sütunun arkasından çıkıp sahnenin ortasına yürüdüm. Seyirciler sert taşlar üstünde rahatsızlık çekmişlerdi ama şimdi eğlenceyi seyre hazırdılar. Girişim heyecanlı seslerle karşılandı ve Firavun bile beklentiyle gülümsedi.</p>

  <p class="block3">İki elimi kaldırıp tam bir sessizliğin çökmesini bekledikten sonra konuşmaya başladım.</p>

  <p class="block3">"Gençken ve gençliğin ateşiyle güneş altında yürürken Nil'in kıyılarındaki sazlıklarda o ölümcül müziğin sesini duymuştum. Bu arpın sesini tanımadığım için ondan korkmuyordum, ayrıca erkekliğimin çiçek açma mevsimiydi ve sevdiğimin aşkına güveniyordum.</p>

  <p class="block3">Müzik akıl almayacak güzellikteydi. Neşeyle müzisyeni bulmaya gittim. Onun Ölüm olduğunu ve sadece beni çağırmak için arpını çaldığını bilemezdim. Biz Mısırlılar ölüme hayranlık duyduğumuzdan seyircileri hemen derinden etkileyebilmiştim. İçlerini çekerek ürperttiler.</p>

  <p class="block3">"Ölüm beni kemikli kollarına alıp güneş tanrısı AmonRa'ya götürdü ve onun varlığının beyaz ışığıyla bir oldum.</p>

  <p class="block3">Uzaklardan sevdiğimin ağladığını duyuyor ama onu göremiyordum ve yaşamımın tüm günleri hiç yaşanmamış gibiydi."</p>

  <p class="block3">Yazdıklarımı ilk kez halk önünde okuyordum ve yüzlerine bakılırsa dikkatlerini çekmeyi başarmıştım. Tapınakta çıt çıkmıyordu.</p>

  <p class="block3">"Ölüm beni dünyayı göklerin mavi denizinden alıp parlak ve yuvarlak bir kalkan gibi gördüğüm yüksek bir yere oturttu.</p>

  <p class="block3">Yaşamış olan bütün insan ve hayvanları görebiliyordum. Zaman dev bir nehir gibi gözlerimin önünde tersine akıyordu.</p>

  <p class="block3">Onların çabalarını ve ölümlerini yüz bin yıl boyunca seyrettim. Bütün insanların ölüm ve yaşlılıktan çocukluklarına ve doğumlarına gidişlerini izledim. Zaman giderek uzaklaşıp tâ ilk kadınla ilk erkeğin doğumlarına kadar geriledi. Onların doğumlarını ve ondan öncesini gördüm. Sonunda yeryüzünde hiç insan kalmadı, artık sadece tanrılar vardı.</p>

  <p class="block3">Ancak zaman nehri tanrıların zamanından önceye, o karanlık ve kaos zamanına, Nun'a kadar aktı. Zaman nehri daha gerilere gidemeyince yine ters dönüp akmaya devam etti. Bu kez dünyada bildiğim zaman gibi aktığından tanrıların ortaya çıkışını izlemeye başladım. Dinleyicilerimin hepsi tanrısal yapımızın teolojisini iyi bilirlerdi, ama hiçbiri bu esrarın böylesine yeni bir biçimde sunulduğunu duymamıştı. Beni hiç ses çıkarmadan büyülenmiş gibi dinlemeye devam ettiler."</p>

  <p class="block3">Nun'un karanlık ve kaosundan Kendi Kendini Yaratan AmonRa yükseldi. AmonRa'nın üreme organına dokunduğunu, tohumlarını karanlıkta Samanyolu olarak bildiğimiz o gümüş parıltısı halinde fırlattığını gördüm. Bu tohumlarda Geb ve Nut, yeryüzü ile gökyüzü oluşmuştur.</p>

  <p class="block3">'Bakher!' diye bir ses tapınağın sessizliğini bozdu. "Bakher! Amin!" Yaşlı rahip kendini tutamamış benim yaradılış hayalime iyice kaptırmıştı. Onun bu duygusal değişikliğine o kadar şaştım ki, neredeyse söyleyeceklerimi unutuyordum. Ne de olsa, o güne kadar en şiddetli eleştirmenim o olmuştu. Onu artık kendi yanıma çekmiş bulunuyordum, sesim zaferle yükseldi.</p>

  <p class="block3">Geb ve Nut, kadınlarla erkekler gibi birleşip çiftleştiler ve onların bu korkunç birliğinden Osiris ve Seth tanrılarıyla, İsis ve Neftis tanrıçaları doğdular.</p>

  <p class="block3">Elimle işaret edince perdeler yavaş yavaş açıldı ve yarattığım hayal dünyası göründü. Mısır'da daha önce böyle bir şey görülmediği için herkesin soluğu kesilmişti. Ben yavaşça sahneden çekilirken yerimi tahta Osiris aldı. Seyirciler onu hemen tanıdılar. Her evin aile tapınağında bir heykelciği bulunurdu.</p>

  <p class="block3">Tod'a içirdiğim uyuşturucunun gözlerine verdiği parıltı onu gerçekten tanrıya benzetmişti. Elindeki asasını sallayarak, İşte nehir, Atur! dedi.</p>

  <p class="block3">Seyirciler Nil'i tanıyınca holden fısıltılar yükseldi. Nil, Mısır'dı, dünyanın merkeziydi.</p>

  <p class="block3">'Bakher!' diye bir ses duyuldu. Sütunlar arasında gizlendiğim yerden bakıp konuşanı görünce hem şaşırmış, hem sevinmiştim. Firavun'du bu. Bundan sonra benim yeni oyunumun bin yıllık eski oyunun yerine geçeceğinden hiç kuşkum kalmadı. Ölümsüzler arasında yerimi almıştım. Adım bin yıl boyunca yaşayacaktı.</p>

  <p class="block3">Sarnıcın açılmasını işaret edince sahnenin ortasından sular akmaya başladı. Seyirciler önce ne olduğunu anlamamışlardı, ama sonra büyük nehrin doğusuyla karşı karşıya olduklarını fark edince binlerce ağızdan, "Bakher!</p>

  <p class="block3">Bakher!" sesi yükseldi.</p>

  <p class="block3">Sular yükselsin! diye bağırdı Osiris. Nil bu emirle yükselmeye başladı.</p>

  <p class="block3">Sular alçalsın! diye emretti tanrı ve sular alçaldı. "Şimdi yine yükselsin!"</p>

  <p class="block3">Ben sarnıçtan akan suya kova kova boya katılmasını sağlamıştım. Önce sular alçalmışken yeşil boya katıldı, yükselirken de gerçek çamurlu rengini andıracak boya boşaltıldı.</p>

  <p class="block3">Şimdi dünyanın.kuş ve böcekleri olsun! dedi Osiris. Sahnenin arkasındaki kafesler açıldı ve çığlıklar atan vahşi kuşlarla rengârenk kelebekler tapınağı doldurdular.</p>

  <p class="block3">Seyirciler çocuklar gibi kendilerinden geçmiş bir halde kelebekleri yakalayıp yine bıraktılar. Beyaz, tarçın ve kara renkleriyle bir kuş hiç korkmadan uçup Firavun'un tacı üzerine kondu.</p>

  <p class="block3">Kalabalık kendinden geçmişti. "Bir işaret!" diye bağırdılar. "Kral kutsandı! Sonsuza kadar yaşasın kralımız!" Firavun gülümsedi.</p>

  <p class="block3">Sonradan bir yaramazlık edip efendime kuşu Firavun'u seçmesi için eğitmiş olduğumu söyledim, böyle bir şey olanaksız olduğu halde inandı bana. Hayvanlarla kuşlar üzerindeki ünüm böylesine büyüktü.</p>

  <p class="block3">Osiris bu arada yarattığı cennette geziniyordu. Seth'in tüyler ürpertici bir çığlıkla sahneye fırlayacağı zaman gelmişti.</p>

  <p class="block3">Seyirciler bunu bekliyorlardı ama yine de o çirkin ve korkunç varlık içlerini korkuyla doldurdu, kadınlar bağırarak ellerini yüzlerine örttüler.</p>

  <p class="block3">Kardeşim ne yaptın böyle? diye Seth kıskanç bir öfkeyle gürledi. "Benden üstün mü olacaksın? Ben de tanrı değil miyim? Tüm yaratılış sadece senin mi olacak? Kardeşin olan benim hiç mi payım olmayacak bunda?"</p>

  <p class="block3">Osiris bunu uyuşturucunun verdiği sakin bir onurlulukla yanıtladı. "Babamız AmonRa bunu ikimize de verdi. Ama aynı zamanda bize bunu iyiye ya da kötüye kullanma hakkını da verdi..." Tanrının ağzından dökülen sözlerim tapınakta yankılanıyordu. Yazdığım en güzel sözcüklerdi bunlar. Seyirciler büyülenmiş gibiydi. Ancak içlerinde bir tek ben bundan sonra olacakları biliyordum; yarattığımın gücü ve güzelliği kendimi olacaklara hazırlarken birden tatsızlaşmıştı.</p>

  <p class="block3">Osiris konuşmasının sonuna yaklaşıyordu. "Benim yarattığım dünya bu işte. Bunu barış ve kardeşçe sevgi içinde paylaşmak istiyorsan hoşgeldin derim sana. Ama öfkeliysen, kalbini kötülük ve nefret doldurmuşsa, o zaman sana gitmeni emrediyorum." Osiris elbisesinin parlak kumaşıyla kaplı kolunu kaldırıp Seth'e yeryüzü cennetinden çıkış yolunu gösterdi.</p>

  <p class="block3">Seth bir boğa kadar iri ve kıllı omuzlarını kamburlaştırıp öylesine bir şiddetle gürledi ki, ağzından bulut gibi tükürükler saçıldı. Çürük dişlerinden çıkan kokuyu durduğum yerden duyabiliyordum. Bronz kılıcını kaldırıp kardeşinin üzerine yürüdü. Provalarda böyle bir sahne olmadığı için Osiris şaşırmıştı. Kılıcın bir darbesiyle ileri uzatmış olduğu kolundan bileği koptu ve eli yere düştü.</p>

  <p class="block3">Sürpriz o kadar büyük ve kılıç o kadar keskindi ki, Osiris olduğu yerde sadece hafifçe sendelemişti. Seyirciler bunun bir oyun olduğunu sanmışlardı. Kanın hemen akmaması da onları buna inandırıyordu. Ancak Osiris birden bir çığlık atarak kolunu tuttu. Kan o anda parmakları arasından fışkırdı, beyaz elbisesini şarap dökülmüş gibi lekeledi. Osiris kesik bileğini tutarak bağırmaya başladı. Seyirciler bu korkunç çığlıkla gördüklerinin uydurma olmadığını anladılar. Ortalık dehşetli bir sessizliğe büründü.</p>

  <p class="block3">Osiris sahnenin kenarına erişemeden Seth arkasından koştu, Osiris'in bileği kopuk kolunu yakalayıp sahnenin ortasına çekti ve yere savurdu. Osiris'in başındaki taç yere yuvarlandı, kendi kanı ortasında yatarken uzun saçları omuzlarına döküldü.</p>

  <p class="block3">“Acı bana!” diye haykırırken Seth kahkahalarla gülmeye başlamıştı. Bu gerçek bir kahkahaydı. Rasfer, Seth olmuştu ve çok eğleniyordu.</p>

  <p class="block3">Bu vahşi kahkaha seyirciyi de daldığı uyuşukluktan uyandırmıştı. Artık oyun değil gerçek bir sahne izlediklerini anlamışlardı. Kadınlar haykırıyor, erkekler tanrılarının öldürülmesine tanık oldukları için öfkeyle Sürtüyorlardı.</p>

  <p class="block3">Öldürme onu! Büyük tanrı Osiris'i öldürme! diye bağırıyorlardı ama hiçbiri oynanan faciayı engellemek için yerinden kalkıp sahneye fırlamıyordu. Tanrıların mücadele ve tutkularının ölümlü insanların etkisinin çok ötesinde olduğunu biliyorlardı.</p>

  <p class="block3">Osiris uzanıp sağlam eliyle Seth'in bacaklarını tutmaya çalıştı. Seth hâlâ gülerken adamın bileğini yakaladı ve bir kasabın keçinin bacağım kesmeden baktığı gibi kolu kendine doğru çekti.</p>

  <p class="block3">Kalabalık arasında kana susamış biri, "Kes onu!" diye bağırdı. Hava yine değişmişti.</p>

  <p class="block3">Öldür onu! diye bir diğeri bağırdı. Kan ve şiddetli ölümün insanların en yumuşağını bile etkilemesi beni hep rahatsız etmiştir. Bu korkunç sahne bende bile bir heyecan yaratmıştı.</p>

  <p class="block3">Seth bir kılıç darbesiyle öteki kolu da kesti. Osiris sırtüstü yuvarlandı. Ayağa kalkmaya çalışıyordu ama ona yardım edecek elleri yoktu. Bacakları gerilip başı sağa sola sallanırken hâlâ haykırıyordu.</p>

  <p class="block3">Seth kolu üç parçaya ayırarak parçaları seyircilere doğru fırlattı. Kalabalık, Firavun'un hayvanat bahçesindeki aslanlar gibi kükreyerek tanrılarının bu kutsal parçalarını kapmak için ellerini kaldırdılar.</p>

  <p class="block3">Seth işine devam ediyordu. Önce Osiris'in ayak bileklerini, sonra dizlerini, sonra da baldırlarını kesti ve parçaları kalabalığa fırlattı.</p>

  <p class="block3">Seth'in tılsımını! diye biri bağırdı. "Bize Seth'in tılsımını ver!" Efsaneye göre tılsım tüm sihirlerin en güçlüsüydü. Buna sahip olan insan yeraltı dünyasının tüm karanlık güçlerini denetimi altına alırdı. Osiris'in vücudunun on dört parçasından bir tek bunu, İsis ile kız kardeşi Neftis Seth'in parçaları attığı yerlerde bulamamışlardı. Seth'in tılsımı Rasfer'in benim vücudumdan kestiği parçaydı.</p>

  <p class="block3">Seth ayakları dibindeki bacaksız gövdeyi saran kızıla dönmüş kumaşı kaldırdı. Hâlâ gülüyordu. Elindeki kısa bıçak parlarken bacaklarımın arasında o acıyı bir kere daha hissettim. Seth kurbanının kanlarının damladığı elini kaldırıp o zavallı et parçasını gösterdi.</p>

  <p class="block3">Onu bize ver! diye yalvarıyordu kalabalık. Tılsımın gücünü bize ver!" Gösteri hepsini çılgın hayvanlara dönüştürmüştü.</p>

  <p class="block3">Seth onlara aldırış etmedi. "Bir armağan!" diye bağırdı. "Bir tanrının diğerine armağanı. Ben karanlıklar tanrısı Seth, bu tılsımı tanrı-firavun, kutsal Mamose'ye armağan ediyorum." Ve o güçlü çarpık bacaklarıyla taş basamaklardan atlayıp tılsımı Firavun'un ayakları dibine bıraktı.</p>

  <p class="block3">Kralın uzanıp et parçasını aldığını görünce çok şaşırdım. Sanki gerçek tanrı tılsımıymış gibi tutuyordu elinde, boyanın altındaki yüzü vecd halindeydi ancak bunun gerçek olduğuna inandığından eminim. Ondan sonraki gösteri sırasında bile bir an elinden bırakmamıştı.</p>

  <p class="block3">Armağanı kabul edilen Seth kasaplığını tamamlamak için sahneye döndü. Beni bugün bile dehşete düşüren şey, o zavallı yaratığın son ana kadar her şeyi duymuş olmasıdır. Verdiğim uyuşturucunun hiçbir işe yaramadığını görüyordum.</p>

  <p class="block3">Seth sonunda adamın kafasını kesip de hayran kalsınlar diye kalabalığa doğru kaldırdığında rahat bir soluk aldım. O anda bile zavallının gözleri dünyaya son bir kere bakarken yuvalarında dönmüştü. Seth başı da kalabalığa fırlattı.</p>

  <p class="block3">Gösterimizin bu ilk bölümü tapınağın granit sütunlarını bile sarsan bir alkışla sona erdi.</p>

  <p class="softbreak">&nbsp;</p>
</body>
</html>
