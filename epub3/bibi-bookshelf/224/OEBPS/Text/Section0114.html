<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Onu dağlardan aşağı taşıdık</span>. Şilluk askerleri komutanlarını taşımak onuru için kavga ediyorlardı. Ben bütün yol boyunca tabutunun yanın, da yürüdüm. Tepelerde aniden başlayan yağmurlar hepimizi sırılsıklam ediyordu. Nehir geçitleri kabarıyor, karşıya ancak gerdiğimiz iplere tutunarak geçebiliyorduk. Geceleri çadırımda Tanus'un hasır tabutu yatağımın yanıbaşında duruyordu. Onunla sanki beni duyup da yanıt verebilirmiş gibi yüksek sesle konuşuyordum, tıpkı eski günlerde olduğu gibi.</p>

  <p class="block3">Sonunda en son geçidi de inince önümüzde büyük ova belirdi. Kebui'ye yaklaştığımız zaman hanımım kederli kervanımızı karşılamaya çıktı. Prens Memnon'un sürdüğü arabanın arkasındaydı.</p>

  <p class="block3">Onların geldiğini görünce Suluklara, Tanus'un hasır tabutunu dev bir akasya ağacının dalları altına yerleştirmelerini emrettim. Hanımım arabadan iner inmez doğruca tabutun yanına gitti. Bir elini tabuta dayayarak başını eğdi ve sessizce durdu.</p>

  <p class="block3">Acının onu ne hale getirdiğini dehşetle görüyordum. Saçlarında beyaz teller vardı, gözleri donuklaşmış, canlılıkları kaybolmuştu. Gençlik ve güzellik günlerinin bir daha dönmemek üzere gitmiş olduğunu anladım. Yalnız ve zavallı bir insandı. Acısı o kadar belliydi ki, onu şimdi görenler bir dul olduğundan asla kuşku duymazdı.</p>

  <p class="block3">Onu uyarmak için yanına gittim. "Hanımım, kederinizi herkese göstermemelisiniz. Onlar Tanus'un sizin dostunuz ve ordularınızın generalinden başka bir şey olduğunu asla bilmemeliler. Onun anısı ye o kadar titizlikle koruduğu şerefi için gözyaşlarınızı tutun."</p>

  <p class="block3">Gözyaşım kalmadı, dedi. "Kederim ağlaya ağlaya tükendi. Gerçeği sadece seninle ben bileceğiz."</p>

  <p class="block3">Tanus'un hasır tabutunu Horus'un Soluğu'nun ambarındaki Firavun'un altın tabutu yanına yerleştirdik. Ben Tanus'a söz verdiğim gibi yasının en derin ıstırabı sonsuz bir acıya dönüşecek olan hanımımın yanından ayrılmadım. Sonra onun emri üzerine Firavun'un mezarının tamamlanmasına nezaret etmek için mezar vadisine döndüm.</p>

  <p class="block3">Hanımımın talimatına uyarak vadinin daha aşağısında Tanus'un mezarı için de bir yer seçtim. Elimdeki malzeme ve ustalarla elimden gelenin en iyisini yaptımsa da, Tanus'un mezarı Firavun Mamose'nin saray mezarı yanında bir köylü kulübesinden farksız olacaktı.</p>

  <p class="block3">Kralın mezarının yeraltı dehliz ve salonlarını yıllardır bir usta ordusu en güzel duvar resimleriyle süslemişlerdi. Mezarın depo odalarına Teb'den taşıdığımız hazineyi yerleştirmiştik.</p>

  <p class="block3">Tanus'un mezarıysa aceleyle yapılmıştı. Devlet ve tahta hizmetle geçen bir ömür sonunda hiçbir servet toplamış değildi. Onun mezarının duvarlarına yeryüzündeki savaşlarını, dev yaratıkları avlamasını, kızıl düzmece ve Hiksoslarla yaptığı savaşları, son olarak da Adbar Seged kalesine saldırısını gösteren resimler çizdim. Ancak hanımıma olan sevgisi ve bana olan dostluğu gibi daha soylu başarılarını göstermeye cesaret edememiştim. Bir kraliçeyi sevmek ihanettir, bir kölenin dostu olmaksa insanı küçültür.</p>

  <p class="block3">Sonunda tamamlandığında, tüm sonsuzluk boyunca orada kalacağı alçakgönüllü mezarda tek başıma dururken birden kendisi için bütün yapabileceğimin bu olmasına müthiş içerledim. O benim gözümde çifte tacı giymiş bütün firavunlardan daha büyüktü. O taç onun olmalıydı, olabilirdi de, ama reddetmişti. Benim için Tanus bütün firavunlardan daha gerçek bir kraldı.</p>

  <p class="block3">İşte o zaman aklıma bir fikir geldi. Ancak bu öyle olmayacak bir şeydi ki, hemen fırlatıp attım. Bunu düşünmek bile vatana ihanetti, insanlar ve tanrılar gözünde suçtu.</p>

  <p class="block3">Ancak daha sonraki haftalarda bu düşünce sık sık aklıma süzülüveriyordu. Tanus'a birçok şey borçluydum ama Firavun'a hiçbir borcum yoktu. Lanetlenecek bile olsam bu bedeli ödemeye değerdi. Tanus bana yaşamım süresince bundan daha fazlasını vermişti.</p>

  <p class="block3">Ancak bu işi yalnız yapamazdım. Yardıma ihtiyacım vardı, ama kime başvurabilirdim ki? Kraliçe Lostris ya da prensten yardım bekleyemezdim. Hanımım Firavun'a verdiği sözle bağlıydı ve Memnon iki adamdan hangisinin gerçek babası olduğunu bilmiyordu. Bunu ona söylersem Tanus'a verdiğim yemini çiğnemiş olurdum.</p>

  <p class="block3">Sonuçta, Tanus' u benim kadar seven, ne insandan, ne tanrıdan korkan ve bende olmayan vahşi güce sahip bir tek kişi vardı.</p>

  <p class="block3">Planımı açıkladığımda Lord Kratas kahkahayı bastı. "Böylesine bir Şey senden başkasının aklına gelmezdi," dedi. "Sen yasayan en büyük sahtekârsın, Taita. Ama Tanus'u onurlandırmak için bana bu son fırsatı verdiğin için seni çok seviyorum."</p>

  <p class="block3">İkimiz oturup çok dikkatli bir plan hazırladık. Ben Horus'un Soluğu'nun ambar girişindeki nöbetçilere uyku çiçeği tozu katılmış bir testi Şarap bile gönderdim.</p>

  <p class="block3">Sonunda Kratas'la iki tabutun bulunduğu ambara girdiğimizde kararımdan cayacak gibi olmuştum. Firavun Mamose'nin Ka'sının beni gölgeler arasından izlediğini ve öfkeli ruhunun yaşamımın sonuna kadar beni izleyip bu ihanetin intikamını almaya çalışacağını hissediyordum.</p>

  <p class="block3">Ama Kratas'ın böyle bir korkusu yoktu. Kralın tabutunun altın kapaklarını açıp da mumyasını çıkarırken öyle gürültü yapıyordu ki, onu birkaç kere daha sessiz çalışması için uyarmak zorunda bile kalmıştım.</p>

  <p class="block3">Tanus, Firavun'dan çok daha iriyse de, neyse ki ustalar tabutu biraz büyük tutmuşlardı ye Tanus'un vücudu da mumyalama sırasında biraz küçülmüştü. Yine de onu büyük altın tabuta yerleştirirken sargılarını biraz açmak zorunda kalmıştık.</p>

  <p class="block3">Firavun Mamose'yi mütevazı tahta tabuta yatırırken kendisinden özür diledim. Tabutta kalan boş yerleri de Tanus'un mumyasından çıkardığımız sargı bezleriyle doldurduk.</p>

  <p class="block3">Yağmurlar geçip de yılın serin mevsimi başladığında hanımım cenaze alayının Kebui'den mezar vadisine doğru yola çıkmasını emretti.</p>

  <p class="block3">Alayın başında Prens Memnon'un birinci savaş arabaları tümeni vardı. Onun ardından Firavun Mamose'nin hazineleriyle dolu elli araba geliyordu. Kraliçe Lostris altın tabutu taşıyan arabadaydı. Onun bu son yolculuğu, kendisinin bilmemesine karşın sevdiği tek erkeğin yanında yapıyor olmasına çok seviniyordum. Onun başından sonuna kadar beş mil uzanan kervanın son arabasına sık sık dönüp baktığı da gözümden kaçmamıştı.</p>

  <p class="block3">Kervanın sonundaki tahta tabutu taşıyan arabayı bir Şilluk alayı izlemekteydi. Askerler son veda şarkılarını okurken sesleri biz kervanın başındakilere kadar erişiyordu. Tanus'un onları duyduğuna ve şarkının kimin için söylendiğini bildiğine hiç kuşkum yoktu.</p>

  <p class="block3">Sonunda mezar vadisine geldiğimizde altın tabut krallık mezarının hemen dışındaki bir çadıra yerleştirildi. Çadırın ketenden çatısında Ölüler Kitabından resimler ve metinler bulunuyordu.</p>

  <p class="block3">İki ayrı tören olacaktı. Birincisi Mısır'ın Büyük Aslanı için daha basit bir tören olacaktı. İkincisi ise daha görkemli bir krallık töreniydi.</p>

  <p class="block3">Vadiye gelişimizden üç gün sonra tahta tabut Tanus için hazırladığım mezara yerleştirildi. Mezar Tanus'un koruyucu tanrısı olan Horus'un rahipleri tarafından kutsandı ve mühürlendi.</p>

  <p class="block3">Hanımım bu tören boyunca ıstırabını saklamaya ve bir kraliçenin sadık hizmetkârına duyduğu kederden fazlasını göstermemeye dikkat etmişti. Ancak ben onun içinde bir daha asla doğmayacak bir şeyin ölmek üzere olduğunu biliyordum.</p>

  <p class="block3">Birinci törenden on gün sonra altın tabut tahta kızağına yerleştirilerek büyük krallık mezarından içeri sokuldu. Tabutu dağın içindeki koridorlardan geçirmek için üç yüz köle çalışıyordu. Mezarı öylesine çizmiştim ki, taş duvarlar, tavan ve tabut arasında her .yerde sadece bir karıştık açıklık vardı.</p>

  <p class="block3">Mezar soyguncularını şaşırtmak ve çabalarını boşa çıkarmak için dağın altında bir tüneller labirenti yapmıştım.</p>

  <p class="block3">Yamaçtan girildikten sonra geniş bir koridor doğruca şahane duvar resimleriyle süslenmiş büyük bir mezar dairesine açılıyordu. Bu odanın ortasında kapağı çıkarılıp bir yana atılmış boş bir granit lahit vardı. Buraya girecek ilk mezar soyguncusu içeri kendisinden önce girildiğini ve mezarın soyulduğunu sanacaktı.</p>

  <p class="block3">Aslında dört mezar dairesi vardı ve bunlardan üçü hep boş kalacaktı. Labirentin içinde üç gizli kapı ve iki dikey kuyu vardı. Tabut bunlardan birinden yukarı çıkarılacak, diğerinden aşağı indirilecekti.</p>

  <p class="block3">Tabutun son istirahat yerine getirilmesi tam on beş gün sürdü. Bu odanın tavanı ve duvarları tanrıların bahşettiği tüm ustalık ve yetenekle yapılmış resimlerle öyle doldurulmuştu ki, renk ve hareketin olmadığı tırnak kadar bir yer kalmamıştı.</p>

  <p class="block3">Mezar odasına açılan beş depoya Firavun Mamose'nin hayatı boyunca topladığı ve Mısır'ı yoksulluğa sürüklediği hazineleri doldurduk. Hanımıma bu hazinenin toprağa gömülmek yerine önümüzdeki savaşta ordumuz için kullanılmasına, böylece ülkemizin ve halkımızın kurtarılmasına yardımcı olması için çok yalvarmıştım.</p>

  <p class="block3">Ama hanımım, "Hazine Firavun'a aittir," dedi. "Biz bu Kuş ülkesinde yeni bir altın ve köle servetine sahip olduk. O bize yeter. Bırak kutsal Mamose kendisinin olana sahip olsun... ben ona yemin etmiştim."</p>

  <p class="block3">Böylece on beşinci gün altın tabut kayalardan oyulma lahdin içine yerleştirdi. İpler ve manivelalar kullanılarak ağır kapağı üzerine kondu.</p>

  <p class="block3">O gece hanımım kendisine hazırladığım karışımı içtikten sonra yatarken, "Bugün çok garip bir duyguya kapıldım," diye fısıldadı. "Firavun'un mezarı başında dururken Tanus'un bana çok yakında olduğunu hissettim. Yüzüme dokunan elini, kulağıma fısıldayan sesini hissettim."</p>

  <p class="block3">O hep sana yakın olacaktır, dedim.</p>

  <p class="block3">Buna inanıyorum, dedi sadece.</p>

  <p class="block3">O zaman anlayamamıştım, ama şimdi düşününce, hanımımın yaşamının Tanus'u mezarına yerleştirdiğimiz o gün tükenmeye başladığını görebiliyorum. Yaşama sevincini, hayatını sürdürme gücü ve isteğini yitirmişti.</p>

  <p class="block3">Ertesi gün taşçı ustaları ve köle işçilerle kapıları ve koridorları örtmek, mezar dairesini koruyacak araçları harekete geçirecek düzeni kurmak için tekrar kral mezarına döndüm.</p>

  <p class="block3">Labirentten fark sız koridorlardan çekilirken gizli kapıları taş ve sıvayla örtüp üzerilerine resimler yaptık. Kuyuların ağızlarını örtüp eskisinden ayırt edilmeyecek kadar düzleştirdik.</p>

  <p class="block3">Gevşek bir taşa basmakla bir kaya kaymasını sağlayacak düzenekleri de kurdum. Ancak bunları yapmadan önce kral mezarına girip Tanus'a veda etmek istiyordum. Yanımda keten beze sarılı uzun bir paket vardı. Krallık lahdi önünde son kez dururken bütün işçileri gönderdim. Mezar odasından en son ben çıkacaktım ve arkamdan da giriş kapatılacaktı.</p>

  <p class="block3">İçerde yalnız kalınca getirdiğim paketi açıp içinden Lanata yayını çıkardım. Yayı ona ben yapmıştım ve Tanus da ona hanımımın adını vermişti. Bu ikimizin ona son armağanıydı. Yayı tabutunun mühürlü kapağı üzerine yerleştirdim.</p>

  <p class="block3">Paketimde bir şey daha vardı: kendi elimle yonttuğum tahta uşabi heykelciği. Bunu da lahdin ayakucuna yerleştirdim.</p>

  <p class="block3">Oyarken karşıma üç bakır ayna yerleştirmiştim. Heykelcik minyatür bir Taita'ydı. Kaidesine şunları yazmıştım:</p>

  <p class="block8">"Benim adım Taita. Bir hekim ve bir şairim. Bir mimar ve bir filozofum. Senin dostunum.</p>

  <p class="block8">Senin sorumluluğunu ben üstleniyorum."</p>

  <p class="block3">Mezar odasından çıkarken kapıda durup son kez arkama baktım.</p>

  <p class="block3">Elveda, dostum, dedim. "Seni tanımış olmakla çok şey kazandım. Öteki tarafta bizi bekle."</p>

  <p class="block3">Kral mezarındaki işimi tamamlamam aylar sürdü. Labirentten tek tek çekilirken her mühürlü ve örtülmüş kapıyı kendim kontrol ediyordum.</p>

  <p class="block3">Hanımım ve prens, Prester Benilon'un kalesine gittikleri için yalnızdım. Onlar tüm saray erkânıyla Memnon ve Masara'nın düğün hazırlıklarını yapmaya gitmişlerdi. Hui de Adbag Seged'e saldırmak ve Masara'yı kurtarmak karşılığı olarak alacağımız atları seçmek üzere onlarla gitmişti.</p>

  <p class="block3">Ben Prester Benilon'un sarayına düğünden ancak beş gün önce yardım ve doğruca hanımımın bulunduğu daireye gittim.</p>

  <p class="block3">Seni son gördüğümden bu yana gülümsemedim bile, Taita, diyerek beni karşıladı hanımım. "Bana şarkı söyle. Hikâye anlat. Güldür beni."</p>

  <p class="block3">Doğrusu bu verdiği kolay bir görev değildi, çünkü hem onun ruhuna hüzün işlemişti, hem de ben hiç neşeli değildim.</p>

  <p class="block3">Onu böyle etkileyen şeyin sadece yası olmadığını anladım. Kısa bir süre sonra eğlenme çabalarımızı bırakıp devlet işlerini konuşmaya başladık.</p>

  <p class="block3">İki âşık için bu, tanrılar tarafından kutsanmış iki ruhun birleşmesi olabilirdi, ancak Memnon ile Masara'nın evlenmesi bizim için ülkeler arasında bir anlaşma demekti. Anlaşmalar yapılacak, drahomalarda karar kılınacak, Krallar Kralı ile Mısır naibi arasında ticari görüşmelerde bulunulacaktı.</p>

  <p class="block3">Tahmin ettiğim gibi, hanımım tek oğlunun başka ırktan bir kızla evlenmesinden fazla hoşlanmamıştı.</p>

  <p class="block3">Tarta, bunlar her bakımdan bizden farklılar," dedi. Tapındıkları tanlar, konuştukları dil, derilerinin rengi... keşke bizim halkımızdan bir kız seçseydi."</p>

  <p class="block3">Seçecek, dedim. "Elli, belki de yüz Mısırlıyla evlenecek. Libyalı, Hurrili ve Hiksoslu kızlarla da evlenecek. Gelecek yıllarda fethedeceği her ülkeden karı gelecek...."</p>

  <p class="block3">Benimle alay etme, Taita. Hanımım o eski ateşliliğiyle ayağını yere vurdu. "Ne demek istediğimi çok iyi biliyorsun.</p>

  <p class="block3">Diğerleri hep devlet evlilikleri olacak. Bu birincisi iki kalbin evliliğidir."</p>

  <p class="block3">Söylediği doğruydu. Memnon ile Masara'nın o nehir kıyısındaki kısacık anda birbirlerine karşı verdikleri aşk vaadi artık çiçek açıyordu.</p>

  <p class="block3">O başdöndürücü günlerde onlara yakın olma ayrıcalığına sahiptim. Her ikisi de kendilerini biraraya getirmekte oynadığım rolü kabul ediyor ve buna minnet duyuyorlardı.</p>

  <p class="block3">Ben hanımımın hayıflanmalarını paylaşmıyordum. Birbirlerinden her bakımdan ayrı olmalarına karşın kalpleri aynı hamurdan yoğrulmuştu. Her ikisinde de bir hükümdarın sahip olması gereken kendini adamışlık duygusu, bir ruh ateşliliği, biraz acımasızlık ve zalimlik vardı. Birbirlerine çok iyi uymuşlardı. Kızın Memnon'u kaderini kovalamaktan alıkoymayacağını, aksine onu daha büyük başarılara yönelteceğini biliyordum. Kısacası çöpçatanlığımdan çok memnundum.</p>

  <p class="block3">Parlak bir günde yamaçlarda toplanan yirmi bin Mısırlı ve Etiyopyalının gözleri önünde Memnon ile Masara nehir kıyısında Osiris başrahibinin bebek Nil'den dolduğu bir su testisini kırdılar.</p>

  <p class="block3">Gelin ve damat prensesin drahoması ve iki ülke arasında yapılan anlaşmalarla yüklü kervanımızın başına geçerek bizi dağdan indirdiler.</p>

  <p class="block3">Hui ile seyisleri beş bin atlık bir sürüyle arkamızdan geliyorlardı. Bunlardan bir kısmı askerliğimizin bedeli, diğerleri Masara'nın drahomasıydı. Ancak Kebui'de iki nehrin buluştuğu yere daha gelmeden, sanki bulut güneşi örtmüş gibi kara bir leke gördük.</p>

  <p class="block3">Gnu sürüleri yıllık göçlerini yapıyorlardı.</p>

  <p class="block3">Gnulara rastlamamızdan birkaç hafta sonra Sarı Boğan hastalığı Etiyopyalı at sürülerimize bulaştı. Hui ile bunu bekliyorduk ve adamlarımızı hayvanlara yapılacak ameliyat konusunda eğitmiştik.</p>

  <p class="block3">Haftalar boyunca hiçbirimiz doğru dürüst bir saat bile uyuyamadık, ama sonunda atlarımızdan iki bin kadarı ölmüş, kalanlar da Nil'in bir dahaki taşmasına kadar güçlerini kazanıp arabalara koşulmaya başlanmıştı.</p>

  <p class="block3">Nehir yükselince rahiplerin her biri kendi tanrısına kıyıda kurban keserek gelecek yıl 'için kehanetlerde bulundular.</p>

  <p class="block3">Kimi kurban edilen «oyunların barsaklarına, kimi havada uçan vahşi kuşlara, kimi de Nil suyuyla doldurulmuş taslara bakıp bir şeyler söylüyordu.</p>

  <p class="block3">Biz insanlar gibi tanrılar da aralarında pek anlaşamazlar. Ancak bu yıl diğer yıllardan çok farklı bir şey oldu. Tanrılar Anubis ve Thoth ile tanrıça Nut dışında hepsi bir ağızdan konuştular. Bu üçü küçük tanrılar oldukları için önemsenmeyebilirlerdi. Bütün büyük tanrılar, AmonRa ve Osiris ve Horus ve Hapi ve isis ve diğer iki yüz tanrı aynı öğüdü verdiler: "Kemit'in kutsal kara topraklarına dönme zamanı gelmiştir."</p>

  <p class="block3">Aslında dinsiz olan Lord Kratas tüm rahiplerin birleşerek bu sözleri tanrıların ağzından kendilerinin uydurduğunu iddia etti. Bu dine hakaret sayılacak sözleri karşısında dehşete düşmüş gibi davrandıysam da, gizliden gizliye ona hak vermiyor değildim.</p>

  <p class="block3">Rahipler lükse düşkün, zayıf insanlardı ve neredeyse yirmi yıldır oradan oraya gezerek çok güç bir yaşam sürdürüyorlardı. Sanırım onlar Teb'i hanımımdan bile çok özlemişlerdi artık. Kuzeye dönme kararını veren belki de tanrılar değil, insanlardı.</p>

  <p class="block3">Tanus'un ölümünden bu yana ordularımızın başkomutanı olmadığı için savaş konseyi gizli bir toplantı yaptı. Ben bu konseyde olmadığım için hanımım sonradan bana konuşulanları anlatmıştı.</p>

  <p class="block3">Uzun tartışmalardan sonra komutanlık Kratas'a önerilmiş, o ise bu teklife kahkahalarla gülüp şöyle demişti: "Ben bir askerim. Ben izlerim. Başa geçmem." Kılıcını çekip prense doğrultmuştu sonra. "Benim izleyeceğim insan da budur.</p>

  <p class="block3">Yaşasın, Memnon!"</p>

  <p class="block3">Çok yaşasın! diye bağırmışlar ve hanımım gülümsemişti. Bu sonucu onunla birlikte hazırlamıştık.</p>

  <p class="block3">Prens Memnon yirmi iki yaşında Mısır'ın Büyük Aslanı rütbesiyle ordu başkomutanlığına getirildi. Ve hemen Dönüş planlarına başladı.</p>

  <p class="block3">Pek çok geceler prens, Kratas ve ben bir şarap testisi başında oturur ve Dönüş'ü konuşurduk. Prenses Masara da o geceler yanımızda dur, kadehlerimizi esmer elleriyle doldururdu. Sonra Memnon'un ayakları dibine serdiği bir koyun postu yastık üzerine oturur ve her konuştuğumuzu dinlerdi. Göz göze geldiğimizdeyse bana gülümserdi.</p>

  <p class="block3">Başlıca düşüncemiz nehir boyunca yer alan bütün şelaleleri geçme tehlikesinden kurtulmanın bir yolunu bulmaktı.</p>

  <p class="block3">Buralardan sadece sular yüksekken geçebilirdik ve bu da yolculuk süremizi çok kısıtlıyordu.</p>

  <p class="block3">Ben beşinci şelalenin ötesinde yeni bir filo kurmamızı önerdim; bununla ordumuzu çölü geçeceğimiz yere kadar taşıyacaktık. İlk şelalenin ötesinde tekrar nehre çıktığımızda bizi Elefantin'e kadar götürecek hızlı gemilerden oluşan bir filo daha inşa ederdik.</p>

  <p class="block3">Eğer zamanlamayı iyi yapabilirsek Elefantin adası yollarında demir atmış olan Hiksos filosunu baskına uğratabileceğimizden emindim. Hem düşmana çok ağır bir darbe vurmuş olacaktık, hem de savaş gemilerimizin gücünü arttıracaktık. Bir köprübaşı elde ettikten sonra da birinci şelaleden piyademizi ve arabaları geçirir, Hiksoslarla Mısır'ın su basmış vadilerinde savaşa tutuşabilirdik.</p>

  <p class="softbreak">&nbsp;</p>
</body>
</html>
