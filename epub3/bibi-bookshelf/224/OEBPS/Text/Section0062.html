<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">O yaz su baskını Elefantin adasındaki</span> suları kutsama töreninde kehanette bulunduğumuz kadar verimli oldu. Sular çekildiğinde tarlalar yeni kara çamur örtüleri arasında parlıyordu. Zamanı gelince tümü yemyeşil mısırlar ve meyvelerle örtüldü. Prens ilk adımlarını attığında Mısır'ın siloları silme doluydu ve en yoksulların kilerleri bile tıkabasa dolmuştu.</p>

  <p class="block3">Batı kıyısında Memnon Sarayı yükselmeye başlamış, kuzeydeki savaş da lehimize dönmüştü. Tanrılar Firavun ve ülkesine güler yüzlerini gösteriyorlardı.</p>

  <p class="block3">Bütün bu bolluk içinde tek mutsuzluk birbirlerine dokunacak kadar yakın olmalarına karşın aralarındaki uçurum, içinde yaşadığımız vadiden bile geniş olan iki sevgilinin durumlarıydı. Her biri ayrı ayrı ama pek sık olarak sanki sorumlusu benmişim gibi AmonRa falını bana hatırlatmaktaydı. Benim geleceğin sadece yansımasının görüldüğü bir ayna olduğumu ve kaderlerini değiştirecek güce sahip olmadığımı söylemem boşunaydı.</p>

  <p class="block3">Eski yıl sona erdi ve nehir bir daha yükselmeye başlayarak sonsuz döngüyü tamamladı. Bu, falda çıkan dördüncü su taşkınıydı. Mevsimin sonunda kehanetin çıkmasını ben de onlar kadar bekliyordum. Böyle bir şey olmayınca hanımım da, Tanus da beni sıkıştırmaya başladılar.</p>

  <p class="block3">Kraliçe Lostris, 'Tanus'a ne zaman gideceğim?" diye söyleniyordu. "Bir şeyler yapmalısın, Taita."</p>

  <p class="block3">Bunu bana değil, tanrılara söylemelisiniz. Ben sadece onlara dua edebilirim, elimden başka bir şey gelmez.</p>

  <p class="block3">Durumumuzda herhangi bir değişiklik olmadan bir yıl daha geçti. Tanus bile artık bana kırgındı. "Sana o kadar güveniyorum ki, gelecekteki tüm mutluluğumu sana bağladım," diyordu. "Sana yemin ederim, Taita, eğer kısa zamanda bir şey yapmazsan..." Sözünü yanda kesmişti ama bu da tehdidini çok daha güçlü kılıyordu.</p>

  <p class="block3">Bir yıl daha geçince kendi kehanetime olan inancım kaybolmaya başladı. Artık tanrıların fikir değiştirdiklerine ya da gördüklerimin sadece görmek istediğim şeyler olduğuna inanıyordum.</p>

  <p class="block3">Kuzeyden gemilerimizle bir ulak geldiğinde Prens Memnon beş, annesi de yirmi bir yaşındaydı.</p>

  <p class="block3">Delta düştü. Kızıl düzmece öldü. Aşağı Krallık alevler içinde. Memfis ve Averis kentleri yerle bir edildi. Tapınaklar yakıldı ve tanrıların heykelleri yıkıldı, diye ulak Firavun'a anlattı. "İnanmıyorum," dedi Firavun. "Bu habere inanmak istiyorum ama inanamıyorum. Bütün bunlar biz bilmeden nasıl olabilir? Düzmece kralın büyük bir ordusu vardı ve on beş yıldır biz kendisine hiçbir şey yapamamıştık. Bütün bunlar bir gün içinde nasıl olabilir ve bunu kim yapabilir?"</p>

  <p class="block3">Teb'de kötü haber getirenlerin akıbetinin ne olduğunu çok iyi bilen ulak korkudan ve bitkinlikten titriyordu.</p>

  <p class="block3">Kızıl düzmece kılıcını kınından çıkaramadan yok edildi. Borular tehlikeyi bildiremeden orduları dağıtıldı.</p>

  <p class="block3">Bu nasıl olabildi?</p>

  <p class="block3">Bilemiyorum, Kutsal Mısır. Doğudan rüzgâr kadar hızlı yeni ve korkunç bir düşmanın geldiği ve önünde kimsenin duramadığı söyleniyor. Onu görmedikleri halde ordumuz kuzey sınırlarından çekiliyor. En cesurları bile onunla karşılaşmaktan çekiniyorlar.</p>

  <p class="block3">Kim bu düşman? Firavun'un sesinde ilk kez korku vardı.</p>

  <p class="block3">Ona Çoban Kral diyorlar. Hiksoslular.</p>

  <p class="block3">Tanus ile bu adı duyunca alay etmiştik. Ama bunu bir daha asla yapamayacaktık.</p>

  <p class="softbreak">&nbsp;</p>
</body>
</html>
