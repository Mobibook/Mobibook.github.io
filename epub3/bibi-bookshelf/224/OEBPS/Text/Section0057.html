<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Günler böylece hızla akıp giderken</span> bir gün takvimime baktım ve Lady Lostris'in Firavun'un yatağında karılık görevine yeniden başlamasından bu yana iki ay geçmiş olduğunu hesapladım. Hamileliği her ne kadar henüz belli olmuyorsa da, krala bu iyi talihini haber verme zamanı gelmişti.</p>

  <p class="block3">Hanımıma ne yapacağımı söylediğimde bana bir tek koşul ileri sürdü Konuyu krala açmadan önce Tanus'a taşıdığı çocuğun babası olduğunu bildirmeliydim. Bunu hemen o gün yapmaya karar verdim. Tanus'u nehrin batı kıyısındaki tersanelerde, gemi yapımcılarına küfürler savurup kendilerini timsahlara atmakla tehdit ederken buldum. Beni görünce öfkesini falan unutup o sabah suya indirdikleri yeni teknesine götürdü.</p>

  <p class="block3">Hanımın nasıl? diye sordu. "Dün gece onu yine rüyamda gördüm. İyi mi? O yetimleri nasıl? Ne iyi bir yüreği var değil mi? Tüm Teb ona hayran. Nereye gitsem ondan söz edildiğini duyuyorum ve adı bir mızrak gibi saplanıyor kalbime."</p>

  <p class="block3">“Takında seveceğin iki kişi olacak," dedim. Sonra beni ağzı açık dinlerken olanları anlattım.</p>

  <p class="block3">“Lady Lostris senin çocuğunu taşıyor. Bundan ilk senin haberin olması için gönderdi beni. Bunu kraldan önce sen bilmeliymişsin.”</p>

  <p class="block3">“Çocuğum! Oğlum!” Doğrusu çocuğun cinsiyetini ikisinin de böyle bilmiş gibi konuşmaları çok şaşırtıcıydı. "Bu bir mucize. Bu Horus'un bir armağanı." Tanus herhalde o anda dünya tarihinde kendinden başka bir babanın var olabileceğini düşünemiyordu.</p>

  <p class="block3">“Oğlum!” Başını şaşkınlıkla iki yana salladı. Tam bir budala gibi sırıtıyordu. Kadınım ve oğlum. Hemen onlara gitmeliyim." Güverteden fırlayıp gidince ardından koşmak zorunda kaldım. Onun saraya girip doğruca hareme dalmasını önlemem gerçekten çok güç oldu. Sonunda bir meyhanede çocuğun şerefine içmeye kandırabildim. Neyse ki içerde bir grup Mavili de vardı. Hemen meyhanenin en iyi şarabından bir fıçı ısmarladım onlara ve yanlarından ayrıldım.</p>

  <p class="block3">Oradan doğruca saraya döndüğümde Firavun beni gördüğüne çok sevindi. "Ben de seni çağırtacaktım, Taita. Tapınağımın giriş kapılarında biraz fazla cimrilik ettiğimiz kanısına yardım. Şöyle daha gösterişli bir şey..."</p>

  <p class="block3">“Firavunum!” dedim. "Büyük ve Kutsal Mısır! Size çok büyük haberlerim var. Tanrıça İsis size verdiği sözü tuttu. Hanedanınız sonsuza kadar devam edecek. AmonRa falı gerçekleşecek. Hanımın kızıl ayı Mısır'ın güçlü boğasının ayakları altında ezildi. Lady Lostris oğlunuzu taşıyor!"</p>

  <p class="block3">Firavun ilk kez tapınağını da, cenazesini de bir anda unuttu ve Tanus gibi o da doğruca karısının yanına koşmak istedi.</p>

  <p class="block3">O önde, tüm soylular ve maiyeti de arkada peşinden koşmaya başladık. Hanımım bizleri harem bahçesinde bekliyordu.</p>

  <p class="block3">Bir dişinin doğal kurnazlığıyla sahneyi tüm güzelliğini ortaya çıkaracak biçimde düzenlemişti. Çevresinde çiçek tarhları ve ardında geniş nehir olduğu halde alçak bir sıraya oturmuştu. Kralın bir an önünde diz çökeceğini sandıysam da, ölümsüzlük olasılığı bile onurluluğunu kendisine o kadar unutturamadı. Karısını kutlayarak sağlığını sordu. Bu arada kendinden geçmiş bakışları bir an bile o mucizenin gerçekleşeceği karnından ayrılmamıştı. Sonunda, "Mutluluğunu tamamlayacak herhangi bir şeye ihtiyacın var mı? Seni bu yaşamının güç döneminde daha rahat ettirecek bir şey yapabilir miyim?" diye sordu.</p>

  <p class="block3">Hanımıma bir kere daha hayran oldum. Zamanlama kavramı o kadar kusursuzdu ki, çok esaslı bir mısır tüccarı ya da bir general olabilirdi. "Majesteleri," dedi. "Ben Teb'de doğdum. Mısır'ın başka bir yerinde gerçekten mutlu olamam. Oğlumuzun burada doğmasına izin vermenizi dilerim. Lütfen beni Elefantin adasına dönmek zorunda bırakmayın."</p>

  <p class="block3">Soluğumu tutup bekledim. Sarayın yeri bir devlet işiydi. Bir kentten başka bir kente taşınması binlerce kişinin yaşamını etkileyecek bir karardı. Daha on altı yaşına varmamış bir çocuğun kaprisiyle olacak şey değildi.</p>

  <p class="block3">Firavun bu istek karşısında şaşalayıp takma sakalını kaşıdı. 'Teb'de yaşamak mı istiyorsun? Pekâlâ, saray Teb'e taşınacak o halde!" Bana döndü. Taita, bana yeni bir saray çiz." Sonra yine hanımıma döndü. Karşı kıyıyı işaret ederek, Batı yakasında mı kuralım, sevgilim? diye sordu.</p>

  <p class="block3">“Batı yakası daha serin ve güzeldir. Orada çok mutlu olurum.”</p>

  <p class="block3">“Batı yakasında olacak, Taita. Sarayı çizerken cimriliğe kaçma. Firavun oğluna uygun bir yer olmalı. Adı Memnon olacak. Şafağın hakimi Buraya da Memnon Sarayı adını vereceğiz.”</p>

  <p class="block3">Hanımım bu kadar kolaylıkla bana dağ gibi bir yük yüklemiş, kralı karnındaki çocuk adına yapacağı pek çok istekten birincisine alıştırmıştı Firavun o andan sonra bir daha kendisinden hiçbir şey esirgemeyecekti. Lostris yaramaz bir çocuk gibi kralın üzerindeki bu yeni gücünün sınırlarını öğrenmeye çalışmaktan zevk alıyordu sanırım.</p>

  <p class="block3">Yaşamı boyunca kar görmemişti; bunu ona dağlık bir ülkede doğmuş olan ben bölük pörçük çocukluk hatıralarıma dayanarak anlatmıştım. Hanımım Nil vadisinin sıcağında serinlemek için biraz kar getirilmesini istedi. Firavun hemen özel bir atletizm yarışması düzenledi ve Yukarı Krallığın en hızlı koşan yüz atleti seçildi. Bunlar Suriye'ye gidip benim özel çizimim olan bir kutuyla karı eritmeden getireceklerdi. Hanımımın istekleri içinde onu tatmin etmeyen bir tek bu oldu sanırım. O uzak dağ doruklarından bize erişen tek şey kutunun dibindeki bir parça ıslaklıktı.</p>

  <p class="block3">Ama diğer isteklerinin tümü yerine getirilmişti. Tanus, Firavun'a Mısır donanmasının savaş dorumu hakkında bir rapor verdiğinde o da oradaydı. Hanımım Tanus'un raporunu verip odadan çıkmasına kadar sesini çıkarmadı. O gittikten sonra yumuşak bir sesle, "Lord Tanus'un en iyi generalimiz olduğunun söylendiğini duydum," dedi. "Ey kutsal kocam, onun Mısır'ın Büyük Aslanlığına terfi ettirip kuzey ordularının komutanlığına getirilmesi sence doğru olmaz mı?" Bu küstahlığa şaşmıştım, ama Firavun sadece başını salladı.</p>

  <p class="block3">“Böylesine büyük bir komutanlık için çok genç olmasına karşın aynı şeyi ben de düşünmüştüm, sevgilim.”</p>

  <p class="block3">Tanus hemen ertesi gün kralın huzuruna çağırıldı ve oradan Mısır'ın Büyük Aslanı ve kuzey ordularının komutanı olarak çıktı. Şimdi emrinde üç yüz gemi ve yaklaşık otuz bin asker vardı. Bu terfi onu ordu kademelerinde dördüncü sıraya yükseltmişti.</p>

  <p class="block3">Lady Lostris bana, sanki bilmiyormuşum gibi, "Lord Tanus gururlu bir insandır," dedi. "Eğer bu terfide benim rolüm olduğunu söyleyecek olursan seni karşıma çıkan ilk Suriyeli köle tüccarına satarım."</p>

  <p class="softbreak">&nbsp;</p>
</body>
</html>
