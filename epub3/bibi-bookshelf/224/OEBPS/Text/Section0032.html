<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Safaga bin yıldır Doğudan yukarı</span> Krallığa gelen ticaretin depoluğunu yapmıştır. Küçük teknemizin burnunda dururken bile kuzeyde Safaga ile dar denizin doğu kıyısındaki Arap limanlan arasında gidip gelen çok daha büyük tekneleri seçebiliyordum.</p>

  <p class="block3">Safaga'da kıyıya çıktığımda hava kararmış ve geldiğimi gören olmamıştı. Lord İntef'in pis işleri nedeniyle burayı sık sık ziyaret ettiğimden nereye gideceğimi biliyordum. Bu saatte sokaklar ıssızdı ama meyhaneler tıkabasa doluydu.</p>

  <p class="block3">Doğruca tüccar Tiamat'ın evine gittim. Tiamat zengindi ve evi eski kentin en büyük binasıydı. Kapıda silahlı bir köle yolumu kesti.</p>

  <p class="block3">Efendine bacağını kesilmekten kurtaran Karnak'lı tabibin geldiğini söyle, dedim. Çok geçmeden Tiamat topallayarak beni karşılamaya çıktı. Rahip kıyafetini görünce şaşırmışsa da, kölesinin önünde ne bu konuda bir şey söyledi, ne de adımı ağzına aldı. Beni duvarlarla çevrili bahçesine sokup da yalnız kaldığımıza, "Gerçekten sen misin, Taita? Senin Elefantin adasında Örümcekler tarafından öldürüldüğünü duymuştum," dedi.</p>

  <p class="block3">Tiamat orta yaşlı, kurnaz bir adamdı. Birkaç yıl önce bir sedyeyle getirilmişti bana. Bir yolcu grubu kendisini yol kenarında bulmuştu. Kervanı Örümcekler tarafından yağmalanmış, o da ölü diye bir kenarda bırakılmıştı. Bacağını kurtarmayı başarmıştım ama hayatının sonuna kadar toparlayacaktı.</p>

  <p class="block3">Kölelerine bana soğuk şerbetle incir ve ballı hurma getirmelerini emrettikten sonra, "Senin için ne yapabilirim?</p>

  <p class="block3">Hayatımı sana borçluyum. Sen iste, yeter. Evim evindir. Tüm varlığım senindir," dedi.</p>

  <p class="block3">Kralın hizmetindeyim, diyerek cebimden şahin mührünü çıkarıp gösterdim.</p>

  <p class="block3">Yüzü birden ciddileşti. "Firavun'un mührünü tanıyorum. Ama bunu bana göstermen gerekmezdi. Benden istediğini söyle. Seni reddetmem mümkün değil zaten."</p>

  <p class="block3">Anlattıklarımı hiç konuşmadan dinledi, sözüm bitince kâhyasını çağırtıp önümde emir verdi. Adamı göndermeden bana döndü. "Unuttuğun bir şey var mı? Başka bir şey ister miydin?"</p>

  <p class="block3">Cömertliğinin sonu yok, dedim. "Bir şey daha var. Yazı aletlerimi özledim."</p>

  <p class="block3">Tiamat kâhyaya döndü. "Paketlerden birine papirüs, fırça ve mürekkep şişesi de konsun."</p>

  <p class="block3">Kâhya gittikten sonra gece yansına kadar oturup konuştuk. Tiamat Yukarı Krallığın en işlek ticaret merkezinde olduğundan imparatorluğun her yanından ve denizin ötesinden gelen haberleri duyardı. O birkaç saat içinde Elefantin adasındaki sarayda aylarca öğrendiklerimden daha çok şey öğrenmiştim.</p>

  <p class="block3">Kervanlarına izin vermeleri için hâlâ Örümceklere para ödüyor müsün? diye sorduğumda omuzlarını silkti.</p>

  <p class="block3">Bacağıma yaptıklarından sonra başka seçeneğim var mı? İstekleri her mevsim biraz daha artıyor. Kervan Safaga'dan çıkarken mal değerinin yansını ve Teb'de satıldıktan sonra da kârımın yarısını ödemek zorundayım. Çok geçmeden hepimizi yoksulluğa itecekler, kervan yollarında ot bitecek ve krallığın ticareti kuruyup sona erecek.</p>

  <p class="block3">Bu ödemeleri nasıl yapıyorsun? Rakamı kim saptıyor ve parayı kim alıyor?</p>

  <p class="block3">"Limanda casusları var. Boşalan her yükü izlerler ve Safaga'dan ayrılan her kervanın ne taşıdığını bilirler. Dağ geçidine bile gelmeden soyguncu reislerinden biri kervanı karşılayıp kararlaştırdıktan parayı ister."</p>

  <p class="block3">Tiamat bir köleye meşalesiyle odama kadar yolumu aydınlatmasını söylediğinde saat gece yarısını geçmişti.</p>

  <p class="block3">Yarın ben kalkmadan gitmiş olacaksın." Tiamat beni kucakladı. "Elveda, dostum. Sana borcumu henüz ödemiş sayılmam. İhtiyacın olduğunda beni yine aramaktan çekinme."</p>

  <p class="block3">Aynı köle sabah beni uyandırdı ve karanlıkta kıyıya kadar geçirdi. Mercan kayalığının berisinde Tiamat'ın şileplerinden biri bekliyordu. Ben tekneye biner binmez kaptan demir aldı.</p>

  <p class="block3">Öğle olmadan Tanus'un beni kumsalında beklediği küçük balıkçı köyünün önüne varmıştık.</p>

  <p class="softbreak">&nbsp;</p>
</body>
</html>
