<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Kuzeye doğru çıktıkça cepheden gelen</span> sıkıntılı haber ve söylentiler de artıyordu. Bu yolculuk boyunca Tanus sık sık sözde bu haberleri benimle konuşmak üzere gemimize gelmekteydi. Ancak her ziyaretinde prens ve annesiyle bir süre görüşmeye zaman ayırabiliyordu.</p>

  <p class="block3">Kadınların ordunun ardından savaşa gitmeleri geleneğini hiçbir zaman benimsemiştim. Savaşta olsun barışta olsun kadınlar insanın aklını karıştırırlardı ve Tanus'un çapında bir savaşçı bile ana hedefinden saptırılabilirdi. Tanus'a sadece önündeki görevi düşünmesini söylediğimde gülüp omzumu okşadı.</p>

  <p class="block3">Onlar bana çarpışmak için bir neden oluşturuyorlar. Hiç taslanma dostum, yavrusunu savunan bir aslan gibi olacağım.</p>

  <p class="block3">Çok geçmeden gerileyen ordunun ilk birliklerine rastladık; bunlar nehir kıyısından güneye doğru kaçarlarken önlerine çıkan köyleri soyan bir grup asker kaçağıydı. Tanus hiç duraksamadan birkaç yüzünün kelesini kestirip mızraklara geçirterek örnek olmak üzere nehir kıyısına diktirdi. Sonra diğerlerini toplayıp güvenilir subayların emrine verdi. Bun dan sonra kaçma olayı görülmedi ve askerler yeni bir ruhla bayraklarına sarıldılar.</p>

  <p class="block3">Donanmamız nehre bakan Asyut kentinin duvarları önüne gelmişti Tanus, Nembet'in emirlerini hiçe sayarak burada Remrem'in komutasında beş bin kişilik bir yedek kuvvet bıraktı. Sonra da sınırda yerlerimizi almak ve esrarengiz Çoban Kral'ı beklemek üzere kuzeye doğru yolumuza devam ettik.</p>

  <p class="block3">Donanma savaş düzenini almış olarak nehirde demirlemişti ama gemilerde mürettebat çok azdı. Savaşçılar kara ordusuyla birlikte nehrin doğu kıyısına inmişlerdi. Firavun'u hanımımla prensin kendilerini oraya getiren büyük ve konforlu gemide kalmaları için ikna edebilmiştim. Suyun üzeri daha serin ve sağlıklıydı, ayrıca ordumuz bir talihsizliğe uğrarsa kaçmaları çok daha kolay olacaktı; Kral da orduyla karaya çıkmış ve kampını su basmış tarlalardan yüksekçe bir yere kurdurmuştu. Burada terk edilmiş bir köy vardı; köylüler düzmece firavunla tartışmalı olan bu sınırdan yıllar önce kaçmışlar, çiftçiler bu tehlikeli toprakları işlemekten vazgeçmişlerdi. Terk edilmiş köyün adı Abnub'du.</p>

  <p class="block3">Biz Abnub'a gelmeden birkaç hafta önce sular çekilmeye başlamışsa da, sulama kanalları hâlâ doluydu ve tarlalar kara çamurla kaplıydı.</p>

  <p class="block3">Tanus, Nembet'in getirdiği kısıtlamalar içinde kalarak hazırlıklarına başladı. Alaylar savaş düzenine göre kamp kurmuşlardı. Astes nehrin ortasındaki filonun komutanıydı, Tanus sol kanadı, Kratas da sağ kanadı almışlardı.</p>

  <p class="block3">Hiksoslar hakkında tek bildiğimiz karadan geldikleri ve kendi donanmaları olmadığıydı. Tanus düşmanla karada karşılaşmayı umuyordu. Hiksosları nehri geçmekten alıkoyabileceğinden, böylece onları kendi seçtiği savaş alanına sürükleyebileceğinden emindi.</p>

  <p class="block3">Abnub köyü çevresindeki tarlaların ortasında yüksekçe bir yere kurulu olduğundan iyi bir görüş alanı vardı ve düşman bizim ileri birliklerimize yaklaşmadan çok önce görülebilecekti.</p>

  <p class="block3">Tanus'un emrinde Mısır'ın en seçkin otuz bin askeri bulunuyordu. Hiç bu kadar büyük bir güç görmemiştim. Hatta Nil vadisinde daha önce bu büyüklükte bir ordunun toplanmış olduğunu da sanmıyordum.</p>

  <p class="block3">Nembet kısa bir süre sonra otuz bin asker daha getirecekti. O zaman da tarihin en büyük ordusu olacaktı.</p>

  <p class="block3">Orduyu teftiş eden Tanus'un yanında ben de yardım. O komutanlığa getirildiğinden beri askerin morali çok yükselmişti. Firavun'un kampta bulunmasının da önemli rolü olmuştu. Saflar arasında dolaşırken bizi yenecek güçte bir düşman hayal edemiyordum. On iki bin okçunun cilalı meşin başlıkları ve çok yakından atılacaklar dışında tüm okları durdurabilecek kalın meşin göğüslükleri vardı. Sekiz bin ağır mızrakçının suaygırı derisinden kalkanları bronz kadar sertti. Leopar derisi başlıklarıyla on iki bin kılıçlı askerin sapanlarıyla attıkları taşlar elli adım öteden bir insanın kafasını parçalardı.</p>

  <p class="block3">Tanus bu dev orduyu eğittikçe benim de güvenim artıyordu. Ancak Hiksos ve komutasındaki ordu hakkında çok az şey bilmemiz de beni çok rahatsız etmekteydi. Savaş konseyinin keşif kolu çıkarmayı yasaklamasına karşılık, bu amaçla gemi gönderme konusunda bir şey söylemediğini Tanus'a hatırlattım.</p>

  <p class="block3">Sen hukukçu olmalıymışsın, diyerek güldü. "Sözcükleri istediğin gibi evirip çevirebiliyorsun." Hui'ye küçük bir hızlı filo alıp Minieh'e ya da düşmanla karşılaşıncaya kadar gitmesini emretti. Basti'nin Örümceklerinden olup Gallala'da ele geçirdiğimiz Hui, Tanus'un emrinde hızla yükselmiş ve şimdi bir filo komutanı olmuştu.</p>

  <p class="block3">Hui çarpışmadan kaçınmak ve dört gün içinde dönmek üzere emir almıştı. Dördüncü gün döndü. Minieh'e hiçbir direnişle karşılaşmadan ve başka bir gemi görmeden varmıştı. Nehir boyundaki köylerin hepsi terk edilmiş, Minieh kenti yağmalanmıştı ve yanıyordu.</p>

  <p class="block3">Ancak Hui düzmece firavunun ordusundan bazı kaçakları yakalamıştı. Hiksos istilasına tanık olarak ilk sorguya çektiğimiz kişiler bunlar oldu. Ancak hiçbiri Çoban Kral'a karşı savaşmamış, ilk haberde kaçmışlardı; bu nedenle de anlattıkları inanılır gibi değildi. Açık çölde rüzgâr kadar hızlı gemilerle dolaşan bir ordunun varlığına nasıl inanabilirdik?</p>

  <p class="block3">Muhbirlerimize göre bu garip donanmanın üzerinde öyle büyük bir toz bulutu vardı ki, hem sayılan belli olmuyor, hem de kendilerini görenlerin yüreklerine korku salıyordu.</p>

  <p class="block3">Bunlar insan değil, yeraltı dünyasından gelen cinler ve çölün şeytan rüzgârlarına binmişler, diyorlardı.</p>

  <p class="block3">Tanus tutsakların anlattıklarını dikkatle dinledikten ve başlarına konan yanar kömürlerin bile hikâyelerini değiştirtmekte başarılı olmadığını gördükten sonra idam edilmelerini emretti. Cesaretini henüz yeniden kazanmış olan ordumuzun arasında bu tür söylentilerin yayılmasını istemiyordu.</p>

  <p class="softbreak">&nbsp;</p>
</body>
</html>
