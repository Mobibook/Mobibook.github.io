<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Şölenden ve bir saatlik özgürlüğümden sonraki</span> sabah uyandığımızda nehrin gece yükselmiş olduğunu gördük. Başım içtiğim şaraptan hâlâ ağırdı, ancak limandaki nöbetçilerin seslerini duyunca hemen pencereye koştum. Her iki kıyıda halkla tıklım tıklımdı. Suların yükselmesini dualar ve şarkılarla, palmiye yapraklarını sallayarak karşılamaktaydılar.</p>

  <p class="block3">Sular alçalmışken bakır parçaları üzerindeki pas yeşili renginde olurdu. Ama şimdi kabarınca yeşillik gitmiş nehir boz bir renge bürünmüştü. Gece boyunca sular limanın taş direklerine kadar yükselmişti, çok geçmeden aylardır kupkuru olan sulama kanallarına dolacak, oradan tarlaları basacak, köylülerin kulübelerini sular altında bırakacak, tarlalar arasındaki sınır çizgilerini silip süpürecekti.</p>

  <p class="block3">Her su baskınından sonra sınır taşlarının yerleştirilmesi Sular Muhafızı'nın göreviydi. Lord İntef sıra bu işe geldiğinde zenginlerin iddialarını gözeterek servetine servet katardı.</p>

  <p class="block3">Nehrin yukarsından şelalenin uzaklardan gümbürtüsü geliyordu. Kabaran sular önündeki doğal granit kayaların üstünden geçerken havaya yükselen gümüş gibi su serpintisi Assoun'un her yanından görülürdü. Bu incecik sis adanın üzerinden geçerken havaya kaldırdığı yüzlerimize serinlik verirdi ki, vadimizde gördüğümüz tek yağmur da buydu.</p>

  <p class="block3">Adamızın çevresindeki kumsallar gözlerimizin önünde sular altında kalıyordu. Çok geçmeden iskelemiz de kaybolacak, sular bahçe kapımı kadar erişecekti. Suyun nerede duracağı sadece Nilölçerin düzeyleri dikkatle ölçülerek hesaplanabilirdi. Tüm ülkenin ve halkın refahı ya da açlığı bu düzeylere bağlıydı.</p>

  <p class="block3">Hemen hanımımın yanına koşup benim de önemli bir rolümün olduğu sular törenine hazırlanmaya başladım. En iyi giysilerimizi giydik, yeni altın zincirimi boynuma geçirdim. Sonra ev halkı ve harem kadınlarıyla birlikte Hapi tapınağına akmakta olan kalabalığın arasına karıştık.</p>

  <p class="block3">En önde Firavun ve Mısır'ın büyükleri vardı. Zengin yaşamlarıyla hepsi de tombul olan rahipler bizi tapınağın merdivenlerinde bekliyorlardı. Saçları kazınmış, kafaları yağlanmıştı, kral bugün çok eli açık davranacağı için hepsinin gözleri parlıyordu.</p>

  <p class="block3">Tanrı Hapi hiçbir uygar insanın ayak basmadığı güneydeki ülkesinde dağının tepesinde oturur ve iki dipsiz testisinden Nil'ine kutsal sularını dökerdi. Testilerdeki suyun rengi ve tadı değişikti: biri parlak yeşildi ve tatlıydı, diğeri boz renkliydi ve her yıl tarlalarımızı basıp onlara yeni yaşam veren çamurla doluydu. Biz şarkılar okurken kral da mısır, et, şarap, gümüş ve altın sundu. Sonra bilgelerini, mühendislerini ve matematikçilerini çağırıp Nilölçerin hesaplarını ve gözlemlerini yapmalarını emretti.</p>

  <p class="block3">Lord İntef e ait olduğum günlerde sular muhafızlarından biri olma ayrıcalığını elde etmiştim. Bu ünlü kişiler arasında tek köle bendim, ancak Övgü Altını da ancak birkaçında olduğu için beni saygıyla karşıladılar. Benimle daha önce de çalıştıklarından değerimi iyi bilirlerdi. Nehrin akışını ölçen Nil ölçerleri ben hazırlamış ve yapımlarına nezaret etmiştim.</p>

  <p class="block3">Suların yüksekliğini ve baskının boyutlarını ölçen karmaşık formül de benim eserimdi.</p>

  <p class="block3">Yolumuzu meşalelerle aydınlatarak tapınağın ardındaki kapıdan girip taş merdivenlerden aşağı indik. Suyun dışındaki en son basamağa varınca taşçı ustalarımın kuyunun duvarlarına oydukları işaretleri inceledik. Bu işaretlerin her birinin hem tılsımlı, hem de matematik bir değerleri vardı.</p>

  <p class="block3">İlk okumamızı hep birlikte büyük bir dikkatle yaptık. Bundan sonra ki beş gün boyunca nöbetleşe aşağı inip suyun yükselişini izleyecek ve bir su saatiyle zamanını ölçecektik. Aldığımız su örneklerindeki mil oranını da hesaplayacak ve bunların hepsini birden değerlendirerek bir sonuca varacaktık.</p>

  <p class="block3">Beş günün sonunda üç gün sürecek bir hesaplamaya giriştik. Artık bulgularımızı krala sunmaya hazırdık. Firavun o gün soyluları ve Elefantin adası halkının yarısıyla değerlendirmeleri öğrenmek üzere tapınağa döndü.</p>

  <p class="block3">Başrahip sonuçları yüksek sesle okurken kral gülümsemeye başlamıştı. Hemen hemen kusursuz boyutlarda bir su baskını tahmin etmiştik. Su çok alçak olup tarlaları güneşte bırakmayacak, kanalları ve setleri önüne katıp köyleri ve kıyı kentlerini yıkacak kadar da yükselmeyecekti. Bu mevsim ürün bol, hayvan sürüleri besili olacaktı.</p>

  <p class="block3">Firavun halkının talihine olduğu kadar vergi tahsildarlarının getirecekleri ganimet için de seviniyordu. Yıllık vergiler su baskınının durumuna göre hesaplanırdı ve bu yıl anıt mezarının depolarına yeni hazineler yerleştirilecekti. Firavun, Hapi tapınağındaki suların kutsanması törenini kapatırken Osiris festivaline katılmak için Teb'e yapılacak yolculuğun tarihini de bildirdi. Hanımımın son Osiris oyununda tanrıça rolünü oynadığından bu yana iki yıl geçmiş olması inanılır gibi değildi.</p>

  <p class="block3">Krallık filosu sekiz gün sonra Nil'in kabaran sularında kuzeye doğru yola çıkacak, Teb'e vardığımızda Tanus bizi bekliyor olacaktı. Hanımım mutluluktan kendinden geçmişti.</p>

  <p class="block3">Limanı dolduran tekne sayısı o kadar çoktu ki, nehir bir kıyıdan öteki kıyıya kadar görünmüyor denebilirdi. Hanımım insanın ayağını ıslatmadan bir kıyıdan öteki kıyıya yürüyebileceğini söylemişti. Teknelerin direklerde dalgalanan bayraklarla doğrusu çok gösterişli bir görünümü vardı.</p>

  <p class="block3">Bize ayrılan gemilere binmiştik; sarayının merdivenlerinden inerek büyük teknesine giden kralı hepimiz güvertelerden alkışladık. Kral teknesine ayak basar basmaz yüzlerce borudan yelken açma komutu çalındı. Tekneler birer birer burunlarını kuzeye doğrulttular. Nehrin akıntı ve kürekçilerin de gayretiyle uçar gibi yola koyulduk.</p>

  <p class="block3">AkhHorus'un Örümcek çetelerini ortadan kaldırmasından bu yana ülkede bambaşka bir hava vardı. Geçtiğimiz köylerin halkı krallarını karşılamak için kıyılarda bekleşiyorlardı. Bundan sonraki günlerde Firavun tüm maiyeti iki kere kıyıya çıkarak AkhHorus'un kervan yolu kavşaklarına dizdikleri piramitleri incelediler. Köylüler bu iğrenç kafatası yığınlarını yeni tanrılarının kutsal emanetleri gibi koruyorlardı. Her kafatasını fildişindenmiş gibi parlatmışlar, sonra hepsini yıllarca aynı şekilde durmaları için kille birbirlerine yapıştırmışlar, üzerlerine tapınaklar kurup korumaları için başlarına rahipler getirmişlerdi.</p>

  <p class="block3">Elefantin'den ayrıldığımızın onuncu günü nehrin dirsek yaptığı bir yerde kamp kurduk. O gecenin eğlenceleri arasında ülkenin en ünlü hikayecilerinden biri öyküler anlatacaktı; bu da hanımımın en sevdiği ve heyecanla beklediği şeydi.</p>

  <p class="block3">Ancak akşam olduğunda Lady Lostris'in yorgun ve rahatsız olduğunu görünce çok şaşırdım. Bana ev halkını alıp gitmemi söylediyse de, onu yalnız bırakmadım. İçecek sıcak bir şey verdikten sonra gece ihtiyacı olur düşüncesiyle sabaha kadar yatağının ucunda kıvrılıp yattım.</p>

  <p class="block3">Sabah uyandırmaya çalıştığımda kaygım daha da artmıştı. Genellikle yeni günü heyecanla karşılamaya hazır bir halde sıçrardı yataktan. Bu sabah ise örtüyü başından Yukarı çekmiş, "Bırak biraz daha uyuyayım, kendimi yaşlı bir kadın kadar bitkin hissediyorum," demişti.</p>

  <p class="block3">Kral erken yola çıkılmasını emretti. Güneş doğmadan gemide olmalıyız. Size şimdi sıcak bir şey veririm, kendinize gelirsiniz, dedim.</p>

  <p class="block3">Hazırladığım bitki özünü zorla içirdim. Lostris yüzünü buruşturarak, "Beni zehirlemek istiyorsun," dedi ve sonra ne olduğunu anlamadan birden kusmaya başladı.</p>

  <p class="block3">Buna benim kadar o da şaşırmıştı. İkimiz de ne diyeceğimizi bilemeden yatağın yanındaki birikintiye baktık.</p>

  <p class="block3">Benim neyim var, Taita? diye mırıldandı Lostris. "Daha önce hiç böyle bir şey olmamıştı."</p>

  <p class="block3">Birden o anda ne olduğunu anladım.</p>

  <p class="block3">Hamsin rüzgârı, dedim. Tras mezarlığı! Tanus!"</p>

  <p class="block3">Lostris bir an yüzüme baktı, sonra gülümsemesi çadırı bir kandil gibi aydınlattı. "Bebeğim oluyor," dedi.</p>

  <p class="block3">Aman hanımım, bu kadar yüksek sesle konuşmayın, diye yalvardım.</p>

  <p class="block3">Tanus'un bebeği! İçimde Tanus'un oğlunu taşıyorum." Hastalığın, dan ve çocuk düşürmesinden sonra onu kralın yatağından uzak tuttuğum için bu kralın çocuğu olamazdı.</p>

  <p class="block3">Lostris' eteğini kaldırıp dümdüz karnına baktı. 'Taita, düşün bir kere. Tanus gibi bir yaramaz büyüyor içimde. Tras mezarlığında keşfettiğim o zevklerin tanrıların dikkatini çekeceğinden emindim. Bana ömrümün sonuna kadar sürecek bir anı verdiler."</p>

  <p class="block3">Hemen Aton'la konuşacağım. Bu gece kralın yatağını paylaşacaksın, dedim. Şaşkın şaşkın yüzüme baktı.</p>

  <p class="block3">Kendisine söylediğim pek çok şeye inanır Firavun, diye devam ettim. "Ama hamsin rüzgârında savrulan tohumlarla döllendiğine asla inanmaz. Bu küçük piçimize bir üvey baba bulmak zorundayız." Daha şimdiden çocuğu sadece onun değil, ikimizinmiş gibi görüyordum. Saklamaya çalışıyorsam da, onun bu doğurganlığından en az onun kadar ben de sevinmekteydim.</p>

  <p class="block3">“Bir daha ona piç deme sakın,” diye parladı. "O bir prens olacaktır."</p>

  <p class="block3">“Kendisine bir kral baba bulursam prens olur,” dedim. "Sen hazırlan şimdi. Ben kralı görmeye gidiyorum."</p>

  <p class="softbreak">&nbsp;</p>
</body>
</html>
