<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Firavun savaş konseyini gizli bir</span> toplantıya çağırdı. O toplantıda olanları çok sonraları Kratas'tan öğrendim. Tanus gizlilik yeminini bozup ne bana, ne de hanımıma bir şey söylemişti. Ama ben Kratas'ın ağzından laf almayı becerebilmiştim.</p>

  <p class="block3">Tanus, Kratas'ı On Binlerin En İyisi rütbesine yükseltmiş ve Mavi Timsah Muhafızlarının komutanlığını ona vermişti.</p>

  <p class="block3">Aralarındaki bağ hâlâ granit kadar sağlamdı. Kratas bu nedenle savaş konseyine katılmıştı, küçük rütbesiyle konuşmaya hakkı olmamasına karşın orada konuşulanların hepsini bana ve hanımıma iletmişti.</p>

  <p class="block3">Konsey, Nembet'in başını çektiği yaşlılarla Tanus'un liderleri olduğu gençler arasında ikiye bölünmüştü. Ancak ne yazık ki, son söz yaşlılarındı ve bunlar da eski görüşlerini gençlere zorla kabul ettirmişlerdi.</p>

  <p class="block3">Tanus ordularımızı sınırdan çekip nehir boyunca bir dizi savunma hattı kurulmasını istiyordu. Aynı zamanda ileri keşif kolları çıkararak bu esrarengiz düşmanın gücünü ve kimliğini öğrenmek kararındaydı. Kuzey kentlerinin hepsinde casuslarımız vardı ama bilinmeyen bir nedenle bunlardan hiçbir haber alamamıştık. Tanus ordusunu savaşa sürmeden bu casusları toplayıp ellerindeki bilgileri incelemek taraftarıydı.</p>

  <p class="block3">Neyle karşı karşıya olduğumuzu bilmeden gerekli olan stratejiyi yaratamayız, dedi konseye.</p>

  <p class="block3">Nembet ile grubu Tanus'un bütün önerilerine karşı çıktılar. Yaşlı amiral, Tanus'un krallık gemisini batmaktan kurtardığı gün kendisini düşürdüğü utancı unutamamıştı ve Tanus'a muhalefeti mantıktan çok ilkelerine dayanıyordu.</p>

  <p class="block3">Kutsal topraklarımızın bir karışını bile düşmana bırakamayız. Bunu önermek korkaklıktır. Düşmanla karşılaşacak ve onu bulduğumuz her yerde yeneceğiz. Köy kızları gibi onunla flört ve dans etmeyeceğiz.</p>

  <p class="block3">Korkaklık suçlamasıyla köpüren Tanus, "Lordum!" diye gürledi. "Gerçekleri bilmeden karar veren ancak bir budaladır, hem de yaşlı bir budala. Elimizde bir tek bilgi kırıntısı bile yokken..."</p>

  <p class="block3">Ama boşunaydı. Orduda Tanus'un üstünde olan üç generalin kıdemleri sonunda galip çıktı.</p>

  <p class="block3">Tanus'dan hemen kuzeye gidip gerilemekte olan orduya çekidüzen vermesi istendi. Sının tutacak ve düşmanla sınır taşlan üstünde karşılaşacaktı. Doğal savunma hattı olan ve surları ikinci savunma hattını oluşturan Asyut tepelerinden çekilmesi yasaktı. Komutasında donanma ve kuzey ordusu olacaktı. Donanmada ulaşımı sağlamak ve nehri savunmak için üç yüz gemi bulunacaktı.</p>

  <p class="block3">Bu arada Nembet ordunun geri kalanını, hatta güneyde Kuş sınırında olanları da kuzeye getirecekti. Bu yeni ve acil tehlike karşısında Afrika içlerindeki kara tehlike unutulabilirdi. Ordu toplanınca Nembet kuzeyde Tanus ile birleşmek üzere yola çıkacaktı. Bir ay sonra Asyut önünde altı bin kişiyle dört yüz gemi olacaktı. Tanus da bu arada her ne pahasına olursa olsun sınırı tutmalıydı.</p>

  <p class="block3">Nembet son bir emir daha verdi. "Lord Harrab güçlerinin tümünü sınırda tutacaktır. Kuzeye doğru baskın ve keşif girişimlerinde bulunmayacaktır."</p>

  <p class="block3">Lord Nembet, bu emirler gözlerimi ve kılıç tutan kolumu bağlıyor. Bana bu seferi etkin bir şekilde yürütme yollarını kapatıyorsunuz, diye Tanus boşuna itiraz etti. Nembet genç rakibine otoritesini göstermekten ve böylece intikamını almaktan çok mutluydu. Ulusların kaderleri işte böylesine küçük insani duygulara bağlıdır.</p>

  <p class="block3">Firavun ordunun başındaki yerini alma kararında olduğunu bildirdi, bin yıldır yapılan her önemli savaşta firavunlar hep savaş alanında bulunmuşlardı. Kralın cesaretini takdir ettiysem de, bunu göstermek için bu anı seçmemiş olmasını isterdim. Firavun Mamose savaşçı değildi ve varlığı zafer şansımızı arttırmazdı. Askerler onu görünce belki moralleri biraz yükselirdi ama sonuçta kendisi ve maiyeti Lord Tanus'a yardımcı olmaktan çok engel olacaklardı.</p>

  <p class="block3">Kral cepheye yalnız gitmeyecekti. Kıdemli karısı ve oğluyla birlikte tüm maiyeti de yanında olacaktı. Kraliçenin de maiyeti ve Prens Memnon'un öğretmenleri yanlarında olacağından ben de Asyut'a gitmek zorundaydım.</p>

  <p class="block3">Bu yeni düşmanı bilen ya da anlayan tek kişi yoktu. Hanımımla prensin gereksiz yere tehlikeye atıldıklarını hissediyordum. Öte yandan, bir kölenin güvenliği kendisinden başkasını ilgilendirmezdi. Asyut'a doğru yola çıkmadan önceki gece hiç uyuyamadım.</p>

  <p class="softbreak">&nbsp;</p>
</body>
</html>
