<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">O öğleden sonra kraliyet teknesinin</span> güvertesindeki tahtın önünde Yukarı Mısır devlet konseyi toplandı. Devletin ruhani gövdesini Osiris başrahibi, dünyevi gövdesini başmabeyinci Lord Merkeset ve askeri otoritesini de Lord Harrab simgeliyorlardı.</p>

  <p class="block3">Üç lord Kraliçe Lostris'i kaldırıp tahta oturttular ve oğlunu da kucağına verdiler. Gemideki herkes sadakatlerini belirtmek için yüksek sesle bağırırlarken donanmanın diğer gemileri krallık teknesinin önünden geçtiler ve yaralı askerler bile güvertelere çıkıp yeni naibi ve büyük Mısır tahtının genç veliahdını selamladılar.</p>

  <p class="block3">Osiris başrahibi hanımımın çenesine krallık sakalını takmıştı ama bu onun güzelliğinden ve görkemli kadınlığından hiçbir şey eksiltmemişti. Lord Merseket hanımın beline aslan kuyruğunu sarıp başına kırmızı ve beyaz tacı geçirdi. Son olarak Tanus tahta yaklaşıp asayı ve altın kamçıyı eline verdi. Memnon parlak nesneleri oyuncakmış gibi Tanus' un elinden kapmaya çalışmıştı.</p>

  <p class="block3">Gerçek bir kral işte, dedi Tanus. "Asanın kendi hakkı olduğunu nasıl da biliyor." Tüm saray erkânı çocuğun bu davranışını alkışladı.</p>

  <p class="block3">Sanırım Abnub'daki o korkunç günden sonra ilk kez gülüyorduk. Bu gülme bana yeni bir geleceğin başlangıcının işareti gibi geldi. O ana kadar yenilginin ve Firavun'un ölümünün şoku altındaydık. Ama şimdi Mısır'ın büyük lordları tahtta oturan bu güzel kadınla oğlunun önünde birer birer eğilirken içimizde taze bir umut doğmuş gibi oldu.</p>

  <p class="block3">Son olarak Tanus tahtın önünde diz çökerek sadakat yemini etti. Kraliçe Lostris ona bakarken hayranlığı o güzel yüzünde öylesine belliydi ve o koyu yeşil gözlerinde gündoğumu gibi parlıyordu ki, koca teknede bunu benden başka kimsenin fark etmemesine şaşmamak mümkün değildi.</p>

  <p class="block3">O akşam güneş battıktan sonra hanımım beni ordularının komutanına bir mesajla gönderdi. Kendisini büyük kamarada savaş toplantısına çağırıyordu. Tanus kısa bir süre önce sadakat yemini etmiş olduğu için bu kez reddetmeye imkân bulamamıştı.</p>

  <p class="block3">Tek tanığının ben olduğum bu savaş toplantısı daha başlamamıştı ki, Mısır'ın yeni hükümdarı beni kamaradan kovarak içeri kimsenin girmemesi için kapıda nöbet tutmamı emretti. Kalın perdeyi çekerken son gördüğüm şey birbirlerinin kollarına atıldıkları oldu. İhtiyaçları o kadar büyüktü, birbirlerinden öylesine uzun süre uzak kalmışlardı ki, iki sevgili değil de iki ölümüne düşman gibi saldırmışlardı birbirlerine.</p>

  <p class="block3">Bu boğuşmanın mutlu gürültüsü tüm gece boyunca devam etti. Neyse ki, demir atmış değildik, küreklerin gürültüsü ve tempoyu ayarlayan gongun çalmasıyla krallık kamarasındaki sesler kimse tarafından duyulmadı.</p>

  <p class="block3">Tanus gece nöbeti değişirken güverteye çıktığında az önce büyük zafer kazanmış general kadar mutluydu. Hanımım da az sonra arkandan çıktı. Güzelliğine alışkın olan ben bile ondaki yeni ve ruhani güzellik karşısında şaşkına dönmüştüm.</p>

  <p class="block3">Lostris gün boyunca çevresindeki herkese karşı çok iyi davrandı ve ordusunun komutanıyla konuşmak için Pek çok neden buldu. Prens Memnon ile ben de günümüzü birlikte geçirmekten çok mutluyduk.</p>

  <p class="block3">Prensin de sözde yardımıyla bir dizi tahta model oymaya başlamıştım. Bunlardan biri bir arabayla tahta atlardı. Bir diğeri de üzerinde tekerlek olan bir akstı.</p>

  <p class="block3">Memnon tekerleğin dönmesine merakla bakıyordu.</p>

  <p class="block3">Böyle dolu bir tekerlek çok ağır, değil mi, Mem? dedim. "Bak nasıl da hızını çabucak kaybedip yavaşlıyor." “Ver onu bana!” diye bağıran çocuk dönen tekerleği elimden kaptı. Tekerlek yumuk parmakları arasında kayıp yere düşünce hemen hemen dört eşit parçaya ayrıldı.</p>

  <p class="block3">Sen Hiksoslu bir zorbasın, diye söylenerek zavallı modelimi toplamak üzere yere eğildim.</p>

  <p class="block3">Kırık parçalar yerde hâlâ bir daire biçimindeydi, tam elimi uzatırken birden görüntü yanılsaması yaşadım. Hayali görüntüde tahta parçaları boşluklar, aralarındaki çatlaklar da çubuklar gibi göründü.</p>

  <p class="block3">“Horus'un tatlı soluğu! Başardın, Mem!” Çocuğu kucakladım. "Ortadan uzanan parçalara tutturulmuş bir daire!</p>

  <p class="block3">“Firavun olunca kimbilir bize daha ne mucizeler yaratacaksın?"</p>

  <p class="block3">İşte Birinci Memnon, biraz da dostunun yardımıyla, çubuklu tekerleği böyle buldu. O anda bir gün gelip de ikimizin birlikte bununla şan ve şerefe gideceğimiz hiç aklıma gelmezdi.</p>

  <p class="softbreak">&nbsp;</p>
</body>
</html>
