<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Yaralanmamış tutsaklar Bes tapınağının arkasındaydılar</span>. Elleri arkalarından bağlı olduğu halde başlarında muhafızlarla kuzey duvarı önünde çömelmiş bekliyorlardı.</p>

  <p class="block3">Ben tapınağa girdiğimde Tanus subaylarıyla bir kenarda duruyordu. Üzerimdeki kanlı Asur kadını eteğimi kaldırarak yanına gittim.</p>

  <p class="block3">Bana on üç Örümcek aşireti olduğunu söylemiştin, Taita, dedi. "Her aşiretin bir reisi vardır. Şufti'yi ele geçirdik. Şimdi bak bakalım bu kibar insanlar arasında tanıdığın başkaları da var mı?" Sonra kıs kıs gülerek tutsakları gösterdi ve kolumdan tutup adamların arasına soktu.</p>

  <p class="block3">Tutsakların tanımamaları için peçemi çıkarmadan aralarında dolaşırken ikisini seçebildim. Akheku, Assoun, Elefantin adası ve ilk şelale tarafında çalışan güney aşiretinin başıydı. Setek ise kuzeyde Komombo reisiydi.</p>

  <p class="block3">Şufti'nin bu kadar kısa sürede adamlarını rastgele seçtiği belli oluyordu. Yakaladıklarımız arasında bütün aşiretlerin adamları vardı. Ben reisleri omuzlarına dokunarak işaret ettikçe muhafızlar onları alıp götürüyorlardı.</p>

  <p class="block3">Sıranın sonuna gelince Tanus, "Hiçbirini kaçamadığından emin misin?" diye sordu.</p>

  <p class="block3">Nasıl emin olabilirim ki? Sana reislerin hepsini tanımadığımı söylemiştim.</p>

  <p class="block3">Tanus omuzlarını silkeledi. "Bir ağ atışta hepsini yakalamayı umut edemezdik nasıl olsa. Bu kadar kısa zamanda üçünü ele geçirmek bile büyük şans. Bir de kellelere bakalım. Belki aralarında birkaç tane daha buluruz."</p>

  <p class="block3">Benimkinden daha hassas bir midenin kolay dayanamayacağı bir şeydi bu; ancak benim uzmanlığım canlısıyla ölüsüyle insan olduğu için fazla etkilenmedim. Tapınağın basamaklarında oturup kahvaltımızı ederken kesik başlar tek tek önümüzden geçirildi. Lord İntef'le çalışırken karşılaştığım on beş yirmi haydudu tanıdım ama içlerinde sadece reislerden biri vardı. Bu da küçük çaplı olanlarından Kena'nın NeferTemu'suydu.</p>

  <p class="block3">Eh, dört etti öyleyse, diye Tanus memnunlukla söylendi. NeferTemu'nun başının Gallala kuyusu önünde yaptırdığı kelleden piramitin en tepesine konmasını emretti.</p>

  <p class="block3">Şimdi iş diğer dokuzunu bulmaya kaldı, dedi. "Haydi tutsaklarımızı sorguya çekelim artık." Kahvaltımın geri kalanını iki lokmada yutup istemeye istemeye ardından tapınağa girdim.</p>

  <p class="block3">Aşiretlerin içinde muhbirlerimiz olmasını Tanus'a öneren, hatta bunları nasıl elde edeceğimizi açıklayan bendim, ama şimdi eylem zamanı geldiğinde yine vicdan azabı hissediyordum. Acımasız bir hareketi önermek başkaydı, bir kenarda durup uygulanmasını seyretmek başka.</p>

  <p class="block3">Yaralıların bana ihtiyaçları olduğunu öne sürecek oldumsa da, Tanus umursamadı. "Vicdan azabına hiç gerek yok, Taita. İlk seferde gözden kaçırdığın biri olmaması için yanımda duracaksın."</p>

  <p class="block3">Sorgulama hızlı ve acımasızdı; sanırım bu da karşımızdakilerin karakterlerine uygundu.</p>

  <p class="block3">Tanus, Bes tapınağının taş sunağına atladı ve elinde şahin mührüyle önünde duran tutsaklara baktı. Adamlar çöl güneşinin altında oturmalarına karşın onun bu bakışıyla ürpermiş olmalıydılar.</p>

  <p class="block3">Ben Firavun Mamose'nin şahin mührünü elimde tutuyorum ve onun sesiyle konuşuyorum, diye Tanus küçük heykelciği kaldırıp gösterdi. "Ben hem yargıcınızım, hem de celladınız." Adamlarla göz göze geldiğinde hepsi bakışlarını indirdiler.</p>

  <p class="block3">Soygun ve cinayet eyleminde yakalandınız. İçinizde bunu inkâr eden varsa, ortaya çıkıp bana masum olduğunu söylesin.</p>

  <p class="block3">Başımızın üstünde uçuşan akbabaların gölgeleri avluda dolanırken bekledi. "Haydi, konuşun bakalım, masumlar."</p>

  <p class="block3">Başını çıplak pembe kafalı kuşlara kaldırdı. "Kardeşleriniz ziyafet için sabırsızlanıyorlar. Onları daha fazla bekletmeyelim."</p>

  <p class="block3">Yine de hiçbirinden çıt çıkmayınca Tanus şahin mührünü indirdi. "Buradaki herkesin tanık olduğu eylemlerinizden sizi suçluyorum. Suskunluğunuz kararı doğruluyor. Suçlusunuz. Kutsal Firavun adına hükmümü bildiriyorum. Hepinizi kafanız kesilerek ölüme mahkûm ettim. Kesik kelleleriniz kervan yolları boyunca gösterilecektir. Yasalara boyun eğen insanlar yol kenarında kendilerine sırıtan kellelerinizi görünce örümcek kuşunun kartalla karşılaştığını anlayacaklar.</p>

  <p class="block3">Ülkeden kanunsuzluğun sürülüp atıldığını ve Mısır'ımıza barışın döndüğünü bilecekler. Konuşmam bitti. Firavun Mamose konuştu."</p>

  <p class="block3">Tanus başını sallayınca tutsaklardan ilki öne sürüklenip sunağın önünde diz çöktürüldü.</p>

  <p class="block3">Üç soruma doğru yanıt verirsen canını kurtarabilirsin. Alayımda muhafız olacak, onların aldığı parayı alacak, onların sahip olduğu ayrıcalıklara sahip olacaksın. Eğer sorularımı yanıtlamazsan hüküm derhal infaz edilecek, dedi Tanus.</p>

  <p class="block3">Sonra sert bir bakışla baktı tutsağa. "Birinci sorum şudur. Hangi aşirettensin?"</p>

  <p class="block3">Tutsak yanıt vermedi. Örümceklerin kan yemini ağzını açtırmayacak kadar güçlüydü.</p>

  <p class="block3">İkinci sorum: Başınızdaki reisin adı nedir? Adam yine yanıt vermedi.</p>

  <p class="block3">Üçüncü ve son sorum. Beni aşiretinin saklandığı gizli yerlere götürür müsün? Adam Tanus'un yüzüne bakıp yere tükürdü. Tükürüğü taşlar üstünde sapsarıydı. Tanus adamın yanıbaşında duran muhafıza baktı.</p>

  <p class="block3">Haydudun başı tek bir darbede sunağın basamakları üzerine düşmüştü. "Piramit için bir kelle daha," dedi Tanus.</p>

  <p class="block3">Ondan sonraki üçüncü Örümcek de Tanus'a hakaretle yanıt verdi. Bu kez cellat darbesini iyi hesaplamadı ve kafasının yarısı kopan ceset yerde debelenmeye başladı. Kelleyi koparmak için üç darbe daha gerekti.</p>

  <p class="block3">Tanus yirmi üç kafa kestirdikten sonra tutsaklar arasında ilk kez bir kırılma oldu. Yirmi dördüncü tutsak henüz bir delikanlıydı. Tiz sesiyle yanıtlarını Tanus sormadan verdi.</p>

  <p class="block3">Adım Hui. Zalim Basti aşiretinin kan kardeşiyim. Gizli yerlerini biliyorum ve sizi oraya götüreceğim. Tanus gülümseyerek adamlarına, "Götürün," dedi. "Ona iyi bakın. Bundan sonra bir muhafız eridir ve arkadaşınızdır."</p>

  <p class="block3">Aralarından birinin taraf değiştirmesinden sonra, işler daha kolaylaştıysa da, içlerinde yine karşı koyanlar oldu.</p>

  <p class="block3">Bunlardan kimi Tanus'a gülüyor, kimi de lanetler okuyordu kılıç enselerine inip de kahramanlıkları boyunlarından fışkıran bir kan sütunuyla son bulana kadar.</p>

  <p class="block3">Sefil ve iğrenç bir yaşamdan sonra onurluluk gösterisiyle ölmeyi seçenlere hayrandım. Bunlar ölümle alay etmekteydiler. Böylesi bir cesaretim olmadığını çok iyi biliyordum. Bana bu seçenek sunulsaydı, zayıflardan fark sız davranacağımdan emindim.</p>

  <p class="block3">“Ben Ur aşireti üyesiyim," diye biri itiraf etti.</p>

  <p class="block3">Bir diğeri, "Ben El Harga'ya kadar olan bölgenin reisi MaaEnTef'in aşiretindenim," dedi. Ve böylece geri kalan çete reislerinin hepsine ulaşacak adam bulmamıza kadar devam etti gitti. Bu arada kuyunun yanındaki kellelerden piramit de epey yükselmişti.</p>

  <p class="softbreak">&nbsp;</p>
</body>
</html>
