<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Firavun, Lostris'in durumunu Aton'dan</span> öğrendikten sonra ziyaretine geldi. Karısına altın ve lapis lazuli taşından kartal biçiminde bir gerdanlık getirdi ve akşama kadar yanında oturup onunla kelime bulmaca oyunları oynadı. Giderken bana kendisiyle dairesine kadar yürümemi emretti.</p>

  <p class="block3">“İnanılmaz bir değişiklik var, Taita. Onu ne zaman yatağıma alabilirim? Daha şimdiden oğlumu doğuracak kadar iyileşmiş görünüyor.”</p>

  <p class="block3">“Daha değil. Büyük Mısır. Hanımımın en küçük bir yorgunluğu hastalığı tekrarlatabilir.”</p>

  <p class="block3">Artık bir zamanlar ölü olan birinin otoritesiyle konuştuğumdan sözlerimden kuşkulanmıyordu.</p>

  <p class="block3">Köle kızlar da bu ikinci dirilişime alışmışlar, kem göz işareti yapmadan yüzüme bakabiliyorlardı. Aslında benim öteki dünyadan dönüşüm sarayın en önemli konusu değildi artık. Onları meşgul edecek daha başka şeyler vardı. Bu da büyük nehir boyunca yaşayan herkesin yaşamlarını ve bilinçlerini dolduran AkhHorus'un ortaya çıkışıydı.</p>

  <p class="block3">AkhHorus adını saray koridorlarında ilk duyduğumda pek bir önem vermemiştim. Kızıldeniz kıyısındaki Tiamat'ın bahçesi Elefantin adasının küçük dünyasından o kadar uzaktı ki, Hui'nin Tanus'a verdiği adı çoktan unutmuştum bile.</p>

  <p class="block3">Ama bu yarı tanrının yaptığı söylenen şeyleri duyunca kimden söz edildiğini hemen anladım.</p>

  <p class="block3">Heyecanla hanımıma koştum bunun üzerine. “Tanus," diyebildim.</p>

  <p class="block3">Tanus mu? Tanus'tan haber mi geldi yoksa? Anlat, yoksa sabırsızlıktan öleceğim."</p>

  <p class="block3">Evet, haber var. Hem de inanılmaz haberler! Gel bizi kimsenin duyamayacağı bir yere gidelim. Lostris'i alıp küçük kayığımıza bindirdim. Nehrin ortasına gelince saray duvarlarının her köşesinde bekleyen kulaklardan kurtulmuştuk.</p>

  <p class="block3">Ülkede taze bir rüzgâr esiyor, dedim."Bu rüzgâra AkhHorus diyorlar."</p>

  <p class="block3">“Horus'un kardeşi. Tanus'a böyle mi diyorlar şimdi?”</p>

  <p class="block3">“Tanus olduğunu hiçbiri bilmiyor. Onu tanrı sanıyorlar."</p>

  <p class="block3">“Tanrıdır," dedi Lostris. "Benim için tanrıdır o."</p>

  <p class="block3">Onlar da buna inanıyorlar. Tanrı olmasaydı Örümceklerin saklandıkları yerleri nasıl bulurdu, kervanları nerede pusuya düşüreceklerini nereden bilip onları baskına uğratırdı?</p>

  <p class="block3">“Bütün bunları yaptı, ha?”</p>

  <p class="block3">Bunları da, daha yüzlercesini de. Eğer sarayda uçuşan çılgınca söylentilere inanırsan, örümcek aşiretleri birer birer ortadan yok oluyormuş. AkhHorus'un kartal gibi kanatları olduğunu, Cebel Umm Bahri' nin aşılmaz yamaçlarına çıkıp Zalim Basti'yi bastığını söylüyorlar. Tepeden aşağı beş yüz haydudu kendi elleriyle fırlatmış...</p>

  <p class="block3">Başka... başka...</p>

  <p class="block3">Kervan yolları kavşaklarında oradan geçtiğini gösteren büyük anıtlar dikmiş diyorlar.</p>

  <p class="block3">Anıtlar mı? Nasıl anıtlar?</p>

  <p class="block3">İnsan kafataslarından piramitler. Öldürdüğü haydutların kelleleri.</p>

  <p class="block3">Hanımım titrediyse de yüzü parıldıyordu. "O kadar çok insan mı öldürmüş?"</p>

  <p class="block3">Bazıları beş bin kişi öldürdüğünü söylüyorlar, Bazıları da elli bin.</p>

  <p class="block3">Anlat haydi... Başka?</p>

  <p class="block3">En az altı çete reisini yakalamış...</p>

  <p class="block3">Ve kafalarını kesmiş, öyle mi? Ah, Taita, onu görmeme ne zaman izin vereceksin?</p>

  <p class="block3">Çok yakında. Güzelliğin her gün biraz daha artıyor.</p>

  <p class="block3">Öyleyse o güne kadar sen de AkhHorus hakkında söylenen her şeyi öğrenip bana bildireceksin.</p>

  <p class="block3">Öğleden sonraları yine eskisi gibi sokaklarda ve pazar yerlerinde dolaşmaya başlamıştık. Hanımım hastalığından önce olduğu gibi yine kendisine hayran kalabalıklar tarafından karşılanıyor, durup onlarla konuşuyordu. Rahiplerden fahişelere kadar herkes onun güzelliğine ve doğal sevimliliğine hayran.</p>

  <p class="block3">Lostris lafı hemen AkhHorus'a getiriyor, halk da bu yeni tanrıdan söz etmeye onun kadar bayılıyordu. Tanus artık yarı tanrılıktan tam tanrılığa terfi etmişti. Elefantin adası halkı AkhHorus'a bir tapınak yapmak için para toplamaya bile başlamış, hanımım da buna büyük bir bağışta bulunmuştu.</p>

  <p class="block3">Tapınak yeri olarak nehir kıyısındaki Horus tapınağının karşısında bir yer ayrılmış, Firavun da tapınağın açılış törenine katılmaya karar vermişti. Firavun'un şükran duyması için bir sürü neden vardı. Artık ortada yeni bir güven havası dolaşıyordu. Kervan yolları güvenliğe kavuştukça Yukarı Krallık ile dünyanın geri kalan bölgeleri arasında ticaret.de artmaya başlamıştı.</p>

  <p class="block3">Bir zamanlar Doğudan bir kervan gelirken şimdi çölden dört kervan geliyor ve güvenlik içinde geri dönebiliyordu.</p>

  <p class="block3">Kervan sahiplerinin ihtiyacı olan binlerce yük eşeği köylerden ve çiftliklerden sürüler halinde kentlere geliyor, köylüler bunlara karşı alacakları yüksek fiyatların beklentisiyle keyifleniyorlardı.</p>

  <p class="block3">Artık kent duvarlarının çok uzaklarındaki tarlaları işlemek mümkün olduğundan on yıllardır ot biten yerlerde ürün yetişiyor, dilenciliğe mahkûm olan çiftçiler yine refaha kavuşuyorlardı. Yollarda ürün taşıyan kızaklar artık AkhHorus'un lejyonlarının korumasında olduğundan pazarlar taze sebzelerle dolup taşmaktaydı.</p>

  <p class="block3">Tüccarların ve toprak sahiplerinin kazandıkları bu paraların bir kısmını artık ailelerin yaşabileceği güvene kavuşmuş olan kırsal bölgede villaların yapımına harcanmaya başlandı. Teb ve Elefantin adası sokaklarda iş arayan zanaatçılara birden rağbet başladı ve bunlar artan kazançlarıyla geçimlerini sağladıktan sonra kendileri ve aileleri için lüks olan şeyleri aramaya başladılar.</p>

  <p class="block3">Nil boyunca gidip gelen nehir trafiği de arttığı için daha çok tekneye gerek olmuş, tüm tersaneler çalışmaya başlamıştı.</p>

  <p class="block3">Nehir teknelerinin kaptanları, tayfaları ve tersane işçileri de bu yeni servetlerini meyhanelerde ve zevk evlerinde harcamaya başlamışlar, fahişeler daha iyi giyecekler ve süsler arayınca terzilerle kuyumcular da çok para kazanıp yeni evler yaptırmışlar, çantaları gümüş ve altın dolan karıları da yeni köleden tencereye kadar mal aramak için sokaklara dökülmüşlerdi.</p>

  <p class="block3">AkhSeth ve Örümcekler tarafından bunca yıl ezildikten sonra Mısır yeniden canlanıyordu.</p>

  <p class="block3">Bunun sonucunda devlet gelirleri de artmıştı ve tıpkı çölde akbabaların soyguncuların cesetleri üzerinde keyifle uçtukları gibi Firavun'un vergi tahsildarları da tüm ülkede keyifle dolaşmaya başlamışlardı.</p>

  <p class="block3">Hanımımla benim durumum da iyiydi. Önerim üzerine ikimiz de Suriye'ye gitmekte olan bir kervana yatırım yapmıştık.</p>

  <p class="block3">Kervan altı ay sonra döndüğünde yatırdığıma paranın elli katını geri aldık. Hanımım kendine inci bir gerdanlıkla beni üzmek için beş yeni kadın köle aldı. Her zamanki gibi tutumlu olan ben kendi payımla nehrin doğu kıyısında beş arsa aldım, hukuk kâtiplerinden biri tapuları hazırlayıp tapınak defterlerine kaydettirdi.</p>

  <p class="softbreak">&nbsp;</p>
</body>
</html>
