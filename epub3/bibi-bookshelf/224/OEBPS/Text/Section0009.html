<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">İki perde arasında köle yardımcılarım sahneden</span> kasaplığın kanlı kanıtlarını silip temizlediler. Hanımım Lostris'in birinci perdede olanları öğrenmemesi için telaş ediyordum. Onun her şeyin provalarda olduğu gibi gittiğini sanmasını istiyordum. O yüzden kendisini çadırından çıkarmayıp kapısına Tanus'un adamlarından birini dikmiştim. Böylece o köle kızlardan biri de birinci perdeyi seyretmek için çadırdan kaçamayacak ve hanımına olup biteni anlatamayacaktı.</p>

  <p class="block3">Gerçeği bilirse rolünü oynayamayacağından korkuyordum. Yardımcılarım bizim sahne Nil'imizden aldıkları kova kova suyla korkunç kanıtları silerlerken ben de onu korumak için aldığım önlemlerin etkili olup olmadığını anlamak için hanımımın çadırına koştum.</p>

  <p class="block3">'Taita, alkışları duydum," diye mutlu bir sesle karşıladı beni. "Oyununu beğendiler, senin için ne kadar mutlu olduğumu bilemezsin. Bu başarıyı hak etmiştin." Sonra kıs kıs güldü. "Osiris'in öldürülmesini ve Tod'un üzerine boşalttığın öküz kanını gerçekten tanrının kanı sandılar galiba."</p>

  <p class="block3">“Gerçekten de, küçük numaralarımızı yutmuş göründüler, hanımım,” dedim az önce tanık olduğum şeyden hâlâ bayılacak gibi olduğum halde.</p>

  <p class="block3">Hanımım Lostris hiçbir şeyden kuşkulanmadı, onu sahneye çıkardığımda da, taşlar üstündeki lekelere bakmadı bile.</p>

  <p class="block3">Onu açılış durumuna getirip daha güzel görünmesi için meşaleleri ayarladım. Artık alışmış olmama karşın güzelliği hâlâ gözlerimi yaşartır.</p>

  <p class="block3">Onu perde arkasında bırakıp öne çıktım. Bu kez beni alaycı alkış|ar karşılamadı. İsis'le kız kardeşi Neftis'in kardeşlerinin ölümüne yas tutmalarını ağıt biçiminde dile getirirken Firavun'dan en alt tabakadan inşana kadar hepsi büyülenmiş gibi bana bakıyorlardı.</p>

  <p class="block3">Sahneden inip de perde açıldığında yaslı İsis görününce kalabalıktan kızın güzelliğini takdir eden bir mırıltı yükseldi.</p>

  <p class="block3">Birinci perdenin dehşet ve kanından sonra onun varlığı daha da dokunaklı olmuştu.</p>

  <p class="block3">İsis ölü için ağıt söylemeye başladığında sesi tapınağın içkapayıcı salonlarını doldurdu.</p>

  <p class="block3">O şarkısını söylerken ben gözlerimi Firavun'dan ayırmıyordum, o da gözlerini kızdan ayırmıyordu ve onun boğazından yükselen sözcükleri sessizce kıpırdayan dudaklarıyla tekrarlamaktaydı.</p>

  <p class="block3">Kalbim yaralı bir ceylan, Acımın aslan pençeleriyle parçalanmış...</p>

  <p class="block3">Balın tadı kalmadı, Çöl çiçeğinin kokusu yok.</p>

  <p class="block3">Kalbim boş bir tapınak, Aşk tanrısı bile terk edip gitmiş.</p>

  <p class="block3">Artık sadece kralın karıları değil, seyirciler arasındaki bütün kadınlar ve bazı erkekler de ağlıyorlardı. Kızın güzelliğine ve sesine daha fazla dayanamamışlardı. Bir tanrının ölümlü insanların duygularını göstermesi olanaksız gibiyse de, Firavun'un yanaklarını örten beyaz pudranın üzerinde gözyaşı çizgileri vardı; hanımım Lostris'e bakarken kara renge boyanmış gözkapaklarını bir baykuş gibi açıp kapatmaktaydı.</p>

  <p class="block3">Neftis sahneye girip kız kardeşiyle bir düet okudu, sonra iki kadın el ele tutuşup Osiris'in cesedinin parçalarını aramaya gittiler.</p>

  <p class="block3">Tanrının cesedini temsil etmek üzere nekropolisin sanatçılarına Osiris'i tüm giysileriyle kollarını göğsünde kavuşturmuş olarak gösteren çok görkemli bir mumya hazırlatmış, sonra da bunu birbirlerine çocuk oyuncakları gibi geçen on üç parçaya kestirmiştim.</p>

  <p class="block3">Kız kardeşler parçalardan her birini buldukça tanrının kol ve bacaklarına, gövdesine ve sonunda kutsal başına övgüler yağdırdılar.</p>

  <p class="block3">Eksik tılsım dışında bütün parçaları biraraya getirince yüksek sesle onu nasıl canlandıracaklarını düşünmeye koyuldular.</p>

  <p class="block3">İşte bu noktada herhangi bir tiyatro oyununu halkın zevkine uyduracak fırsatı ele geçirmiştim. Çoğumuzun içinde gizli kalmış şehvetli istekler vardır ve oyun yazarıyla şair eserinin halkın çoğu tarafından takdir edilmesini istiyorsa bunu akıldan çıkarmamalıdır.</p>

  <p class="block3">Tanrıça Neftis, "Kardeşimizi ve efendimizi canlandırmak için bir tek yol var” dedi. "İçimizden biri onun parçalanmış vücuduyla üreme eylemini yerine getirip içindeki yaşam kıvılcımını uyandırmalı."</p>

  <p class="block3">Seyirciler heyecanla öne doğru eğildiler. Burada içlerindeki en galiz arzuları bile tatmin edecek ensest ve ölüyle sevişme gibi şeyler vardı.</p>

  <p class="block3">Osiris'in bu yeniden doğuşunu sahnede nasıl başaracağımı çok düşünmüştüm. Hanımım rolünü sonuna kadar oynayacağını söyleyerek beni dehşete düşürmüştü. Hatta o muzip gülümsemesiyle, bunu yapmakla bazı değerli bilgi ve deneyimler elde edeceğini de söylemek cüretinde bulunmuştu. Bunu şaka olsun diye mi söylediğini, yoksa gerçekten mi yapacağını bilemiyordum ama' ona bunu kanıtlama fırsatını veremezdim. Ünü ve ailesinin şerefi hafife alınacak şeyler değildi.</p>

  <p class="block3">Böylece bir işaretimle perde açılırken hanımım çekildi ve yerini, mesleğini limandaki bir aşk evinde sürdüren üst düzey fahişelerden biri aldı. Bu kadını hanımımınkine benzeyen vücudundan dolayı uzun araştırmalardan sonra seçmiştim.</p>

  <p class="block3">Kadın yerini alınca sahnenin arkasındaki meşaleler yakıldı, gölgeler perdeye düştü. Kadın kışkırtıcı havalarla soyunmaya başladı. Seyirciler arasındaki erkekler onun bu kıvrak gölgesini seyrederlerken hanımım Lostris'i gördüklerinden emindiler. Fahişe de buna giderek artan bir bayağılıkla karşılık verdi ve oyun Osiris'in öldürülüşünde olduğu gibi daha bir heyecan kazandı.</p>

  <p class="block3">Lostris kuliste konuşurken, gerisinde Osiris'te başucunda durup mistik bazı hareketler yapıyordu. "Sevgili kardeşim, atamız AmonRa'nın bana verdiği iyileştirici güçle sana zalim Seth'in kopardığı o erkekliğini yeniden veriyorum."</p>

  <p class="block3">Mumyaya Osiris'in yattığı yerden tavana ve oradan da benim durduğum yere kadar uzanan bir ip bağlamıştım. İsis'in sözlerinin hemen ardından ipi çektim ve kolum kadar olan tahta penis tüm görkemiyle dikildi. Seyircilerin solukları tutulmuş gibiydi.</p>

  <p class="block3">İsis okşarken ipi çekerek penisi titretiyordum. Seyirciler buna bayılmışlardı. Ama İsis'in yerdeki tanrının üstüne çıkıp oturmasını daha da heyecanla karşıladılar. Sahte heyecanının inandırıcı hareketlerine bakılırsa seçtiğim fahişe sanatının en ustalarından biri olmalıydı. Seyirciler kadının üstün performansını alkışlıyorlar, ıslıklar çalarak kendisine müstehcen öğütler yağdırıyorlardı.</p>

  <p class="block3">Bu gösterinin doruk noktasında meşaleler ansızın söndürülünce tapınak karanlığa gömüldü. Karanlıkta bir değişim daha yapıldı ve meşaleler tekrar yandığında hanımım Lostris kolları arasında yeni doğmuş bir bebekle sahnenin ortasında duruyordu.</p>

  <p class="block3">Lostris çocuğu havaya kaldırdı. "Size yeraltı dünyası tanrısı Osiris'le, ay ve yıldızlar tanrıçası İsis'in yeni doğan oğlunu sunuyorum. Rüzgârın ve gökyüzünün tanrısı, göklerin şahini genç Horus'u selamlayın!" Seyirciler arasındaki erkeklerin yarısı Horus erkekleriydi. Hemen ayağa fırlayıp çılgıncasına tezahürat yaparlarken ikinci perde de benim için ikinci bir zaferle sona erdi.</p>

  <p class="softbreak">&nbsp;</p>
</body>
</html>
