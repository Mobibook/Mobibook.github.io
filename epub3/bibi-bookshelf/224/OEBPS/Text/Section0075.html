<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Gemiye döndüğümde Tanus yanıma adam</span> verip çölde kaçan hayvanları izleme önerimi dinlemedi bile.</p>

  <p class="block3">“O uğursuz hayvanlarla hiçbir ilişki istemiyorum!” diye bağırdı "Adamlarımın hepsini öldürmediğine pişmanım zaten. Aslanların ve çakalların bu işi yapacaklarını umarım." İşte o zaman onun bu hayvanlardan birliğindeki en cahil insandan bile daha çok nefret ettiğini anladım.</p>

  <p class="block3">Genellikle yüksek sesli tartışmalara girmem ama bu duygusuzluğuna çok kızmıştım. "Sen Abnub ovasında değil miydin?" diye bağırdım. "Yoksa yanıbaşımda duran aptalın biri miydi? Geleceğin toynaklar ve tekerleklerle üzerine gelip adamlarını parçaladığını görmedin mi? At ve araba olmazsa senin de Mısır'ın da sonunun geldiğini göremiyor musun?" Bu dostça olmayan konuşma Horus'un Soluğu'nun güvertesinde yer alıyordu. Tanus'un subayları Mısır'ın Büyük Aslanına ve tüm ordularının komutanına bir kölenin aptal diye hitap etmesi karşısında dillerini yutmuş gibiydiler.</p>

  <p class="block3">Ancak kendimi kaybetmiştim artık.</p>

  <p class="block3">“Tanrılar sana bu harika armağanı sundular," diye devam ettim. "Eline üç yüz at teslim ettiler! Sana onların çekecekleri arabalar yapabilirim. Bunu göremeyecek kadar kör müsün?"</p>

  <p class="block3">“Benim gemilerim var! diye gürledi Tanus. "Bu insan yiyen lanet hayvanları istemiyorum. Onlar Seth ve Sutek'in yaratıklarıdır, onlarla ilişkiyi reddediyorum!"</p>

  <p class="block3">“Onu geri dönemeyeceği bir köşeye sıkıştırdığımı çok geç fark etmiştim. Aslında akıllı ve zeki bir insandı, ama gururu mantığını esir almıştı bir kere. Sesimi yumuşatarak, “Tanus, ne olur dinle beni," dedim. "O hayvanlardan birinin başını ellerimin arasına aldım. Hayvanlar çok güçlü ama şaşılacak derecede de uysallar. Gözleri sadık bir köpeğin zekâsıyla parlıyor. Et de yemiyorlar..."</p>

  <p class="block3">“Bunu bir dokunuşta nasıl anladın?”</p>

  <p class="block3">“Dişlerinden. Et yiyenlerin sivri dişleri yok ağzında. Et yiyen toynaklı tek yaratık domuzdur ve bunlar da domuz değil.”</p>

  <p class="block3">Sonunda duraksadığını görünce avantajımı sürdürmeye karar verdim. "Bu senin için yeterli değilse Hiksosların nehrin bu yanına getirdikleri malzemeye bak. Et yiyen bir aslan sürüsü için dağ gibi saman getirirler miydi?"</p>

  <p class="block3">“Et ya da saman, daha fazla tartışmak istemiyorum. Kararımı duydun. O lanet atları çölde yok olmaya terk edeceğiz. Bu benim kararımdır ve kesindir. Dönüp giderken, "Son, öyle mi? Peki, görüşürüz bakalım," diye söylendim ben de.</p>

  <p class="block3">Hanımıma söz geçiremediğim pek az zaman olmuştur ve şimdi de hanımım Mısır'ın en yüksek otoritesiydi. Hemen o akşam yanına çıktım. Sevgilisinin haberi olmadan kendisine tahtadan oyduğum arabayla atları armağan ettim. Kraliçe Lostris eserime hayran kalmıştı. O uçar gibi giden savaş arabalarını görmediği için onlardan ordusu kadar nefret etmiyordu. Model arabayla dikkatini çektikten sonra atın ölümünü o kadar dokunaklı sözcüklerle anlattım ki, ikimiz de ağlamaya başladık.</p>

  <p class="block3">Hemen gidip bu şahane hayvanları çölden kurtarmalısın, dedi. "Sana ordularım için arabalar yapmanı emrediyorum."</p>

  <p class="block3">Tanus benden önce konuşmuş olsaydı bu emri vermeyecekti ve dünyamızın tarihi de çok farklı olacaktı. Ama sonunda Tanus benim yaptığım bu oyuna çok kızdı ve ilişkimiz az daha kopacak noktaya geldi.</p>

  <p class="block3">Neyse ki, Kraliçe Lostris beni kıyıya çağırdığı için öfkesinden kurtulabildim. Kendime yardımcı toplayacak en çok birkaç saatim vardı ve bunların başı da hiç beklenmeyen biri oldu.</p>

  <p class="block3">Gallala'da ele geçirdiğimiz, sonra da Tanus'un Abnub'da batırdığı teknelerden birinin komutanı olan Hui'yi hiç sevmemiştim. Şimdi gemisiz bir kaptandı ve ilerlemenin bir yolunu arıyordu. Görevim donanmada ağızdan ağza yayıldığı anda hemen beni aradı.</p>

  <p class="block3">“Atlar hakkında ne biliyorsun?” diye sordu bana.</p>

  <p class="block3">“Herhalde senin kadar değil,” diye ihtiyatlı bir yanıt verdim.</p>

  <p class="block3">“Ben bir zamanlar seyistim,” diye böbürlendi.</p>

  <p class="block3">“O da ne demek?”</p>

  <p class="block3">“Atlara bakan insan demek.” Şaşkınlıkla baktım yüzüne.</p>

  <p class="block3">“Sen Abnub'daki o günden önce nerede at gördün ki?”</p>

  <p class="block3">"Ben çocukken anam babam öldürülünce Fırat nehrinin ötesinde dolaşan bir barbar kabilesi tarafından tutsak alınmıştım. Sahiplerimin atları vardı ve çocukluğumda her gün o hayvanlarla birlikte yaşadım Yiyeceğim kısrak sütüydü ve geceleri soğuktan korunmak için atların karınları altında yatardım. Kölelerin çadırlarına girmelerine izin vermezlerdi. Kölelikten en sevdiğim atın sırtında kaçtım. Beni çok uzaklara kadar taşıdı ama Fırat'a erişemeden yolda öldü."</p>

  <p class="softbreak">&nbsp;</p>
</body>
</html>
