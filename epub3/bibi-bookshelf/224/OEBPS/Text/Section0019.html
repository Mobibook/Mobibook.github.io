<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Müthiş bir saldırıyla uyandım</span>. Kafamın yan tarafına öyle ağır bir darbe indi ki, daha gözlerimi açamadan ayağa fırlamıştım. Bir sonraki darbe omzumu kıracaktı neredeyse.</p>

  <p class="block3">Beni kandırdın! diye bağırıyordu hanımım Lostris. "Ölmeme izin vermedin." Elindeki yelpazeyi bir kere daha salladı.</p>

  <p class="block3">Doğrusu benim iki kolumdan uzun bambu sopası ve devekuşu tüylerini tutan som gümüş topuzuyla elinde epey dehşetli bir silah vardı. Neyse ki ilaçtan ve uykudan hâlâ sersemdi ve fazla isabet ettiremiyordu. Yeni bir darbeden korunmak için eğildiğimde kendisi dengesini kaybedip yatağa savruldu.</p>

  <p class="block3">Yelpazeyi bırakıp ağlamaya başladı. "Ölmek istiyordum. Neden yaptın bunu bana."</p>

  <p class="block3">Gidip kızı kucakladım. "Canını acıttım mı, Taita?" diye sordu. "Daha önce seni hiç dövmemiştim."</p>

  <p class="block3">“İlk denemen başarılı oldu ama. Bu işte o kadar iyisin ki, daha fazla alıştırma yapmasan da olur.” Bir yandan da başımı ovuşturuyordum; Lostris gözyaşları arasında güldü.</p>

  <p class="block3">Zavallı Taita. Sana öyle kötü davranıyorum ki. Ama bunu hat etmiştin. Beni kandırdın. Ölmek istiyordum ve bana itaatsizlik ettin.</p>

  <p class="block3">Konuyu değiştirme zamanının geldiğini anladım. "Hanımım, sana çok şaşırtıcı bir haberim var. Ama bunu kimseye, hizmetçilerine bile söylemeyeceğine yemin etmelisin." Lostris ilk konuşmaya başladığın, dan bu yana sırlara dayanamazdı, ama hangi kadın dayanır ki?</p>

  <p class="block3">Kalbi kırık, intihardan hâlâ vazgeçmemiş olduğu halde, "Söyle!” diye emretti.</p>

  <p class="block3">Son saatler içinde epey sır elde etmiştim. Ama ona hayvanlarımın öldürülmesini ya da Tanus'u gördüğümü söyleyecek değildim. Onu eğlendirecek şeyler gerekliydi, canını biraz daha sıkacak bir şey değil.</p>

  <p class="block3">Dün gece Firavun'un yatak odasına gittim ve sabaha kadar kendisiyle konuştum.</p>

  <p class="block3">Gözleri yine doldu. Taita, ondan nefret ediyorum. Çirkin ve yaşlı. Onu istemiyorum..."</p>

  <p class="block3">Onun için fala baktım. İşte bu tüm dikkatini toplamaya yetmişti. Hanımım benim kehanet gücüme hayrandı. Bu işin sağlığıma zararı olmasaydı her gece baktırırdı.</p>

  <p class="block3">Neler gördün? Artık intihar diye bir şey kalmamıştı kafasında. O kadar genç ve masumdu ki, onun iyiliği için bile olsa, bu yaptığımdan utanıyordum.</p>

  <p class="block3">Olağanüstü şeyler gördüm, hanımım. Bu kadar net görüntü alamamıştım şimdiye kadar...</p>

  <p class="block3">Anlat! Yoksa sabırsızlıktan öleceğim.</p>

  <p class="block3">Önce yemin etmelisiniz. Gördüklerimi başka biri asla duymamalı. Bunlar devlet sırrıdır ve çok önemlidir.</p>

  <p class="block3">Yemin ederim.</p>

  <p class="block3">Bu işleri hafife alamayız.</p>

  <p class="block3">Devam et, Taita. Benimle alaya başladın artık. Sana emrediyorum, hemen söyleyeceksin...yoksa...yoksa seni yine döverim.</p>

  <p class="block3">Pekâlâ. Anlatıyorum işte. Nil'in kıyısında büyük bir ağaç gördüm. Ağacın tepesinde Mısır tacı vardı.</p>

  <p class="block3">Firavun! Ağaç Firavun'du. Devamını söyle, Taita.</p>

  <p class="block3">Nil'in beş kere yükselip alçaldığını gördüm.</p>

  <p class="block3">Beş yıl. Beş yıl geçecek demek. Heyecanla el çırptı. Rüyalarımın bilmecelerini çözmeye bayılırdı.</p>

  <p class="block3">“Sonra çekirgeler ağacı yediler, ağaç toz olup bulutlara karıştı." Konuşamayacak kadar dehşetle bana bakınca sözümün devamını getirdim.</p>

  <p class="block3">"Firavun beş yıla kadar ölecek ve sen özgürlüğüne kavuşacak Tanus'a gitmekte serbest olacaksın ve kimse seni önleyemeyecek.”</p>

  <p class="block3">“Eğer yalan söylüyorsan, katlanamam, Taita. Lütfen bana bunun doğru olduğunu söyle.”</p>

  <p class="block3">“Doğru, hanımım. Ama bu kadarla da kalmadı. Yeni doğmuş bir erkek çocuğu gördüm ve kalbimden oğlana doğru sevgi aktığını hissettim. Ve çocuğun annesinin sen olduğunu anladım.”</p>

  <p class="block3">“Bebeğimin babası kimdi? Taita, lütfen söyle.”</p>

  <p class="block3">Rüyada babanın Tanus olduğu kesindi. İlk kez doğrudan sapmıştım, ama bunun onun iyiliği için olduğunu bildiğimden içim rahattı.</p>

  <p class="block3">Lostris uzun süre sessizce oturdu, yüzünde öyle bir içten gelen parıltı vardı ki, bundan başka bir ödül isteyemezdim.</p>

  <p class="block3">Beş yıl bekleyebilirim, diye sonunda mırıldandı. "Onu tüm sonsuzluk boyunca beklemeye hazırdım. Güç olacak, ama Tanus'u beş yıl bekleyebilirim. Ölmeme izin vermemekte haklıydın, Taita. Tanrılara karşı bir suç olurdu bu."</p>

  <p class="softbreak">&nbsp;</p>
</body>
</html>
