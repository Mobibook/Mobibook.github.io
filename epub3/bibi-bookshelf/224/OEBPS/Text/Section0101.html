<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Bu karardan mutlu olmayan birkaç</span> kişiden biri de bendim. Herkes yıllarca süren yolculuktan bıkmış ve sıla hasreti çekiyordu. Bense ondan daha büyük bir hastalığa tutulmuştum, keşif hastalığına. Nehrin ötesinde, tepenin öte yanında ne olduğunu görmek, dünyanın sonuna kadar hiç durmadan gitmek istiyordum. O nedenle hanımım kral mezarının yerini aramak için beni seçince çok sevindim. Lostris aynı zamanda Prens Memnon'un da arabalardan oluşan takımıyla bana eşlik etmesini emretmişti.</p>

  <p class="block3">Böylece hem yolculuk zevkimi, hem de prensin yanında bulunmak zevkimi tatmin edebilecektim.</p>

  <p class="block3">On dört yaşındaki Prens Memnon seferin başına getirilmişti. Bu olağanüstü bir durum değildi. Tarihimizde o yaşta ordulara komutanlık etmiş olan firavunlar vardı. Prens bu ilk bağımsız komutanlığında sorumluluklarını ciddiye alıyordu. Arabalar hazırlanınca Memnon her birini ve atları tek tek kontrol etti. Her araba için iki de yedek at alacaktık yanımıza.</p>

  <p class="block3">Sonra ikimiz baş başa verip kralın mezarı için ideal yeri nerede arayacağımızı düşündük. Mezar soyguncularının kolay bulamayacakları dağlık ve ıssız bir yer olmalıydı. Mezarla gizli yolların oyulabileceği dik bir yamaç olmalıydı.</p>

  <p class="block3">Kuş ülkesine girdiğimizden bu yana bu koşullara uyan bir yere rastlamamıştık. Arkamızda kalan toprakları gözden geçirerek ileride neler bekleyebileceğimizi tahmine çalıştık. O anda iki nehrin kavuştuğu Kebui uzun yolumuz boyunca gördüğümüz en güzel yerdi.</p>

  <p class="block3">Nehirlerden her birinin ayrı bir karakteri vardı; tıpkı aynı rahimden çıkan iki bebeğin vücut ve kafa bakımından tümüyle değişik olabildikleri gibi. Sağdaki kol ağır akıyordu, sarıydı ve diğerinden daha çok suyu vardı. Doğudakiyse boz bulanıktı, öfkeliydi, birleştiklerinde ikizini öfkeyle itiyor, sularını ona karıştırmıyor, daha sakin san nehir tarafından emilene kadar miller boyunca kendi öfkeli karakterini koruyordu.</p>

  <p class="block3">Memnon, “Tata, sence hangi nehri izlemeliyiz?" diye sordu. Hemen Şilluk rehberleri çağırttım.</p>

  <p class="block3">Sarı nehir sonu olmayan büyük bir bataklıktan çıkar. Oraya insan giremez. Orada sadece timsahlar, suaygırları ve insanı sokan sinekler yaşar. İnsan orada hastalanır ve sonsuza kadar yolunu kaybedip dolaşabilir, dediler.</p>

  <p class="block3">Ya öteki? diye sorduk.</p>

  <p class="block3">Kara nehir gökyüzünden akar ve göklere kadar yükselen kayaların arasından aşağı iner. O korkunç yamaçları hiçbir insan tırmanamaz.</p>

  <p class="block3">Koyu renkli sol nehri izleyeceğiz, diye prens kararını bildirdi. "Babamın istirahat yerini o kayalar arasında bulacağız."</p>

  <p class="block3">Böylece dağların ufukta yükseldiğini görene kadar doğuya doğru gitmeye devam ettik. Dağlar o güne kadar görmediğimiz, hatta hayal bile edemediğimiz yükseklikte bir duvar oluşturuyorlardı. Bu dağların yanında bizim Nil vadisinde bildiğimiz tepeler nehir kıyısındaki kumluklarda kuş pislikleri gibi kalırdı. Onlara doğru yaklaştıkça dağlar daha da yükseliyor ve altlarındaki dünyayı cüceleştiriyordu.</p>

  <p class="block3">Oraya kimse çıkamaz, dedi Memnon. 'Tanrılar orada oturuyor olmalılar."</p>

  <p class="softbreak">&nbsp;</p>
</body>
</html>
