<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Beşinci şelaleye vardığımızda her</span> iki kıyıda otlayan sürüler gördük. Binlerce fili gören Tanus hemen arabaların hazırlanmasını emretti. Artık fil avlama yöntemleri geliştirmiş ve o ilk gün iki filin yarattığı felaketten korunmayı öğrenmiştik. Beşinci şelalede sadece üç araba kaybederek yüz yedi fil avladık.</p>

  <p class="block3">Ertesi gün güvertelerden baktığımızda bir tek fil bile göremedik Arabalar fillerin açtıkları yollardan sürüleri izledilerse de, ilk file ancak beş gün sonra rastlayabildiler.</p>

  <p class="block3">Artık haftalarca süren bir seferden bir tek fildişi elde edilmeden ya da bir tek file rastlamadan dönüldüğü oluyordu.</p>

  <p class="block3">Bize sonsuz fildişi deposu olarak görünen şey sadece bir hayaldi.</p>

  <p class="block3">Ancak güneye giden bu arabaların eli boş döndükleri de söylenemezdi. Bize fildişinden de daha değerli bir şey bulmuşlardı, insan bulmuşlardı.</p>

  <p class="block3">Ben araba tekerlekleri denemeleriyle meşgul olduğumdan birkaç aydır kamptan ayrılmış değildim. İşte bu sırada Lord Aker'in başında bulunduğu bir keşif kolu fil aramaktan döndüğünde güneyde insanlara rastladıklarını bildirdi.</p>

  <p class="block3">Biz ilk şelaleyi geçtikten sonra kabilelere rastlayacağımızı sanmıştık. Kuş toprakları yüzyıllardır Mısır'a köle sağlardı.</p>

  <p class="block3">Bunlar herhalde kabileler arası savaşlarda kendi insanları tarafından ele geçirilir ve fildişi, devekuşu tüyü, gergedan boynuzu ve altın tozu gibi diğer mallarla birlikte imparatorluğumuzun sınırlarına getirilirlerdi. Kraliçe Lostris'in hafifmeşrep kara nedimeleri bu ülkedendi ve Elefantin adasının köle pazarından alınmışlardı.</p>

  <p class="block3">Bundan önce neden insana rastlamadığımızı bilemiyordum. Belki de savaşlar ve köle tüccarlarının baskınları nedeniyle daha güneye çekilmişlerdi. Tıpkı filleri çekilmeye zorladığımız gibi. Açlık ya da salgın hastalıktan ölmüş de olabilirlerdi.</p>

  <p class="block3">Ancak artık onlara erişebildiğimiz için aramızda büyük bir sevinç vardı. Fildişi ya da altından çok kölelere ihtiyaç duyuyorduk. Tüm uygarlığımız ve yaşam biçimimiz köle sahipliğine dayanırdı. Mısır'dan fazla köle getirememiştik, şimdiyse ulusumuzun yaşaması ve büyümesi için terk etmek zorunda kaldıklarımızdan çoğunu ele geçirmek zorundaydık.</p>

  <p class="block3">Tanus hemen büyük bir sefer gücü hazırlanmasını emretti. Nehrin yukarsında nelerle karşılaşılacağını bilmediğimiz için başında kendisi olacaktı. Savaş tutsağı olarak ele geçirilenlerin dışında biz Mısırlılar kölelerimizi hep köle pazarlarından alırdık ve bildiğim kadarıyla şimdi yüzyıldır ilk kez kendi kölelerimizi kendimiz yakalayacaktık. Bu bizim için fil avlamak kadar yeni bir spordu, ancak bu kez avımızın uysal ya da aptal olmasını beklemiyorduk.</p>

  <p class="block3">Tanus hâlâ benden başka sürücüyle yola çıkmıyordu. Kolun başında biz vardık ama arkamızdan da Mavilerin en genç assubayı olan veliaht Prens Memnon geliyordu.</p>

  <p class="block3">Memnon için en iyi iki sürücümü seçmiştim. Çocuk çok hafif olduğu için araba fazladan bir adam alabilirdi. Zaten Memnon da engebeli arazide inip arabasını taşıyacak kadar güçlü değildi.</p>

  <p class="block3">İlk nehir kıyısı köylerine şelaleden üç gün sonra rastladık. Bunlar kulübe bile denemeyecek kadar ilkel ottan yapılmış barınaklardı. Tanus önce keşif için öncüler gönderdi ve sabah şafakla birlikte köyü sardık.</p>

  <p class="block3">Bu kaba barınaklardan çıkan insanlar direnmeyecek kadar şaşırmışlardı ve bizden kaçmayı bile akıllarına getiremediler.</p>

  <p class="block3">Biraraya toplanıp çevrelerindeki arabalardan ve kalkanlardan oluşan halkaya şaşkın şaşkın baktılar.</p>

  <p class="block3">Tanus pek memnun Salmıştı. Erkekler uzun boylu, uzun kol ve bacaklı ve zayıftılar. Bizim insanlarımızdan uzundular ve aralarında dolaşan Tanus bile onlarla kıyaslanınca kısa kalıyordu.</p>

  <p class="block3">Bunların arasında çok esaslıları var, şu güzelliğe bak hele, dedi Tanus heyecanla bir genci göstererek, "Şuna bak hele. Elefantin'deki köle pazarında en az on altın yüzük eder," dedi.</p>

  <p class="block3">Kadınları da güçlü ve sağlıklıydı. Sırtları dümdüz, dişleri düzgün ve beyazdı. Her yetişkin kadının sırtında bir bebek vardı ve bir çocuğun elinden tutuyordu.</p>

  <p class="block3">Ancak bunlar o güne kadar rastladığım en ilkel insanlardı. Ne kadınların, ne de erkeklerin üstünde bir parça bile bez yoktu. Kadınların en kaba yöntemlerle sünnet edildiklerini görüyordum. Daha sonraları Çakmak taşından bir bıçakla ya da bir bambu parçasıyla yapıldığını öğrenecektim. Genç kızlar henüz bu işkenceye maruz kalmamışlardı; gelecekte bu geleneğin yasaklanmasına orada karar verdim. Bu konuda hanımımın desteğine sahip olacağımdan hiç kuşkum yoktu.</p>

  <p class="block3">Derileri o kadar esmerdi ki, sabahın ilk ışıklarında olgun bir kara üzüm rengindeydiler. Bazıları vücutlarına beyaz kil ve kül karışımı sürmüşler, üstüne parmaklarıyla kaba şekiller çizmişlerdi.</p>

  <p class="block3">Dikkatimi çeken ilk şey aralarında yaşlıların olmadığıydı. Daha sonraları yaşlıların bacaklarını kırıp nehir kıyısında timsahlara kurban olarak bırakma âdetleri olduğunu öğrenecektim. Ölü atalarının yeniden dünya. ya timsah olarak geldiklerine inanıyorlardı ve onları besleyen kurbanları da bu sürecin bir parçası olmaktaydılar.</p>

  <p class="block3">Madeni eşyaları yoktu. Silahları kütüklerden sopalar ve sivriltilmiş değneklerdi. Ekmeyi bilmiyorlar, sepetten tuzaklarla yakaladıkları balıklar ve uzun boynuzlu hayvanlarıyla besleniyorlardı. Bu hayvanların boyunlarında açtıkları deliklerden akan kanı sütleriyle karıştırıp büyük bir zevkle içmekteydiler.</p>

  <p class="block3">Ondan sonraki aylar boyunca onları inceledim ve okuma yazma bilmediklerini öğrendim. Tek müzik aletleri içi boşaltılmış ağaç kütüklerinden yapma davuldu ve dansları cinsel birleşmeyi simgeleyen hareketlerdi; kadınlar ve erkekler ayaklarını yere vurarak birbirlerine yaklaşıp karınlarını sürtüştürüyorlardı. Bu taklit kısa zamanda gerçeğe dönüşüyor ve ortaya en şehvet verici sahneler çıkıyordu.</p>

  <p class="block3">Prens Memnon bu insanları hayvan gibi ele geçirmeye ne hakkımız olduğunu sorduğunda kendisine şu yanıtı verdim.</p>

  <p class="block3">Bunlar vahşi insanlardır, bizse uygarız. Bir babanın oğluna karşı görevleri olduğu gibi, bizim görevimiz de onları bu durumdan kurtarıp kendilerine gerçek tanrıları öğretmektir. Onlar da buna karşılık bize emeklerini verirler. Memnon zeki bir çocuktu ve durumu kendisine açıklamamdan sonra bir daha bunun mantığını ya da ahlaklılığını sormaya kalkışmadı.</p>

  <p class="block3">Hanımım benim önerim üzerinde karaderili köle kızlarından ikisini de yanımıza almamıza izin vermişti. Bu haşan kızlarla aram pek iyi değilse de, bu kez bize çok önemli yardımlarda bulundular. Her ikisi de yakalanmadan önceki çocukluk yaşamlarını hatırlıyorlardı ve bu Kuş kabilelerinin dilini az da olsa biliyorlardı. Bu da bizim kölelerimizi eğitmemize yeterliydi. Ben bir müzisyen olarak insan sesleri konusunda da iyi bir kulağa sahiptim. Aradan birkaç hafta geçince adlarına Şilluk denen bu insanların dilini konuşmaya başlamıştım.</p>

  <p class="block3">Dilleri de yaşam biçimleri kadar ilkeldi. Tüm dil beş yüz kadar sözcükten oluşuyordu; ben de bunları papirüslere geçirerek kölecilere ve askeri eğitmenlere öğrettim. Tanus bu kölelerden araba sürücüleri olarak yararlanmaya başladı.</p>

  <p class="block3">İlk baskınımız bize Sulukların gerçek savaşçı nitelikleri hakkında bir fikir vermemişti. Ancak bundan sonraki köylere vardığımızda olanlara karşı hiç de hazırlıklı değildik. Suluklar bu arada uyarılmışlardı ve bizi bekliyorlardı.</p>

  <p class="block3">Hayvan sürülerini, kadın ve çocuklarını saklamışlardı. Çırılçıplak ve ellerinde sadece tahta sopalarla sürüler halinde arabalarımıza ve oklarımızla yaylarımıza karşı insanın inanası gelmeyen bir cesaret ve inatla atılıyorlardı.</p>

  <p class="block3">Bir saldırıyı daha püskürttükten sonra Kratas neşeyle, "Bu kara şeytanların her biri doğuştan askermiş," dedi.</p>

  <p class="block3">Eğitilip de ellerine bronz silahlar verilirse dünyanın her askerine korkusuzca karşı çıkarlar, dedi Tanus da. 'Yaylarınızı bırakın. Bunları canlı ele geçirmek istiyorum."</p>

  <p class="block3">Tanus sonunda adamları arabalarla kovalayarak bitkin bir hale getirdi ve ancak ondan sofra köleciler ipleri boyunlarına geçirebildiler.</p>

  <p class="block3">Tanus piyade alayları için içlerinden en iyilerini seçti ve benim gibi o da dillerini öğrendi. Şilluklar çok geçmeden onu timsahlarının yerine geçen tanrıları olarak gördüler ve Tanus da onları benim atlarımı sevdiğim kadar sevmeye başladı.</p>

  <p class="block3">Sonunda Sulukları hayvanlar gibi avlamamız gerekmedi. Bu dal gibi uzun adamlar kendiliklerinden saklandıkları yerlerden çıkıp Tanus'a askerler arasına alınmaları için yalvarmaya başladılar.</p>

  <p class="block3">Tanus bunlara uzun bronz uçlu mızraklar ve fil derisinden yapılma kalkanlar verdi; yabankedisi kuyruğundan yapılma etekler ve devekuşu tüyünden başlıklar giydirdi.</p>

  <p class="block3">Sulukların hepsi askerlik için seçilmiş değillerdi. İçlerinde yorulmak nedir bilmeyen kürekçiler ve doğduklarından beri sürüleriyle uğraştıkları için işlerini çok iyi bilen çobanlar ve seyisler de vardı.</p>

  <p class="block3">Çok geçmeden Sulukların geleneksel düşmanlarının daha güneyde yaşayan Dinkalar ve Mandariler olduğunu öğrendik.</p>

  <p class="block3">Bu kabileler daha da ilkeldiler ve bizim Silluklar gibi savaşçı değillerdi. Tanus'un yeni silluk alayı, Mısırlı subayları ve arabalarıyla eski düşmanlarına karşı gönderilmeye bayılıyorlardı. Dinka ile Mandarilerden binlercesini ele geçirdiler. Biz de onları yetenek istemeyen ağır işlerde kullandık.</p>

  <p class="block3">Filoyu beşinci şelalenin ötesine geçirdikten sonra tüm Kuş ülkesi önümüze açılmıştı. Artık Şilluk rehberlerimiz olduğundan gemiler nehirde giderken arabalarımız da her iki kıyıda sürekli sefere çıkıyorlar ve hepsinden yeni fildişi yükleri ve kölelerle dönüyorlardı.</p>

  <p class="block3">Ben her ne kadar önlemeye çalışıyorsam da, Prens Memnon'un arabasının bu uçar gibi giden kolların en önünde olmasından çok endişeleniyordum. Kuşkusuz, yanında güvenilir insanlar vardı, en azından bunu sağlayabiliyordum, ancak gittiği yerlerde sürekli bir tehlike vardı ve o daha bir çocuktu.</p>

  <p class="block3">Kratas ve Remrem gibilerin yanında dolaşacağına benimle birlikte gemide bulunması ve papirüslerini çalışması gerekirdi. O iki serseri kendi güvenliklerini hiçe saydıkları gibi prensin güvenliğine de aldırmıyorlardı bile. Onu sürekli iddialar ve bahislerle daha cesur hareketler yapmaya zorluyorlardı.</p>

  <p class="block3">Tanus'a bu durumu gösterip itiraz ettiğimde sadece gülüyor ve, "Günün birinde çifte tacı giyecekse tehlikeden korkmamayı ve insanları yönetmeyi öğrenmelidir," diyordu. Hanımım da Tanus gibi düşünmekteydi.</p>

  <p class="block3">Neyse ki, benim iki prensesim vardı. Bu çok büyük bir avuntuydu. Tehuti ile Bakata her gün biraz daha güzelleşiyorlardı ve ben gerçekten onların kölesi olmuştum. İçinde bulunduğumuz garip durum nedeniyle onlara gerçek babalarından daha yakındım. Bakata'nın söylediği ilk sözcük 'Tata" olmuştu ve Tehuti kendisine bir masal anlatmasam kesinlikle yatıp uyumazdı. Sanırım bu, yaşamımın en mutlu dönemiydi. Kendimi ailemin arasında hissediyor, onların sevgisiyle mutlu oluyordum.</p>

  <p class="block3">Milletimizin talihi de benimki kadar açılmıştı. Altın arayıcılarımızdan biri Atbara nehrinde yaptığı bir seferden dönünce Kraliçe Lostris'in önünde eğilerek ayakları dibine küçük bir meşin torba bıraktı. Kraliçe in emri üzerine torbayı açınca içinden parlak taşlar döküldü. Bunlardan bir kısmı kum tanecikleri kadar küçük, bazılarıysa başparmağımın ucu kadar iriydi. Hepsi de yanılması olanaksız o parıltıyla ışıldıyorlardı.</p>

  <p class="block3">Hemen kuyumcular çağırıldı, bir süre ocakları ve toprak kaplarıyla çalıştıktan sonra bunların olağanüstü saflıkta altın olduğunu söylediler. Tanus ile altının bulunduğu yere gittik. Ben nehrin o kolundaki altın yataklarını işletmek için bir dizi yöntem geliştirdim.</p>

  <p class="block3">Taşçı ustalarının nehrin üstündeki granit yamaçlarda açtıkları kanallara taş yığınlarını taşımak için Mandari ve Dinka kölelerinden binlercesini kullandık. Madencileri orada çalışmaya bırakıp gemiye döndüğümüzde yanımızda yeni dökülmüş beş yüz deben altın yüzük vardı.</p>

  <p class="block3">Güneye doğru ilerlerken altıncı ve sonuncu şelaleyle karşılaştık. Ancak arabalarımız kıyıdan gittiklerinden bunu aşmak kolay oldu ve sonunda birleştiklerinde o çok iyi tanıdığımız ve sevdiğimiz Nil'in iki kolunun birleştiği yere vardık.</p>

  <p class="block3">Kraliçe Lostris, "Burası Taita'nın AmonRa falında gördüğü yerdir," dedi. "Hapi burada sularını bileştiriyor. Burası tanrıçanın kutsal yeridir. Yolculuğumuzu tamamladık. Tanrıça Mısır'a dönüşümüz için bizi burada güçlendirecek. Bizi buraya kadar kuzey rüzgârı getirdiği için adı Kuzey Rüzgârının Yeri olan Kebui olsun."</p>

  <p class="block3">Konseyin büyük lordları, "Çok uğurlu bir yer," dediler. Tanrıça bize köle ve altın vererek hoşnutluğunu gösterdi.</p>

  <p class="block3">Buradan ileri gitmemeliyiz."</p>

  <p class="block3">Şimdi sıra kocam Firavun Mamose'nin mezarı için bir yer bulmaya geldi, dedi Kraliçe Lostris. "Mezar yapılıp da Firavun içine yerleştirilince sözümü tutmuş olacağım ve zaferle Mısır'a dönebileceğiz. Ancak bu yapıldıktan sonra Hiksoslara karşı saldırıya geçip onları anayurdumuzdan atabiliriz."</p>

  <p class="softbreak">&nbsp;</p>
</body>
</html>
