<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Sonunda korktuğum gün geldi çattı</span>. Hanımım bir sabah aynadaki görüntüsüne zaman olduğundan daha dikkatle baktı ve artık hazır olduğunu bildirdi. Doğrusunu söylemek gerekirse o günkünden daha güzel olmadığını itiraf etmem gerekir. Sanki son çektikleri ona daha bir esneklik kazandırmıştı. Yüzündeki son genç kızlık izleri ve çocukluğun tombulluğu kaybolmuş, sonunda tam bir kadın olmuştu.</p>

  <p class="block3">“Sana güvendim, Taita. Şimdi bana yanılmadığımı göster. Tanus'u bana getir.”</p>

  <p class="block3">Tanus ile Safaga'da ayrılırken haberleşmek için bir yol belirlememiştik.</p>

  <p class="block3">Ben her gün yolda olacağım ve bu seferin beni nereye götüreceğini bilemiyorum, demişti. "Benden haber alamazsa Lady Lostris sakın üzülmesin. Kendisine görevim sona erince haber göndereceğimi bildir Ama ona aşkımızın meyvesi olgunlaşıp toplanmaya hazır hale gelince orada olacağımı söyle."</p>

  <p class="block3">Böylece pazarların çılgın söylentilerinden başka ondan bir haber alamamıştık.</p>

  <p class="block3">Ancak tanrılar yine yardımıma koştu. O gün pazarda yeni bir söylenti vardı. Kuzeyden gelen bir kervan kent duvarlarının iki mil dışında yeni bir kelle piramidine rastlamıştı. Kelleler c kadar tazeydi ki, daha kokmamışlar ve akbabalar tarafından etleri sıyrılmamıştı.</p>

  <p class="block3">Bu sadece bir tek şey demek, diyordu pazardaki dedikoducular. "AkhHorus, Assoun yakınlarında ve belki de Elefantin adasını görecek kadar yakın. Gallala'da kafası kesilen reislerinden sonra çölde dolaşan Akheku aşireti kalıntılarını temizlemiş. AkhHorus haydutların sonuncularını da öldürüp kellelerini yol kenarına dizmiş. Yeni tanrıya şükürler olsun, güney de örümceklerden temizlendi artık."</p>

  <p class="block3">Bu gerçekten de son haftalarda duyduğum en iyi haberdi. Haramıma iletmek için hemen kıyıya koşup beni adaya götürecek bir kayıkçı aramaya koyuldum.</p>

  <p class="block3">Biri kolumdan çekince arkama bakmadan elimle iteledim adamı. Ülkedeki yeni refahtan olacak, dilenciler cüretlerini iyice arttırmışlardı. Ama bunu kolay kolay başımdan savamayınca bastonumu kaldırıp arkama döndüm.</p>

  <p class="block3">Eski bir dostuna vurma sakın! Sana bir tanrıdan haber getiriyorum, diye inledi dilenci.</p>

  <p class="block3">Hui! Eski haydudun sırıtışını tanıyınca kalbim sevinçten duracak gibi oldu. "Burada ne işin var?" Sorumu yanıtlamasını beklemeden de, "Biraz uzaktan beni izle," dedim.</p>

  <p class="block3">Onu limanın arka sokaklarındaki zevk evlerinden birine götürdüm. Burada karşı ya da aynı cinsten çiftlere kapıya konan su saatiyle hesap ederek oda kiralarlar ve bu hizmet için bir bakır yüzük alırlardı. Bu fahiş fiyatı ödedim ve yalnız kaldığımız anda Hui'yi yırtık pırtık giysilerinden yakaladım.</p>

  <p class="block3">Efendinden ne haberler var? Herif insanı çıldırtan bir küstahlıkla sırıttı.</p>

  <p class="block3">Boğazım o kadar kuru ki, konuşamam. Daha şimdiden Mavilerin havasına bürünmüştü bile. Bir maymun ne de çabuk yeni numaralar iğrenir ama! Kapıcıya bir testi bira getirmesi için seslendim. Hui susuz kalmış bir eşek gibi içti" sonra testiyi indirip mutlulukla geğirdi.</p>

  <p class="block3">Tanrı AkhHorus sana ve adı söylenemeyen ötekine çok selam gönderdi. Görevinin tamamlandığını ve bütün kuşların kafese girdiğini bildirmemi istedi. Osiris bayramına sadece birkaç ay kaldığını ve kralı eğlendirmek için yeni bir oyun yazma zamanının geldiğini hatırlatıyor."</p>

  <p class="block3">Nerede şimdi? Ona ne zaman döneceksin?</p>

  <p class="block3">Güneş tanrısı AmonRa batı tepelerinin ardında kaybolmadan onun yanında olabilirim. Pencereden bakınca güneşin alçalmakta olduğunu gördüm. Tanus'un kente bu kadar yakın olmasına çok sevinmiştim. Onun o kaba kucaklamasını, o gürültülü kahkahasını nasıl da özlemiştim.</p>

  <p class="block3">Hui'ye hemen götüreceği mesajı bildirdim.</p>

  <p class="softbreak">&nbsp;</p>
</body>
</html>
