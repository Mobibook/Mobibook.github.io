<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block10" id="calibre_pb_5">YAZARIN NOTU</p>

  <p class="block3">Mısır Antika Eserler Dairesinden Doktor Duraid ibn al Simma 5 Ocak 1988'de Nil'in batı kıyısındaki Soylular Vadisinde bir mezar açıp içine girdi. Bu mezarın daha önce açılmamasının nedeni dokuz yüz yılında üzerine bir İslam camisi yapılmış olmasıydı. Dini yetkililerle çok uzun ve hassas konuşmalardan sonra kazı izni verilmişti.</p>

  <p class="block3">Lahit dairesine giden koridorda tüm duvarları ve tavanı süsleyen olağanüstü resimlerle karşılaşılmıştı. Dr. Al Simma anıtları incelemekle geçen yaşamı boyunca bu kadar görkemli fresklere rastlamamıştı.</p>

  <p class="block3">Bana önemli bir keşifte bulunduğunu hemen anladığını söylemişti. Duvardaki hiyerogliflerde daha önce hiçbir kaydına rastlanmamış bir Mısır kraliçesinden söz ediliyordu.</p>

  <p class="block3">Lahit dairesine yaklaştıkça umutlan artmış, ancak sonra kapının mühürlerinin parçalanmış ve içeri girilmiş olduğunu görünce umutsuzluğa kapılmıştı. Mezar eski çağlarda soyulmuş ve tüm hazineler yağmalanmıştı.</p>

  <p class="block3">Dr. Al Simma buna karşın mezarın Mısır'ı M.Ö. 178O yıllarında etkileyen o karışıklık günlerin eseri olduğunu ortaya çıkarmıştı. İki krallık bundan sonraki yüz yıl boyunca sürekli bir kargaşa içinde kalmıştır. Elimizde bu dönemden kalma belgeler olmamasına karşın, sonunda ortaya çıkan bir hanedan firavunlarının Hiksoslu işgalcileri ülkeden atıp Mısır'ı en görkemli günlerine kavuşturduğunu biliyoruz. Bunların damarlarında Lostris, Tanus ve Memnon'un dolaştığını düşünmek bana büyük bir zevk vermektedir.</p>

  <p class="block3">Mezarın açılışından bir yıl sonra, Dr. Al Simma ile yardımcıları duvarlardaki resimlerin kopyalarını çıkarırlarken birden duvarın bir kısmı çöktü ve ortaya on mühürlü küp çıktı.</p>

  <p class="block3">Al Simma bu testilerdeki papirüsleri okumamı benden istediği zaman büyük şeref duydum. Kuşkusuz özgün papirüslerle çalışmaya yetkim yoktu. Bunları Kahire Müzesindeki uluslararası Egiptolojistlerden oluşan bir heyet okumuştu.</p>

  <p class="block3">Dr. Al Simma bu özgün metni çağdaş okura daha yakın gelecek biçimde yazmamı istedi. Zorunluluk yüzünden metne mil falan gibi modern ölçüler koymak zorunda kaldım. Taita'nın da sözlüğünde olsaydı bunları kullanacağından eminim.</p>

  <p class="block3">Metin üzerinde çalışmalarım başladıktan sonra bu eski yazarın zamanı ve karakterine gömüldükçe tüm kaygılarım yok oldu. Tüm kendini beğenmişliğine karşın bu köle Taita'ya binlerce yıl geriye giden bir sevgi ve yakınlık duydum.</p>

  <p class="block3">Bunca zaman içinde insanların duygu ve emellerinin ne kadar az bir değişikliğe uğradığını şaşarak gördüm. Ve Mavi Nil'in kaynağına yakın bir yerde Habeşistan dağlarının bir köşesinde Tanus'un mumyasının Firavun Mamose'nin el sürülmemiş mezarında yatıyor olması içimi hâlâ heyecanla doldurmaktadır.</p>

  <p class="block11">W.S.</p>

  <p class="block12" id="calibre_pb_6">SON</p>

  <p class="whitespace7">&nbsp;</p>
</body>
</html>
