<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text2">Bahçe merdivenlerinden acıdan topallayarak çıkarken</span> Lostris'in köle kızlarından biri beni dairemin balkonunda bekliyordu.</p>

  <p class="block3">Hanımım hemen yanına gelmenizi istiyor, dedi.</p>

  <p class="block3">Ona hasta olduğumu söylersin. Köle oğlanlardan birine gelip yaramı sarması için seslendim sonra. Kızdan kurtulmak için de odama girdim. Lostris'le yüz yüze gelemezdim şimdi; ona başarısızlığımı anlatıp Tanus'a olan aşkının olanaksızlığını ve gerçeği görmesini söyleyemezdim. Kara kız sırtımdaki kanlı izlere müthiş bir zevkle bakarak arkamdan geldi.</p>

  <p class="block3">Git hanımına yaralı olduğumu ve gelemeyeceğimi söyle, dedim omzum üzerinden.</p>

  <p class="block3">Bana sizin gelmekten kaçınacağınızı, ama gelmeye razı olana kadar buradan ayrılmamamı söyledi.</p>

  <p class="block3">Sen çok küstah bir kölesin, diye azarladım kızı, oğlan sırtıma kendi yapımım olan bir merhemi sürerken.</p>

  <p class="block3">Öyleyim, dedi şeytan sırıtarak. "Ama sen de öylesin." Lostris hizmetçilerine karşı çok çok yumuşak davranırdı.</p>

  <p class="block3">Git hanımına geleceğimi söyle, diye pes ettim.</p>

  <p class="block3">Geleceğinden emin olana kadar beklememi söyledi, dedi. Harem kapısındaki nöbetçiler benim gibi hadımdılar, ama iriyarı ve vahşi görünüşlü insanlardı. Bu rahat işi onlara ben bulduğum için beni saygıyla selamlayıp içeri bıraktılar.</p>

  <p class="block3">Harem köle oğlanların dairesi kadar geniş ve rahat değildi ve Lord İntef'in gerçek ilgisinin hangi tarafta olduğu hemen belli oluyordu. Bura. sı kerpiçten yüksek duvarla çevrili ve tuğladan yapılmış kulübelerden oluşan bir bölmeydi.</p>

  <p class="block3">Bahçesini benim yardımımla Lostris ile hizmetçileri yapmışlardı. Vezirin kadınları çok şişman ve tembeldiler; böyle işlerle kendilerini yormayacak kadar haremin entrika ve skandallarıyla meşguldüler.</p>

  <p class="block3">Lostris'in büyük kapıya yakın olan dairesinin çevresinde nilüferli bir havuzla örgü bambu kafesleri içinde ötücü kuşlar vardı. Kerpiç duvarları parlak sahneleriyle, kuş ve tanrıça resimleriyle bezenmişti.</p>

  <p class="block3">Ağladıktan belli olan köle kızlar kapının önünde sessizce bekleşiyorlardı. Yüzlerinde gözyaşı izleri vardı. Onların arasından geçip de serin ve loş olan hole girdiğimde hanımımın hıçkırıklarını duydum. Ona karşı görevimden kaçınmış olmaktan utanarak odasına koştum.</p>

  <p class="block3">Alçak yatağında yatan Lostris'in vücudu acısının gücüyle sarsılmaktaydı, ancak içeri girdiğimi duyunca yerinden fırlayıp yanıma koştu.</p>

  <p class="block3">Tarta! Tanus'u gönderiyorlar. Firavun Yarın Karnak'a geliyor, babam ondan Tanus'un birliğiyle Elefantin'e ve şelalelere gönderilmesini isteyecek. Tarta! İlk şelale yirmi günlük yolda. Onu bir daha göremeyeceğim. Keşke ölseydim. Kendimi nehre atıp timsahlara yem yapacağım. Tanus'suz yaşamak istemiyorum..."</p>

  <p class="block3">Sakin ol, yavrum. Kızı kucakladım. "Bu korkunç şeyleri nereden biliyorsun? Belki de hiçbiri olmayacaktır."</p>

  <p class="block3">Olacaktır. Tanus bana haber gönderdi. Kratas'ın babamın özel muhafızları arasında bir kardeşi var. Babamın Rasfer'le konuşmasını duymuş. Tanus'la benim Hapi tapınağında yalnız olduğumuzu öğrenmiş. Tarta, babam beni muayene etmeleri için rahipleri gönderdi. 0 iğrenç adamlar bana çok kötü şeyler yaptılar. Canım çok acıdı, Tarta. Onu hafifçe kucakladım. Bunu yapmak için pek az fırsat bulurdum, ama şimdi o da beni olanca gücüyle kucaklıyordu. Kendi acılarını unutup yine sevgilisine döndü.</p>

  <p class="block3">Tanus'u bir daha asla göremeyeceğim," diye ağlarken onun henüz bir çocuk olduğunu düşündüm. "Babam onu öldürecek."</p>

  <p class="block3">Baban bile Tanus'a dokunamaz, diye kıza güven vermeye çalıştım. Tanus, Firavun'un kendi seçkin muhafızlarından oluşmuş bir alayın komutanıdır. Kralın adamıdır o. Tanus sadece Firavun'dan emir alır ve Mısır'ın çifte tacının korumasına sahiptir." Babasının genci öldürmemesinin tek nedeninin de herhalde bu olduğunu söylemedim. Tanus'u bir daha görmemeye gelince, büyük törende onun karşısında olacaksın. Sahneler arasında konuşmanızı sağlamaya çalışırım."</p>

  <p class="block3">“Babam törene izin vermez artık.”</p>

  <p class="block3">“Benim gösterimi berbat edip Firavun'un hoşnutsuzluğu tehlikesini göze almadıkça böyle bir şey yapamaz. Ve bunu asla göze alamayacağına emin olabilirsin.”</p>

  <p class="block3">Tanus'u gönderip Horus rolünü bir başkasına verebilir."</p>

  <p class="block3">Başka bir aktörü yetiştirecek zaman kalmadı. Tanrı Horus'u Tanus oynayacaktır. Lord İntefe durumu açıkça söyleyeceğim. Tanus ile konuşma fırsatı bulacaksın. Bunun bir yolunu bulacağız.</p>

  <p class="block3">Kız tam bir güvenle baktı bana. Tarta, senin bir yol bulacağına inanıyorum bir gün hep..." Birden sustu, yüzünün ifadesi değişivermişti. Parmaklarıyla Rasfer'in kırbacının kabarttığı sırtıma dokundu.</p>

  <p class="block3">Özür dilerim, hanımım. Sana söz verdiğim gibi Tanus'un isteğini yerine getirmeye çalıştım ve aptallığımın sonu bu oldu işte.</p>

  <p class="block3">Lostris arkama geçip yaralarımı saklamak için giydiğim ince gömleği kaldırınca dili tutulur gibi oldu. "Bu Rasfer'in işi.</p>

  <p class="block3">Zavallı Taita'cığım, neden beni böyle bir şey olacağı konusunda uyarmadın? Neden babamın Tanus ile bana böylesine şiddetle karşı olduğunu söylemedin?"</p>

  <p class="block3">Onlara o kadar yalvarmış ve uyarmıştım, oysa karşılığında sadakatsizlikle suçlanmıştım. Şimdi bu beceriksizce küstahlık önünde şaşkınlığımı göstermemek için kendimi güç tuttum. Sırtımın zonklamasına karşın sakin olmaya gayret ettim.</p>

  <p class="block3">Neyse ki, hanımım bir an için kendi acısını unutmuştu. Beni yatağına oturttu, sırtımdan gömleğimi çıkarıp tıbbi bilgisizliğini örten bir merhametle yaralarımı tedavi etmeye koyuldu. Bu iş onu büyük acısından biraz olsun uzaklaştırmıştı. Çok geçmeden kuşlar gibi cıvıldıyor, babasının öfkesini gidermek ve Tanus'la yeniden birleşmek için planlar yapıyordu.</p>

  <p class="block3">Bu planlardan bazıları sağduyusunu gösteriyorsa da, bir kısmı sadece gençliğini ve dünyanın kötülükleri konusundaki bilgisizlik ve deneyimsizliğini ortaya çıkarıyordu. "Isis rolünü çok iyi başarıp Firavun’un hoşuna gideceğim, o da istediğimi bana verecektir. Ondan bana Tanus'u koca olarak vermesini isteyeceğim, o da bana... Sözünün burasında kralın gösterişli sesini o kadar güzel taklit etti ki, gülmekten kendimi alamadım. " O da, 'Pianki'nin oğlu Tanus ile İntef’in kızı Lady Lostris'in nişanlandıklarını ilan ediyorum. Ve hizmetkârım Tanus'u Mısır'ın Büyük Aslanı rütbesine terfi ettirip tüm ordularımın komutanı yaptım Ayrıca babası Harrab Lordu soylu Pianki'nin bütün eski topraklarının kendisine verilmesini emrediyorum,' diyecek." Kız yaralarımla uğraşmayı bırakarak boynuma sarıldı.</p>

  <p class="block3">Böyle olabilir, değil mi, sevgili Taita'cığım? Olabilir de, lütfen. Hiçbir erkek sana karşı direnemez, hanımım," dedim.</p>

  <p class="block3">Büyük Firavun bile. Sözlerimin gerçeğe ne kadar yakın olduğunu bilseydim konuşmamak için ağzıma yanan bir kömür sokabilirdim.</p>

  <p class="block3">Kızın yüzü yine umutla parıldadı. Bu benim için yeterli bir ödüldü, sırtımda daha fazla çalışmasını önlemek için gömleğimi giydim yine.</p>

  <p class="block3">"Hanımım, güzel ve karşı konmaz bir İsis olmak istiyorsan şimdi biraz dinlenmelisin, dedim. Yanımda uyku veren Kırmızı Sheperin çiçeğinden hazırladığım bir ilacı getirmiştim. Bu değerli çiçeğin tohumlan doğuda bir yerden kervanlarla getirilmişti. Şimdi kırmızı çiçekleri bahçemde yetiştiriyordum. Çiçeğin yaprakları dökülünce tohumların kabuğunu altın bir çatalla kazır, akan yoğun beyaz sütü toplar ve kendi geliştirdiğim bir formüle göre kurulurdum.</p>

  <p class="block3">Sonuçta elde ettiğim toz uyku getirir garip rüyalar gördürür ve ağrıları dindirirdi.</p>

  <p class="block3">Lostris yatağına yatıp uykusu gelmiş bir kedi yavrusu gibi kıvrılırken "Biraz yanımda kal, Taita," dedi. "</p>

  <p class="block3">"Bebekliğimde yaptığın gibi sokul bana."</p>

  <p class="block3">Onu kollarımın arasına alırken, hâlâ bir bebek, diye düşündüm.</p>

  <p class="block3">Osiris bayramının beşinci günü Firavun, Elefantin adasındaki sarayından hızlı nehir kalyonuyla on günlük bir yolculuktan sonra Karnak'a geldi Tanrının bayramını yönetmek için yanında tüm maiyetini getirmiş Tanus'un bölüğü Karnak'tan üç gün önce ayrılıp Firavun'u karşılamaya gittiği için ne Lostris, ne de ben onu büyük nehir ineği avından döndüğümüzden beri görmüştük. O yüzden teknesinin akıntı ve güçlü cöl rüzgârıyla hızlanmış olarak nehrin dirseğinden çıktığını görünce çok sevindik. Horus'un Soluğu filonun en başındaydı.</p>

  <p class="block3">Lostris başvezirin maiyetinde, iki ağabeyi Menset ile Sobek'in arkasında duruyordu. İki oğlan yakışıklı ve gözde çocuklardı ama ben onlarda babalarından bir yan bulur ve hoşlanmazdım, özellikle büyüğü olan Menset'e hiç güvenmezdim, küçüğüyse ağabeyinin ardından ayrılmazdı zaten.</p>

  <p class="block3">Ben daha alt düzey görevliler arasındaydım ve bulunduğum yerden Lostris'i de, efendimi de görebiliyordum. Tanus'un teknesinin burnunda dimdik göründüğünde kızın ensesinin heyecandan kıpkırmızı kesildiğini fark ettim. Tanus'un timsah derisi zırhı güneşte parıldıyor, miğferindeki devekuşu tüyleri teknenin yarattığı rüzgârda titreşiyordu.</p>

  <p class="block3">Lostris heyecandan olduğu yerde zıplayıp incecik kollarını sallıyorsa da, Nil'in iki yakasını da firavunlarını görmek için dolduran halkın arasında kaybolup gitmiş gibiydi. Teb dünyanın en kalabalık kentiydi ve o gün kralı karşılamak için en az iki yüz elli bin kişinin toplandığını tahmin ediyordum.</p>

  <p class="block3">Tanus ne sağına, ne soluna bakıyordu, selamlamak için kılıcını yüzünün önünde tutmuş, gözleri dimdik ilerdeydi: Birliğindeki diğer tekneler Horus'un Soluğu'nu geniş bir V biçiminde izlemekteydiler. Tüm bayrakları gökkuşağı renkleriyle dalgalanırken kalabalık çılgınca alkışlıyor ve ellerindeki palmiye yapraklarını sallıyordu.</p>

  <p class="block3">Çok geçmeden ana konvoyun birinci gemisi göründü. Bunda kralın maiyetinin soyluları ve hanımefendiler vardı. Sonra ikinci ve üçüncü tekne, onların ardından da irili ufaklı diğerleri göründüler. Saray hizmetkârları, köleler, bunların eşyaları, mutfaklar için öküzler ve keçiler, saray mobilya ve hazinelerini taşıyan rengârenk tekneler denizciliğe hiç de yakışmayan bir biçimde karmakarışıktı.</p>

  <p class="block3">En sonda Firavun'un teknesi görününce halkın alkışları daha da arttı, insan elinden çıkan bu en büyük tekne ağır ağır bizim beklediğimiz vezir sarayının taş rıhtımına yaklaştı.</p>

  <p class="block3">Geminin ortasındaki Firavun'un özel dairesi kalın sedir ağacı tahtasından öylesine sağlam yapılmış ve içi mobilyayla öylesine doldurulmuştu ki, teknenin yüzmesini zorlaştırıyordu. Bu çirkin yapının üstündeki taze nilüferlerden örülmüş süslü bir parmaklığın ardında, ustaca dikilip üzerilerine büyük tanrı ve tanrıçalarının resimleri yapılmış ceylan derilerinden bir tentenin altında tüm görkemli yalnızlığıyla Firavun oturmaktaydı. Firavun'un ayaklarında altın işlemeli sandallar vardı, elbisesi o kadar saf ketendendi ki, yaz ortasının yüksek kümülüs bulutları gibi parlıyordu. Başında çifte tacı vardı: Tanrıça Nekhbet'in akbaba başının olduğu Yukarı Mısır tacıyla Delta tanrıçası Buto'nun kobra başı olan kırmızı taç.</p>

  <p class="block3">Bu taca rağmen gerçek şuydu ki, sevgili hükümdarımız Delta'yı on yıl önce kaybetmişti. Fırtınalı günlerimizde Aşağı Mısır'ın başında bir başka firavun hüküm sürmekteydi, onun da başında çifte taç vardı ve bu sahtekâr bizim kralımızın düşmanıydı; açtığı savaşlar her iki krallığın altınını da genç erkeklerini de eritmekteydi. Mısır iç savaşlardan parçalanmış ve bölünmüştü. Bin yıllık tarihimizde zayıf insanlar firavun olduklarında hep böyle olmuştu, iki krallığı elinde tutabilmek için güçlü, cesur ve akıllı bir insana gerek vardı.</p>

  <p class="block3">Bu hantal tekneyi akıntıya sokup saray rıhtımına yanaştırmak için kaptanın karşı kıyıdan gelmesi gerekirdi. Böyle yapmış olsaydı Nil'in genişliği boyunca manevra yapacak alan bulurdu. Ancak kaptan rüzgârın ve akıntının gücünü yanlış hesaplamış, dönüşe nehrin ortasından başlamıştı. Tekne akıntıyla tehlikeli bir şekilde savruldu ve güvertedeki yüksek yapı sıcak çöl rüzgârını bir yelken gibi yüklendi Alt güvertedeki lostromolar kırbaçlarını kaldırıp indirmeye başladılar, çıplak omuzlardaki şakırtı tâ karadan duyuldu.</p>

  <p class="block3">Yüz kürek karmakarışık bir halde suya dalarken kölelerin küfürleri kıçtaki uzun dümen küreğine asılan dört dümencinin emirlerine karışıyordu. Bu arada güvertedeki gemi kaptanı yaşlı Amiral Nembet beceriksizce bir heyecanla parmaklarını uzun sakalı arasına sokup çıkarmaktaydı.</p>

  <p class="block3">Bütün bu kargaşanın üstünde de Firavun bir heykel kadar hareketsiz ve her şeyden uzak oturmaktaydı. Burası gerçekten de bizim Mısır'ımızdı.</p>

  <p class="block3">Tekne bu sırada dönüş hızını keserek akıntıyla rüzgâr arasında kalmış, doğruca üstümüze doğru geliyordu. Kaptanla tayfalar tüm çabalarına karşın manevrayı tamamlayıp gemiyi akıntı yönüne doğrultmayı başaramıyorlardı. Gemi taş rıhtıma çarpacak ve yaldızlı burnu parçalanacaktı.</p>

  <p class="block3">Herkes ne olacağını anladığında kıyıdaki kalabalığın sesi kesildi ve her iki kıyıya çöken ani sessizlikte dev geminin güvertelerindeki kargaşa ve gürültü daha belirgin olarak duyulmaya başlandı.</p>

  <p class="block3">Birden bütün gözler nehrin aşağısına çevrildi. Horus'un Soluğu birliğin başındaki yerinden kopmuş, hızla suya dalıp çıkan kürekleriyle uçar gibi üzerimize geliyordu. Kürekler tam bir uyumla inip kalkıyorlardı. Tekne Firavun'un teknesinin burnunu sıyırarak geçince kalabalıktan papirüs yatakları arasından esen rüzgâr gibi bir fısıltı yükseldi.</p>

  <p class="block3">Çarpışma kaçınılmaz gibiydi. Ancak Tanus son anda yumruğunu başının üstüne kaldırdı. Her iki sıradaki kürekçiler aynı anda kürekleri suya daldırıp geri ittiler.</p>

  <p class="block3">Horus'un Soluğu büyük tekneyi sıyırıp iki tekne bir bakirenin öpücüğü kadar hafifçe birbirlerine dokunurken Tanus'un gemisinin arka güverte kulesi bir an büyük teknenin ana güvertesi düzeyine gelmişti.</p>

  <p class="block3">Bu arada zırhını ve sandallarını çıkarıp silahlarını atmış olan Tanus beline bir ip bağlamış olarak İki tekne arasındaki açıklıktan karşıya atladı.</p>

  <p class="block3">Kalabalık sanki bir uyuşukluktan uyanır gibi oldu. Aralarında Tanus'un kim olduğunu bilmeyen varsa bugün öğrenecekti. Tanus'un ünü nehir savaşlarında yayılmışsa da, onu sadece askerleri hareket halinde görmüşlerdi.</p>

  <p class="block3">Kulaktan kulağa yayılmış hiçbir şey insanın kendi gözleriyle gördükleri kadar değerli olamaz.</p>

  <p class="block3">Şimdi Firavun'un, donanmanın ve tüm Karnak'ın gözleri önünde Tanus bir sıçrayışta leopar kadar zarif bir hareketle öteki tekneye geçmişti.</p>

  <p class="block3">Tanus! Adını ilk söyleyenin hanımım olduğundan eminim, ama ikincisi bendim.</p>

  <p class="block3">Tanus! Sonra çevremdekiler de, Tanus! Tanus! Tanus!" diye bağırdılar. Bunu yeni keşfedilmiş bir tanrının adını söyler gibi söylüyorlardı.</p>

  <p class="block3">Tanus güverteye ayak basar basmaz elindeki ipi çekerek buruna doğru koşmaya başladı. Kendi gemisindekiler ipin ucuna kalın bir halat bağlamışlardı. Tanus'un terden kolları ve bacakları parıldarken halatı çekiyordu.</p>

  <p class="block3">Bu arada Firavun gemisinden bir avuç insan ne yapmak istediğini anlayıp yardımına koşmuşlardı. Tanus'un emriyle halatı teknenin burnuna bağladılar. Bu iş tamamlanınca Tanus kendi gemisine uzaklaşması için işaret etti.</p>

  <p class="block3">Horus'un Soluğu kendini akıntıya bırakıp uzaklaştı, ancak halat gerilince sanki mıhlanmış gibi olduğu yerde kalmıştı. Bir an küçük teknenin devrilip büyüğünün altında kalacağından korkmuştum. Tanus bunu da hesaplamış ve tayfasına uzun kürekleri geri çekerek darbeyi hafifletmelerini işaret etmişti.</p>

  <p class="block3">Ondan sonra dönüp Firavun teknesinin tayfalarına baktı. Otoriter bir el sallayışıyla hepsinin dikkatini toplayınca denizcilerde ani bir değişiklik oldu. Artık onun emirlerini bekliyorlardı.</p>

  <p class="block3">Nembet, Mısır'ın Büyük Aslanı rütbesiyle Firavun'un donanmasının komutanıydı. Ama artık çok yaşlanmıştı. Tanus ondan komutayı çaba harcamaksızın, sanki akıntının ve rüzgârın gücü kadar doğalmışçasına almış ve tayfalar da ona karşılık vermişlerdi.</p>

  <p class="block3">“Çekin!” Tanus kürekçilere işaret edince köleler canla başla küreklerine sarıldılar.</p>

  <p class="block3">Tanus küpeşteye dayanıp bir yandan da kendi gemisini yönetiyordu. Ancak Firavun'un teknesi hâlâ granit rıhtıma yaklaşmaktaydı ve rıhtımla arasında sadece daracık bir su parçası kalmıştı.</p>

  <p class="block3">Ancak sonunda o da ağır ağır karşılık vermeye başladı. Parlak renklere boyalı burun savaş teknesinin çekişine uyarak hafifçe döndü. Büyük teknenin rıhtıma çarpıp parçalanması olasılığı karşısında kalabalığın sesi kesilmişti. Böyle bir şey olursa bunun Tanus için ne demek olacağı belliydi. Yaşlı amiralden komutayı aldığı için onun bütün hatalarının sorumluluğunu üstlenmiş demekti. Çarpışmanın şiddetiyle Firavun tahtından düşse, çifte tacı ve tüm onuru güvertede yuvarlansa, gemisi batıp da, boğulmak üzere olan bir köpek yavrusu gibi tüm halkının gözleri önünde sudan çıkarılsa, o zaman hem Amiral Nembet, hem de efendim İntef, Firavun'dan tüm hoşnutsuzluğunu bu küstah gence yöneltmesini isteyeceklerdi.</p>

  <p class="block3">Ben arkadaşım için titrerken bir mucize oldu. Tekne karaya oturmak üzereydi, Tanus sesini duyacağım kadar yakındı artık. "Büyük Horus, bana yardım et!" diye bağırdığını duydum.</p>

  <p class="block3">Tanrıların insanların işlerine sık sık karıştıklarından hiç kuşkum yoktur. Tanus da Horus'un adamıydı ve Horus rüzgârların tanrısıydı.</p>

  <p class="block3">Çöl rüzgârı üç gün üç gecedir esiyordu. Bu süre içinde hep bir fırtına gibi eserken şimdi birden kesildi. Öyle yavaşlayarak falan değil, aniden, bıçakla kesilmiş gibi kesildi. Nehrin üzerinde dalgacıklar duruldu, kıyıda şiddetle sarsılan palmiyelerin yaprakları ansızın donmuş gibi yere doğru sarktılar.</p>

  <p class="block3">Rüzgârın etkisinden kurtulan Firavun gemisi Horus'un Soluğu'nun çekişine uydu, dev burnu akıntıya doğru çevrildi ve kenarı taşlara sürtünürken kıyıya paralel bir duruma geldi, sonra da sürtünmenin etkisiyle durdu.</p>

  <p class="block3">Tanus'un bir emriyle kıyıya atılan halatlar hemen taş babalara bağlandı. Geminin yanaşması sırasında ne tahtında oturan Firavun, ne de başındaki taç kıpırdamamıştı bile.</p>

  <p class="block3">Biz seyirciler bu olayı haykırarak kutlarken dudaklarımızda Firavun'dan çok Tanus'un adı vardı. Tanus alçakgönüllülükle bunları duymazdan gelmişti. Dikkati kraldan kendi üzerine çekmek aptallık olurdu zaten. Ayrıca Firavun'da ona karşı oluşan hoşnutluğu silip atardı. Firavun krallık görkemini herkesten kıskanırdı. Tanus, Horus'un Soluğu'nun yanaşmasını gizlice işaret etti. Savaş teknesi büyük geminin arkasına yanaşınca da böylesine ün kazandığı sahneden sessizce ayrıldı.</p>

  <p class="block3">Ancak ben Firavun'un ardında karaya çıkan Mısır'ın Büyük Aslanı Nembet'in yüzündeki ifadeyi görünce Tanus'un yeni bir güçlü düşman daha kazandığını anladım.</p>

  <p class="block3">Lostris'e verdiğim sözü o gece tören için prova yaparken yerine getirebildim. Gösteri başlamadan önce iki sevgilinin hemen hemen bir saat yalnız kalmalarını sağladım.</p>

  <p class="block3">Gösterinin yer alacağı Osiris tapınağı yakınlarında başrol oyuncuları için giyinme çadırları kurdurmuştum. Lostris'in çadırını da tapınağı tutan kalın sütunlardan birinin arkasında, diğerlerinden biraz uzakça bir yere hazırlatmıştım. Ben çadırın önünde nöbet tutarken Tanus da arka taraftan içeri girdi.</p>

  <p class="block3">Onlar birbirlerini kucaklarken sevinç çığlıklarını, fısıltılarını, kısık kahkahalarını, daha sonra da sevişmelerinin kesik kesik inlemelerini duymamaya çalıştım. O aşamada her ne kadar engel olmayacaksam da, sevişmelerini sonuna kadar vardırmayacaklarına inanıyordum. Çok daha sonraları Lostris de, Tanus da bunu bana ayrı ayrı doğruladılar. Hanımım düğün gününde bakireydi. İçimizde bu düğün gününün ne kadar yakın olduğunu bir bilenimiz olsaydı, kimbilir o zaman tutumumuz nasıl olurdu.</p>

  <p class="block3">Onların çadırda baş başa geçirdikleri her dakikanın hepimizin içinde bulunduğu tehlikeyi ne kadar arttırdığını bilmeme karşın yeter deyip onları birbirlerinden ayırmaya içim elvermedi. Rasfer'in kırbaç izlerinin, hâlâ sırtımı yakmasına ve ruhumun tâ derinliklerinde sevgililer için duyduğum kıskançlığı saklamama karşın onlara yapmam gerekenden daha uzun bir süre tanıdım.</p>

  <p class="block3">Efendim İntef in geldiğini duymadım. Ayak seslerini gizlemek için sandallarının altını en yumuşak keçi yavrusu postuyla kaplatırdı. Bir hayalet kadar sessizdi; sarayın koridor ve hollerinde öyle süzülürken duyduğu dikkatsizce söylenmiş bir söz yüzünden pek çok saray mensubu ya da köle Rasfer'in kırbacını tatmıştı. Ancak ben yıllardır onun gölgeler arasından sıyrılmasından çok önce varlığını hisseder olmuştum. Arkama baktığımda sütunlar arasından bir kobra yılanı kadar dimdik ve öldürücü bir halde bana doğru yaklaştığını gördüm.</p>

  <p class="block3">Kendimi bile şaşırtacak kadar yüksek sesle, "Efendimiz, provalarımızı görmeye gelmeniz bana şeref verdi," diye bağırdım. "Eğer bir fikriniz varsa seve seve..." Çadırdaki sevgilileri uyarmak için aklıma geleni söyleyip saçmalıyordum.</p>

  <p class="block3">Çadırda sevgililer birbirlerinden koparken bir telaş hissettim, sonra Tanus'un arkadan çıktığını duydum.</p>

  <p class="block3">Başka bir zaman olsaydı efendimi bu kadar kolay aldatamazdım. Tapınak duvarlarındaki hiyeroglifleri okuduğum kolaylıkla o da benim yüzümdeki suçluluğu okurdu. Ancak o akşam öfkesinden gözleri körelmişti ve sadece son yanlışımı yüzüme vurmaya kararlıydı. Öfkesinden bağırıp gürlemiyordu. Efendim sakinken ve ipeksi bir gülümsemesi varken en tehlikelidir.</p>

  <p class="block3">Sesi bir fısıltı gibiydi. "Sevgili Taita, benim bizzat emretmiş olmama karsın gösterinin açılış sahnesinin bazı yerlerini değiştirmişsin diye duydum. Bu kadar küstahlık yapacağına inanamadığımdan kendim öğrenmek için buraya kadar geldim."</p>

  <p class="block3">Saflık ya da bilgisizlik taslamanın bir yaran olmayacağını bildiğim için başımı eğerek üzülmüş görünmeye çalıştım.</p>

  <p class="block3">“Efendimiz, değişiklikleri emreden ben değildim. Osiris Tapınağı Rahibi Kutsal...”</p>

  <p class="block3">Ama efendim sözümü sabırsızlıkla kesti. "Elbette, o yaptı. Ama sen onu kandırdıktan sonra. Seni de, o moruk rahibi de tanımıyor muyum sanıyorsun? Onun kafasında bir kere bile özgün bir düşünce olmamıştır."</p>

  <p class="block3">“Efendimiz!” “Bu kez hangi numaranı kullandın bakayım? Tanrıların gönderdikleri o uygun düşlerden biri miydi, ha?” Efendimin sesi tapınakta sürüyle bulunan o kutsal kobralardan birinin hışırtısı kadar yumuşaktı.</p>

  <p class="block3">“Efendimiz!” Bu suçlamadan dehşete düşmüş gibi görünmeye çalıştım. Rahibe, Osiris'in bir kara karga kılığında uykuda bana görünüp tapınağında kan dökülmesinden yakındığını söylemiştim.</p>

  <p class="block3">Rahip o ana kadar efendim İntef'in Firavun'u eğlendirmek için düzenlediği gerçekçi gösteriye karşı çıkmamıştı.</p>

  <p class="block3">Efendimin birinci sahnede yapılmasını istediği şeye katılıyor olmak benim için iğrenç bir durumdu. Kuşkusuz, doğudaki bazı vahşi insanların tanrılarına insan kurban ettiklerini bilmiyor değilim. Fırat ve Dicle ikiz nehirleri arasında yaşayan Kassitlerin yeni doğan bebekleri fırınlara attıklarını duymuştum. O uzak ülkelere gitmiş olan kervancılar din adına yapılan öteki dehşet eylemlerinden, ürünün iyi olması için genç bakirelerin öldürülmelerinden ya da savaş tutsaklarının üç başlı bir tanrının heykelleri önünde kafalarının kesilmesinden söz ederlerdi.</p>

  <p class="block3">Ancak biz Mısırlılar uygar bir ulustuk ve kana susamış canavarlara değil, akıllı ve adil tanrılara tapınırdık. Efendime bunu anlatmaya çalışmıştım. Ona bundan önce bir firavunun sadece bir kere insan kurban sunduğunu söylemiştim.</p>

  <p class="block3">Tarih bu olayı hoşnutsuzlukla hâlâ hatırlamaktaydı. Seth tapınağında yedi isyancı prensin boğazlarını kesen Menotep bugün bile Kanlı Kral olarak bilinmektedir.</p>

  <p class="block3">Efendim, "Bu bir insan kurban etmek değil, sadece yeni bir yöntemle yapılacak haklı bir idam," demişti. "Ölüm cezasının adalet sistemimizin önemli bir parçası olduğunu inkâr edemezsin, değil mi, sevgili Taita? Tod bir hırsızdır. Krallık hazinesinde hırsızlık yapmıştır ve başkalarına örnek olması için bile olsa, idam edilmelidir."</p>

  <p class="block3">Sözleri mantıklıydı, ancak ben onun adaletle ilgilenmediğini, düşündüğü tek şeyin hazinesini korumak ve Firavun'u etkilemek olduğunu biliyordum. Bu nedenle iyi yürekli rahibi kandırmak için rüya hikâyesini uydurmaktan başka seçeneğim kalmamıştı.</p>

  <p class="block3">Efendim yüzünü yüzüme yaklaştırarak, "Sana bir öğüt vereyim," diye fısıldadı. "Dün gece bir rüya daha görmüş ol ve geçen gece ziyaretine gelen tanrı bu kez önceki talimatını iptal etmeye gelmiş olsun. Eğer bu böyle olmazsa Rasfer’e biraz daha iş çıkacağına sana söz veririm." Sonra dönüp gitti. Onun sevgilileri basmadığına seviniyorsam da, emrettiği iğrenç gösteriye devam etme zorunluluğuna çok sıkılmıştım.</p>

  <p class="block3">Her neyse, efendim gittikten sonra provanın başarılı geçmesi keyfimi yerine getirmişti. Lostris, Tanus'la buluştuktan sonra mutluluktan öyle bir parıldıyordu ki, güzelliği gerçekten tanrısaldı. Tanus gençliği ve gücüyle gerçekten genç Horus'un canlanmışı gibiydi.</p>

  <p class="block3">Sahneye Osiris'in girmesi ise canımı sıkmıştı. Benim Osiris'imi Tod adında yakışıklı ve orta yaşlı bir adam oynuyordu.</p>

  <p class="block3">Tod âşık olduğu genç ve pahalı bir fahişeyi geçindirmek için elini efendimin hazinesine atana kadar saray görevlilerinden biriydi. Onun bu. hırsızlığını ortaya çıkaranın da benim hesaplarımın oluşu beni ayrıca rahatsız ediyordu.</p>

  <p class="block3">Efendim onu gösteride yeraltı tanrısı rolünü oynaması için yargılanmayı beklediği hapisten çıkarmıştı. Eğer Osiris rolünü iyi oynarsa davayı düşüreceğine söz vermişti. Talihsiz Tod onun teklifinin arkasında yatan kötülüğü bilmediğinden, bağışlanmayı kazanacağını bekleyerek kendini tümüyle rolüne vermişti. Bu arada efendimin ölüm emrini imzalayıp Rasfer'e verdiğini bilemezdi. Devlet celladı olan Rasfer'i de oyunumuzda Seth rolüne getirmiştim.</p>

  <p class="block3">Efendim Rasfer'in ertesi gece oyun Firavun'un önünde oynanırken her iki rolünü de yapmasını bekliyordu.</p>

  <p class="block3">Provadan sonra hanımımı hareme götürdüm. Lostris beni bırakmayıp günün olağanüstü olaylarını ve Tanus'un bunlarda oynadığı rolü dinlemeye zorladı.</p>

  <p class="block3">"Büyük tanrı Horus'a nasıl seslendiğini ve tanrının nasıl hemen yardımına koştuğunu gördün mü? Horus onu mutlaka koruyordur, değil mi? Artık eminim, Horus bizlere kötülük gelmesini önleyecektir."</p>

  <p class="block3">Artık ayrılık ve intihardan söz yoktu. Genç aşkın rüzgârı nasıl da bir anda yön değiştirirdi!</p>

  <p class="block3">Tanus bugün devlet teknesini batmaktan kurtarınca Firavun'un beğenisini kazanmıştır, değil mi, Taita? Hem tanrının, hem Firavun'un gözüne girmiş birini babam sürgüne gönderemez, değil mi?"</p>

  <p class="block3">Sonunda bitkin halde daireme döndüğümde dinlenmem kolay olmadı. Hemen hemen bütün köle çocuklar beni bekliyorlardı ve hepsi de hanımım gibi heyecanlıydılar. Günün olaylarını, özellikle Tanus'un Firavun'un gemisini kurtarışını benim ağzımdan dinlemek istiyorlardı.</p>

  <p class="block3">Onlar gittikten sonra uyumaya hazırlanırken Luxor ve Karnak ikiz kentleri halkının Tanus'u kalplerine yerleştiklerini düşündüm. Ama bu çok ağır ve tehlikeli bir ayrıcalıktı. Ün ve popülerlik yüksek mevkilerde kıskançlık uyandırırdı ve kalabalıkların sevgisi geçiciydi. İnsanlar yarattıkları ilahları yıkmaktan da aynı derecede zevk alırlardı.</p>

  <p class="block3">Benim yaptığım gibi gözden uzak ve önemsiz bir yaşam sürmekti en iyisi.</p>

  <p class="softbreak">&nbsp;</p>
</body>
</html>
