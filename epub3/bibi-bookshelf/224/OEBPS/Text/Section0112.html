<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Tanus'un Sulukları mızraklarından bir sedye</span> yapıp arasında koyun postu serdiler. Tanus'u bunun üzerine yatırıp dikkatle Adbar Seged'e taşıdılar sonra.</p>

  <p class="block3">Sedyeyi Kral Arkun'un yatağına yerleştirdikten sonra hepsini oda dan çıkardım. Sonra da mavi kılıcı yatağın üzerine, yanına uzattım. Tanus gülümseyerek elini mücevherli altın kabzaya dayadı. "Bu hazine için çok büyük bir bedel ödedim," dedi. "Onu bir kere savaş alanında savurabilmeyi isterdim."</p>

  <p class="block3">Ona ne bir umut sunabilirdim, ne de bir avuntu. Eski bir askerdi ve pek çok ciğer yarası görmüştü. Onu sonuç hakkında aldatmayı umamazdım. Yarayı bir parça yün ve pamuklu bezle sardım. Her an benden biraz daha uzaklaşıyordu. Her soluğu bir çaba gerektiriyordu ve ciğerlerindeki kanın derin bataklıklarda gizlenmiş bir yaratık gibi kıpırdadığını duyduğuma yemin edebilirdim.</p>

  <p class="block3">Bir uyku çiçeği karışımı hazırladım ama içmedi. 'Yaşamımın her anını, hatta en sonuncusunu bile yaşamak isterim," dedi.</p>

  <p class="block3">Sana başka ne yapabilirim?</p>

  <p class="block3">Zaten o kadar çok şey yaptın ki. Ama senden isteklerimizin sonu yoktur.</p>

  <p class="block3">Başımı salladım. "Benim vereceklerimin sonu yoktur."</p>

  <p class="block3">Senden son birkaç isteğim var. Bir, Memnon'a babası olduğumu asla söylemeyeceksin. O hep damarlarında Firavun kanı dolaştığına inanmalı. Kendini bekleyen kaderi karşılamak için her güce ihtiyacı olacak. Senin kanını paylaşmaktan herhangi bir kralın kanını taşımak kadar gurur duyacaktır.</p>

  <p class="block3">Bunu ona söylemeyeceğine bana yemin et.</p>

  <p class="block3">Yemin ederim.</p>

  <p class="block3">Bir isteğim daha var.</p>

  <p class="block3">Duymadan kabul ediyorum.</p>

  <p class="block3">Hiç karım olmayan kadına iyi bak. Bunca yıldır olduğu gibi koru onu.</p>

  <p class="block3">Bunu yapacağımı bilirsin.</p>

  <p class="block3">Evet, biliyorum. Çünkü onu sen de benim kadar sevdin. Lostris'e ve bütün çocuklarımıza iyi bak. Onları senin ellerine emanet ediyorum. Sözlerini kapayınca son geldi sandım, ancak gücü pek çok insandan fazlaydı. Bir süre sonra yine açtı.</p>

  <p class="block3">Prensi görmek istiyorum, dedi.</p>

  <p class="block3">Seni terasta bekliyor, diyerek kapının perdesini açtım.</p>

  <p class="block3">Memnon terasın öteki ucunda duruyordu. Masara yanındaydı. Bir birlerine dokunmuyorlardı. Yüz ifadeleri ciddi, sesleri kısıktı. Ben seslenince ikisi birden baktı.</p>

  <p class="block3">Memnon kızı orada bırakıp içeri girdi, doğruca Tanus'un yatağına gidip baktı. Tanus gülümsedi. Bunun kendisine neye malolduğunu çok iyi biliyordum.</p>

  <p class="block3">Majesteleri, size savaş hakkında bildiğim her şeyi öğrettim, ama yaşam hakkında hiçbir şey öğretemem. Bunu her insan kendi öğrenmelidir. Yeni yolculuğa başlamadan önce size söyleyecek hiçbir şeyim yok, sadece sizi tanımak ve size hizmet etmiş olabilmek şerefi için teşekkür etmek isterim.</p>

  <p class="block3">Sen benim için bir öğretmenden fazlaydın, dedi Memnon. "Sen hiç tanımadığım babamdın."</p>

  <p class="block3">Tanus gözlerini kapattı, yüzü çarpıldı.</p>

  <p class="block3">Memnon uzanıp kolunu tuttu. "Acı karşılaşılacak ve yenilecek bir düşmandan başka bir şey değildir. Bunu bana sen öğrettin, Lord Tanus." Prens onu zorlayan şeyin yarası olduğunu sanmıştı, ama ben bunun 'baba' sözcüğü olduğunu biliyordum.</p>

  <p class="block3">Tanus gözlerini açtı. 'Teşekkür ederim, majesteleri. Bu son ıstırabım içinde bana yardımcı olmanız çok iyi oldu."</p>

  <p class="block3">Bana majesteleri deme, dostum de. Memnon, Tanus'un kolunu bırakmadan yatağın yanında bir dizinin üstüne çöktü.</p>

  <p class="block3">Sana bir armağanım var, dostum. Tanus'un ciğerlerinde pıhtılaşan kan sesini boğuklaştırmıştı. Yanıbaşında duran kılıcın kabzasını tuttu, ancak kaldıracak gücü yoktu.</p>

  <p class="block3">Memnon'un elini kolu üzerinden alıp mücevherli kabzanın üstüne koydu. "Bu senindir," diye mırıldandı.</p>

  <p class="block3">Kınından her çektiğimde seni hatırlayacağım. Onu savaşta her savuruşumda senin adını anacağım. Memnon silahı aldı.</p>

  <p class="block3">Bana şeref vereceksin.</p>

  <p class="block3">Memnon ayağa kalkıp kılıcı sağ eline aldı, ucunu dudaklarına götürerek yatakta yatan adamı selamladı.</p>

  <p class="block3">Sen bana böyle öğretmiştin.</p>

  <p class="block3">Öğrettiğim her şeyi biliyorsun, artık gitme zamanım geldi.</p>

  <p class="block3">Ben de seninle bekleyeceğim, dedi Memnon.</p>

  <p class="block3">Hayır. Kaderin seni bu karanlık odanın dışında bekliyor. Arkana bakmadan onu karşılamaya gitmelisin. Taita benimle kalacak. Kızı da birlikte al. Kraliçe Lostris'e git ve onu ölüm haberime hazırla.</p>

  <p class="block3">Memnon o ciddi anı boş yere itirazlarla bozacak bir insan değildi. Yatağa gidip babasını dudaklarından öptü. Sonra elinde mavi kılıçla arkasına bakmadan yürüyüp odadan çıktı.</p>

  <p class="block3">'Yolun şan ve şerefle dolu olsun, oğlum," diye fısıldayan Tanus taş duvara döndü. Ben de yatağının ayakucunda oturup kirli taş zemine baktım. Tanus gibi bir erkeğin ağlamasını seyretmek istemiyordum.</p>
</body>
</html>
