<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Nekropolisten çıkıp Tanus'un askerlerinin</span> kamp yaptıkları nehir kıyına giderken önümüzdeki günlerde Tanus'un, hanımım Lostris'in ve benim başıma gelebilecek felaketleri düşünüyordum.</p>

  <p class="block3">Tanus'un kampını güçlük çekmeden buldum. Filonun gemileri kanalın az aşağısında demirlemişlerdi. Beni durduran nöbetçiler kim olduğumu görünce hemen Tanus'un çadırına götürdüler.</p>

  <p class="block3">Tanus, Kratas ve dört subayıyla yemekteydi. Beni görünce gülümseyerek kalktı ve elindeki bira kupasını uzattı. "Bu beklenmedik bir zevk, dostum. Otur da, köleler bir şeyler getirene kadar benim biramı yudumla. Biraz telaşlı görünüyorsun..."</p>

  <p class="block3">Sözünü öfkeyle kestim. "Seth canını alsın, aptal herif! Bizleri nasıl bir tehlikeye attığının farkında değil misin? Sen ve o geveze çenen! Hanımımın güvenliğini hiç düşünmez misin?" Aslında o kadar sert davranmak istemezdim ama bir kere başlayınca duygularıma hakim olamıyordum. Ona yüklediğim suçlamaların hepsi haklı ve doğru değilse de, bunları içimden atmak beni rahatlatıyordu.</p>

  <p class="block3">"Yaşamımın yarısını seni kendi .aptallıklarından korumak için harcadım ve bıktım artık. Bunlardan hiç mi ders almadın?</p>

  <p class="block3">Dün gece hepimizi attığın o inanılmaz tehlikeden yara almadan kaçmamıza izin verileceğini mi sanmıştın?"</p>

  <p class="block3">Gösterideki konuşmamdan mı söz ediyorsun? Bunun saçmalık olduğunu nasıl söyleyebilirsin? Bütün subaylarım ve konuştuğum herkes söylediklerimi çok beğenmişler...</p>

  <p class="block3">Budala, subaylarının ve dostlarının fikirlerinin bu olaylarda kokmuş bir balık kadar bile değerli olmadığını görmüyor musun? Başka herhangi bir hükümdar olsaydı şimdiye kadar ölmüştün. Bu zayıf yaşlı adam bile senin küstahlığını yanına bırakmayacaktır. Ödeyeceğin bir fatura olacak, Tanus. Ve Horus bilir ya, çok ağır bir fatura olacak bu.</p>

  <p class="block3">Bilmece gibi konuşuyorsun, dedi. "Ben krala büyük bir hizmette bulundum. Çevresi hep duymak istediği yalanları söyleyen dalkavuklara dolu. Gerçeği öğrenme zamanı gelip geçmişti artık ve bunu bir kere üşününce bana minnettar olacağını biliyorum."</p>

  <p class="block3">İyiliğin galebe çalacağına bu basit inanç karşısında öfkem kaybolmaya başlamıştı. 'Tanus! Ne kadar da safsın! Kimse yutulmayacak gerçeğin zorla boğazından aşağı itilmesine minnet duymaz. Ancak, onun dışında bir de kendini efendim İntef'in eline teslim etmiş oldun..."</p>

  <p class="block3">Lord İntef mi? Lord İntef de nereden çıktı? Ondan düşmanımmış gibi söz ediyorsun. Başvezir babamın en iyi dostuydu. Onun beni koruyacağına inanıyorum. Babam ölüm döşeğinde yemin etmişti...</p>

  <p class="block3">Tüm dostluğumuza karşın, belki de yaşamında ilk kez bana gerçekten kızdığını hissediyordum. Ve uyandırmak güç de olsa, Tanus'un öfkesinin korkulacak bir şey olduğunu bilirdim.</p>

  <p class="block3">Sonunda öfkemi dizginlemeyi başararak, 'Tanus, sana haksızlık ettim," dedim. "Sana söylemem gereken ama söylemediğim o kadar çok şey vardı ki... Hiçbir şey senin düşündüğün gibi değildi. Ben korkağın biriydim, sana İntef'in babanın can düşmanı olduğunu söyleyemedim."</p>

  <p class="block3">Bu nasıl olabilir? Tanus başını salladı. "Onlar çok iyi arkadaştılar. Tâ küçüklüğümde onların birlikte güldüklerini hatırlarım. Babam bana yaşamımı Lord İntef e emanet edebileceğimi söylemişti."</p>

  <p class="block3">Soylu Pianki'nin buna inandığı doğrudur. Zaten inancı onun servetini ve sonunda da Lord İntef'e emanet ettiği canını kaybetmesine neden oldu.</p>

  <p class="block3">Hayır hayır, yanılıyorsun. Babam bir dizi talihsizliğin kurbanıydı...</p>

  <p class="block3">Ve o talihsizliklerden her biri efendim İntef'in başının altından çıkmıştı. Babanı erdemleri için, sevildiği için, serveti ve Firavun tarafından gözde tutulduğu için kıskanırdı. Lord Harrab'ın kendisinden önce başvezir olacağını biliyor ve bütün bunlardan dolayı ondan nefret ediyordu.</p>

  <p class="block3">Sana inanmıyorum. İnanamıyorum. Tanus başını sallayınca içimdeki son öfke kıvılcımı da söndü.</p>

  <p class="block3">"Çok daha önce yapmam gerektiği gibi her şeyi açıklayacağım sana. Ama şimdi buna zamanımız yok. Bana güvenmelisin. Efendim senden, babandan bile daha çok nefret ediyor. Sen de Lady Lostris de büyük tehlike içindesiniz.</p>

  <p class="block3">Ve bu basit bir ayrılık tehlikesi değil, birbirinizi sonsuza dek kaybetmek tehlikesi."</p>

  <p class="block3">Ama bu nasıl olabilir, Taita? Lord İntef'in evliliğimize razı olduğunu sanıyordum. Sen kendisiyle konuşmadın mı?</p>

  <p class="block3">Konuştum elbette. Tanus'un elini tutup gömleğimin altına soktum "Yanıtı da bu oldu. Yaralara dokundun mu?</p>

  <p class="block3">Seninle hanımımın evlenmenizi önerdiğim için kırbaçlattı beni. Senden ve ailenden bu kadar nefret ediyor işte. Ve hepsi bu kadar da değil, bundan kötü haberlere de hazırlıklı ol." Her şeyi dobra dobra söylemekten başka çare yoktu.</p>

  <p class="block3">Lord İntef seninle evlendirmeye razı gelmek bir yana, bu gece kızını bir başkasına vermeye yemin etti. Lostris hemen Firavun Mamose ile evlenecek ve onun ilk oğlunu doğurduktan sonra birinci eşi ve kraliçesi olacak. Kral nişan ilanını Osiris festivali sonunda kendisi yapacak. Düğün de o gece yapılacak.</p>

  <p class="block3">Tanus olduğu yerde sallandı, yüzü bembeyaz kesildi. Uzun bir süre ikimiz de konuşamadık. Sonra dönüp mısır tarlaları içine yürüdü. Bir kaya bulup yorgun bir tavırla oturana kadar izledim kendisini. Sonra gidip dizlerinin dibine oturdum.</p>

  <p class="block3">Lostris bu evliliğe razı oldu mu? diye sordu.</p>

  <p class="block3">Elbette ki, hayır. Herhalde şu anda konuyu bile bilmiyordur. Ama babasının ve kralın istekleri karşısında onun itirazının bir anlamı olacağına inanıyor musun? Bu konuda söyleyecek bir sözü olamaz.</p>

  <p class="block3">Ne yapacağız o halde, dostum?</p>

  <p class="block3">O sıkıntılı halimde bile ona minnettardım, bana olan dostluğunu göstererek 'biz' demişti. "Görmekten kaçınmamamız gereken bir gerçek daha var," dedim. "Büyük bir olasılıkla Firavun nişanını ilan ettiği konuşmasında senin tutuklanma ya da daha kötüsü, ölüm emrini verecektir. Aslında bunun için haklı nedeni var. Gerçekten de ihanetten suçlusun."</p>

  <p class="block3">Lostris karım olmadıktan sonra yaşamak istemem zaten. Kral onu benden alırsa, kellem de ona düğün armağanı olsun.</p>

  <p class="block3">Kadere çırpınmadan teslim olmakla güçsüz ve zavallı kadınlara benziyorsun. Onun için çarpışmayacaksan nasıl bir aşkmış bu seninki?</p>

  <p class="block3">Bir kral ve tanrıyla nasıl çarpışılır? Sadakat yemini ettiğin bir kral ve güneş kadar uzak bir tanrı?</p>

  <p class="block3">Kral olarak sadakatine layık değildir. Bunu konuşmanda da açıkça belirttin. Krallığı ikiye bölen ve TaMeo'mizi dizüstü çökerten zayıf ve bunak bir moruktur o.</p>

  <p class="block3">'Ya tanrı olarak?" “Tanrı mı?" Alaylı bir sesle konuşuyordum. "Senin kılıç tutan kolunda onun o yumuşacık vücudunda olandan daha çok tanrısallık vardır."</p>

  <p class="block3">Öyleyse ne öneriyorsun? diye sordu aldatıcı bir yumuşaklıkla. "Ne yapmamı istersin?"</p>

  <p class="block3">Derin bir soluk aldım. "Subayların ve adamların seni yeraltı dünyasının kapılarına kadar izlerler. Halk da kahramanlığın ve şerefliliğin için seni sever... Tanus, bu anayurdumuzun bin yıldır görmediği en soylu firavun olabilirsin. Tahtta yanıbaşında hanımım Lostris olursa bu ülkeyi ve bu halkı eski büyüklüğüne kavuşturabilirsin. Adamlarını çağır ve o değersiz Firavun'un korunmasız olarak kaldığı yere git. Yarın Yukarı Krallığın hükümdarı olabilirsin. Gelecek yıl bu mevsimde düzmece kralı yenmiş ve iki krallığı birleştirmiş olursun." Yerimden fırlayıp yüzüne baktım. Tanus, Lord Harrab, kaderin ve sevdiğin kadının kaderi seni bekliyor. Her ikisini de o güçlü savaşçı ellerinle kavra artık."</p>

  <p class="block3">Savaşçı elleri, evet. Ellerini yüzüme doğru kaldırdı. "Anayurdum için savaşan ve onun kralını koruyan eller. Bana haksızlık ediyorsun, dostum. Bunlar bir hainin elleri değildir. Ve bu, bir din düşmanının kalbi değildir. Bir tanrıyı yok edip onun yerini alamam."</p>

  <p class="block3">Ama sen, son beş yüz yılın en büyük firavunu olabilirsin. Fikir seni rahatsız ediyorsa, tanrılığını ilan etmene de gerek yok. Bu işi Mısır'ımız adına ve her ikimizin de sevdiği kadın adına yapman için yalvarıyorum sana.</p>

  <p class="block3">Lostris bir haini, bir asker ve yurtseveri sevdiği kadar sever mi? Sanmıyorum. Başını salladı. "Hayır, beni asla ikna edemezsin. O şerefli ve erdemli bir kadındır. Hain ve hırsız olarak onun saygısına olan tüm hakkımı kaybetmiş olurum.</p>

  <p class="block3">Ve aynı derecede önemli olan bir şey de, ben bir daha ona saygı duyamam. Dostluğumuza değer veriyorsan bir daha bana bundan söz etme. Çifte tacı istemiyorum ve asla da istemeyeceğim. Horus, bu sözlerimi duy ve eğer bu yeminimden dönersem bir daha asla benden yana bakma."</p>

  <p class="block3">Konu kapanmıştı. Bir daha asla fikir değiştirmezdi.</p>

  <p class="block3">O inatçı kalbine lanetler olsun, peki şimdi ne yapacaksın? diye bağırdım. "Sana söyleyebileceğim hiçbir şeyin önemi kalmadı artık. Bu işi kendi kafana göre mi yürüteceksin? Birden öğütlerime ihtiyaç duymayacak kadar akıllandın mı yoksa?"</p>

  <p class="block3">«Bir anlamı olduğu sürece öğütlerini dinlerim." Uzanıp beni yanına aldı. "Taita, bize yardım et. Lostris ile sana ihtiyacımız var. Bizi terk et şerefli bir yol bulmamıza yardımcı ol."</p>

  <p class="block3">Korkarım böyle bir yol yok. Tacı ele geçirmeyeceksen burada kalmamalısın. Lostris'i kapıp götürmelisin.</p>

  <p class="block3">Ay ışığında yüzüme baktı. "Mısır'ı terk etmek mi? Ciddi olamazsın. Burası benim dünyam. Lostris'in dünyası."</p>

  <p class="block3">"Hayır, öyle demek istememiştim. Mısır'da bir firavun daha var. Savaşçılara ve namuslu insanlara ihtiyacı olan biri.</p>

  <p class="block3">Böyle bir krala pek çok şey sunabilirsin. Karnak'da olduğu kadar Aşağı Krallıkta da ünlüsün. Lostris'i Horus'un Soluğu'na at ve geminin burnunu kuzeye çevir. Hiçbir gemi sana yetişemez. Bu rüzgâr ve akıntıyla on gün sonra Memfis'te kızıl firavunun sarayında olur ve ona bağlılık yemini..."</p>

  <p class="block3">Sen beni ille de hain yapmak istiyorsun, diye sözümü kesti. "O düzmeceye sadakat yemini etmek, ha? Ya gerçek Firavun Mamose'ye ettiğim yemin ne Ocak? Bunun sence hiç önemi yok mu? Önüme gelen her krala düzmeceye bağlılık yemini edecek adam mıyım ben? Yemin geri alınacak ya da pazarlık konusu yapılacak bir şey değildir, Taita. Yemin yaşam boyu edilir. Ben gerçek Firavun Mamose'ye yemin ettim."</p>

  <p class="block3">“O gerçek Firavun senin sevdiğin kızla evlenecek ve boynuna ilmek geçirilmesini emredecek ama,” dedim. Bu kez duraksadı.</p>

  <p class="block3">Haklısın. Karnak'ta kalmamalıyız. Ama kralıma karşı kılıç çekerek yeminimi bozacak ya da hain olacak değilim.</p>

  <p class="block3">“Senin bu şeref anlayışın benimkinden çok karmaşık doğrusu.” Sesimdeki alaycılığa engel olamamıştım. "Bana yapmayacağın şeyleri söyledin şimdiye kadar. Biraz da kendini ve hanımımı bu korkunç kaderden kurtarmak için neler yapacağını söyle."</p>

  <p class="block3">Bana kızmakta yerden göğe kadar haklısın, dostum. Senden yardım ve öğüt istedim. Bunu verdiğin zaman da seni küçümsedim. Sabırlı olmanı rica ederim. Bana biraz daha katlan lütfen. Tanus yerinden fırlayıp Firavun'un hayvanat bahçesindeki leopar gibi ileri geri yürümeye başladı. Bir yandan da homurdanıyor, sanki düşman karşısındaymış gibi başını sallayıp yumruklarını sıkıyordu.</p>

  <p class="block3">Sonunda önümde durdu. "Hain olamam, ama kalbim için büyük bir yük olsa da, korkak rolünü oynamaya hazırım.</p>

  <p class="block3">Lostris benimle gelmeye razı olursa kaçabilirim. Onu ikimizin de çok sevdiğimiz bu ülkeden uzaklara götüreceğim."</p>

  <p class="block3">Nereye gideceksiniz?</p>

  <p class="block3">Lostris'in nehirden asla ayrılamayacağını biliyorum. Nehir sadece yaşamımız değil, onun tanrısıdır. Hapi'den ayrılamayız. Bu da bize bir tek yol bırakıyor. Kasları ayışığında parıldayan kolunu kaldırıp güneyi işaret etti. "Nil'i güneye doğru izleyerek Afrika'nın içine, Kuş ülkesine ve daha ötelere gideriz. Hiçbir uygar insanın daha önce ayak basmadığı şelalelerin ötesine. Orada tanrılar bize iyi davranırlarsa, kendimize yeni bir TaMeri yaratırız."</p>

  <p class="block3">“Yanına kimleri alacaksın?”</p>

  <p class="block3">"Kratas'ı ve bu serüvene razı olacak subay ve askerlerimi. Onlarla bu gece konuşup bir seçim yapmalarını isteyeceğim.</p>

  <p class="block3">Beş gemi ve yeteri kadar tayfa. Şafakla birlikte yola çıkmaya hazır olmalıyız. Sen nekrolopolise gidip Lostris'i getirebilir misin?"</p>

  <p class="block3">'Ya ben?" diye sakin bir sesle sordum. "Beni de alacak mısın?"</p>

  <p class="block3">Sen mi? Artık karar verildiği için havası birden değişmişti. "Bahçeni, kitaplarını, gösterilerini ve tapınak inşaatlarını gerçekten terk edecek misin? Yolumuz tehlikeli, yaşamımız güçlüklerle dolu olacaktır. Bunu gerçekten istiyor musun, Tarta?"</p>

  <p class="block3">Sizi tek başınıza bırakamam. Eğer sizi yönlendirmek için yanınızda olmazsam kimbilir hanımımı ne tür saçmalık ve tehlikelere atarsın.</p>

  <p class="block3">Gel öyleyse! Sırtıma bir şaplak indirdi. "Bizimle geleceğinden bir an bile kuşku duymamıştım. Zaten Lostris'in sen olmadan gitmeyeceğini biliyordum. Bu kadar boş laf yeter! Yapacak çok işimiz var şimdi. Önce Kratas ile diğerlerine planımızı anlatıp seçimi kendilerine bırakmalıyız. Sonra nekropolise dönüp Lostris'i almalısın. Bu arada ben de hazırlıklarımı yaparım. Seninle en iyi adamlarımdan on tanesini göndereceğim. Saat gece yarısını geçti."</p>

  <p class="block3">Ben de romantik bir budalaydım doğrusu. Kampa dönerken en az onun kadar heyecanlıydım. O kadar kendimden geçmiştim ki, tehlike önsezilerim bile körelmişti. Önümüzdeki kıpırtıyı fark edip beni bir ağacın gölgesine çeken Tanus oldu.</p>

  <p class="block3">Silahlı bir birlik, diye fısıldadı. İlerde bronz mızrakların parıltısını görünce otuz kırk kişilik bir kalabalık olduğunu tahmin ettim.</p>

  <p class="block3">Haydutlar ya da Aşağı Krallıktan baskıncılar, dedi Tanus. Gelenler Tanus'un nehir kıyısındaki kampını kuşatmak üzere yayılıyorlardı.</p>

  <p class="block3">Şu taraftan!" Tanus'un gösterdiği alçak vadiye girdik, çömelerek kampın yakınına gelene kadar koştuk. Tanus birden ayağa fırlayıp gürleyerek kampı uyandırdı.</p>

  <p class="block3">Silah başına! Maviler! Yanıma toplanın! Bu Mavi Timsah Tümeninin toplanma çağrısıydı. Her bölüğün çavuşları çağrıyı tekrarladığında kamp bir anda canlanıverdi. Ateşlerin çevresinde uyuyan askerler ayağa fırlayarak silahlarını kaptılar. Çadırlardan da subaylar fırlamaya başlamıştı. Sanki kimse uyumuyormuş da, Tanus'un emrini bekliyormuş gibi. Ellerinde kılıçlarıyla yerlerini aldılar.</p>

  <p class="block3">Tanus hemen ilerleme emrini verdi. Tanus'la saldırının savunmaya olan üstünlüğünü çok konuşmuştuk. Şimdi birlikler Tanus'un emriyle saldırıya hazırdılar ve bu karanlıktaki insanları korkutmuş olmalıydı. Panik içinde bir ses duyuldu. "Biz Firavun'un askerleriyiz. Durun!"</p>

  <p class="block3">Maviler, durun! diye Tanus saldırıyı durdurdu. "Hangi Firavun'un adamısınız?" diye seslendi sonra. "Gerçek firavunun mu yoksa kızıl düzmecenin mi?"</p>

  <p class="block3">Biz Yukarı Ve Aşağı Krallıkların hakimi kutsal Mamose'nin hizmetkârlarıyız. Ben kralın ulağıyım. .</p>

  <p class="block3">Gece karanlığında hırsız gibi sürünen kralın ulağı öne çık ve ne istediğini söyle! Tanus, Kratas'a da, "Bir oyun için hazır ol," diye fısıldadı. "Havada ihanet kokusu var. Ateşler alevlendirilsin. Önümüzü görecek ışık ver bize."</p>

  <p class="block3">Kratas'ın emriyle ateşlere kuru sazlar atıldı. Ortalık aydınlandı. Garip kalabalığın lideri ortaya çıktı. "Adım Neter, On Binin En İyisiyim. Firavun'un muhafızlarının komutanıyım. Tanus'un tutuklanması için elimde şahin mühürlü ferman var."</p>

  <p class="block3">Yalan söylüyor, diye fısıldadı Kratas. "Sen başı istenen bir suçlu değilsin. Sana ve alaya hakaret ediyor. Bırak şunlara saldıralım da o şahin mührünü herifin kıçına sokayım."</p>

  <p class="block3">Durun! Lafını bitirsin hele. Tanus sesini yükseltti yine. "Bize mührü göster, Yüzbaşı Neter."</p>

  <p class="block3">Neter krallık şahini biçiminde mavi çiniden yapılma küçük bir heykelcik olan mührü gösterdi. Şahin mührü kralın özel yetkisi demekti. Bunu elinde bulunduran kişi Firavun'un gücüne sahipti. Onun işine engel olmanın cezası ölümdü. Mührü taşıyan sadece krala karşı sorumluydu.</p>

  <p class="block3">“Ben Harrab Lordu Tanus'um. Ve şahin mührünü tanıdım.”</p>

  <p class="block3">'Lordum, sakın krala gitmeyin," diye fısıldadı Kratas. "Bu ölümünüz demek olur. Öteki subaylarla konuştum. Alay, hatta bütün ordu arkanız, dadır. Bize bir emir verin yeter. Gün doğmadan sizi kral yaparız."</p>

  <p class="block3">Kulağım bu sözlere kapalıdır, dedi Tanus. "Maydum'un oğlu Kratas, bunu sadece bir kere söylemene izin veriyorum.</p>

  <p class="block3">Bir daha ihanetten söz edecek olursan seni elimle kralın öfkesine teslim ederim."</p>

  <p class="block3">Tanus, Kratas'tan bana döndü. "Çok geç kaldık, dostum. Tanrılar bize kaşlarını çattılar. Kendimi kralın sağduyusuna teslim edeceğim. Gerçekten bir tanrıysa kalbimin içine bakar ve kötülük olmadığım görür. Lostris'e git ve olanları anlat.</p>

  <p class="block3">Ona ne olursa olsun kendisini sevdiğimi söyle. Onu bu yaşamda da, bundan sonrakinde de seveceğim. Gerekirse kendisini sonsuzluğun uçlarına kadar bekleyeceğimi söyle."</p>

  <p class="block3">Tanus bundan sonra kılıcını kınına sokup mührü taşıyan adama doğru yürüdü. "Kralın isteğini yapmaya hazırım," dedi.</p>

  <p class="block3">Arkasında adamları homurdanmaya, kılıçlarını şakırdatmaya başlayınca dönüp onları sert bir bakışla susturdu. Neter'in askerleri Tanus'un çevresini sardılar ve koşar adımla nekropolise doğru uzaklaştılar.</p>

  <p class="block3">Ben de arkalarından yola koyuldum. Nekropolise varınca doğruca Lady Lostris'in dairesine gittim. Ancak içerde hanımlarının eşyalarını sedir ağacından bir sandığa tembelce yerleştiren üç küçük kara hizmetçiden başka kimse yoktu.</p>

  <p class="block3">Onlar da bana hanımlarının Firavun'un haremine götürüldüğünü söylediler.</p>

  <p class="block3">Oraya girmem olanaksızdı, ama yine de bir şeyler yapmalıydım. Ancak harem kapısındaki nöbetçiler tutumlarında kararlıydılar. Benim kim olduğumu biliyorlardı ama Lostris'in yanına kimseyi sokmama emri almışlardı.</p>

  <p class="block3">Bana bir altın yüzüğe malolduysa da, hiç olmazsa nöbetçilerden birinden mesajımı ona ileteceği sözünü koparabildim.</p>

  <p class="block3">Hemen bir papirüse iki satır cesaret verici sözler karalayıp adama verdim. Başımıza gelenlerden ya da Tanus'un o anda içinde bulunduğu tehlikeden söz edemezdim. Daha sonraları altınımı boşa harcadığımı, kızın mesajı inandığını öğrenecektim. Bu hilekâr dünyada güvenecek bir tek insan bile yok mudur?</p>

  <p class="block3">Tanus'u da hanımım Lostris'i de Osiris festivalinin son gününe Kadar bir daha göremeyecektim.</p>

  <p class="softbreak">&nbsp;</p>
</body>
</html>
