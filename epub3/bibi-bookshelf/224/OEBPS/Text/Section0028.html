<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Sular iyice yükselmiş, nehir</span> boyundaki topraklar Nil'in verimli kucağına kavuşmuşlardı. Zamanın başından beri yaptığı gibi tarlalarımıza zengin bir toprak tabakası daha bırakıyordu. Sular çekilince bu parıltılı arazi yine Mısır'a özgü o yeşille coşacaktı. Nil armağanını bir daha sunana kadar zengin toprak ve güneş sayesinde üç kez ürün alınacaktı.</p>

  <p class="block3">Su basmış tarlaların yükseltilmiş setleri yol olarak kullanılırdı. Ben de bunlardan birini izleyerek tepelerin ardındaki taşlık, yere kadar yürüdüm, oradan da güneye yöneldim. Yürürken arada sırada durup yol kenarındaki taşlardan birinin altını çevire çevire sonunda aradığımı buldum. Bundan sonra daha kararlı adımlarla yürüdüm.</p>

  <p class="block3">Sağ tarafımdaki arazi örümceklerin tam da pusu kuracakları gibi yer olduğundan çevremi çok dikkatle kolluyordum. O kayalık yarlardan birinin önünden geçerken birden yakınımda bir ses duydum.</p>

  <p class="block3">Yarın hemen üstünde on yaşlarında bir çoban çocuk oturuyordu. Yaşı küçük olabilirdi ama insanın ilk günahı kadar yaşlıydı yine de. Örümceklerin bu çocukları izci ve gözcü olarak kullandıklarını bilirdim. Bu tepeden tırnağa kir pas içinde olan ve sırtındaki kötü işlenmiş koyun postunun kokusu tâ bulunduğum yere kadar gelen çocuk da tam bu iş için biçilmiş kaftandı. Bir karganınki gibi parlak ve açgözlü bakışları elbisemi ve torbamı değerlendirmekteydi.</p>

  <p class="block3">Nereye gidiyorsun, babacığım? diyerek kamış flütünü daha yukarda gizlenmiş olan birine işaret olabilecek bir şekilde iki kere üfledi.</p>

  <p class="block3">Çılgıncasına atan kalbimi yavaşlatmak için birkaç dakika daha geçmesi gerekecekti. Soluk soluğa bir sesle, "Seni küstah çocuk. Bundan sana ne?" dedim.</p>

  <p class="block3">Oğlanın tutumu birden değişiverdi. "Açlıktan ölüyorum, iyi yürekli rahip, tek başına kalmış bir yetimim. O koca torbanda bana da bir ekmek kırıntın var mı?"</p>

  <p class="block3">Bence çok besili görünüyorsun, dedim ama oğlan bir çırpıda aşağı atlayıp yanıma geldi. “Babacığım, şu torbana bir bakayım, n'olur,” dedi. "Yoksula bir sadaka,lütfen."</p>

  <p class="block3">“Pekâlâ, seni yumurcak. Torbamdan olgun bir hurma çıkardım. Oğlan hurmayı almak için uzandı, ama daha dokunamadan avucumu kapatıp açtım ve hurma birden mor bir akrebe dönüştü. Zehirli hayvan kuyruğunu tehdit edercesine başının üzerine kaldırınca oğlan bir çığlık atıp uzaklaştı yanımdan.</p>

  <p class="block3">Ancak tepeye varınca durup seslendi. "Sen rahip değilsin. Sen çöl cinlerinden birisin. Sen insan değilsin, şeytansın."</p>

  <p class="block3">Sonra kem göze karşı bir işaret yaptı, yere üç kere tükürdü ve tepeye doğru koşup gitti.</p>

  <p class="block3">Akrebi yolda bir taşın altında bulmuş ve böyle bir olasılığa karşı hazırlıklı olmak için zehir kesesini kestikten sonra torbama atmıştım. Bana dudak okumasını öğreten yaşlı köle başka birkaç şey de öğretmişti ve bunlardan biri de elçabukluğuydu.</p>

  <p class="block3">Bir sonraki tepeye çıktığımda durup arkama baktım. Oğlan yanın da iki adam olduğu halde benden daha yüksek bir tepedeydi. Bana bakıyorlar ve çocuk elini kolunu sallayarak bir şeyler anlatıyordu. Kendilerini gördüğümü fark edince hemen gerileyip gözden kayboldular. Şey. tan rahiple fazla ilişkileri olmasını istemiyorlardı herhalde.</p>

  <p class="block3">Yemyeşil bataklığın başındaki kayalığa geldiğimde öğleden sonra olmuştu. Bu yüksek yerden bile kulübeyi seçmek olanaksızdı. Papirüs başaklan arasındaydı ve damı da papirüs saplarından yapıldığından tam olarak gizlenmişti.</p>

  <p class="block3">Kayadan kayaya atlayarak suyun kenarına varana kadar koştum. Nil'in küçük bir kolu olduğundan su taşkını önemli değildi.</p>

  <p class="block3">O sırada bir adamın eşeğini yüklediğini gördüm. Bir an yüreğim hop etti, onu Tanus sanmıştım. Adam kamı burnunda kansını eşeğe bindirmeye çalışıyordu; yanlarında bir de dokuz on yaşlarında bir kız çocuğu vardı.</p>

  <p class="block3">İskelede eski bir kayık buldum. İçi yarıya kadar su dolu olduğundan önce onu boşaltmakla uğraştım, sonra papirüsler arasındaki tünelden tek küreğin yardımıyla suya açıldım. Nil çekildiğinde kulübe kuru toprak üzerinde kalırsa da, şimdi üzerinde durduğu direklerin altı bir insanı boğacak derinlikte suyla kaplıydı.</p>

  <p class="block3">Direklerden birine bağlı olan kayık benimkinden daha iyi durumdaydı. Onun yanına yaklaşıp sallanan merdivenden çıkarak eski av kulübemize baktım, içerde tek bir oda vardı ve damı örten sazların arasından güneş giriyordu, ancak bizim Yukarı Mısır'da hiç yağmur yağmadığı için bunun önemi yoktu.</p>

  <p class="block3">Kulübe Tanus ile bulduğumuz günden beri bu kadar dağınık olmamıştı. Savaş alanı kalıntıları gibi çevreye elbiseler, silahlar ve kapkacak saçılmıştı. İçki kokusu, bayat yiyecek ve yıkanmamış vücut kokusunu bile bastırıyordu.</p>

  <p class="block3">Yıkanmamış vücutlar uzak köşedeki aynı derecede pis bir şiltenin üzerindeydi. Yaşayıp yaşamadıklarını anlamak için sessizce yanlarına yaklaştığım anda kadın inleyerek döndü. Gençti, dolgun çıplak vücudu ve iri memeleriyle oldukça çekiciydi, karnının altında bir yumak kıl vardı. Ama dinlenme anında bile yüzü sert ve adiydi. Tanus'un onu rıhtımda bulduğundan kuşkum yoktu.</p>

  <p class="block3">Tanus'un titiz bir insan olduğunu bilirdim, hele ayyaş asla değildi.</p>

  <p class="block3">Duvar diplerindeki boş şarap testileriyle karşımdaki bu insan onun ne kadar düştüğünü gösteriyordu. Ona baktım ve neredeyse tanıyamayacaktım. Yüzü içkiden şişmiş ve lekelenmişti. Onu harem duvarları ötesinde gördüğüm günden beri traş olmadığı belliydi.</p>

  <p class="block3">Kadın o anda uyandı. Beni görünce kedi gibi yerinden fırlayarak duvarda asılı hançere doğru uzandı. Ama ben silahı ondan önce yakalayıp sivri ucunu ona çevirdim.</p>

  <p class="block3">“Git!” dedim hafif bir sesle." Yoksa karnına daha önce hiç hissetmediğin bir şey sokarım."</p>

  <p class="block3">Kadın eşyalarını toplayıp aceleyle giyinirken zehir dolu bakışlarını üzerimden ayırmadı.</p>

  <p class="block3">Giyindikten sonra, "Bana para vermemişti," dedi.</p>

  <p class="block3">“Sen yeteri kadarını almışsındır nasıl olsa.” Hançerle kapıyı İşaret ettim.</p>

  <p class="block3">“Bana beş altın yüzük vaat etmişti,” diye söylendi." “Yirmi gündür bakıyorum ona. Her şeyini yaptım, yemeğini pişirdim, sarhoş olduğunda kusmuğunu temizledim. Paramı isterim. Paramı verene kadar şuradan şuraya gitmem..."</p>

  <p class="block3">Onu uzun kara saçlarımdan yakaladığım gibi kapıya sürükleyip kötü kayıklardan birine bindirdim. Kadın küreğe asılıp da benden iyice uzaklaşınca çevremizdeki kuşları bile kaçıran bir küfür salvosuna başladı.</p>

  <p class="block3">Döndüğümde Tanus yerinden kıpırdamamıştı. Şarap testilerini kontrol edince çoğunun boş, ama bir ikisinin de dolu olduğunu gördüm. Bunları almak için herhalde kadını Karnak'a göndermiş olmalıydı. Mavi Timsah Tümenini bir mevsim sarhoş edecek kadar içki vardı içerde. Bu durumda olmasına şaşmamak gerekirdi.</p>

  <p class="block3">Bir süre ona baktıktan sonra bacaklarından tutup çektim, inlemelerine falan aldırış etmeden doğruca suya attım.</p>

  <p class="block3">Tanus başaşağı suya daldı. Su yüzüne çıkıp çırpınmasını bekledim. Hâlâ kendinde değildi.</p>

  <p class="block3">Sonra yanına atladım, saçlarını yakaladığım gibi başını yine suya daldırdım. Bir an zayıfça karşı koymaya çalıştı. Sonra doğal içgüdüsü üstün geldi ve olanca gücüyle sudan çıkmak için çabaladı. O anda havaya kaldırılıp fırtınaya tutulmuş dal parçası gibi karaya doğru fırlatıldım.</p>

  <p class="block3">Tanus soluk almaya çalışarak sudan çıkıp henüz görmediği düşmanına saldırdı. O darbelerden biri bir suaygırını olduğu yerde devirebilirdi. Hemen gerileyip onu uzaktan seyretmeye koyuldum.</p>

  <p class="block3">Tanus öksürüp aksırarak merdivene gidip basamaklara tutundu. O kadar çok su yutmuştu ki, bir an korkmadım değil doğrusu. Tam yardımına gidecekken ağzı ardına kadar açıldı ve bataklık suyuyla bozuk şarap fışkırdı. Çıkan miktara şaşmıştım.</p>

  <p class="block3">Ben direklerden birine kadar yüzüp onun bir daha kusmasını bekledim. Sonra sesime elimden geldiğince horgörü katarak, "Hanımım Lostris seni böyle görse herhalde çok gururlanırdı," dedim.</p>

  <p class="block3">Tanus gözlerini kırpıştırarak çevresine bakındı, beni gördü. 'Taita! Beni boğacak olan sen miydin? Aptal, seni öldürebilirdim!"</p>

  <p class="block3">Bu durumunda ancak bir şarap testisine zarar verebilirsin sen. İğrenç bir haldesin! Merdivenden çıkıp kulübeye girdim ve ortalığı toplamaya koyuldum.</p>

  <p class="block3">Tanus da bir süre beni izleyip utanmış bir halde kapı önüne oturdu. Onu görmezden gelerek işime devam ettim.</p>

  <p class="block3">Sonunda konuşmak zorunda kaldı.</p>

  <p class="block3">"Nasılsın, dostum? Seni özlemiştim. "</p>

  <p class="block3">"Seni de özleyenler var. Biri Kratas. Birliğin nehrin aşağısında savaşmış. Bir kılıç daha olsaymış daha iyi olurmuş. Hanımım Lostris de her gün senden söz ediyor, seni hâlâ gerçek ve saf aşkıyla seviyor. Yatağından kovaladığım o orospuya ne derdi bilemiyorum ama."</p>

  <p class="block3">Tanus inleyerek başını tuttu. Taita, hanımının adını ağzına alma. Onu hatırlamaya katlanamıyorum..."</p>

  <p class="block3">Onun için bir testi daha aç ve pisliğinle kendine acıman arasında yuvarlan dur.</p>

  <p class="block3">"Onu sonsuza dek kaybettim artık. Ne yapmamı beklerdin ki? "</p>

  <p class="block3">"Senin inanmanı ve güçlü olmanı beklerdim, Lostris gibi. "</p>

  <p class="block3">Acınacak bir bakışla baktı yüzüme. "Bana ondan söz et, Taita. Nasıl? Hâlâ beni düşünüyor mu?"</p>

  <p class="block3">Başka bir şey düşündüğü yok ne yazık ki. Bir daha birleşeceğiniz günü bekliyor.</p>

  <p class="block3">O asla olamaz. Onu kaybettim ve yaşamak istemiyorum.</p>

  <p class="block3">Çok iyi, dedim. "Öyleyse burada daha fazla zaman kaybetmeye niyetim yok gideyim Hanımıma senin onun mesajını duymak istemediğini söylerim." Yanından geçip kayığa atladım.</p>

  <p class="block3">“Dur, Taita! Geri dön!”</p>

  <p class="block3">“Neden? Sen ölmek istiyorsun, öl öyleyse. Cesedini almaları için mumyacıları daha sonra gönderirim.”</p>

  <p class="block3">“Tamam, aptallık ediyorum," diyerek sırıttı. "İçkiden kafam karıştı. Yalvarırım, dön geri. Bana Lostris'in mesajını söyle."</p>

  <p class="block3">İstemiyormuş gibi davranıp geri döndüm. "Hanımım sana olan sevgisinin asla azalmadığını bildiriyor. O hâlâ senin kadının ve hep de öyle kalacak. Hanımım senin Firavun'un verdiği görevi kabul etmeni istiyor. Böylece sağ kalabilecek ve beş yıl sonunda sana dönmek için serbest olduğunda şerefli bir insan olarak onu bekleyebileceksin."</p>

  <p class="block3">Tüm dikkati bana çevrilmişti artık. "Beş yıl mı?. Bu ne demek oluyor, Taita? Çektiğimiz acıların bir sonu olacak mı yani?" Firavun'a fal baktım. Beş yıl sonra ölecek. Tanus'un bana bakan yüzünde yüz ayrı ifadenin peş peşe dolaştığını gördüm. Yüzünü, yazdığım bu papirüs kadar kolaylıkla okurdum.</p>

  <p class="block3">Aşkın için bu kadar bekleyebilecek misin? diye sordum. "Hanımım seni tüm sonsuzluk boyunca bekleyebileceğine yemin ediyor. Sen de onu birkaç yıl bekleyebilecek misin?"</p>

  <p class="block3">Beni beklemeye yemin mi etti?</p>

  <p class="block3">Tüm sonsuzluk boyunca." Birden ağlamaya başlayacağını sandım. Tanus gibi bir insanın ağlamasını görmeye dayanamayacağım için aceleyle söze devam ettim. "Falda gördüklerimi anlatmamı ister misin?"</p>

  <p class="block3">Gözyaşlarını bastırarak," Evet," dedi. Karanlık basana kadar konuştuk sonra.</p>

  <p class="block3">Ona hanımıma söylediklerimi, bunca yıl ikisinden de sakladıklarımı anlattım. Babası Harrab Lordu Pianki'nin gizli düşmanı tarafından mahvedildiğini anlattığımda Tanus öylesine şiddetli bir öfkeye tutuldu ki, sefahatinin son izleri de zihninden silindi ve şafak söktüğünde yine eski Tanus oldu.</p>

  <p class="block3">Ayağa fırlayarak kılıcını beline taktı. "Hemen Karnak'a gidiyoruz," dedi. "Kratas beni bekliyor. Babamın intikamını almak ve sevdiğimi bir kere daha görebilmek duygusu alev alev yanıyor kanımda."</p>

  <p class="softbreak">&nbsp;</p>
</body>
</html>
