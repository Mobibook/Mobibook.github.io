<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text2">Dökme fırınından çıkan erimiş maden gibi</span> parlak nehir ağır ağır akıyordu çölde. Gökyüzü sıcağın buğusuyla titreşiyor, güneş sanki bakırcı çekicinin darbeleriyle her şeyi dövüyordu. Nil nehrini çevreleyen alçak tepeler darbelerin etkisiyle sarsılıyor gibiydi.</p>

  <p class="block3">Teknemiz papirüs yataklarının yakınından geçerken, su taşıyan sakaların gergin ve uzun kollarındaki su kovalarının gacırtılarını duyabiliyorduk. Bu ses teknenin burnundaki kızın şarkısıyla uyum içindeydi, Lostris on dört yaşındaydı. Onun kızıl kadın ayının ilk kez çiçek açtığı gün Nil en son taşkınına başlamış, Hapi rahipleri bu olayı çok talihli bulmuşlardı. Bebeklik adını atarak ona verdikleri kadınlık adının anlamı 'Suların Kızı' demekti.</p>

  <p class="block3">Onu o gün öylesine canlı hatırlıyorum ki... Yıllar geçtikçe daha da güzelleşecek, ancak bakire kadınlığın parıltısı asla o günkü kadar güçlü olamayacaktı. Teknedeki erkeklerin hepsi, hatta kürek çeken savaşçılar bile bunun farkındaydılar.</p>

  <p class="block3">Ne ben, ne de onlar, gözümüzü kızdan ayırabiliyorduk. Kız beni yetersizlik duygusuyla dolduruyor, içime derin bir özlem yayıyordu; ben her ne kadar hadımsam da, bir kadının vücudunun zevkini tattıktan sonra hadım edilmiştim.</p>

  <p class="block3">“Taita.”diye seslendi bana. "Sen de benimle şarkı söyle!" İstediğini yapınca sevinçle gülümsedi. Fırsat buldukça beni yanından ayırmamasının nedenlerinden biri de sesimdi; tenor sesim onun o güzel sopranosunu kusursuz denecek kadar tamamlardı. Ona öğrettiğim eski köylü aşk şarkılarından birini okumaya başladık: Kalbim yaralı bir bıldırcın gibi titrer Sevdiğimin yüzünü görünce Yanaklarım seher göğü gibi kızarır Onun gülümsemesinin ışığıyla...</p>

  <p class="block3">Arka taraftan başka bir ses bizimkine karıştı. Bu güçlü ve gür bir erkek sesiydi, ancak benimkinin berraklığı ve saflığından eser yoktu. Benim sesim şafağı karşılayan bir ardıç kuşuna benzetilebilirce, bu genç ses de bir aslanın sesi olabilirdi.</p>

  <p class="block3">Lostris başını çevirdi, gülümsemesi Nil'in üzerindeki güneş ışınlan gibi parıldıyordu. Gülümseme oyununu oynadığı adam benim dostumdu, belki de tek sadık dostum, ama yine de genzimi yakan kıskançlığın acı tadını hissettim. Ancak onun gibi ben de, Tanus'a sevgiyle bakıp gülümsedim.</p>

  <p class="block3">Tanus'un babası Pianki, yani Lord Harrab, Mısırlı soyluların, ileri gelenlerinden biri, annesiyse özgür bir Tehenu kölesinin kızıydı. Kadın kendi insanlarının pek çoğu gibi sarışın ve mavi gözlüydü. Tanus daha küçük bir çocukken bataklık hummasından ölmüş olduğu için onu pek de iyi hatırlayamıyordum. Ancak yaşlı kadınlar her iki krallıkta böylesine bir güzelliğin çok ender görüldüğünü söylerlerdi.</p>

  <p class="block3">Öte yandan, Tanus'un babasını, bir zamanlar Firavun'un servetiyle kıyaslanabilecek servetini ve büyük topraklarını kaybetmesinden önce de tanırdım. Esmer teni, cilalı obsidyen taşı renginde Mısırlı gözleriyle, güzelden çok güçlüydü ama cömert ve soylu bir yüreği vardı; kimileri için fazla cömertti ve insanlara fazla güvenirdi; sonunda kalbi dost bildikleri tarafından kırılmış olarak, tek başına, Firavun'un güneşinden yoksun kalarak, karanlıklar içinde ölmüştü.</p>

  <p class="block3">Böylece Tanus hem annesinden, hem babasından, dünyevi servet dışında, en iyi şeyleri miras almıştı. Doğası ve gücü açısından babasını, güzelliğiyle de annesini andırırdı. Neden hanımımın onu sevmesini kıskanıyordum ki? Hadım olan zavallı ben de Tanus'u severdim aslında. Hoş hadım olmasaydım ve tanrılar beni köleden daha yüksek biri olarak yaratmış olsalardı bile, kıza ben sahip olamayacaktım. Ama insan doğası bir gariptir işte; asla sahip olamayacağım şeyin açlığını çekiyor ve olanaksızı hayal ediyordum.</p>

  <p class="block3">Lostris burundaki minderin üstünde otururken köle kızlar ayakları dibinde yere çökmüşlerdi. Birer panter kadar esnek olan Kuş'lu iki kara küçük kız çırılçıplaktı ve boyunlarında sadece altın boyunduruklar vardı. Lostris'in üzerinde bir kartal kanadı kadar beyaz pamuklu bir etekten başka bir şey yoktu. Güneşin okşadığı vücudunun üst kısmı Biblos dağlarındaki cilalı sedir ağaçlarının incirler rengindeydi. Uçları kırmızı göğüsleri koparılmaya hazır incirler gibiydi.</p>

  <p class="block3">Kız resmi perukasını çıkarmış, saçlarını kalın bir ip gibi göğüslerinden birinin üzerinden sarkıtmıştı. Gözlerinin çekikliği, gözkapağının üstüne ustaca sürdüğü toz bakmasının gümüşi yeşiliyle daha da vurgulanmıştı. Gözleri Nil'in sularının azaldığı ve değerli alüvyon birikimini kıyıya yığdığı zaman aldığı o koyu ve daha duru yeşildendi. Memeleri arasında altın bir zincir ucunda, altın ve lapis lazuli taşından yapılma Nil tanrıçası Hapi'nin bir heykelciği sallanmaktaydı. Bu kusursuz parçayı ona kendi ellerimle yapmıştım.</p>

  <p class="block3">Tanus birden sağ elini yumruk yapıp kaldırdı. Kürekçiler tek küreklerini aynı hareketle güneşte parıldatarak kaldırdılar.</p>

  <p class="block3">Tanus dümen küreğini suya daldırdı, iskele tarafındaki kürekçiler küreklerini suya batırıp geri, sancak tarafındakiler hızla ileri ittiler, sonra iki taraf birden aynı yönde kürekleri çekince tekne ileri fırladı. Kenarlarında Horus'un mavi gözleri çizilmiş olan teknenin burnu papirüs duvarını yararak nehirden çıkıp ötedeki lagün gölünün sakin sularına girdi.</p>

  <p class="block3">Lostris şarkıyı kesip ileri baktı. Zarif eliyle işaret ederek, "İşte oradalar!" diye bağırdı. Tanus'un birliğinin öteki tekneleri lagünün güney ucunda atılmış bir ağ gibi durmuşlar, büyük nehrin ana girişini keserek o yandan kaçışı önlemişlerdi.</p>

  <p class="block3">Tanus çarpışmanın en şiddetli olacağını bildiği kuzey yönünü seçmişti kendine. Bunun böyle olmamasını isterdim. Korkak falan değilim, ama hanımımın güvenliğini düşünmek zorundayım. Lostris epey numara çevirdikten sonra Horus'un Soluğu'na binmeyi başarmıştı. Babası onun ava katıldığını öğrenince başım belaya girecekti. Üstelik onun bütün bir gün Tanus'un yanında olmasından sorumlu olanın ben olduğum anlaşılınca, ayrıcalıklı durumum bile beni onun öfkesinden koruyamayacaktı. Bu delikanlı konusundaki talimatı çok kesindi.</p>

  <p class="block3">Ancak teknede huzursuz olan tek kişi de bendim sanırım. Ötekiler heyecandan yerlerinde duramıyorlardı. Tanus bir el işaretiyle teknenin hızını kestirdi, tekne kayarak durdu. Yemyeşil sular o kadar sakindi ki, başımı uzatıp baktığımda, her zaman olduğu gibi şaştım güzelliğimin bunca yıldır devam etmiş olmasına. Bence yüzüm, başımı çevreleyen mavi lotus çiçeklerinden bile daha güzeldi. Ancak tayfalar birden harekete geçtiklerinden kendime hayran olacak fazla zaman bulamadım.</p>

  <p class="block3">Tanus'un subaylarından biri direğe onun özel bayrağını çekti. Bu kuyruğunu kaldırmış, çenelerini açmış mavi bir timsah resmiydi. Sadece On Binin En İyisi rütbesinde olan bir subayın kendi bayrağı olurdu. Tanus daha yirmi yaşına gelmeden bu rütbeye ve Firavun'un seçkin muhafızlarının oluşturduğu Mavi Timsah Tümeninin komutasına getirilmişti.</p>

  <p class="block3">Direğe çekilen bayrak avın başlaması için işaretti. Ufukta küçük görünen diğer teknelerin kürekleri uçan yaban kazlarının kanatlan gibi inip kalkmaya başlamıştı. Tanus uzun bronz bir tüp olan gongu arkadan suya indirip başını suyun içine soktu. Aynı madenden bir tokmakla vurunca suyun içinde yayılacak olan tiz ses avımızı şaşkına çevirecekti.</p>

  <p class="block3">Sakin yaradılışlı olan ben bunun öldürücü bir öfkeye dönüşebileceğini bilirdim.</p>

  <p class="block3">Tanus bana bakıp güldü. O heyecanı içinde bile benim kaygılarımı sezmişti. Kaba bir askere göre olağanüstü bir sezgi yeteneği vardı. 'Tarta, arkaya gel!" diye emretti. "Gongu sen çalacaksın. Böylece bir süre o güzel postunun güvenliğini düşünmekten vazgeçersin."</p>

  <p class="block3">Onun bu kabalığı beni incitmişse de, çağırdığı için sevinmiştim, çünkü kıç sudan epey yüksekti, isteğini hiç de onurlu olmayan bir aceleyle yerine getirirken, "Hanımıma dikkat et," dedim sert bir sesle. "Duydun mu, çocuk? O da senin kadar çılgındır, sakın onu kışkırtayım deme." Bir zamanlar öğrencim olduğu ve o asker kıçına pek çok kere değneği indirdiğim için on binlerin bu ünlü komutanıyla böyle konuşmaya hakkım, vardı. O günlerde olduğu gibi, yine küstahça bakıp güldü bana.</p>

  <p class="block3">O hanımı benim ellerime bırakmanı yalvarırım, eski dostum, dedi. "İnan bana, bundan daha fazla istediğim bir şey olamaz." Bu saygısızlığı için onu azarlamak için duraklamadan aceleyle arka taraftaki yerime gittim. Tanus da yayını aldı.</p>

  <p class="block3">Bu yay ordu içinde, hatta büyük nehrin şelalelerden denize kadar olan bölümünde ün salmıştı. Elindeki zayıf yaylarla artık yetinemediği zaman bunu ona ben tasarlayıp yapmıştım. Vadilerimizde yetişen zayıf tahtalardan başka bir madde aramamız gerektiğini söylemiştim; belki de Hititler ülkesinden zeytin ağacı ya da Kuş ülkesinden abanoz ağacı tahtası denemeliydik. Hatta gergedan boynuzu ya da fildişi gibi daha garip maddeleri.</p>

  <p class="block3">Ancak işe başlayınca karşımıza bir sorun çıkmıştı. Birincisi bu egzotik malzemenin gevrekliğiydi. Doğal halleriyle hiçbiri kırılmadan bükülmüyordu; ancak en büyük ve bu nedenle en pahalı fildişinden tam bir yay yapabiliyorduk. Bu iki sorunu küçük bir fildişini ince uzun parçalara ayırıp bunları bir yay biçiminde yapıştırarak çözümledim. Ama ne yazık ki, yay hiçbir insanın bükemeyeceği kadar sert olmuştu.</p>

  <p class="block3">Ancak ondan sonra seçtiğimiz dört maddeden zeytin ağacı, abanoz, boynuz ve fildişi parçalar kesip birbirlerine yapıştırmayı akıl etmek güç olmadı. Kuşkusuz bu maddelerin karışımlarını ve uygun bir yapıştırıcı bulmak için aylar geçmişti. Sonunda tüm yayı gererken dağılmaması için baştan aşağı iple sımsıkı sardıktan sonra Tanus iki kişinin, yardımıyla tutkal henüz sıcakken yayı gerebildi. Tutkal soğuduğunda yay istenen biçimi ve esnekliği almıştı.</p>

  <p class="block3">Ondan sonra Tanus'un çölde bronz uçlu mızrağıyla avladığı büyük bir kara yeleli aslanın barsaklarından ip yaptım.</p>

  <p class="block3">Böylece yüzlerce kişiden sadece birinin sonuna kadar çekebildiği güçte bir yay ortaya çıkarmıştım.</p>

  <p class="block3">Askeri okçuluk stiline göre, hedefle yüz yüze geldikten sonra ok göğüse dayanana kadar çekilir, bir an böyle durulur, sonra emir verilince gönderilirdi. Ancak bu yayı çekip kıpırdatmadan tutmak Tanus'un bile harcı değildi. Bu nedenle yepyeni bir stil geliştirmek zorunda kalmıştı. Hedefe yan olarak durur, yayı sol eliyle uzatır, oku tutan sağ elini dudaklarına değene kadar çekerdi. Tam gerginliği sağladığı anda da sanki nişan almıyormuş gibi zahmetsizce bırakıverirdi.</p>

  <p class="block3">İlk başlarda okları kovandan fırlayan anlar gibi rastgele uçmuşlarsa da, aylar boyunca her gün bunun üzerinde çalışmıştı. Yaydan sağ elinin parmakları yara olmuş, ama sonra iyileşip nasır bağlamıştı. Onun bu işi başaramayacağına benim bile inanmama karşın Tanus bir an olsun denemekten vazgeçmedi. Ancak yavaş yavaş silaha hakimiyet kazandı, artık her biri aynı anda havada uçan üç ok atabiliyordu. Bunlardan en az ikisi, elli adım öteye konmuş insan başı büyüklüğündeki bakır diske vururdu. Oklar öylesine güçlüydü ki, küçük parmağım kalınlığında olan madeni delip geçerlerdi.</p>

  <p class="block3">Tanus bu güçlü silaha hanımımın artık kullanılmayan bebeklik adını vermişti: Lanata. Şimdi de o kadın yanında, adaşı elinde olduğu halde teknenin burnunda duruyordu. Çok güzel bir çift oluşturuyorlardı ama bu da beni biraz daha huzursuz etmişti.</p>

  <p class="block3">Hanımım, hemen buraya gelin! diye seslendim. "Orası sizin için güvenli değil." Omzu üzerinden bakmaya bile tenezzül etmeyerek bana arkasından eliyle bir işaret yaptı. Tayfaların hepsi bunu gördü ve içlerinden en cesurları güldüler. Lostris'e, İntef Hanedanından bir kızdan çok, nehir kıyısı meyhanelerinin kadınlarına yakışan bu hareketi nedimeleri olan o küçük kara cadılar öğretmiş olmalıydılar. Bir an ona karşılık vermeyi düşündüysem de, hemen vazgeçtim, çünkü hanımım sadece bazı ruhsal durumlarında kısıtlamayı kabul eden biriydi. Ben de öfkemi saklamak için bronz gonga gerekli şiddette vurmaya başladım.</p>

  <p class="block3">Gongun sesi lagünün yeşil sularında yayıldığı anda hava papirüsler arasından fırlayan kuş sürülerinin kanatlarıyla karardı. Sürülerde yüzlerce kuş türü vardı.</p>

  <p class="block3">Yabani kuş avı Mısır soylularının en büyük zevklerinden biriyse de, o gün başka bir avın peşindeydik. Aynı anda cam gibi yüzeyde bir karışıklık oldu. Orada hareket eden canavarın ne olduğunu bildiğim için elimde olmadan ürpermiştim.</p>

  <p class="block3">Tanus da aynı şeyi görmüştü ama onun tepkisi benimkine hiç benzemedi. Bir av köpeği gibi hırladı, adamları da onunla birlikte bağırıp küreklerine eğildiler. Horus'un Soluğu sanki göğü karartan kuşlardan biriymiş gibi ileri fırlarken hanımım heyecanla bağırıp küçücük yumruğuyla Tanus'un adaleli omzunu dövmeye başladı.</p>

  <p class="block3">Sular bir daha kabarınca, Tanus dümencisine hareketi izlemesini işaret etti. Ben cesaretimi güçlendirmek içim gonga vurmaya devam ettim. Karışıklığı son gördüğümüz yere gelince tekne durdu, kürekçiler heyecanla çevrelerine baktılar.</p>

  <p class="block3">Sadece ben bakıyordum geriye doğru. Altımızdaki su sığ ve en az başımızın üstündeki hava kadar duruydu. Canavarı hemen altımızda görünce hanımım gibi bir çığlık kopararak yerimden fırladım.</p>

  <p class="block3">Suaygırı Nil tanrıçası Hapi'nin hayvanıdır. Onu sadece tanrıçanın özel izniyle avlayabilirdik. Tanus bunun için tanrıçanın tapınağında o sabah dua etmiş, kurban kesmişti. Hanımım da onun yanından ayrılmamıştı. Kuşkusuz, Hapi onun da tanrıçasıdır ama törene böyle heyecanla katılmasının nedeni bence sadece bu değildi.</p>

  <p class="block3">Altımızda gördüğüm hayvan yaşlı bir erkekti. Onun en az teknemiz büyüklüğünde olduğunu görüyordum. Lagünün dibinde, hareketleri suyun etkisiyle yavaşlaşmışken, karabasandan çıkma bir yaratık gibi hareket ediyordu. Çöl kumları üstünde koşan yabani hayvanların arkalarından yükselen toz bulutları gibi ardında çamur bulutlan bırakmaktaydı.</p>

  <p class="block3">Tanus küreklerden birini kapıp tekneyi çevirdi ve hayvanın ardına düştük. Ancak hayvan bizden hızla uzaklaşıp lagünün önümüzdeki yeşil derinliklerinde kayboldu.</p>

  <p class="block3">Suaygırı birden ilerimizde suyun yüzüne çıkıp ciğerlerinin pis havasını bulut gibi dışarı üfledi. Ok menzili dışında olmasına karşın koku bize kadar gelmişti. Bir an için sırtı suyun ortasında parlak bir granit adasını andırdı, sonra derin bir soluk alıp yine gözden kayboldu.</p>

  <p class="block3">Onu izleyin! diye gürledi Tanus.</p>

  <p class="block3">İşte orada, diyerek yan tarafı gösterdim. "Geri dönüyor."</p>

  <p class="block3">Aferin sana, yaşlı dost, diye Tanus benimle alay etti. "Seni savaşçı yapacağız sonunda." Bunu düşünmek bile gülünçtü, ben bir kâtip, bir bilge ve bir sanatçıyım. Benim kahramanlıklarım hep aklımın içindedir. Yine de Tanus'un beni her övüşünde olduğu gibi zevk duydum bu sözlerinden.</p>

  <p class="block3">Güneyimizdeki öteki tekneler de ava katılmıştı. Hapi rahipleri lagundaki bu büyük hayvanların sayısını dikkatle izlerlerdi ve yaklaşan Osiris bayramı için ellisinin öldürülmesine izin vermişlerdi. Tapınak lagünün da böylece tanrıçanın sürüsünden üç yüz kadar hayvan kalacaktı ki, rahipler suyollarını temiz tutmak, papirüslerin ekilebilir topraklara yayılmasını önlemek ve tapınağa et sağlamak için bu sayıyı yeterli görüyorlardı. Osiris bayramının on günü dışındaki günlerde sadece rahipler taze suaygırı eti yiyebilirlerdi.</p>

  <p class="block3">Tanus dikkatini ilk gördüğümüz en büyük hayvan üzerinde yoğunlaştırmıştı. Ok menziline giren dişilere ve gençlere bakmıyor, her dalıp çıktığında biraz daha yaklaştığı büyük hayvandan gözlerini ayırmıyordu. O heyecanlı halime karşın onun tekneyi nasıl bir ustalıkla yönettiğine hayran kalmaktan kendimi alamıyordum. Adamları en küçük bir işaretinden bile ne yapmaları istendiğini hemen anlıyorlardı. Ancak Tanus emrindekilerden en iyi sonucu almayı oldum olası iyi bilirdi. Yoksa hem serveti, hem de büyük bir hamisi olmadan nasıl bu yüksek mevkiye erişebilirdi ki?</p>

  <p class="block3">Kazandıklarını hep bileğinin hakkıyla ve önüne her türlü engeli çıkaran gizli düşmanlarının kötü etkinliklerine karşın elde edebilmişti. Suaygırı ansızın otuz adım ilerden yüzeye fırladı. Tanrıların kusurlu bulduklarının kalplerini yiyen o yeraltı yaratığı gibi burnundan buhar dumanlan fışkırıyordu. Tanus yayını gerdi ve aynı anda bıraktı. Ok gözleri aldatan bir bulanıklık içinde fırladı. Hışırtıyla havayı yararken ardından bir tane daha, bir tane daha onu izledi. Oklar hayvanın sırtına saplanırken suaygırı yine suya daldı.</p>

  <p class="block3">Kullandığı okları ben bu sefer için özel hazırlamıştım. Arka tüyleri çıkarıp yerlerine küçük baobap ağacı parçaları koymuş, bunları da oka ince iple bağlamıştım. Uçuş sırasında okun üstünde sağlam duran parçalar hayvan suya dalınca yerlerinden fırlayacaklar ve yüzeyde kalacaklardı. Böylece hayvan suyun altında giderken yüzeyde kalan parçalardan onun nereye gittiği belli olacaktı. Bunları sarıya boyadığım için suaygırının bulunduğu yer, derinde bile olsa hemen görülebilecekti.</p>

  <p class="block3">Tanus böylece hayvanın hareketlerini izleyecek ve suyun üstüne çıktığı anda yeni bir salvo göndermeye hazır olacaktı.</p>

  <p class="block3">Hayvanın ardındaki sarı tahtalar artık çoğalmış, su da kızıla dönmeye başlamıştı. Zavallı hayvanın her dışarı çıkışında bir ok yağmuruyla karşılaşmasına acıyordum. Ancak genç hanımım benim bu kaygımı hiç de paylaşıyor görünmüyordu, o kendini avın heyecanına kaptırmış, çığlıklar atmaktaydı.</p>

  <p class="block3">Suaygırı bu kez yüzü bize dönük olarak sudan çıktı. Üzerimize doğru gelirken açık ağzından boğazını görebiliyordum.</p>

  <p class="block3">İnsanı bir lokmada yutabilecek kadar geniş, parlak kırmızı etten bir tüneldi sanki. Çenesindeki dişler kanımı dondurmuştu. Alt çenesinde en sert ve kalın papirüs koçanlarını parçalayacak dev dişler vardı. Üst çenesindeki bileğim kalınlığındaki parlak beyaz sütunlar Horus'un Soluğu'nun tahta küpeştesini paramparça edebilirdi.</p>

  <p class="block3">Ve bu öfkeli canavar üzerimize geliyordu; ben de kıçtaki yüksek yerde ondan en uzakta olmama karşın korkudan donakalmış, yerimden kıpırdayamıyordum.</p>

  <p class="block3">Tanus'un oku bu kere hayvanın boğazından içeri girmişti. Ancak hayvanın acısı öylesine fazlaydı ki, sonunda öldürücü olacak bu sonuncu yarayı hissetmemiş görünüyordu. Bir anlık bir duraksamadan sonra Horus'un Soluğu'nun burnuna saldırdı. O yaralı boğazdan öylesine bir öfke gürledi, öylesine ölümcül bir acı çığlık koptu ki, derinlerinde bir yerden patlayan bir damardan fışkıran kan açık ağzından fıskiye gibi çevreye yayıldı. Kan güneşte adeta kızıl bir sise dönüştü.</p>

  <p class="block3">Ve suaygırı tekneye çarptı.</p>

  <p class="block3">Horus'un Soluğu suyun içinde koşan bir geyiğin hızıyla ilerliyordu ama çılgına dönmüş hayvan bizden daha da hızlıydı ve gövdesi o kadar sertti ki, kayalık bir karaya vurmuş gibi olduk. Kürekçiler yerlerinden fırladılar, ben arka küpeşteye hızla çarptım, ciğerlerimdeki tüm hava boşalıp göğsüme kaskatı bir sancı oturdu.</p>

  <p class="block3">Ancak o anda bile düşündüğüm tek şey hanımımdı. Acıdan yaşaran gözlerle onun da darbenin etkisiyle öne fırladığını görmüştüm. Tanus kızı kurtarmak için kolunu uzattı ama darbenin etkisiyle dengesini kaybetmişti ve sol elindeki yayı kendisine engel oluyordu. Hanımımın hızını bir an kesebildiyse de, kız küpeşteye çarptı ve ikibüklüm suya doğru kaydı.</p>

  <p class="block3">“Tanus!" diye bağırarak elini uzattı Lostris. Tanus dengesini bulup bir cambaz çevikliğiyle kızın elini yakalamak için uzandı. Parmakları bir an için birbirine değdi, sonra kız arkaya devrilip suya kaydı.</p>

  <p class="block3">Arkada yüksekte oturduğum için düştüğünü görmüştüm. Bir kedi gibi arkaüstü düşerken beyaz eteği havalanmış, baldırları ortaya çıkmıştı.</p>

  <p class="block3">Bebeğim! diye haykırdım. "Yavrum benim!" Onu kaybettiğimden emindim. Tüm yaşamı bir anda gözlerimin önünden geçiyor gibiydi. Bebekliği, bana söylediği ilk sözcükler. Sonra kadınlığa geçişi. Beni her sevindirdiği ve üzdüğü anı hatırladım. Onu kaybettiğim o anda, uzun on dört yıl içinde sevdiğimden daha çok sevdim.</p>

  <p class="block3">Lostris öfkeli hayvanın kanlı sırtına düşmüştü, bir an orada iğrenç bir dinin sunağındaki insan kurbanı gibi bacakları iki yana açık olarak yattı. Hayvan suyun içinden bir daha yükseldi, o kamburlu sırtını çevirip kıza erişmeye çalıştı.</p>

  <p class="block3">Öfkesinin çılgınlığı o domuzu andıran kanlı gözlerinden fışkırırken büyük çeneleri açılıp kapanmaya başladı.</p>

  <p class="block3">Lostris her nasılsa kendini toparlayıp hayvanın sırtına saplanmış olan iki oka tutunmuştu. Kolları ve bacakları iki yana açık yatıyordu. Artık bağırmıyordu, tüm gücünü ve ustalığını sağ kalabilme üzerinde yoğunlaştırmış gibiydi. O kıvrık dişler çarpışan iki savaşçının kılıçları gibi çarpıyordu birbirine. Ağız her açılıp kapandığında kızdan ancak bir parmak uzaklıktaydı, her an o güzelim kollarının bir asma filizi gibi koparılmasını, onun taptaze genç kanının hayvanın yaralarından boşalan o vahşi kana karıştığını görmeyi bekliyordum.</p>

  <p class="block3">Tanus kendini çabuk topladı. Bir an için gördüğüm yüzü korkunçtu. Artık işine yaramayan yayını bir yana fırlattı, kabzasından yakaladığı kılıcını timsah derisi kınından çıkardı. Bronz kılıç kolu kadar uzundu ve kenarları elinin üstündeki tüyleri bile traş edecek kadar keskindi.</p>

  <p class="block3">Tanus küpeştenin üzerine atladı, bir an orada dengede durup altındaki ölümcül yara almış hayvanın çılgınca çırpınışına baktı, sonra iki eliyle tuttuğu kılıcını aşağı doğrultup avının üstüne süzülen bir kartal gibi atladı.</p>

  <p class="block3">Suaygırının kalın boynunun üstüne düşmüş, hayvanla birlikte sanki yeraltı dünyasına gidecekmiş gibi bacağını iki yana sallandırmıştı. Tanus'un tüm ağırlığı ve atlayışının şiddeti kılıcının ardındaydı. Kılıç yansına kadar hayvanın boynuna saplanırken Tanus tüm gücüyle bastırıp kanırttı. Suaygırı çılgına dönmüştü. Yeni çırpınışı karşısında bundan öncekiler çok zayıf kalmıştı. Dev cüssesini sudan çıkarıp başını iki yana sallamaya başladı. Teknenin üzerine yağan sular bu korkunç sahneyi dehşet dolu bakışlarımdan saklayacaktı neredeyse.</p>

  <p class="block3">Bu arada acımasızca iki yana savrulan çifte bakmaya devam ediyordum. Lostris'in tuttuğu oklardan biri kırılmış, kız suya savrulmak üzereydi. Savrulmuş olsaydı hayvanın onu bir anda parçalayacağından kuşkum yoktu. Tanus arkasına uzandı, sağ eliyle kılıcı daha derine saplamaya çalışırken sol eliyle kızı tutup hayvanın üzerine çekti.</p>

  <p class="block3">Onlara erişemeyen hayvan çıldırmış gibi dişlerini kendi gövdesine geçirmeye başlamış, çevresindeki sular kızıl kana bulanmıştı. Lostris de, Tanus da tepeden tırnağa kıpkırmızı kesil/nişlerdi. Yüzleri sadece göz aklarının göründüğü korkunç maskelerdi artık.</p>

  <p class="block3">Hayvanın çırpınmalarıyla tekneden epey uzaklaşmışlardı. Aklını başına toplayan ilk ben oldum. Kürekçilere, "İzleyin onları! Uzaklaşmalarına izin vermeyin!" diye haykırdım. Hepsi yerlerine koştular ve Horus'un Soluğu kovalamaya başladı.</p>

  <p class="block3">Tanus'un kılıcı o anda hayvanın boynundaki belkemiğinin birleşme yerini bulup içeri dalmış olmalıydı. Dev cüsse birden katılaşıp dondu. Hayvan dört ayağı kaskatı havaya dikilmiş olarak sırtüstü yuvarlandı, Lostris ve Tanus'la birlikte lagünün suları arasında kayboldu.</p>

  <p class="block3">Boğazıma kadar yükselen umutsuzluğu yutup bir emir daha verdim. "Dikkat! Üzerlerinden geçmeyin! Yüzücüler buruna geçsinler!" Sesimdeki otorite beni bile şaşırtmıştı.</p>

  <p class="block3">Yaptığımın akıllıca olup olmadığını düşünmeden ben de öne doğru koşan savaşçılar arasına katılmıştım. Kürekçiler herhangi bir subayın boğulmasını seyrederken herhalde alkış tutarlardı ama Tanus için böyle bir şey düşünülemezdi.</p>

  <p class="block3">Ben eteğimi çıkarmış, çıplaktım artık. Başka koşullar altında olsa yüz kırbaç yesem bile bunu yapmazdım. Devlet celladının bana yaptıklarını o güne kadar bir tek kişi görmüştü, o da hadım bıçağının kullanılmasını emreden kişiydi.</p>

  <p class="block3">Ama şimdi parçalanmış erkekliğimi düşünecek durumda değildim.</p>

  <p class="block3">Ben iyi bir yüzücüyüm ve şimdi düşününce hanımımı kurtarmak için o kanlı sulara gözümü kırpmadan atlayacağım düşüncesini bile ürpertiyle hatırlıyorum. Ancak tam atlamak üzereydim ki, altımdaki sular birden açıldı ve iki baş göründü. Biri esmer biri sarışındı ve ikisinden de hiç beklediğim bir ses yükseliyordu. Gülüyorlardı. Birbirlerini boğmalarından korktuğum kadar yakındılar ve tekneye doğru yüzerlerken kahkahalarla gülüyorlardı.</p>

  <p class="block3">Bu bayağılığı görünce ve yapmak üzere olduğum saçmalık aklıma gelince korkularım bir anda öfkeye dönüştü. Kayıp çocuğunu bulduğunda aklına gelen ilk şey onu dövmek olan bir anne gibi, sesimin az önceki tüm otoriterliğini kaybederek tiz ve kavgacı bir ton aldığını duydum. Güvertedeki eller onları sudan çıkarırlarken o ünlü hitap yeteneğimle hanımımı azarlamaya başlamıştım bile.</p>

  <p class="block3">Seni kafasız küçük çılgın! Seni düşüncesiz, disiplinsiz yaramaz! Bana söz vermiştin! Tanrıçanın bakireliği üzerine yemin etmiştin...</p>

  <p class="block3">Lostris bana koşup boynuma sarıldı. Hâlâ gülerek, 'Taita! Gördün mü onu?" dedi. Tanus'un beni kurtarmaya koşmasını gördün mü? Hiç böylesine soylu bir hareket duymuş muydun? Senin hikâyelerinin kahramanı gibi."</p>

  <p class="block3">Benim de aynı kahramanca davranışı yapmakta olduğum gerçeği görülmemişti oysa; bu daha da sinirlenmeme yol açtı.</p>

  <p class="block3">Aynı anda Lostris'in eteğinin de sularda kaybolduğunu ve bana yaslanan ıslak vücudunun çırılçıplak olduğunu fark ettim. Subay ve erlere Mısır'ın en güzel, en sıkı kalçalarını serbestçe göstermekteydi.</p>

  <p class="block3">Hemen yanıbaşımda duran bir kalkanı kapıp ikimizi de gözlerden saklarken köle kızlara hanımlarına bir etek bulmalarını emrettim. Onların kıkır gülmeleri beni daha da çıldırtmıştı. İkimiz de üzerimizi örtecek bir şey bulunca hışımla Tanus'a döndüm.</p>

  <p class="block3">Sana gelince, dikkatsiz herif, seni de Lord İntef'e rapor edeceğim. Kırbaçla derini yüzdürecek senin.</p>

  <p class="block3">Öyle bir şey yapmayacaksın, diyen Tanus yüzüme bakıp güldü. Islak kolunu omuzlarıma atıp beni öylesine bir güçle kucakladı ki, ayaklarım yerden kesildi. "Çünkü o zaman seni de kırbaçlatacaktır. Her neyse, düşüncen için teşekkür ederim, dostum."</p>

  <p class="block3">Tanus kolunu omzumdan indirmeden çevresine bakıp kaşlarını çattı. Horus'un Soluğu öteki teknelerden ayrı düşmüş, ancak av da sona ermişti. Bizimki dışında tüm tekneler rahiplerin bize tanıdıkları haktan paylarına düşeni almışlardı.</p>

  <p class="block3">Tanus başını salladı. "Elimizdeki fırsatları iyi değerlendiremedik, değil mi?" diye söylenerek subaylarından birine filoya dönüşü bildiren bayrağı çekmesini emretti.</p>

  <p class="block3">Sonra zorla gülümseyerek, "Eh, şimdi birer testi bira içeriz, doğrusu çok susadık," dedi. Köle kızlarının Lostris'in çevresinde telaşla koşuştukları yana doğru yürüdü sonra. Çok kızdığım için güvertede yapılacak bu pikniğe katılmama kararı vermiştim. Bütün ciddiyetimi takınıp arka tarafta kaldım.</p>

  <p class="block3">Bırak biraz surat assın, diye Lostris'in sözde saklamaya çalıştığı bir sesle Tanus'a fısıldadığını duydum. "Zavallıcık çok korktu, ama karnı acıkınca düzelir yine. Yemeği çok sever."</p>

  <p class="block3">Benim hanımım adaletsizliğin ilahesidir. Ben hiç surat asmam, asla obur değilim ve henüz otuz yaşında bulunduğum o sırada (ondört yaşında biri için kendisinden büyük herkesin moruk olduğunu kabul ederim) yemek konusunda da gayet titizdim. Lostris elindeki incirli yaban kazı rostosunun en sevdiğim yemeklerden biri olduğunu çok iyi bilirdi.</p>

  <p class="block3">Onları biraz daha beklettim, ama sonunda Tanus bana kendi eliyle bir testi bira getirip yanlarına gelmem için kandırmaya çalışınca daha fazla direnmeyip beni ön tarafa sürüklemesine izin verdim. Lostris yanağımı öpüp de, herkesin duyacağı kadar yüksek sesle, "Kızlarım bana bir asker gibi teknenin idaresini ele aldığım ve kurtarmak için suya atlamak üzere olduğunu söylediler. Ah, Taita, sen olmasaydın ne yapardım?" deyince artık numarayı falan bıraktım. Ona gülümseyip bana uzattığı kaz eti parçasını aldım. Yemek nefisti, bira da en iyi kalite. Ama yine de, hem vücudumu düşündüğümden, hem de Lostris'in az önce oburluğum hakkında söylediklerinden hâlâ alınmış olduğum için çok az yedim.</p>

  <p class="block3">Tanus'un lagün boyunca yayılmış olan birliği toplanmaya başlamıştı. Bizimki gibi hasar gören başka tekneler de olduğunu gördüm. Avın heyecanı sırasında ikisi çarpışmış, dördüne de avlan saldırmıştı. Ancak hemen toparlanıp yerlerini aldılar, direklerinde yakaladıkları avın boyunu gösteren flamalarıyla önümüzden geçtiler. Tanus tekneleri sıkılı yumruğunu kaldırarak selamladı. Bizim direğimizden de Mavi Timsah flaması, sanki büyük tehlikelere karşı ünlü bir zafer kazanmışız gibi indirilerek geçen tekneleri selamlamaktaydı. Çocukça bir gösteri belki, ama ben askeri geçit törenlerinden hoşlanacak kadar çocuğum henüz.</p>

  <p class="block3">Tören sona erer ermez tekneler yine savaş yerlerini aldılar, çıkan rüzgâra karşı kürek ve dümenlerini kullanarak beklemeye başladılar. Her tekne en az bir hayvan öldürmüş olduğu halde leşler lagünün derinliklerine batmıştı.</p>

  <p class="block3">Tanus'la Horus'un Soluğu'nun en başarılı tekne olmadığı için kendi kendini yediğini biliyordum. O hayvanla uzun süren savaşımız yüzünden ancak bir tane avlayabil mistik. Tanus her şeyde en üstün olmaya alışkındı. Zaten her zamanki keyfinden pek de eser olmadığından gidip burundaki onarıma gözkulak oldu.</p>

  <p class="block3">Suaygırının saldırısı su kesimi altındaki tahtaları parçalamıştı; tekne sürekli su alıyor ve suyun meşin kovalarla boşaltılması gerekiyordu. Bu nedenle adamlar savaşçı ve kürekçi olarak görevlerini sürekli aksatırlardı. Bunu çözümlemenin bir yolu olmalıydı.</p>

  <p class="block3">Hayvan leşlerinin su üstüne çıkmalarını beklerken köle kızlardan birini yazı araçlarımın bulunduğu sepeti almaya gönderdim. Biraz düşündükten sonra adamların tümü yerine sadece ikisinin teknedeki suyu mekanik olarak boşaltabilecekleri bir sistem geliştirmiştim. Bu su kaldıracı ilkesiyle çalışacak bir sistemdi.</p>

  <p class="block3">O eskizi tamamladıktan sonra hasarı veren çarpışmayı düşündüm. Tarihi olarak nehir tekneleri arasındaki savaşlar tıpkı kara savaşları gibi yürütülürdü. Tekneler yan yana gelirler, birbirlerine atış yaparlardı. Sonra çengel atılır, savaşçılar öteki gemiye çıkarlar ve kılıçlar kullanırdı. Gemi kaptanları kötü denizcilik sayıldığından çarpışmaktan hep kaçınırlardı.</p>

  <p class="block3">Ama ya... diye düşündüm ve hemen pruvası güçlendirilmiş bir tekne çizmeye koyuldum. Fikir aklımda geliştikçe su kesiminin hemen altına gergedan boynuzunu andıran bir parça ekledim. Bu sert bir ağaçtan yapılıp bronzla kaplanabilirdi. Öne ve aşağı doğru verilecek bir açıyla düşman teknesinin gövdesinin parçalanması işten bile değildi.</p>

  <p class="block3">Kendimi işe o kadar vermiştim ki, Tanus'un arkamdan yaklaştığını duymadım bile. Papirüsleri elimden kapıp dikkatle incelemeye başladı.</p>

  <p class="block3">Ne düşündüğümü anında anlamıştı. Babası servetini kaybettiğinde ona kâtip yamağı olarak tapınaklardan birine girme fırsatı sağlayacak zengin bir hami bulmak için çok çalışmıştım. Orada eğitimine devam edebilecekti. Benim kendisine yol göstermem durumunda Mısır'ın büyük dehalarından biri olacağından hiç kuşkum yoktu. Hatta belki de zamanla Sakkara'daki o ilk piramitleri çizen bin yıl öncesinin Imhotep'i düzeyine bile erişebilirdi.</p>

  <p class="block3">Ancak babasını yok eden aynı düşman Tanus'un yolunu da engellemeye kalkıştığı için başarılı olamamıştım. Ülkede kimse böylesine kötü bir etkiye direnemezdi. O yüzden Tanus'un askerliğe girmesine yardım etmiştim. Oyun alanında ayakları üstünde ilk kez durup da öteki çocuklara tahta bir kılıç salladığından bu yana kendi seçtiği meslek de buydu zaten.</p>

  <p class="block3">Seth'in kıçındaki çıbanlar adına söylüyorum, sen ve fırçan benim için on bölük askere değersin! dedi.</p>

  <p class="block3">Tanus'un büyük tanrı Seth'in adını böyle ağzına alması beni hep ürkütür. Her ikimiz de Horus'un adamları olduğumuz halde Mısırlı tanrı lardan herhangi birine, bile bile küfür etmeye hiç aklım ermez. Ben, içindeki tanrı ne kadar önemsiz ya da alçakgönüllü olsa da, bir tapınağın önünden geçerken bir iki dua mırıldanmadan ya da küçük bir kurban sunmadan asla geçmem. Bu bana göre basit bir sağduyu ve iyi bir sigortadır. Kişinin tanrılar arasında aramasını gerektirmeyecek kadar çok düşmanı vardır insanlar arasında. Ben müthiş ününden pek korktuğum Seth'e karşı özellikle saygılıyımdır. Tanus'un bunu bildiğini ve beni kızdırmak için öyle konuştuğunu tahmin ediyorum. Ancak bana yağdırdığı övgülerin sıcaklığı karşısında huzursuzluğum uçup gitti.</p>

  <p class="block3">Bunu nasıl yapıyorsun? diye sordu. "İçimizde asker olan benim ve bugün yaptığın her şeyi gördüm. Neden aynı fikirler bana da gelmedi?"</p>

  <p class="block3">Bir anda çizimlerimin tartışmasına girdik. Bu arada Lostris de yanımıza gelmişti. Nedimeleri kızı kurutmuşlar, saçlarını yeniden örüp makyajını tazelemişlerdi. Hele yanımda durup da elini omzuma koyunca güzelliği aklımızı alıp götürmüştü. Aslında insanlar içinde asla bir erkeğe öyle dokunamazdı, bu geleneklere ve ahlak kurallarına aykırıydı.</p>

  <p class="block3">Ama ben erkek değilim tabii ve bana yaslandığı halde gözleri bir an bile Tanus'un yüzünden ayrılmamış^.</p>

  <p class="block3">Lostris ilk yürümeye başladığından beri Tanus'a hayrandı. On yaşındaki Tanus'un ardından iki yana sallanarak yürür, onun her hareketini ve söylediğini kopya etmeye çalışırdı. Tanus tükürünce o da tükürürdü. Tanus küfredince o da dili döndüğü kadar aynı şeyi söylerdi. Tanus sonunda bana, Taita, şuna söyle de beni rahat bıraksın, daha bebek o!" derdi. Oysa artık hiç yakınmadığına dikkat ediyordum.</p>

  <p class="block3">Sonunda önden gelen sesler yüzünden konuşmayı yarıda keserek hep birlikte koşup laguna baktık. İlk suaygırı leşi yüzeye çıkıyordu. Teknelerden biri onu almaya gitti. Bir denizci leşe çıkıp bacaklarından birine bir ip bağladı, sonra hemen kıyıya doğru kürek çekmeye başladılar.</p>

  <p class="block3">Artık çevremiz birer ikişer dev leşlerle dolmaya başlamıştı. Tanus ikisini de bizim teknemize bağlayıp kürekçilerine hareket emri verdi.</p>

  <p class="block3">Kıyıya yaklaşırken güneşin eğik ışınlarına karşı elimi gözüme siper edip bakınca Yukarı Mısır'ın tüm kadın, erkek ve çocuğunun kıyıda beklediğini gördüm. Müthiş bir kalabalık vardı, gelen filoyu karşılamak için palmiye yaprakları sallıyor, danslar ediyorlardı. Bekleyenlerin beyaz elbiselerinin kıpırtılı hareketi sakin lagünün kıyısında patlayan fırtına dalgaları gibiydi.</p>

  <p class="block3">Tekneler kıyıya yanaşınca sadece daracık bir bezle örtünmüş olan adamlar yüzen leşlere ipler bağlamak için koltukaltlarına kadar suya giriyorlardı. Heyecanlarından o yeşil sularda her zaman var olan timsah tehlikesini unutmuş görünüyorlardı. Her mevsim bu vahşi hayvanlar yüzlerce insanımızı yerler. Hatta bazıları kıyıda oynayan bir çocuğu ya da çamaşır yıkayan bir kadını bile alıp giderler.</p>

  <p class="block3">Ancak halk şimdi ete duyduğu açlıkla hiçbir şeyi düşünemeyecek durumdaydı. İplere asılıp hayvanları kıyıya çektiler.</p>

  <p class="block3">Sonra elleri bıçaklı kadınlar ve erkekler karınca sürüsü gibi üşüştüler leşlere. Havada kemik parçaları uçuşmaya başladı.</p>

  <p class="block3">Bir aslanın avına atılmış sırtlanlar gibi birbirleriyle boğuşuyorlardı en iyi parçaları kapmak için. O gece tapınakta uzun yaralı kuyrukları olacaktı.</p>

  <p class="block3">Ben de sabaha kadar çalışacaktım; çünkü bazı yerlerde Osiris rahiplerinden bile yetenekli bir tıp doktoru olduğuma inanılır. Alçakgönüllülük bir yana, bu ünün nedensiz olmadığını söylemeliyim ve Horus bilir, ücretim o kutsal adamlarınkinden çok azdır. Lord İntef kazandığımın üçte birini kendime ayırmama izin verir. Böylece, köle olmama karşın, epey varlıklı sayılırım.</p>

  <p class="block3">Horus'un Soluğu'nun arka kulesinden altımdaki bu insan zaafı manzarasını seyrediyordum. Geleneklere göre halkın av etlerini, köylerine taşımamak koşuluyla, orada yemelerine izin vardır. Büyük nehrin suladığı bu verimli topraklarda yaşayan halkımız iyi beslenir. Ancak yoksullar sadece tahıl yerler ve yedikleri iki et yemeği arasında bazen uzun aylar geçer. Buna bir de günlük yaşamın kısıtlamalarının bir yana atıldığı bayramları eklemek gerekir. Bugün yemekte, içkide ve şehvette bir aşırılık olacaktı. Ertesi gün mideler ağrıyacak, başlar çatlayacak ve aile içi suçlamalar yapılacaktı, ancak bugün bayramın ilk günüydü ve kimsenin iştahını sınırlaması diye bir şey olamazdı.</p>

  <p class="block3">Beline kadar çıplak, tepeden tırnağa kan ve yağa bulanmış bir annenin suaygırının karnından çıkıp çevredeki çocuklarına kocaman bir parça ciğer attığını görünce gülmekten kendimi alamadım. Kadın eğilip tekrar hayvanın içine girerken çocuklar da kıyıda sıralanmış yüzlerce ateşten birine koştular. Orada büyük bir ağabeyleri ciğeri alıp kömürlerin üstüne attı.</p>

  <p class="block3">Ben bu çılgın kalabalıktan uzaktım, Lord İntef'in adamlarının hayvanların en iyi parçalarını ve ilikli kemiklerini alacaklarını, sonra da sarayda aşçıların bunları en büyük ustalıkla tam ağzıma göre pişireceklerini biliyordum. Vezirin evindeki yerim, her ikisi de özgür doğmuş olan vekilharcı ve özel muhafızlarının komutanından da üstündü. Kuşkusuz, açıkça dile getirilmemesine karşın hepsi de benim ayrıcalıklı ve üstün durumumu sessizce kabul ederlerdi. Buna karşı çıkmaya cesaret eden pek olmazdı.</p>

  <p class="block3">Kâhyaların Yukarı Mısır'ın yirmi iki eyaletinin valisi ve başveziri olan efendimin payını almak için uğraşmalarını seyre koyuldum. Uzun deneyimlerden doğan ustalıklarıyla ellerindeki sopaları önlerine çıkan her çıplak sırt ya da kıça indirmekteydiler.</p>

  <p class="block3">Hayvanın dişleri vezire ait olduğu için kâhyalar hepsini toplamışlardı. Bunlar, şelalelerin ötesindeki Kuş ülkesinden getirilen fildişleri kadar değerliydiler. Bizim Mısır'ımızda en son fil bin yıl önce, Dördüncü Hanedan firavunları zamanında öldürülmüştü. Tapınağındaki hiyerogliflerden okumuştuk bunu. Efendim getirdiğimiz avdan tanrıçanın bu nehir inekleri sürüsünün çobanlan olan Hapi rahiplerinin paylarını da verecekti. Ancak bu payın ne olacağına efendim karar verirdi ve sarayın hesaplarını tutan ben, hazinenin aslan payının nereye gideceğini iyi bilirdim. Efendim İntef bir tanrıçaya karşı bile olsa, gereksiz eliaçıklıktan yana değildir.</p>

  <p class="block3">Suaygırlarının derileri orduya aitti ve bunlardan muhafız alaylarının subaylarına savaş kalkanları yapılacaktı. Her biri neredeyse bir Bedevi cadın kadar büyük olan derilerin yüzülmesine askeri levazımcılar gözkulak olmaktaydılar.</p>

  <p class="block3">Kıyıda yenilemeyecek etler tuzlanacak ya da tütsülenip kurutulacaktı. Bu resmen orduyu, mahkemelerde çalışanları, tapınakları ve devlet memurlarını beslemekte kullanılırdı. Ancak uygulamada etin çoğu elaltından satılır ve paralar efendimin kasalarına girerdi. Daha önce de dediğim gibi benim efendim Yukarı Krallığın Firavun'dan sonra en zenginiydi ve serveti her yıl biraz daha artıyordu.</p>

  <p class="block3">Arkamda bir gürültü duyunca hemen geri döndüm. Tanus'un bölüğü savaş durumuna geçmişti. Tekneler kıyıya paralel, ama elli adım beride, derin suların başladığı çizgide birbirlerine burundan ve kıçtan yaklaşmışlardı. Her teknenin zıpkıncıları silahlarını kaldırmış, gözleri, lagünün sularına dönük olarak küpeştelerde beklemekteydiler.</p>

  <p class="block3">Sudaki kan ve pislik kokusu timsahları çekmişti. Timsahlar sadece lagundan değil, Nil nehrinden koşa koşa gelmişlerdi bu şölen yerine. Zıpkıncılar hayvanları bekliyorlardı. Zıpkınların ucunda küçük ama çok dikenli bir bronz başlık vardı.</p>

  <p class="block3">Başlığın altına da sert bir ip geçirilmişti.</p>

  <p class="block3">Zıpkıncılar doğrusu işlerinin ustası insanlardı. O canavarlardan biri koca kuyruğunu sallayarak kara bir gölge gibi gelirken zıpkıncılar kıpırdamadan beklerler, hayvanın teknenin altından geçmesine izin verirler, sonra timsah öteki taraftan çıkıp da zıpkıncının gölgesi geminin gövdesi tarafından perdelenince eğilip hayvana zıpkını savururlardı.</p>

  <p class="block3">Ancak zıpkını fazla sert değil, adeta yumuşak bir hareketle kondururlardı hayvanın sırtına. Bronz başlık bir cerrah neşteri kadar keskin olduğu için hayvanın boynuna saplanırdı. Zıpkıncılar o kadar ustaydılar ki, çoğu hayvanı ilk darbede öldürürdü.</p>

  <p class="block3">Timsahların leşleri kıyıya çekilince ben de seyretmeye gittim. Tanus'un alayının deri yüzücüleri işe koyulmuşlardı bile.</p>

  <p class="block3">Alaya Mavi Timsah Muhafızları adını ve Mavi Timsah bayrağını veren şimdiki kralımızın büyükbabasıydı. Muhafızların savaş zırhları bu canavarların sert derilerinden yapılır. Bu deriler iyi işlenirse bir oku durduracak ya da düşmanın kılıcını köreltecek kadar sertleşirler. Madenden çok daha hafiftirler ve çöl güneşi altında insanı serin tutarlar. Devekuşu tüyleriyle süslü timsah derisi miğferi ve parlatılarak bronz yıldızlarla bezenmiş göğüslüğüyle Tanus düşmanın kalbine korku salar, onu gören her genç kızın içini titretir.</p>

  <p class="block3">Her hayvanın enini boyunu ölçüp notlar alırken bu çirkin canavarlara karşı, öldürülen nehir ineklerine duyduğum acımayı duymuyordum. Bence, belki de zehirli yılan dışında, timsah doğanın en iğrenç yaratığıydı.</p>

  <p class="block3">Hele deri yüzücülerden biri bu korkunç hayvanların en irisinin kamını deşip de içinden genç bir kızın kalıntılarını çıkardığında iğrenmem daha da arttı. Timsah kızın gövdesinin üst kısmını olduğu gibi yutmuştu. Kızın etleri hayvanın mide sularından hamurumsu bir beyazlığı dönüşmüşse de, o parçalanmış yüzünü örten saçlarındaki topuzu hâlâ yerli yerinde duruyordu. Boynunda bir gerdanlık, kemikleri görünen bileklerinde kırmızı ve mavi seramik bocuklarından bilezikler vardı.</p>

  <p class="block3">Gerdanlık ve bilezikler göründüğü anda kalabalık arasından insanın yüreğini parçalayan bir çığlık yükseldi ve bir kadın askerleri yararak öne çıkıp bu zavallı kalıntının önünde diz çöktü, üstünü başını parçalayarak bir ağıta başladı.</p>

  <p class="block3">Kızım! Yavrum benim! Kadın bir gün önce saraya gelip kızının kaybolduğunu bildirmişti. Yetkililer ona kızının herhalde kırsal kesimi haraca kesen çetelerden biri tarafından kaçırılıp köle olarak satıldığını söylemişlerdi. Bu çeteler iyiden iyiye bir güç olmuşlardı artık, gündüzleri kent kapılarına kadar dayanıp yasadışı eylemlerini sürdürmekten kaçınmıyorlardı. Saray yetkilileri kadına yapacak bir şey olmadığını, çetelerin devlet otoritesini çoktan aşmış olduklarını bildirmişlerdi.</p>

  <p class="block3">Ancak bu kez kehanet doğru çıkmamıştı. Anne bileziklerden kızını tanımıştı. Bir köleyi boş bir şarap testisi almaya gönderirken kadına çok acıdım. Kadını da kızını da tanımadığım halde, onun kızının parçalarını gömülmek üzere toplamasına yardımcı olurken gözyaşlarımı tutamıyordum. Kadın testiyi göğsüne bastırıp umursamaz kalabalığın arasına karışırken, ananın kızı için edeceği tüm dualara ve yapacağı törenlere karşın, en basit bir mumyalama masrafının bile altından kalkamayacağını ve kızın gölgesinin mezarın ötesindeki yaşamda ölümsüzlüğü asla bulamayacağını düşündüm. Kadına çok acıyordum. Önüme çıkan her talihsizin acılarını yüklenmek benim zayıf yanımdır işte. Daha katı bir yüreğe sahip olmak ne kadar büyük bir rahatlık olurdu.</p>

  <p class="block3">Her üzgün olduğumda yaptığım gibi fırçama ve papirüsüme uzanıp çevremde olan her şeyi, zıpkıncıları, acılı anneyi, deri yüzmeyi, nehir ineklerinin ve timsahların kesilmesini ve halkın o sınırsız coşkusunu yazmaya koyuldum.</p>

  <p class="block3">Et ve şarabı fazla kaçırmış olanlar, hâlâ ayakta kalanlar tarafından ezilmek tehlikesini umursamadan oldukları yere devrilmiş horlamaktaydılar. Gençler ve pek utanması olmayanlar dans ediyorlar, kucaklaşıyorlar, yaklaşan karanlıktan ve papirüslerin perdesinden yararlanarak açıkça sevişiyorlardı. Bu şehvet davranışı tüm ülkeyi etkisi altına alan hasta lığın sadece bir belirtisiydi. Başta güçlü bir firavun ve Büyük Teb eyaletinde ahlaklı ve dürüst bir yönetim olsaydı bunlar olmazdı. Sıradan halk örneğini başlarındaki yöneticilerden alıyordu.</p>

  <p class="block3">Ben buna en çok karşı çıkanlardan olduğum halde, yine de her şeyi sadakatle yazıyordum. Böylece Horus'un Soluğu'nun arka güvertesinde bağdaş kurup bir saat kadar yazıp çizdim. Güneş nehrin üzerinde batarken sularda bakırımsı bir parıltı belirmiş, batıda gökyüzü sanki güneş papirüs yataklarını ateşe vermiş gibi dumanlanmıştı.</p>

  <p class="block3">Kıyıdaki kalabalık giderek daha gürültücü, daha sınır tanımaz olmuştu artık. Fahişeler iyi iş yapıyorlardı. Mesleğinin mavi muskasını alnında taşıyan tombul ve yaşlıca bir aşk rahibesinin, yarısı kadar olan sıska bir denizcinin elinden tutup ateşlerin ötesindeki gölgeler arasına sürüklediğini gördüm. Kadın orada eteklerini indirdi, toprağın üstüne dizüstü çökerek dev kalçalarını erkeğe sundu. Denizci mutlu bir çığlık atarak köpek gibi kadının üstüne atladı. Aradan birkaç saniye geçmeden kadın da onun kadar yüksek sesle bağırmaya başlamıştı. Onları da çizmeye başladımsa da, gün ışığının tümüyle çekilmesi üzerine o günlük çalışmamı bırakmak zorunda kaldım.</p>

  <p class="block3">Papirüsümü bir kenara bırakırken ölü kız olayından beri hanımımı görmediğimi hatırladım. Hemen korkuyla ayağa fırladım. Nasıl bu kadar unutkan olabilirdim? Hanımım çok disiplinli yetişmiş bir kızdı. İyi ve ahlaklıydı, yasalarla geleneklerin kendisine yüklediği görev ve yükümlülüklerin tam olarak farkındaydı. Ayrıca üyesi olduğu yüksek ailenin şerefinin ve toplumdaki yerinin de bilincindeydi. Daha da ötesi, benim gibi o da babasının otoritesinden ve öfkesinden korkardı. Ona elbette güveniyordum.</p>

  <p class="block3">Ama tutkulu kadınlığın ilk ateşindeyken böylesine bir gecede âşık olduğu yakışıklı ve ihtiraslı bir gençle karanlıkta bir yerde olan herhangi bir kıza güvendiğim kadar güveniyordum ona da.</p>

  <p class="block3">Endişem hanımımın, bir kere kaybolduktan sonra ardından pek az yas tutulan bakireliğinden çok, bu işten daha büyük zarar görecek olan kendim içindi. Yarın Karnak'a, Lord İntef’in sarayına dönecektik ve yaptığımız herhangi bir kusurlu davranışı ona iletecek pek çok çenesi düşük vardı,...</p>

  <p class="block3">Efendimin casusları ülkenin her yanında ve toplumun her katındaydılar, limanlar ve tarlalardan Firavun'un sarayına kadar. Ajanlarına verecek çok parası olduğu için, bir kısmı her ikimize de hizmet ediyor olsalar bile, onun casuslarının sayısı benimkilerden çok fazlaydı. Lostris hepimizi, babasını, ailesini, öğretmeni ve koruyucusu olan beni rezil etmişse o zaman efendim İntef bunu sabaha kadar haber alacaktı. Tıpkı benim de alacağım gibi.</p>

  <p class="block3">Geminin bir ucundan öteki ucuna koşup kızı aramaya başladım. Arka kuleye çıkıp kıyıya baktım. Ne onu görüyordum ne Tanus'u. İçim en kötü korkularla dolmuştu.</p>

  <p class="block3">Bu çılgın gecede onları nerede arayacağımı bilemiyordum bile. Çaresizlik içinde ellerimi ovuşturmaya başladığımı görünce hemen kendimi toparladım. Kadınsı hareketlerde bulunmamaya çok dikkat ederim. Benim gibi hadımlaştırılmış o obur, çıtkırıldım, pozcu insanlardan nefret ederim. Ben hep bir hadım gibi değil de, bir erkekmişim gibi davranmaya çalışırım.</p>

  <p class="block3">Kendimi güçlükle toparlayıp yüzüme savaşın en kızgın anında Tanus'un yüzünde gördüğüm o soğuk ifadeyi yerleştirdim. O anda aklım başıma geldi ve daha bir sağduyuyla düşünmeye başladım. Hanımımın nasıl davranacağını düşündüm. Onu çok yakından tanıyordum. Ne de olsa on dört yıldır inceliyordum. Çok titiz olduğu, kıyıdaki sarhoş ve kaba kalabalığa karışmayacak kadar soyluluğunun bilincinde olduğu aklıma geldi. O denizciyle fahişe gibi çalılar arasına girecek değildi. Onu aramama yardım için kimseyi çağıramayacağım da açıktı, yoksa efendimin dayı duyması işten bile değildi. Bu işi kendim yapmalıydım.</p>

  <p class="block3">Lostris hangi gizli yere götürülmesine göz yummuştu acaba? Yaşıtları gibi o da romantik aşkı düşlerdi. Nedimesi olacak o iki kara orospunun çabalarına karşın fiziksel ilişkiyi ciddi olarak düşündüğünden kuşkuluyum. Kendini en azından kendisine karşı koruyacak kadar bir bilgi vermeye çalıştığımda işin o yanına fazla ilgi göstermemişti.</p>

  <p class="block3">O zaman onu aşkın duygusal beklentilerine uyacak bir yerde aramam gerekeceğini anladım. Horus'un Soluğu'nda bir kamara olsaydı hemen o yana koşacağım kuşkusuzdu, ancak bizim bu nehir kalyonlarımız küçük savaş gemileridir ve kolay manevra yapılabilmesi için üzerlerinde hiçbir eklenti yoktur. Tayfalar çıplak güverte üzerinde yatarlar, kaptan ve subayları da ancak kamış bir tente altında. Tente de o anda kurulmuş olmadığından teknede saklanabilecekleri bir yer yoktu.</p>

  <p class="block3">Karnak ile saray yarım günlük yoldaydı. Köleler çadırlarımızı halk yığınlarından uzak kalabilmemiz için bize verilen küçük bir adada kurmaya başlamışlardı. Kölelerin bu kadar gecikmeleri büyük kusurdu, ama onlar da eğlenceye dalmışlardı. Meşalelerin ışığında birkaçının iplerle uğraşırken ayakta sallandıklarını görebiliyordum. Lostris'in özel çadırını henüz kurmadıkları için âşıklar onun halılarının, kuştüyü yataklarının ve keten çarşaflarının lüksünden yoksundular. Neredeydiler öyleyse?</p>

  <p class="block3">Tam o anda lagünün daha Dersinde bir meşalenin sarı parıltısı dikkatimi çekti. Hemen dikkat kesildim. Hanımımın tanrıça Hapi ile ilişkisi düşünülürse, lagünün ortasındaki bu küçük granit ada tam onu çekecek bir yerdi. Kıyıda adaya gidecek bir şey arandım. Küçük kayıkların çoğu karaya çekilmişse de, kayıkçıların hepsi körkütük sarhoştular.</p>

  <p class="block3">O anda Kratas'ı gördüm. Miğferinin üstündeki devekuşu tüyleri onu kalabalıktan bir baş yükseltmişti, gururlu görünüşüyle de hemen göze çarpıyordu zaten.</p>

  <p class="block3">Kratas! diye seslendim. Bana bakıp el salladı. Kratas, Tanus'un birinci yardımcısı ve benden sonra, arkadaşlarının en sağlamıydı. Kratas'a kimseye olmadığı kadar güvenirdim.</p>

  <p class="block3">Bana bir kayık bul! diye bağırdım. Adamın soru ya da kararsızlıkla bir an bile kaybetmemesi tipik özelliğiydi işte.</p>

  <p class="block3">Hemen en yakındaki kayığa doğru yürüdü. Kayıkçı kayığın içine kütük gibi devrilmiş uyuyordu. Kratas adamı ensesinden yakaladığı gibi kaldırıp toprağın üzerine fırlattı. Kayıkçı ucuz şarapla öylesine sarhoş olmuştu ki, düştüğü yerde kıpırdamadı bile. Kratas kayığı suya indirdi ve birkaç kürek darbesiyle Horus'un Soluğu'nun yanına yanaştırdı.</p>

  <p class="block3">Ben tekneye çıkınca, 'Tapınağa, Kratas," dedim. Tanrıça Hapi bize acısın da fazla geç kalmış olmayalım."</p>

  <p class="block3">Akşam rüzgârıyla az sonra tapınağın altındaki taş iskeleye yanaşmıştık. Kratas halatın ucunu halkalardan birine bağladıktan sonra arkamdan karaya inmek için davrandıysa da, onu durdurdum. "Beni kendim için değil, Tanus için sakın izleme," dedim. Bir an duraksadıktan sonra başını salladı. "Çağırmanı bekleyeceğim," dedi. Kılıcının kabzasını bana doğru uzattı. "Buna ihtiyacın olacak mı?"</p>

  <p class="block3">Başımı salladım. "O tür tehlikelerden değil bu. Ayrıca kendi hançerim var. Ama güvenin için teşekkür ederim." Onu teknede bırakıp granit basamaklardan çıkarak Hapi tapınağının girişine doğru yürüdüm.</p>

  <p class="block3">Yüksek kapılı girişteki meşaleler duvarlardaki rölyefleri canlandırmış gibiydi. Tanrıça Hapi benim en sevdiğim tanrıçalardan biridir. Aslında ne tanrı, ne de tanrıçadır; hem koca bir penisi, hem de mağara gibi büyük bir vajinası ve herkese süt veren büyük memeleri olan sakallı, garip bir hermafrodittir. Nil'in ve hasat tanrıçasının ilahlaştırılmışıdır.</p>

  <p class="block3">Mısır'ın iki krallığı ve bütün halkı tümüyle bu tanrıçaya bağlıdırlar. Tanrıça cinsiyet değiştirebilir ya da Mısır'ın pek çok tanrısı gibi, istediği herhangi bir hayvan biçimine girer. Tanrının çift cinsiyetine karşın hanımım Lostris ve ben onu hep dişi olarak kabul etmişizdir. Hapi rahipleri bu konuda bizden farklı düşünürler.</p>

  <p class="block3">Tanrıçanın taş duvarlar üstündeki resimleri kırmızı, san ve mavi boyalarla çizilmişti, iyi bir nehir ineği başını uzatmış bakarken doğaya üretken olup çoğalmasını söyler gibiydi. Buysa, benim o andaki heyecanımı daha da çoğaltan bir çağrıydı. Değerli hanımımın o anda tanrıçanın hoşgörüsünden yararlanmakta olduğu düşüncesi içimi korkuyla dolduruyordu.</p>

  <p class="block3">Yan mihraplardan birinde diz çökmüş duran bir rahibe görünce hemen yanına koşup eteğini çekiştirdim. "Kutsal kız kardeşim, büyük vezirin kızı Lostris Hanımı gördün mü?" Yukarı Mısır'da Hanımımı tanımayan çok az kişi vardır. Herkes onu güzelliği, neşeliliği ve sevimliliği yüzünden çok sever ve sokaklarda, pazar yerlerinde hep çevresini sarar.</p>

  <p class="block3">Dişlek ve bumburuşuk rahibe bana bakıp sırıttı, kemikli parmağını burnunun kenarına öylesine kurnazca ve bilmiş bir havayla sürttü ki, tüm korkularım doğrulanmış oldu.</p>

  <p class="block3">Kadını bir daha, bu kez biraz daha sertçe sarstım. "Şimdi nerede, ey saygıdeğer ana? Yalvarırım, söyle." Ama kadın konuşmadan başını iki yana salladı ve gözlerini iç odaya doğru çevirdi.</p>

  <p class="block3">Granit taşlar üzerinde koşarken kalbim ayaklarımdan hızlıydı. O halime karşın hanımımın cesaretine şaşmaktan kendimi alamadım. Yüksek soylular arasında olduğundan en kutsal yerlere girmeye hakkı vardı ama koskoca Mısır'da bir aşk buluşması için burayı seçecek ikinci bir kişi var mıydı acaba?</p>

  <p class="block3">Kutsal yere girerken duraksadım. içgüdülerimde haklıydım. Korktuğum gibi, ikisi de oradaydı işte. İçerde olanlardan o kadar emindim ki, neredeyse onlara o işi kesmeleri için bağıracaktım. Ama birden toparladım kendimi.</p>

  <p class="block3">Hanımım her zamankinden daha giyinikti; göğüsleri kapalıydı ve başını mavi bir şalla örtmüştü. Hapi'nin dev heykeli önünde diz çökmüştü. Mavi nilüferlerle süslenmiş olan tanrıça kıza gülümsemekteydi.</p>

  <p class="block3">Tanus da kızın yanında diz çökmüş silahlarını ve zırhını bir kenara bırakmıştı. Üzerinde sadece keten bir gömlek, kısa bir etek, ayaklarında sandallar vardı. Genç çift el ele tutuşmuş fısıldaşırlarken yüzleri birbirine değecek kadar yakındı.</p>

  <p class="block3">Korkularımın yersiz olduğunu görünce pişmanlık ve utanç duydum. Hanımımdan nasıl kuşkulanabilmiştim? Sessizce gerilemeye başladım. Yan mihraba gidip hem tanrıçaya şükredecek, hem de olup biteni görünmeden izleyebilecektim.</p>

  <p class="block3">Ancak Lostris de aynı anda ayağa kalkıp tanrıça heykeline doğru yürüyünce onun o genç kız zarafetini bir an seyretmek için durakladım. Lostris boynundaki benim yaptığım lapis lazuli taşından tanrıça heykelciğini çıkardı. Onu tanrıçaya sunmak üzere olduğunu anlayınca yüreğimde bir şey cız etti. O mücevheri kıza olan tüm sevgimle biçimlendirmiştim ve boynundan ayrılmasına gönlüm razı olmuyordu. Lostris parmaklarının ucunda yükselip gerdanlığı ilahenin boynuna taktı. Sonra diz çöküp taş ayaklarını öptü. Tanus olduğu yerden onu seyrediyordu. Lostris ona dönmek için ayağa kalkarken kapı önünde durduğumu gördü. Gölgelere sığınmaya çalıştım, bu kadar mahrem bir ana tanık olduğum için utanmıştım. Ancak kızın yüzü sevinçle aydınlandı ve ben kaçamadan koşup yanıma geldi, ellerimi tuttu.</p>

  <p class="block3">Taita, burada olduğun için ne kadar sevindiğimi bilemezsin! Şimdi her şey o kadar bütünleşti ki!" Elimden tutup beni içeri sokarken Tanus da ayağa kalkıp gülümseyerek yanıma geldi, öteki elimi tuttu.</p>

  <p class="block3">Geldiğin için teşekkür ederim. Sana her zaman güvenebileceğimizi biliyorum. Niyetimin onların sandığı kadar temiz olmasını isterdim; o yüzden suçlu kalbimi sevgi dolu bir gülümsemenin ardına sakladım.</p>

  <p class="block3">Diz çök! diye Lostris bana emretti. "Burada birbirimize söyleyeceğimiz her şeyi duyabilirsin. Hapi ve bütün Mısır tanrıları önünde bizim tanığım olacaksın." Beni iterek diz çöktürdü, sonra Tanus'la tanrıça heykelinin önündeki yerlerini alıp el ele tutuşarak birbirlerinin gözleri içine baktılar.</p>

  <p class="block3">İlk konuşan Lostris oldu. "Sen benim güneşimsin," diye fısıldadı. "Sen olmadığın zaman günüm kararır."</p>

  <p class="block3">Sen kalbimin Nil'isin, dedi Tanus. "Aşkının sulan ruhumu besler." "Sen bu dünyada da, gelecek dünyalarda da benim erkeğimsin." "Sen benim kadınımsın, sana sevgimi sunuyorum. Horus'un kanı ve soluğu üzerine yemin ederim."</p>

  <p class="block3">Yeminini kabul ediyor ve yüz kat fazlasıyla sana iade ediyorum. Aramıza kimse giremez. Bizi hiçbir şey ayıramaz. Biz sonsuza kadar tekiz artık.</p>

  <p class="block3">Lostris'in uzattığı yüzünü uzun uzun öptü Tanus. Bildiğim kadarıyla ilk kez öpüşüyorlardı. Bu kadar mahrem bir anı seyretmenin büyük bir ayrıcalık olduğunu hissettim.</p>

  <p class="block3">Onlar kucaklaşırken lagundan esen ani bir rüzgâr tapınağın loş koridorlarındaki geçerek meşalelerin alevlerini titretince sevgililerin yüzleri bir an gözlerimin önünde buğulandı ve tanrıça heykelinin yerinden kıpırdar gibi olduğu izlenimine kapıldım. Rüzgâr geldiği gibi kaybolduysa da, kalın taş sütunlar çevresindeki fısıltısı tanrıların alaycı kahkahalarını andırıyordu; kör inançlı bir korkuyla titredim.</p>

  <p class="block3">Tanrıları aşırı isteklerle kızdırmak her zaman tehlikelidir. Ve Lostris de az önce olanaksızı istemişti. Geleceğini yıllardır beklediğim andı bu ve bundan kendi ölüm günümden daha çok korkuyordum. Tanus ile Lostris'in birbirlerine ettikleri yemin asla olamazdı. Bunu ne kadar içtenlikle istemiş olurlarsa olsun, asla gerçekleşemezdi. Öpüşmeyi bırakıp bana döndüklerinde yüreğim parçalanıyordu.</p>

  <p class="block3">Yüzünden neşe fışkıran Lostris, "Neden bu kadar kederlisin, Taita?" diye sordu. "Benimle sevin sen de, yaşamımın en mutlu günü bu."</p>

  <p class="block3">Kendimi gülümsemeye zorladım, ancak ikisi için de ne bir mutluluk, ne de bir kutlama sözcüğü çıktı dudaklarımın arasından. Ve bu ikisi dünyada en çok sevdiğim insanlardı.</p>

  <p class="block3">Tanus beni kaldırıp kucakladı. "Benim için Lord İntef'le konuşacaksın değil mi?" diye sordu.</p>

  <p class="block3">Evet, ne olur, Taita, diye Lostris de yalvardı. "Babam senin sözünü dinler. Bunu yapabilecek tek kişi sensin. Bunu yapacaksın, değil mi? Beni yaşamım boyunca bir kere bile kırmadın sen. Yapacaksın, değil mi?"</p>

  <p class="block3">Onlara ne söyleyebilirdim ki? Çıplak gerçeği söyleyecek kadar acımasız olamazdım. Bu taze aşkı çürütecek hain sözcükleri bulamıyordum. Konuşmamı, onlar için sevincimi belirtmemi, onlara yardım ve desteğimi vaat etmemi bekliyorlardı. Ama ben dilsiz kesilmiştim, sanki ham bir portakal dişlemiş gibi kupkuruydu ağzım.</p>

  <p class="block3">Taita, ne oldu? Neden bizimle sevinmiyorsun sen de?" "ikinizi de sevdiğimi bilirsiniz, ama..." Devam edemedim. "Ama ne? Ama ne, Taita?" diye sordu Lostris. "Neden bu en mutlu günümde yüzünü asıp 'ama' diyorsun?" Hanımım kızmaya başlamıştı, çenesi kasılıyordu ama gözleri de nemlenmişti. "Bize yardım etmek istemiyor musun? Yıllardır bana verdiğin sözlerin gerçek değeri bu mu?. Yanıma gelip yüzünü yüzüme yaklaştırdı. I Hanımım, lütfen öyle konuşma. Bu davranışı hak etmedim beni Hayır, dinle beni! Yeni bir patlamayı önlemek için parmaklarımı dudaklarına bastırdım. "Benim için değil. Baban, Lord İntef..."</p>

  <p class="block3">Evet, öyle! Lostris parmaklarımı dudaklarından çekti. "Babam! Ona gidip her zamanki gibi konuşacaksın ve her şey yoluna girecek."</p>

  <p class="block3">Lostris, çocuk değilsin artık. Kendini çocukça hayallere kaptırmamalısın. Babanın asla razı olmayacağını...</p>

  <p class="block3">Ama kız beni dinlemiyor, söyleyeceğim gerçeği duymak istemiyordu. Lafımı ağzıma tıkayarak, 'Tanus'un servetinin olmadığını biliyorum, dedi. "Ama geleceği çok parlak. Bir gün Mısır'ın tüm ordularının komu tanı olacak. Bir gün iki krallığı birleştirecek savaşta çarpışacak ve bende onun yanıbaşında olacağım."</p>

  <p class="block3">Hanımım, lütfen dinle beni. Sorun sadece Tanus'un servetini olmaması değil. Çok daha başka şeyler de var.</p>

  <p class="block3">"Onun soyu ve yetişmesi, öyle mi? Seni huzursuz eden bu mır Ailesinin en az bizimki kadar soylu olduğunu bilirsin.</p>

  <p class="block3">Harrab Lordu Pian ki babamın eşiti ve en iyi arkadaşıydı. Lostris kulaklarını bana kapatmış ti. Yol açmak üzere olduğu felaketin derinliğini fark edemiyordu. Ne o ne de Tanus; ama herhalde koca krallıkta bunun tam olarak anlaya tek kişi bendim."</p>

  <p class="block3">Lostris'i bunca yıldır gerçeklerden korumuş ve tabii bunu Tanus'a da söyleyememiştim. Şimdi nasıl açıklayabilirdim ki?</p>

  <p class="block3">Babasının sevdiği gence duyduğu nefretin büyüklüğünü nasıl anlatabilirdim? Bu, suçluluk ve kıskançlıktan doğan bir nefretti, bu nedenle de çok daha amansızdı.</p>

  <p class="block3">Ancak efendim İntef kurnaz ve hilekâr bir adamdı. Duygularını çevresindekilerden saklamayı iyi bilirdi. Nefret ve kıskançlığını bir yana bırakıp yok edeceği kişiyi öper, ona servetler bağışlardı. Nehrin su içme yerinde çamurlara gömülü bekleyen timsahların sabrı vardı onda. Yıllarca, hatta on yıl bekler, ama fırsat çıkarsa bir timsah kadar hızlı hareket edip kurbanını kapardı.</p>

  <p class="block3">Lostris babasının bu kinciliğinden habersizdi. Onun Tanus'un babası Pianki'yi sevdiğine inanırdı. Ancak kendisini hep korumuş olduğum için gerçeği nasıl bilebilirdi ki? Lostris o tatlı masumluğu içinde babasının sadece sevgilisinin servetine ve ailesine itiraz edebileceğine inanmaktaydı.</p>

  <p class="block3">Taita, Tanus'un soylular listesinde benim eşitim olduğunu biliyorsun. Tapınak kayıtlarında yazılıdır bu. Babam bunu nasıl inkâr edebilir? Sen nasıl inkâr edebilirsin?"</p>

  <p class="block3">Kabul ya da red benim hakkım değildir, hanımım...</p>

  <p class="block3">O zaman babamla konuşacaksın, değil mi, sevgili Taita? Söz ver, yalvarırım sana.</p>

  <p class="block3">Sadece başımı sallayıp gözlerimdeki umutsuz ifadeyi saklayabilirdim.</p>

  <p class="softbreak">&nbsp;</p>
</body>
</html>
