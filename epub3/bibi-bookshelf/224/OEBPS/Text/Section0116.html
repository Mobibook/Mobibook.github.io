<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Filo Elefantin adasının berisindeki</span> ilk şelaleye varmıştı. Nehrin sakin bir kıyısına demir atarak ordunun geri kalanının, tüm at ve arabaların, Lord Kratas'ın Şilluk alaylarının gelmesini ve Nil'in yükselerek bize Mısır yolunu açmasını orada beklemeye başladık.</p>

  <p class="block3">Bu arada köylüler, rahipler ve değiş-tokuş yapacak malları olan tüccarlar kılığına soktuğumuz casuslarımızı içerlere gönderdik. Bu arada su kesiminin üstünde olan kayalara işaretler yaparak kayalar sularla örtüldüğü zaman bile nerelerin tehlikeli olacağını belirliyorduk.</p>

  <p class="block3">Bu iş haftalarca sürdü. Döndüğümüzde tüm ordu gemilerin demir attıkları ovada toplanmıştı. Arabalar ve atların Mısır'a girecekleri yolları saptamak üzere keşif kolları çıkardık.</p>

  <p class="block3">Casuslarımız Elefantin adasından dönmeye başlamışlardı. Bunlar birer ikişer, genellikle de gece karanlığında dönüyorlar ve bizim sürgün yıllarımızdan sonra ilk kez anayurdumuzun haberlerini getiriyorlardı.</p>

  <p class="block3">Kral Salitis hâlâ hükümdardı, ancak artık çok yaşlanmış, sakalı gümüş beyazına dönüşmüştü. İki oğlu Hiksos alaylarının başındaydı. Prens Beon piyadelerin, Prens Apachan da arabaların komutanıydı.</p>

  <p class="block3">Hiksosların gücü tüm tahminlerimizin üzerindeydi. Casuslarımız Apachan'in on iki bin arabası olduğunu bildirmişlerdi.</p>

  <p class="block3">Biz ise Kuş'tan sadece dört bin araba getirmiştik. Beon'un kırk bin okçusu ve piyadesi vardı. Biz ise Kratas'ın Şilluklarıyla birlikte ancak on beş bin kişi çıkarabiliyorduk. Durum aleyhimizeydi.</p>

  <p class="block3">Ancak bizi sevindiren haberler de vardı. Hiksosların ordusunun büyük bir kısmı Delta'daydı ve Salitis başkentini Memfis'de kurmuştu Birliklerini Elefantin adası ve Teb'e nakletmesi en az iki ay sürerdi. Sular çekilene ve tarlalar kuruyana kadar arabalarını nehrin yukarsına getiremeyecekti. Elefantin adası kentini sadece eski tekerlekli yüz araba koruyordu. Hiksosların tekerleklerini henüz geliştiremedikleri anlaşılıyordu.</p>

  <p class="block3">Prens Memnon bize savaş planını açıkladı. Sular yükselince şelaleyi aşacak ve Elefantin adasını ele geçirecektik. Salitis bizimle karşılaşmak için güneye inerken de Teb'e yürüyecek ve yol boyunca halkı ayaklandıracaktık.</p>

  <p class="block3">Salitis'in sular çekildikten sonra Teb önünde savaşa gireceğini tahmin ediyor ve böylece de saflarımıza katılacak Mısırlı askerlerle aramızdaki büyük sayı farkını azaltacağımızı umuyorduk.</p>

  <p class="block3">Casuslarımızdan Hiksosların sınırlarına bu kadar yakında bir kurtuluş ordusunun bulunduğundan kuşkulanmadıklarını öğrenmiştik. Böylece ilk saldırımızda sürpriz unsurundan yararlanabilecektik. Salitis'in Mısır yaşam biçimini de benimsediğini öğrenmiştik. Artık saraylarımızda oturuyor ve bizim tanrılarımıza tapıyordu. Eski Sutek'in bile adını Seth'e çevirmişti ve hâlâ baştanrısıydı.</p>

  <p class="block3">Salitis'in üst düzey subayları Hiksosluydu ama yüzbaşı ve çavuşlarının çoğu ve askerlerinin yarısı Mısırlıydı. Bunların çoğu bizim göçümüz başladığında henüz doğmamışlardı. Prens Memnon ordularını Mısır'a soktuğunda bunların hangi tarafa sadık kalacaklarını bilemiyor ve çok merak ediyorduk.</p>

  <p class="block3">Artık her şey hazırdı. İzciler batı kıyısında arabaların geçeceği yolları işaretlemişler, su arabaları da yol boyunca su, yiyecek ve yem depoları hazırlamışlardı. Nil kabardığında yola çıkacaktık ama yapmamız gereken son bir tören daha vardı şimdi.</p>

  <p class="block3">Hanımımın yirmi yıl önce diktirdiği taşın bulunduğu tepeye çıktık. Hanımım çok bitkin olduğundan tepeye on kölenin taşıdığı bir koltukta çıkarılmıştı. Anıta kadar Prens Memnon'un koluna dayanarak güçlükle yürüdü ve granite kazınmış olan yazılara baktı. Sonra benim yüksek lordlar ve generaller arasında durduğum yere kadar gelen zayıf ama o ahenkli sesiyle yazılan okudu:</p>

  <p class="block3">Ben Mısır Naibi ve Firavun Mamose'nin dul eşi, benden sonra iki ballığın hükümdarı olacak Veliaht Prens Memnon'un annesi olan Kraliçe Lostris bu taşın dikilmesini...</p>

  <p class="block3">Okumayı bitirince halkına dönüp kollarını iki yana açtı.</p>

  <p class="block3">Ben yapmam gerekeni yaptım, derken sesi eski gücüne kavuşmuş gibiydi. "Sizi yurdunuzun sınırına geri getirdim.</p>

  <p class="block3">Görevim bitmiştir ve naipliği bırakıyorum." Sonra sustu, gözlerimiz bir an soyluların başları üzerinden karşılaştı. Ona cesaret vermek istercesine hafifçe başımı salladım.</p>

  <p class="block3">"Mısır yurttaşları, sizleri yurdunuza götürecek son adımlarınızda başınızda gerçek bir Firavun'un bulunması doğru olur.</p>

  <p class="block3">Size bir zamanlar veliaht Memnon olan kutsal Firavun Tamose'yi sunuyorum. Firavun'umuz sonsuza kadar yaşasın!"</p>

  <p class="block3">Sonsuza kadar yaşasın! diye gürledi ulusumuz.</p>

  <p class="block3">Firavun Tamose bir adım öne çıkıp halkına döndü. "Sonsuza kadar yaşasın!" diye bir daha bağırdılar. Yeni Firavun'umuz mavi kılıcını mücevherli kınından çıkarıp halkını selamladı.</p>

  <p class="block3">Bu kutsal görevi üstleniyorum. Sonsuz yaşam umudum üzerine yemin ederim ki, ömrümün sonuna kadar halkıma ve yurduma hizmet edeceğim. Bu görevden asla kaçınmayacağım. Bu yeminime tanrılar tanıklık etsinler.</p>

  <p class="softbreak">&nbsp;</p>
</body>
</html>
