<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Tepenin üstüne varınca arkama baktım</span>. Üç haydut birbirlerine dayanarak kalkmaya çalışıyorlardı. O kadar uzaktan bile Şufti'nin yüzündeki nefret ifadesini görüyordum.</p>

  <p class="block3">Eh, Nil'in bu yanındaki bütün Örümceklerin geçidin öte yanına ayak bastığımızda bizi beklemelerini garanti ettiniz, dedim Kratas'la adamlarına. Onlara bir gemi dolusu güzel kızlar vaat etmiş olsaydım bu kadar sevinmezlerdi.</p>

  <p class="block3">Tepeden denizin serin maviliğine son kez baktıktan sonra Nil'le aramızdaki o kızgın çöle indik.</p>

  <p class="block3">Attığımız her adımda sıcaklık düşmanımız gibi üzerimize saldırıyordu. Güçlükle soluk almaya çalışırken ağzımızdan ve burnumuzdan içeri ateş doluyormuş gibiydi. Derimiz kuruyor, dudaklarımız olgun incirler gibi çatlıyordu. Ayaklarımızın altındaki taşlar çömlekçi fırınından yeni çıkmış gibi sıcaktı ve sandallarımızın deri tabanlarına karşın ayaklarımızın altını kavuruyordu. Günün en sıcak saatlerinde yürümek olanaksız olduğundan Tiamat'ın verdiği ince bez çadırlar altına sığınıp bekledik.</p>

  <p class="block3">Güneş ufukta alçalmaya başlayınca yine yola devam ettik. Çevremizdeki çöl ne olduğu belirsiz bir kötülükle dolu gibiydi; Mavi Timsah Tümeninin neşesi bile durulmuştu artık.</p>

  <p class="block3">Sonunda gece çökünce gökyüzünde öylesine parlak yıldızlar belirmiş, çöl öyle aydınlanmıştı ki, ben kervanın önünde yürürken aramızda iki yüz adım olmasına karşın en arkadan gelen Kratas'ı bile seçebiliyordum. Yarım gece yürüdükten sonra Tanus dinlenme emri verdi. Sonra şafak sökmeden hepimizi kaldırdı ve sıcaktan bitkin düşene kadar yine yürüdük.</p>

  <p class="block3">O gün öğleüzeri dinlenirken Kratas, "Umarım bu kuşlar cesaretlerini toplarlar ve çok geçmeden ortaya çıkarlar," diye söylenmeye başlamıştı. Hepsi deneyimli savaşçılardı, güçlüklere ve rahatsızlıkla alışkındılar, ama sinirler artık iyice gerilmişti. İyi arkadaşlar hiç neden yokken birbirleriyle çatışmaya, su payları için söylenmeye başlamışlardı.</p>

  <p class="block3">Şufti kurnaz köpeğin biridir, dedim Tanus'a. "Adamlarını toplayıp bizim kendisine gelmemizi bekleyecektir.</p>

  <p class="block3">Yorulmamızı, yorgunluktan dikkatimizin dağılmasını bekleyecek, sonra saldıracaktır."</p>

  <p class="block3">Beşinci gün ilerimizdeki tepelerin eski mezarların bulunduğu mağaralarla dolu olduğunu görünce Gallala vahasına yaklaştığımızı anladım. Yüzyılla1" önce vahada epey canlı bir kent varmış, ama sonra bir deprem olunca su kuyuları zarar görmüş, su damla damla akar olmuş. Sonunda kent ölüp gitmiş. Şimdi çatısız duvarlar sessizlik içindeydi ve bir zamanlar zengin tüccarların haremleriyle keyif sürdükleri avlularda kertenkeleler güneşleniyordu.</p>

  <p class="block3">İlk işimiz su kırbalarımızı doldurmak oldu. Adamlar bu işle uğraşırken Tanus'la ben kent yıkıntılarını dolaştık. Issız ve insana hüzün veren bir yerdi. Tam ortasında Gallala koruyucu tanrısına adanmış yıkık bir tapınak vardı. Tapınağının tek girişi batı ucunda yıkılmış bir kapıydı.</p>

  <p class="block3">Tanus çevresine asker gözüyle bakarak, "Burası çok güzel işte," dedi. Ne demek istediğini sorunca gülerek başını salladı. "İşin o yanını bana bırak, dostum. Savaşmak benim isimdir."</p>

  <p class="block3">Tapınağın ortasında dururken yerdeki ayak izlerini gördüm. "Onlar da kuyudan su içmeye gelmişler," dedim.</p>

  <p class="block3">O gece eski tapınakta kuru eşek gübresiyle yakılan ateşin etrafında otururken çevre tepelerde maymunların seslerini duyduk. Sesler tepeden tepeye yankı verirken Tanus'a bakıp başımı salladım. "Arkadaşın Şufti geldi işte. Gözcüleri şu anda tepelerden bizi seyrediyorlar. Maymunları onlar ürkütmüş olmalı."</p>

  <p class="block3">Umarım haklısındır. Adamlarım isyan edecek raddeye geldiler. Bu fikrin senden çıktığını biliyorlar, onları yatıştırmak için kelleni ya da kıçını vermek zorunda kalabilirim. ¦ Düşmanın yaklaştığı duyulunca kampa yeni bir hava çökmüştü. Asık yüzlerde neşeli gülümsemeler vardı şimdi, askerlerin hepsi yattıkları hasırların altında duran kılıçlarını okşadılar. Ancak hepsi çok deneyimli insanlar olduklarından tepelerdeki gözcüleri uyarmamak için normal kervan yaşamını sürdürdüler. Sonunda hasırlarımıza uzandık, ateşlerimiz söndü, ama hiçbirimiz uyumadık. Adamların karanlıkta öksürdüklerini, huzursuzca kıpırdandıklarını duyuyordum.</p>

  <p class="block3">Şafaktan hemen önce Tanus nöbetçileri son kez denetleyip gecenin soğuyan ateşi yanındaki yerine dönerken yanımda duraklayıp, "Sen ve dostun maymunlar birbirinize layıksınız," dedi. "Hepiniz gölgelere havlarsınız."</p>

  <p class="block3">Örümcekler burada. Kokularını alıyorum. Tepeler onlarla dolu.</p>

  <p class="block3">Sen sadece kahvaltı kokusu alıyorsun. Obur olduğumun ima edilmesinden hoşlanmadığımı iyi bilirdi. Böyle bayağı bir şakaya yanıt vermektense kalkıp işemek için en yakın taş yığının arkasına gittim.</p>

  <p class="block3">Orada çömelmiş dururken bir maymun sesi duydum yine, başımı çevirince sanki dikkatsiz biri hava aydınlanmadan yerini almak için koşuştururken kılıcını ya da kalkanını bir taşa çarpmış gibi bir gürültü daha duydum.</p>

  <p class="block3">Kendi kendime gülümsedim; yaşamımda Tanus'a ettiği lafları yedirmekten daha zevkli şey yoktur. Hasırıma dönerken, Hazır ol, buradalar, deyip haberi ağızdan ağıza herkese ilettim.</p>

  <p class="block3">Başımın üstünde yıldızlar solmaya başlarken şafak da ceylan sürüsünü izleyen bir dişi aslan kadar sessiz yaklaşıyordu.</p>

  <p class="block3">Birden tapınağın batı duvarındaki nöbetçinin kuş gibi ses çıkardığını duydum. Ardından Kratas ile subaylarının fısıltıları duyuldu. "Maviler hazır olun! Emirleri unutmayın. Yerinizden kalkmak yok." Bunun üzerine hasırlarda yatan adamlar kıpırdamadılar bile.</p>

  <p class="block3">Ben de yerimden kalkmadan ve şalımı yüzümden çekmeden başımı hafifçe çevirip tapınak duvarlarından daha yüksek olan tepelere baktım. Granit tepelerin köpekbalığı dişini andıran sivrilikleri hafifçe değişir gibiydi. Gördüğüm şeyden emin olmak için gözlerimi kırpıştırdım. Başımı ağır ağır çevirince her baktığım yönde aynı şeyi gördüm. Çevremiz tümüyle silahlı gölgelerle doluydu. Arada kaçabilecek bir tek delik bile kalmamıştı. Şufti'nin neden karşılık vermekte bu kadar geç kaldığını işte o zaman anladım. Böylesine bir soyguncu ordusunu ancak bu kadar sürede toplayabilmişti.</p>

  <p class="block3">Saymak olanaksızdı ama en az bin kişi olmalıydılar. Ona bir olduğumuzu fark edince birden cesaretimin kırıldığını hissettim. Bir Maviler Bölüğü için bile çoktu bu oran.</p>

  <p class="block3">Örümcekler çevrelerindeki kayalar kadar kıpırtısız duruyorlardı. Doğrusu bu disiplinleri de beni ürkütmedi değil.</p>

  <p class="block3">Onların karmakarışık bir halde saldırmalarını bekliyordum, oysa onlar eğitimli savaşçılar gibi davranıyorlardı. Bu kıpırtısızlıkları bağırıp çağırıp silah sallamalarından çok daha ürkütücüydü.</p>

  <p class="block3">Işık arttıkça daha iyi görebiliyorduk. Güneşin ilk ışınları çıplak kılıçlarından ve kalkanlarından yansıyıp gözlerimizi kamaştırıyordu. Hepsinin başları siyah yünden şallarla sarılıydı ve sadece, arkamızda bıraktığımız denizlerin insanı dehşete düşüren vahşi mavi köpekbalıklarınınki kadar kötü bakışlı gözleri görülüyordu.</p>

  <p class="block3">Sessizlikten sinirlerim patlayacak duruma geldiğinde şafak sessizliğini yırtan bir ses tepelerde yankılandı. "Kaarik!</p>

  <p class="block3">Uyandın mı?"</p>

  <p class="block3">Yüzünü örten şala karşın Şufti'yi tanımıştım. Tepenin yolun geçtiği tarafındaydı. "Kaarik!" diye bir daha seslendi. "Bana borcunu ödeme zamanın geldi, ama bu kez fiyat yükseldi. Artık her şeyi istiyorum. Hepsini!" Adam şalı çıkarıp attı.</p>

  <p class="block3">“Sahip olduğun her şeyle aptal ve küstah kafanı istiyorum şimdi!”</p>

  <p class="block3">Tanus hasırından kalkıp üzerindeki koyun postu örtüyü bir yana fırlattı. "O zaman gelip alman gerek," diyerek kılıcını çekti.</p>

  <p class="block3">Şufti sağ kolunu kaldırdı; kör gözü güneşi gümüş bir sikke gibi yansıtıyordu. Sonra kolunu indirdi.</p>

  <p class="block3">İşareti üzerine tepelerin üstündeki adamları bağırarak silahlarını kaldırıp salladılar, sonra sürü halinde daracık Gallala vadisine akmaya başladılar. Tanus eski sakinlerinin müzik ve sarhoşluk tanrısı cüce Bes'e diktikleri heykelin bulunduğu tapınak avlusuna koştu. Sunağa atlayıp büyük yayı Lanata'yı gerdi. Oku da yerine takıp Örümcek sürüsünün gireceği büyük kapıya döndü.</p>

  <p class="block3">Sunağın altında Kratas da Adamlarını saf halinde dizmiş, onlar da yaylarını gererek kapının karşısında yerlerini almışlardı. Sunağın çevresinde o kadar azdılar ki, boğazıma bir şey düğümlenip kalmıştı onlara bakarken. Öyle korkusuz ve kahramandılar ki. O anda onlara bir bir şiir yazmaya karar verdim, ancak .daha ilk dizeyi bulamadan soyguncu çetesi çığlıklar kopararak yıkık kapı önünde belirdiler.</p>

  <p class="block3">Açıklıktan içeri ancak beş adam girebilirdi ve Tanus kapıdan sadece kırk adım gerideydi. İlk okunu fırlattı. O bir tek ok üç kişiyi devirdi. Birinci adamın göğsünden girdi ve adam sanki bir papirüs yaprağıymış gibi sırtından çıkıp arkasındakinin boğazına saplandı. Ok hızını kaybettiği için ensesinden tam çıkamadı ama çıkan ucu hemen arkasındakinin gözünde girdi. İki haydut birbirlerine bağlıymış gibi çırpınırlarken yolu tıkadılar. Ok ucunda adamın gözü olduğu halde kafasının arkasından Çıktı. İki adam devrildiler ve diğerleri onların üzerine basarak içeri üşüştüler.</p>

  <p class="block3">Sunağın çevresindeki bir avuç insan durmadan ok yağdırıyor, girenler önlerinde düşenlere basarak koşmaya çalışıyorlardı.</p>

  <p class="block3">Ama bu fazla uzun süremezdi, arkadan gelenler çok kalabalıktı Taşan Nil'in setleri yıkması gibi açıklığı zorladılar ve kalabalık bir grup sunağın çevresini sardı.</p>

  <p class="block3">Artık ok atamayacak kadar yaklaştıkları için Tanus ile adamları yaylarını yere fırlatıp kılıçlarını çektiler. Sunağın çevresinde dışa dönük bir halka oluşturmuşlardı. Örümcekler nereden gelirlerse gelsinler karşılarında muhafızların öldürücü darbelerini buluyorlardı. Ama onlar da korkak insanlar olmadıklarından sunağın dışında birkaç sıra oluşturmuşlardı, önde biri düşünce hemen ardından biri onun yerini alıyordu.</p>

  <p class="block3">Tam o anda Şufti'nin kapıda durduğunu gördüm. Ağzından köpükler saçarak adamlarına emirler yağdırıyordu.</p>

  <p class="block3">Asurluyu canlı isterim. Onu kendi elimle yavaş yavaş öldüreceğim.</p>

  <p class="block3">Haydutlar hâlâ hasırları üzerinde büzülmüş duran ve çığlıklar atan kadınlara bakmıyorlardı bile. Ben de onlarla birlikte bağırıyordum ama avlunun ortasındaki savaştan da hiç hoşlanmıyordum. Bu arada daracık yere binden fazla insan doluşmuştu. Toz dumandan öksüre öksüre bir duvar dibine sığındım.</p>

  <p class="block3">Tanus'a el süren olmamıştı ve hâlâ kılıcını salladıkça vahşi kahkahalar atıyordu. Tuzak için çok geç kaldı, diye düşündüm. Tüm çete şimdi içerdeydi ve haydutlar ağaca kıstırılmış bir leoparın çevresindeki köpekler gibi dönüp duruyorlardı. Birkaç dakika sonra o ve kahraman adamları paramparça olacaklardı.</p>

  <p class="block3">Tanus o sırada bir hamle yapıp kılıcını önündeki haydudun boğazına soktu, sonra gerileyip çıkarırken çevremizdeki duvarları titreten bir böğürmeyle, "Haydi bakalım, Maviler!" diye bağırdı.</p>

  <p class="block3">Sesi duyan köle kızların hepsi bir anda yerlerinden fırlayıp çarşaflarını sıyırıp attılar ve yalınkılıç soyguncu çetesinin ardına koştular. Haydutların şaşkınlığı müthişti. Ne olduklarını anlayıp kendilerini toparlayamadan en az yüz tanesi öldürülmüştü. Ancak bu yeni saldırıyı önlemek için dönünce arkalarını Tanus ile adamlarına vermiş oldular.</p>

  <p class="block3">Onları canlandıran şey cesaretten çok korkuysa da, iyi dövüştüklerini itiraf etmeliyim. Ancak bir bilerine çok yakın olduklarından kılıç oyunu yapacak yerleri yoktu ve karşılarında da Mısır'ın, yani tüm dünyanın en usta askerleri vardı.</p>

  <p class="block3">Yine de bir süre dayandılar. Tanus sonra kargaşanın ortasından bir daha gürledi. Bir an bunu bir emir sandımsa da, sonra muhafızların savaş marsı olduğunu anladım. Mavilerin savaşın en kızgın anında marş okuduklarını duymuş ama bunun mümkün olacağına inanmamıştım. Şimdiyse çevremde yüz ses aynı marşı okuyordu:</p>

  <p class="block8">“Biz Horus'un soluğuyuz,</p>

  <p class="block8">Çöl rüzgârı kadar sıcak,</p>

  <p class="block8">Biz insanları biçeriz...”</p>

  <p class="block3">Kılıçlan da marşa uygun olarak, yeraltı dünyasının örslerine inen çekiçler gibi inip kalkıyordu. Örümcekler böylesine müthiş şiddet karşısında titrediler ve az sonra savaş bir kıyıma dönüşüverdi.</p>

  <p class="block3">Yabani köpeklerin bir koyun sürüsüne saldırıp parçaladıklarını görmüştüm. Ama bu daha da beterdi. Örümceklerden bazıları kılıçlarını atıp diz çökerek bağışlanmalarını dilediler. Ama muhafızlarda acıma, yoktu. Diğerleri kapıya doğru kaçtılarsa da orada da kendilerini muhafızlar elde kılıç bekliyorlardı.</p>

  <p class="block3">Ben kenardan Tanus'a sesimi duyurmaya çalışıyordum. "Durdur onları. Bize tutsak gerek."</p>

  <p class="block3">Ama Tanus sesimi duymuyordu ya da bana aldırış ettiği yoktu. Bir yanında Kratas, öteki yanında Remrem, şarkı söyleyip gülerek saldırıyordu düşmana. Sakalı öldürdüklerinin kanıyla boyanmıştı, gözlerinde çılgın bir bakış vardı.</p>

  <p class="block3">Yeter, Tanus! Hepsini öldürme! Bu kez çılgınlığının geçtiğini, kendini toparladığını gördüm. Yalvaranları bağışlayın, diye gürledi. Muhafızlar emrine boyun eğdiler. Ancak sonunda bin Örümcekten geri kalan iki yüz kadarı kanlı taşlar üstüne çöküp bağışlanmalarını dilediler.</p>

  <p class="block3">Ben bir süre kenardan bu sahneyi seyrettim, ama birden gözucuyla bir kıpırtı gördüm.</p>

  <p class="block3">Şufti kapıdan kaçamayacağını anlamıştı. Kılıcını yere atıp benim durduğum doğu duvarına doğru koştu. Buradaki duvar yarı yarıya çökmüş olduğundan kerpiç tuğlalar dik bir rampa oluşturuyordu. Şufti düşe kalka burayı tırmanmaya başladı. Onun kaçtığını bir tek ben görmüştüm.</p>

  <p class="block3">Bir an bile duraksamadan yerden bir tuğla aldım ve olanca gücümle herife fırlattım. Tuğla kafasına isabet edince Şufti dizüstü çöktü, ayağının altındaki molozlar kaydı ve savrula savrula yanıbaşıma düştü.</p>

  <p class="block3">Hemen üzerine atlayıp göğsüne oturdum, hançerimi boğazına dayadım.</p>

  <p class="block3">Kıpırdama yoksa seni boğazlarım, dedim.</p>

  <p class="block3">Bu arada başlığım ve şalım düşmüş, saçlarım omuzlarıma dökülmüştü. Şufti beni tanıdı. Kendisiyle daha önce başka koşullar altında karşılaştığımızdan bunda şaşacak bir şey yoktu.</p>

  <p class="block3">“Hadım Taita,” diye mırıldandı. "Lord İntef senin neler yaptığını biliyor mu?"</p>

  <p class="block3">Yakında öğrenir, ama bunu ona sen söyleyecek değilsin.</p>

  <p class="block3">Hançerimi boğazından çekmeden yakındaki iki muhafıza gelip herifi almalarını söyledim.</p>

  <p class="block3">Tanus, Şufti'yi yakaladığımı görmüş, ölü ve yaralıların üstünden atlayarak yanıma gelmişti. "Aferin, Taita. Sana öğrettiklerimi unutmamışsın." Sırtıma öyle bir vurdu ki, olduğum yerde sallandım. "Ama yapacak çok işin var şimdi.</p>

  <p class="block3">Dört ölü verdik, en az bir düzine de yaralımız var."</p>

  <p class="block3">“Ya kampları ne olacak?" diye sordum.</p>

  <p class="block3">“Ne kampı?”</p>

  <p class="block3">"Bu Örümcekler çöl çiçekleri gibi topraktan bitmediler ya. Yük hayvanları ve köleleri olmalı. Hem de yakınlarda.</p>

  <p class="block3">Onların kaçmasına izin veremezsin. Kimse kaçıp bugünkü savaşı anlatmamak Karnak'a senin sağ olduğun haberi ulaşmamalı."</p>

  <p class="block3">Haklısın. Ama onları nasıl bulacağız?</p>

  <p class="block3">İzlerinden elbette. Bin çift ayak izi bizi istediğimiz yere götürecektir.</p>

  <p class="block3">Tanus'un yüzü aydınlandı, hemen Kratas'a seslendi. "Elli adam al, Taita'yla git. O seni haydutların kampına götürecek."</p>

  <p class="softbreak">&nbsp;</p>
</body>
</html>
