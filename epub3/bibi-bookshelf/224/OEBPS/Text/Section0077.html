<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Sürümü batı kıyısından Teb'e doğru</span>, yöneltirken bütün bunlar henüz gelecekteydi. Hanımım bizi görünce çok sevinmiş, Mısır orduları başkomutanı ise, "O yaratıkları gözümden uzak tut," demişti. Kendisini aşarak hanımıma gitmemi henüz bağışlamış değildi. Ancak onun da hakkını vermek gerek; devletimizin ve halkımızın güvenliği tehlikedeydi. Tarihimizde uygarlığımızın böyle bir barbar tehdidi altına girdiği hiç olmamıştı. Asyut elden gitmişti ve Dendera'ya kadar tüm sağ kıyı düşman elindeydi. Kral Salitis uğradığı deniz bozgununa aldırış etmeyerek arabalarıyla yoluna devam etmiş ve Teb surlarını kuşatmıştı.</p>

  <p class="block3">Bu surlar on yıllık bir kuşatmaya da dayanabilirdi ama düşman kampında Lord İntef vardı. Sonradan anlaşıldığına göre İntef, Yukarı Krallığın başveziriyken kent surlarının altında gizli bir geçit yaptırmıştı. Onun pek çok sırrını bilen benim bile bundan haberim yoktu. İntef geçidi açan işçilerini öldürttüğü için geçidi sadece kendisi biliyordu. Bunu Salitis'e açıklayınca kral en iyi adamlarından bir birliği oradan kente sokmuştu. Bunlar ana kapıyı bekleyen nöbetçileri öldürüp kapıları açmışlardı. Hiksos ordusu kente girmişti ve kuşatmanın başlamasından birkaç gün sonra kent kaybedilmiş, halkın yarısı öldürülmüştü.</p>

  <p class="block3">Tanus'un batı kıyısında yarım kalmış Memnon Sarayındaki karargâhından Hiksosların yaktıkları binaları görüyorduk. Ve arabalarının kaçınılmaz olduğunu bildiğimiz savaşa hazırlanırken toz bulutları yine göklere kadar yükseliyordu.</p>

  <p class="block3">Karşı taraftaki casuslarımızdan Hiksosların kentin bütün teknelerine el koyduklarını öğrenmiştik. Tekne yapımcılarımızı da ele geçirmiş|er Teb tersanelerinde gece gündüz çalıştırıyorlardı. Bütün bu konularda Lord İntef onlara büyük yardımlarda bulunuyor olmalıydı. Firavun'un hazinesini ele geçirmek için herhalde o da Salitis kadar hevesliydi.</p>

  <p class="block3">Hanımım beni Kraliyet Atları Ustası atamıştı. Bu makam için zaten başka aday yoktu, hele bunun parasız ve ayrıcalıksız olduğu duyulunca. Hui'yi yardımcım yaptım; rüşvet, tehdit ve şantajla yüz adam bulup seyislik öğrettik. Daha sonraları bunları ilk arabacılarımız olarak eğitecektik.</p>

  <p class="block3">Zamanımın büyük bir kısmını Firavun'un anıt mezarının silahhanesinde geçiriyordum. Burada dünyanın en iyi ustaları ilk arabamı yapmamda bana yardımcı olmaktaydılar. Orada arabaların tasarımı üzerinde çalışırken Hiksos arabalarına karşı ilk savunma hattımız olacak aletleri de geliştirdim. Bunlar iki ucu sivri uzun sopalardı. Piyadelerimizden her biri bunlardan onunu sırtında taşıyacaktı. Düşman atlıları gelirken sopalar sivri uçları atların göğüs hizalarına gelecek bir açıyla toprağa çakılacaktı. Adamlarımız bunların arkasında duracak ve oklarını üzerlerinden atacaklardı.</p>

  <p class="block3">Bu yeni silahı Tanus'a gösterdiğimde at konusundaki kavgamızdan sonra kolunu ilk kez omzuma attı ve, "Eh, hiç olmazsa henüz bunamamışsın," dedi. O zaman en azından kısmen bağışlandığımı anladım.</p>

  <p class="block3">Ancak bu üstünlüğümü az daha Taita arabalarıyla kaybedecektim.</p>

  <p class="block3">Sonunda ilk arabamızı tamamlamıştık. Arabanın oku akasya ağacından, gövdesi de sepet biçiminde örülmüş bambulardandı. Tekerleklerin çevresine bronz kenarlar geçirmiştim. Araba o kadar hafifti ki, iki arabacı bunu atların çekemeyeceği engebeli arazide omuzlarında taşıyabiliyorlardı.</p>

  <p class="block3">Hui ile en iyi iki atımızı arabaya koşup denemeye çıktık. İlk başta acemilik çekmemize karşın atların da bu konuda yetiştirilmiş olmasıyla az sonra dörtnala uçar gibi gidiyor, sert dönüşler yapabiliyorduk. Arazilerinde gece geç saatlere kadar on gün daha çalıştıktan sonra sonunda Tanus'a gösterecek kadar tatmin olmuştum.</p>

  <p class="block3">Tanus ahıra istemeye istemeye geldi. Benim yanıma binmeye de güçlükle razı oldu.</p>

  <p class="block3">Bu arabana da, onu çeken hayvanlara da hiç güvenmiyorum, diye söylendiyse de, sonunda binmeyi kabul etti.</p>

  <p class="block3">Atları önce fazla koşturmayarak rahatlamasını sağladım. Tanus tüm itirazlarına karşın zevk almaya başlamıştı. Bunun üzerine, "Şunun hızına bak, düşman farkında bile olmadan karşılarına çıkıvereceksin," diyerek atları biraz hızlandırdım.</p>

  <p class="block3">Tanus'un ilk kez güldüğünü görünce de iyice cesaretlendim. "Gemilerinle nehre hakimsin," dedim. "Bu arabayla da karaya hakim olacaksın, ikisiyle de dünya hakimi olacaksın. Artık hiçbir şey sana karşı duramaz." Sevgili gemilerini küçümsememeye ve gereksiz kıyaslamalar yapmamaya çalışıyordum.</p>

  <p class="block3">Hızın en çok bu kadar mı yani? diye bağırdı rüzgârı bastıran sesiyle. "Sert bir rüzgârda Horus'un Soluğu bile bundan hızlı gider." Bu hem yalandı, hem de meydan okuma.</p>

  <p class="block3">“Kenarlara sıkı tutun ve derin bir soluk al,” diye uyardım onu. "Seni şimdi kartallar gibi uçuracağım." Hayvanları serbest bıraktım sonra.</p>

  <p class="block3">Daha önce hiçbir insan bundan daha hızlı gitmiş değildi. Rüzgârdan gözlerimiz yaşarıyordu.</p>

  <p class="block3">“İsis'in tatlı soluğu!” diye bağırdı Tanus heyecanla. "Bu..." Ama ne diyeceğini asla öğrenemedim. Tam o anda tekerleklerden biri bir kayaya çarpmış ve tekerleği saran bronz halka yerinden fırlamıştı.</p>

  <p class="block3">Araba devrilerek takla attı. Tanus da ben de havaya fırladık. Yere insanı sakat edecek bir hızla çarptım. Ancak bu küçük kazanın Tanus'u nasıl etkileyeceğini ve hayallerimin yok olacağını düşündüğümden hiçbir acı hissetmedim.</p>

  <p class="block3">Ayağa kalktığımda Tanus'un yirmi adım ötede doğrulmakta olduğunu gördüm. Dizleri kanıyordu ve yüzünün derisi soyulmuştu. Ayağa kalkıp sendeleyerek arabaya doğru yürürken ciddiyetini korumaya çalışıyordu ama fena halde de topallamaktaydı.</p>

  <p class="block3">Uzun bir süre parçalanmış eserime baktı, sonra yaralı bir boğa gibi gürleyerek arabaya öyle bir tekme indirdi ki, araba oyuncakmış gibi bir kere daha yuvarlandı. Tanus bana bakmadan döndü ve topallaya topallaya uzaklaştı. Onu neredeyse bir hafta görmedim ve ilk karşılaştığımız da ikimiz de arabadan söz etmedik.</p>

  <p class="block3">Hanımımın inadı sevgilisininkinden büyük olmasaydı sanırım araba konusu orada kapanacaktı. Ama hanımım bir kere emir vermişti ve sözünden asla dönmezdi. Tanus onu vazgeçirmeye çalıştıkça benim durumum daha da güçleniyordu.</p>

  <p class="block3">Hui ile arabayı üç günde onarıp onun eşi bir tane daha yaptık.</p>

  <p class="block3">Mezarlık tapınağındaki mumyacılar yetmiş günlük mumyalama işlemini tamamladıklarında elli arabalık ilk birliğimiz hazırdı ve elli de eğitilmiş arabacımız vardı.</p>

  <p class="softbreak">&nbsp;</p>
</body>
</html>
