<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Ertesi sabah garip kervanımız balıkçı</span> köyünden geçip yük gemisinin beklediği kumsala indi. Kratas ile sekiz subayı kendilerine eşlik ediyordu. Bu kadar değerli bir parti mal için silahlı muhafızlar bulunmaması kuşku uyandırırdı. Paralı askerler gibi rastgele giyinmiş silahlı dokuz adam bu kuşkuları gidermeye yeterse de, büyük bir Örümcek çetesinin saldırını önlemezdi.</p>

  <p class="block3">Kervanın başında yürüyen Tanus'un üzerinde Fırat nehri ötesindeki zengin tüccarların gösterişli elbiseleriyle boncuklu başlığı vardı. Sakalını da Asurlular gibi kıvırmıştım. Bu Asyalıların çoğunun tenleri Tanus kadar esmer olduğundan rolüne çok uygundu.</p>

  <p class="block3">Ben de onun ardından yürüyordum. Kadın elbisesi giyme tiksintimi bir yana bırakarak bir Asurlu tüccar karısının uzun eteğini giymiş ve parlak mücevherlerini takıp yüzüme de peçe geçirmiştim. Safaga'ya döndüğümde tanınmamalıydım.</p>

  <p class="block3">Yolculuk köle kızlarını ve subaylarını deniz tutmasıyla iyice renklendi. Hepsi de büyük nehrin sakin sularına alışkın olduğundan deniz tanrısına saygılarını sunmak için küpeşteye öylesine yaslanmışlardı ki, tekne yoluna yan yatmış olarak devam ediyordu.</p>

  <p class="block3">Safaga'ya çıktığımızda epey heyecan yaratmıştık. Asurlu kızların aşk yatağındaki becerileri çok ünlüydü. Bazılarının bin yıllık bir mumya bile canlandıracak numaralar bildikleri söylenirdi. Bizi kıyıda seyredenlerin bu peçelerin ardındaki kadınların güzelliklerinden hiç kuşkuları yoktu. Kurnaz bir Asyalı tüccar Nil'deki köle pazarlarında iyi bir fiyat alacağından emin olmadan mallarını bu kadar uzaklara getirmezdi.</p>

  <p class="block3">Safaga tüccarlarından biri hemen Tanus'a yaklaşıp kızların tümünü orada satın alıp onu uzun bir çöl yolculuğundan kurtarmak istedi.</p>

  <p class="block3">Göze aldığın yolculuktaki tehlikeleri biliyor musun? dedi tüccar. "Nil'e varmadan önce öyle bir para ödemek zorunda kalacaksın ki, sonunda beş para kâr elde edemeyeceksin."</p>

  <p class="block3">Benden kim para isteyecek? diye sordu Tanus. "Ben sadece borcum olanı öderim."</p>

  <p class="block3">Yolu koruyan insanlar vardır, diye tüccar uyardı. "İstediklerini ödeşen bile sana bir zarar vermeden yola devam etmene izin vereceklerini hiç sanmam. Hele yanında böyle mallar varken. Nil boyundaki akbabalar inatçı tüccarların leşlerini yemekten şişmanladıkları için uçamaz hale geldiler. İyi bir kârla bana satarsan..."</p>

  <p class="block3">Benim silahlı adamlarım var, diyen Tanus, Kratas ile adamlarını gösterdi. "Onlar soyguncuların icabına bakacak güçtedirler." Konuşmayı dinleyenler birbirlerini dürtükleyip güldüler.</p>

  <p class="block3">Tüccar omuzlarını silkti. "Nasıl istersen, kahraman dostum. Çölden bir daha geçtiğimde yol kenarında iskeletini arayacağım. Seni o kızıl sakalından tanırım nasıl olsa."</p>

  <p class="block3">Tiamat söz verdiği gibi kırk eşek hazırlamıştı. Bunlardan yirmisi su kırbalarını taşıyacaklar, yirmisinde de gemiden indirdiğimiz balyalar bulunacaktı.</p>

  <p class="block3">O gece Safaga'yı görebildiğimiz bir yerde kamp kurduk. İlk dağ geçidine kadar bir saldın beklemememe karşın Örümceklerin casuslarının bizi gözlediklerinden emindim. Hava daha kararmadan köle kızların kadınlar gibi davranmalarını, yüzlerini ve vücutlarını örtülü tutmaların ve tabiatın gereğini yerine getirmek için yakındaki tepe eteklerine gittiklerinde ayakta işemeyip çömelmelerini iyice tembih ettim.</p>

  <p class="block3">Tanus karanlık bastıktan sonra eşeklerin sırtındaki balyaların açılmasını ve içlerindeki silahların köle kızlara dağıtılmasını emretti. Kızlardan her biri yayını ve kılıcını hasırının altına yerleştirdikten sonra uyudu.</p>

  <p class="block3">Tanus kampın çevresine çifte nöbetçi dikmişti. Onları da kontrol ettikten sonra ikimiz birlikte Safaga'ya döndük. Tiamat gelişimizi bekliyordu ve sofrayı hazırlamıştı. Tanus'la tanışacağı için heyecanlı olduğunu görüyordum.</p>

  <p class="block3">Ününüz sizden önce buraya geldi, Lord Harrab. Babanızı tanırdım. Esaslı bir insandı, diye karşıladı Tanus'u. "Bir hafta önce çölde öldüğünüzü ve cesedinizin şu anda kırk günlük mumyalanma süreci içinde olduğunu duymuş olmama karşın, mütevazı evime hoşgeldiniz."</p>

  <p class="block3">Yemeğimizi yerken Tanus ondan Örümcekler hakkında bütün bildiklerini anlatmasını istedi. Tiamat da tüm açıklığıyla bildiklerini anlattı.</p>

  <p class="block3">Sonunda Tanus bana bakınca başımı salladım. Tanus, Tiamat'a döndü. "Bize çok dostça davrandınız, ama biz size karşı aynı dürüstlüğü göstermedik. Ancak bu girişimimizi kimsenin haber almaması için buna mecburduk. Şimdi size asıl amacımızın örümcekleri yok etmek ve reislerini Firavun'un adaletine teslim etmek olduğunu bildirmek isterim."</p>

  <p class="block3">Tiamat gülümseyerek sakalını sıvazladı. "Buna hiç şaşmadım, çünkü Firavun'un size Osiris bayramında verdiği görevi duymuştum. Başarınız için tanrılara kurban keseceğim."</p>

  <p class="block3">“Başarmak için yine yardımınıza ihtiyacım olacak,” dedi Tanus.</p>

  <p class="block3">“İstemeniz yeterlidir.”</p>

  <p class="block3">“Örümceklerin kervanımızdan haberdar olduklarını tahmin ediyor musunuz?”</p>

  <p class="block3">“Tüm Safaga sizi konuşuyor. Bu mevsim gelen en zengin yük sizinki oldu. Seksen güzel köle kızın her biri Karnak'ta en az bin altın yüzük edecektir." Tiamat kendi şakasına kıs kıs güldü. "Örümceklerin sizden haberdar olduklarından emin olabilirsiniz. Limandaki kalabalık arasında casuslarından en az üçünü gördüm. Birinci geçide varmadan onlarla karşılaşacaksınız."</p>

  <p class="block3">Giderken ev sahibimiz bizi kapıya kadar geçirdi. Tanrılar size her işinizde yardımcı olsun," dedi. "Uygarlığımızı tehdit eden ve bizleri barbarlık çağına geri götürecek olan bu korkunç felaketi ortadan kaldırabilirseniz, sadece Firavun değil, tüm krallık halkı size minnettar olacaktır."</p>

  <p class="softbreak">&nbsp;</p>
</body>
</html>
