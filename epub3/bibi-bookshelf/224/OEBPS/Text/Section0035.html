<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Ertesi sabah yola çıktığımızda hava</span> serin ve karanlıktı. Omzuna Lanata'yı atmış olan Tanus başta yürüyor, ben bütün kadın zarafet ve güzelliğimle onu hemen arkasından izliyordum.</p>

  <p class="block3">Arkamızda eşekler tek sıra halinde geliyorlar, kızlar da onların iki yanında ikili saf olarak yürüyorlardı. Silahları hayvanların sırtlarındaki yüklerin içindeydi. Kılıçlarının kabzalarını yakalamak için ellerini uzatmaları yeterdi.</p>

  <p class="block3">Kratas adamlarını altı kişilik üç mangaya ayırmıştı. Başlarında Astes, Remrem ve kendisi vardı. Astes ile Remrem ünlü savaşçılardı ve çok daha yüksek rütbelerde olmaları gerekirdi. Ancak ikisi de Tanus'la birlikte kalmak için sayısız kere terfilerini reddetmişlerdi. Tanus emrindekilerde böylesine bir sadakat uyandırırdı işte. Onun ne şanlı bir firavun olacağını düşünmekten kendimi yine alamadım.</p>

  <p class="block3">Mangalar yürüyüş kolunun yanında yürüyorlardı. Tepelerden bizi gözetleyen casuslar onların kölelerin kaçmasına engel olmak için orada olduklarını sanacaklardı. Oysa işleri kölelerin asker adımına geçip müstehcen şarkılarından birine başlamalarını önlemekti.</p>

  <p class="block3">Sıcak bastırmış, ilerdeki kayalar titreşmeye başlamışlardı bile. Tanus bana dönüp, "Az sonra dinlenme emri vereceğim," dedi. "Herkese bir bardak su..."</p>

  <p class="block3">“Kocacığım,” diye sözünü kestim. "Arkadaşların geldi. İleri bak!"</p>

  <p class="block3">Tanus dönerken içgüdüsel bir hareketle elini yayına götürdü.</p>

  <p class="block3">O sırada tepelerin eteklerine varmıştık. Her iki yanımızda dimdik yamaçlar yükseliyordu. Önümüzdeki yolda üç adam vardı. Liderleri olan uzun boylu, kötü bakışlı, çöl. yolcuları gibi uzun harmaniyeliydi, ama başı açıktı. Esmerdi ve yüzü çiçekten delik deşikti. Kurbanının gözbebeğinden içeri giren kör solucan yüzünden sağ gözünün yalnızca akı kalmıştı.</p>

  <p class="block3">'Tek gözlüyü biliyorum," diye fısıldadım. "Adı Şufti. Örümceklerin en belalı reislerindendir. Ona dikkat et. Onun yanında aslan bile evcil kalır."</p>

  <p class="block3">Tanus beni duyduğunu belli etmeden silahı olmadığını göstermek için sağ elini kaldırarak neşeyle, "Günlerin yasemin koksun, yolcu, ve yolun sona erdiğinde sevgili karın seni kapının eşiğinde karşılasın," dedi.</p>

  <p class="block3">Kurak kumları geçerken kırbaların su dolu olsun, yüzünü serin rüzgârlar okşasın, diye Şufti sırıtarak yanıt verdi.</p>

  <p class="block3">Çok iyisiniz, soylu efendim, diye Tanus teşekkür etti. "Size bir yemek vermek ve kampımın konukseverliğini sunmak isterdim, ama ne yazık ki, yolumuz çok uzun ve geçip gitmek zorundayız."</p>

  <p class="block3">Hele biraz dur, ey Asurlu. Şufti yolu kesecek şekilde öne çıktı. "Nil'e güvenlik içinde varman için sana ihtiyacın olan bir şey vereceğim." Elindeki küçük bir şeyi uzattı.</p>

  <p class="block3">Bir muska, ha! Yoksa siz bir sihirbaz mısınız? Nedir o verdiğiniz?</p>

  <p class="block3">Bir tüy. Şufti hâlâ gülüyordu. "Bir örümcek kuşu tüyü."</p>

  <p class="block3">Tanus bir çocukla konuşuyormuş gibi gülümsedi. "Peki bakalım, ver tüyü de yolumuza devam edelim."</p>

  <p class="block3">"Bir armağana karşılık bir armağan. Sen de bunun karşılığında bana bir şey vermelisin. Örneğin, kölelerinden yirmisini.<br class="calibre4" />
  Mısır'dan dönüşünde seni yine ben karşılayacağım, o zaman da öteki altmışın satışından elde ettiğin kârın yarısını vereceksin."</p>

  <p class="block3">Bir tek tüye karşılık mı? Bu pek akıllıca bir alışveriş olmadı sanırım.</p>

  <p class="block3">Bu sıradan bir tüy değildir. Bu bir örümcek kuşu tüyüdür. Sen o kuşu duymamış olacak kadar cahil misin yoksa?</p>

  <p class="block3">Ver bakayım şu tılsımlı tüye. Tanus sağ elini ileri doğru uzatarak yürürken Şufti de ona yaklaştı. Kratas, Remrem ve Astes de sanki tüyü incelemek isterlermiş gibi merakla o yana yürüdüler.</p>

  <p class="block3">Tanus tüyü alacağı yerde Şufti'nin bileğini kaptığı gibi kolunu geriye büktü. Şufti bağırarak dizüstü çökerken Kratas ile adamları da ileri fırlayıp diğer iki haydudu yakaladı ve silahlarını ellerinden alıp Tanus'un yanına getirdiler.</p>

  <p class="block3">Demek siz iki kuş, Asurlu Kaarik'i tehditlerinizle korkutacağınızı sandınız, ha? Evet, benim tüycü dostum, Örümceklerden söz edildiğini duydum. Onların kargalardan bile gürültücü, korkak küçük kuşlar olduğunu biliyorum.</p>

  <p class="block3">Şufti'nin kolunu bir daha bükünce haydut bağırarak yüzüstü yere devrildi. "Evet, Örümcek Kuşlarından söz edildiğini duydum, ama sen müthiş Kaarik'in adını duydun mu, ha?" Tanus'un başını eğmesiyle Kratas ile adamları üç haydudu çırılçıplak soyup kollarını bacaklarını yana açarak yere yatırdılar.</p>

  <p class="block3">Adımı iyice hatırlamanızı ve bir daha duyduğunuzda uslu örümcek kuşları gibi oradan hemen uçup gitmenizi istiyorum," dedi Tanus. Kratas, Rasfer’inki kadar ünlü olan erkek suaygırı derisinden yapılma kırbanı salladı. Tanus elini uzattı, Kratas istemeye istemeye kırbacı verdi.</p>

  <p class="block3">“O kadar da üzülmene gerek yok, esirci," dedi Tanus. "Sana da sıra gelecek. Ama tencereye her zaman kaşığını ilk daldıran Asurlu Kaarik olmalıdır."</p>

  <p class="block3">Tanus sallayınca kırbaçtan havada uçan bir kazın kanadı gibi ıslık çıktı. Şufti yattığı yerde kıvranarak, "Sen çıldırmışsın, Asurlu öküz!" diye bağırdı." Benim Örümcek çetesinin reisi olduğumu bilmiyor musun? Bana bunu yapamazsın..."</p>

  <p class="block3">Tanus kırbacı kaldırdı ve olanca gücüyle indirdi. Şufti'nin sırtında parmağım kalınlığında kızıl bir çizgi belirdi. Darbe o kadar şiddetliydi ki, haydudun gövdesi birden kasıldı, ciğerlerinden hava boşalınca sesini bile çıkaramadı. Tanus ikinci darbeyi diğerinin hemen yanına indirdi. Şufti bu kez öküz gibi böğürdü. Tanus adamın çırpınmalarına hiç aldırmadan sanki kilim dokuyormuş gibi çizgileri yan yana dizmeye devam etti.</p>

  <p class="block3">İşini bitirdiğinde adamın sırtı, bacakları ve kalçaları kızıl çizgilerle örtülmüştü. Bir damla kan bile çıkmamıştı, ancak Şufti ne yerinden kıpırdayabiliyor, ne de artık çırpınıyordu. Yüzü toprağa yapışmıştı, aldığı her solukta yerden küçük toz bulutları yükseliyordu. Remrem ile Kratas bıraktıklarında doğrulmak için kıpırdamadı bile.</p>

  <p class="block3">Tanus kırbacı Kratas'a verdi. "Sıra sende esir tüccarı. Bakalım sen neler yapacaksın."</p>

  <p class="block3">Kratas'ın darbeleri de Tanus'un kiler kadar güçlüydü, ama onun inceliğinden eser yoktu. Haydudun sırtı çok geçmeden çatlak bir şarap testisine dönmüştü.</p>

  <p class="block3">Kratas sonunda kırbacı Astes'e uzatarak üçüncü haydudu işaret etti. "Sen de şuna unutamayacağı bir ders ver bakalım."</p>

  <p class="block3">Astes işini bitirdiğinde onunki çılgın bir kasabın kestiği bir öküzün kanlar içindeki et yığınından fark sızdı. Tanus kervanın kızıl kayalar arasındaki geçide doğru yola devam etmesini işaret ederken bir süre yerde kıpırtısız yatan üç adamın yanında durduk.</p>

  <p class="block3">Şufti sonunda inleyerek başını kaldırdı. Tanus, "Dostum, bizim artık gitmemiz gerek," dedi hayduda. 'Yüzümü unutma ve bir daha gördüğünde daha dikkatli davran." Sonra yerde düşmüş olan örümcek kuşu tüyünü alıp başlığının kenarına taktı. "Armağanın için teşekkürler. Gecelerinin güzel kadınların koynunda geçmesini dilerim." Sonra Asurlular gibi elini kalbine ve dudaklarına götürerek veda etti. Ben de ardından yürüdüm.</p>

  <p class="softbreak">&nbsp;</p>
</body>
</html>
