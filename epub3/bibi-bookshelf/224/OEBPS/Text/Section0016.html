<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Lostris koruyucu tanrısı olan nehire sırtını vermiş</span>, yüzü önündeki kalabalığa dönük olarak yapayalnızdı o kadar insanın içinde.</p>

  <p class="block3">Ayak bileklerine kadar inen uzun pamuklu elbisesi deniz kabuklularının suyuyla en iyi şarap rengine boyalıydı ve bakire bir gelin olduğunu ilan ediyordu. Saçları serbest bırakılmış, güneşte sanki içlerinden gelen bir ateşle parıldıyormuş gibi omuzlarına dökülmüştü. Başında uzun saplı nilüferlerden yapılmış bir düğün tacı vardı.</p>

  <p class="block3">Yüzü taze öğütülmüş mısır unu kadar beyazdı. İri kara gözleri bana geçmiş yıllarda karabasanlardan uyandığında lambayı yakıp yeniden uyuyana kadar yanında oturduğum küçük kızı anımsatıyordu, ancak bu kez karabasan gerçekti ve ona yardım edemezdim.</p>

  <p class="block3">Firavun'un muhafızları ve rahipleriyle sarılı olduğu için yanına gidemiyordum. Artık sevgili kızımı kaybetmiştim ve bunun düşüncesine bile dayanamıyordum.</p>

  <p class="block3">Rahipler Nil'in kenarında sazlardan bir düğün kameriyesi yapmışlardı ve hanımım Lostris orada damadın gelip kendisini almasını bekli. yordu. Boynunda Övgü Altını, dudaklarında bir kobra sırıtışı olan babası yanı başındaydı.</p>

  <p class="block3">Davullar ve borular eşliğinde damat gelirken bu düğün marşı benim için yeryüzünün en acıklı sesiydi.</p>

  <p class="block3">Firavun'un başında nemes tacı, elinde asası vardı ama bütün o gösterişin ardında koca göbekli, ufak tefek yaşlı bir insandı. Tanrılar daha merhametli olsalardı o kameriye altında hanımımın yanında duracak olan diğer damadı düşünmekten kendimi alamıyordum.</p>

  <p class="block3">Firavun'un vezirleri ve yüksek memurları çevrelerini öylesine sarmışlardı ki, hanımımı göremiyordum. Törenin tüm ayrıntılarını hazırlamak zorunda bırakılmama karşın törene alınmamıştım.</p>

  <p class="block3">Osiris başrahibi birleşmelerinin saflığını sembolize etmek için hem gelinin, hem damadın ayaklarını Nil'den yeni çekilmiş suyla yıkadı. Ondan sonra kral törensel mısır ekmeğinden bir parça koparıp genç gelinin dudakları arasına yerleştirdi. Lostris lokmayı ne çiğniyor, ne yutuyor, sanki dudaklarının arasındaki bir taşmış gibi öylece duruyordu.</p>

  <p class="block3">Bir an yine önüm kapandı ve düğün şarabının bulunduğu testi boşalıp da damadın kılıcıyla kırılırken çıkan sesi duyunca törenin sona erdiğini ve Lostris'in bir daha asla Tanus'un kolları arasına giremeyeceğini anladım.</p>

  <p class="block3">Gidip Tanus'u bulmak isterdim. Onun serbest bırakıldığını biliyordum ama törene gelmemişti. Teb'de o gün nehir kıyısına gelmeyen herhalde bir tek o vardı. Her nerede olursa olsun, benim ona ihtiyacım olduğu kadar onun da bana ihtiyacı olduğunu biliyordum. Bu felaketli günde ancak birbirimizi avutabilirdik. Ama kendimi oradan koparamadım. O en son korkunç anı da görmek zorundaydım.</p>

  <p class="block3">Sonunda efendim İntef kızına veda etmeye geldi. Efendim kızını kucaklarken ortalığa sessizlik çöktü.</p>

  <p class="block3">Lostris kolları arasında bir cesetti sanki. Kolları iki yana sarkmış ölüm beyazlığına bürünmüştü. Babası kızı bıraktı ama tek elinden iterek töresel armağanını vermek üzere kalabalığa döndü. Geleneklere bu armağan damada verilen drahomadan ayrıydı. Bunu sadece avlular uygulardı; amaç geline bağımsız bir gelir sağlanmasıydı. "Simdi benim evimden ve korumamdan kocanın evine gittiğin bu n sana ayrılık armağanımı veriyorum, böylece beni hep seni sevmiş olan bir baba olarak hatırlarsın." Sözcükler duruma hiç de uygun değil, diye düşündüm. Efendim İntef yaşamında bir başka canlıyı sevmiş değildi. "Sevgili yavrum, benden her şeyi isteyebilirsin. Bu mutlu günde senden hiçbir şeyi esirgemeyeceğim."</p>

  <p class="block3">Aslında bu armağan babayla kız arasında önceden kararlaştırılırdı. Ancak bu kez efendim kızına ne isteyeceğini kendisi söylemişti. Kararını Lostris'e bildirmeden konuyu benimle tartışma şerefini bağışlamıştı bana. "Aşırı müsrif olmak istemem, ama Firavun'un gözünde cimri görünmek de istemem," demişti. "Beş bin altın yüzük ve nehir kıyısında olmamak koşuluyla elli feddan toprak diyelim."</p>

  <p class="block3">Sonunda benim ısrarımla, beş bin altın yüzükle yüz feddan sulu araziyi kabul etmişti. Onun emri üzerine arazinin tapusunu hazırlamış ve altınları efendimin vergi tahsildarlarının gözlerinden uzak tuttuğu gizli deposundan çıkarmıştım.</p>

  <p class="block3">Konu tamamdı. Şimdi sadece Lostris'in kocası ve düğün davetlileri önünde bunu resmen istemesi gerekiyordu. Ancak kız çevresinde olup bitenin farkında değilmiş gibi görünüyordu.</p>

  <p class="block3">Konuşsana, yavrum. Benden istediğin nedir? Haydi, babana bu mutlu günü tamamlamak için ne yapabileceğini söyle.</p>

  <p class="block3">Hanımım Lostris sanki korkunç bir rüyadan uyanır gibiydi. Gözleri dolu dolu olarak çevresine bakındı. Konuşmak için ağzını açtıysa da, boğazından yaralı bir kuşun iniltisinden başka bir şey çıkmadı. Ağzını kapatıp başını salladı.</p>

  <p class="block3">Haydi, kızım, konuş artık. Düğün armağanını iste. Her ne istersen vereceğim.</p>

  <p class="block3">Çok uzakta olmama karşın kızın ağzını açmakta güçlük çektiğini görebiliyordum. Ama dudakları aralanınca sesi bir lir müziği kadar berrak çıktı. Kalabalık içinde söylediklerini duymayan tek kişi yoktu.</p>

  <p class="block3">Armağan olarak bana köle Taita'yı ver!</p>

  <p class="block3">Efendim İntef sanki karnına bir hançer sokulmuş gibi oldu. Açılıp kapanan ağzından ses çıkmıyordu. Sadece o ve ben biliyorduk Lostris'in istediği armağanın değerini. Yaşam boyu biriktirdiği hazinesiyle Lord İntef bile böylesine bir ödemenin altından kalkamazdı.</p>

  <p class="block3">Ama kendini hemen toparladı. Dudaklarının gergin olmasına karşın yüzü yine sakindi. "Çok az şey istedin, kızım. Bir tek köle Firavun eşine uygun bir armağan olamaz. Ben bu kadar cimri değilim. Onun yerine sana daha değerli bir şey, beş bin altın yüzük ve..."</p>

  <p class="block3">"Baba, bana karşı hep eli açık davranmışındır. Ama sadece Taita'yı istiyorum."</p>

  <p class="block3">Ben Lord İntef’in sahip olduğu şeylerin en değerlisiydim. Beni değerli kılan şey sadece olağanüstü yeteneklerim değildi.</p>

  <p class="block3">O karmaşık işlerinin en ince ayrıntılarını, elindeki bütün casus ve muhbirleri, rüşvet verdiği ve rüşvet aldığı herkesi tek tek bilirdim.</p>

  <p class="block3">Uzun bir liste tutan düşmanlarıyla çok kısa bir liste tutan dost ve arkadaşlarını bilirdim. Büyük servetinin her bir parçasının nerede "gizli olduğunu, büyük topraklan ne çeşit hukuki tapu oyunlarıyla elde ettiğini ve elinde bulundurduğunu bilirdim. Bu bilgiler vergi tahsildarlarını sevinçten çıldırtır, Firavun'un başvezirini bambaşka bir gözle görmesini sağlardı.</p>

  <p class="block3">Benim yardımım olmadan servetinin tümünü kendisi bile bulup çıkaramazdı. Geniş ve karanlık imparatorluğunu ben olmadan yürütmesi olanaksızdı, çünkü o güne kadar işlerin hoşuna gitmeyen yanlarından hep uzak kalmaya dikkat etmişti. Bir gün kendisini suçlu duruma düşürecek işlerin ayrıntılarını hep bana yaptırırdı.</p>

  <p class="block3">Beni bırakması olanaksızdı. Ama Firavun'un ve tüm Teb halkının önünde Lostris'in isteğini de geri çeviremezdi.</p>

  <p class="block3">Efendim İntef nefret ve öfke dolu bir insandır. Onu öyle durumlarda görmüşlüğüm var ki, nefret tanrısı Seth bile eminim korkup kaçmıştır. Ancak kızının kendisini kıstırdığı o andaki öfkesini daha önce görmüş değildim.</p>

  <p class="block3">Köle Taita öne çıksın, diye seslendi. Ben ona bir sonraki kötülüğünü düşünme fırsatı vermeden hemen düğün platformunun önüne koştum.</p>

  <p class="block3">Buradayım, efendim. Lord İntef bana o öldürücü gözleriyle baktı, o kadar uzun süredir birlikteydik ki, benimle sadece bakışlarıyla bile konuşabilirdi. Taita, çocukluğundan beri benimlesin," dedi. "Seni kölemden çok kardeşimmişsin gibi görürüm. Ama kızımın isteğini duydun. Ben doğuştan dürüst ve iyi bir insanım. Bunca yıl sonra seni isteği karşın atmak insanca bir davranış olamaz. Bir kölenin akıbeti konusun da kendisinin söz hakkı olmasının olağan bir şey olmadığını biliyorum, ama senin durumun da gerçekten olağan değildir. Seçimi sen yap Taita. Bildiğin tek yuva olan yuvanda kalmak istiyorsan, o zaman seni göndermeye yüreğim dayanmaz. Kızım istemiş olsa bile." O korkunç sarı gözlerini bir an bile üzerimden ayırmamıştı. Ben korkak değilim, ama güvenliğimi kollamaya da dikkat ederim, ölümün gözlerine baktığımı biliyordum.</p>

  <p class="block3">Bakışlarımı ondan güçlükle ayırıp hanımım Lostris'.e döndüm. Gözlerinde öyle bir yalvarış, öyle bir yalnızlık ve korku vardı ki, o anda kendi güvenliğimin hiçbir değeri kalmadı. Artık onu ne tehdit altında olursa olsun, terk edemezdim.</p>

  <p class="block3">Zavallı bir köle Firavun'un eşinin isteğine nasıl karşı çıkabilir? diye bağırdım olanca sesimle. Teni hanımımın emrindeyim."</p>

  <p class="block3">“Gel, köle,” diye emretti yeni hanımım. "Arkamda yerini al."</p>

  <p class="block3">Platforma çıkarken Lord İntef’in yakınından geçmek zorundaydım. Sadece benim kulaklarım için konuşurken dudakları aralanmadı bile. "Elveda, benim eski sevgilim. Artık ölmüş sayılırsın."</p>

  <p class="block3">Sanki önüme zehirli bir kobra çıkmış gibi ürperdim ve korumasında güvenlik bulacağıma inanıyormuş gibi hanımımın arkasına geçtim.</p>

  <p class="softbreak">&nbsp;</p>
</body>
</html>
