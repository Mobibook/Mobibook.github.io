<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Hiksoslar bizi kolay kolay bırakmıyorlardı</span>. Nil boyunca güneye kaçarken günlerce nehrin iki kıyısından arabalarıyla bizi kovalayıp durdular.</p>

  <p class="block3">Horus'un Soluğu'ndan ne zaman arkamıza baksak bizi izleyen düşmanın kaldırdığı tozu görüyorduk. Toz bulutlarına zaman zaman da Hiksosların yağmalayıp yaktıkları köy ve kentlerden yükselen dumanlar karışıyordu. Mısır kentlerinden geçtikçe filomuza bir sürü küçük tekne katılıyor ve filomuz her gün giderek biraz daha büyüyordu.</p>

  <p class="block3">Rüzgârın uygun esmediği zamanlar arabalar bize yetişiyorlar, o zaman nehrin iki yanındaki silahların parıltılarını görüyor, Hiksosların alaylarını duyuyorduk. Ancak kutsal Nil Ana yüzyıllardır olduğu gibi yine bizi koruyordu ve bize yetişmeleri olanaksızdı. Sonra rüzgâr yine kuzeyden esmeye başlıyor ve biz bir kere daha öne geçiyorduk, böylece toz bulutları kuzeyimizde kalıyordu.</p>

  <p class="block3">On ikinci günün sabahı Tanus'a, "Atları bu kovalamacayı daha fazla sürdüremez," dedim.</p>

  <p class="block3">“Bundan bu kadar emin olma. Salitis'i çeken Firavun Mamose'nin hazinesi ve çifte kralın veliahdı var. Altın ve iktidar insanın kararlılığını arttırır. O barbarları daha çok göreceğiz.”</p>

  <p class="block3">Ertesi sabah rüzgâr yine yön değiştirdi ve arabalar bize bir kere daha yaklaşıp Elefantin adası altında nehri daraltan granit duvarlardan ilki olan Hapi kapılarına gelirken de geçtiler. Bu granit duvarlar arasında Nil dört yüz adım kadar daralır ve siyah granit duvarlar iki yanda dimdik yükselirdi. Ters yönden gelen akıntı o kadar güçlüydü ki, hızımız birden düşmüş ve Tanus kürek başına dinlenmiş adamların geçmesini emretmişti.</p>

  <p class="block3">Sanırım sen haklısın, Taita, dedi Tanus. "Bizi burada bekleyeceklerdir. Bak, oradalar işte."</p>

  <p class="block3">Filonun başındaki Horus'un Soluğu kapılara girmek üzere olduğu için dik yamaçlara ancak başımızı geriye atıp bakabiliyorduk. Hiksos okçuları o kadar yüksekteydiler ki, cüceleri andırıyorlardı.</p>

  <p class="block3">“O yüksekten oklarını karşı kıyıya kadar atabilirler," diye mırıldandı Tanus. "Bugün boyunca hep menzilde olacağız. Özellikle kadınlar ve çocuklar için çok kötü bir gün olacak."</p>

  <p class="block3">Durum Tanus'un tahmininden de kötü oldu. Gemimize tepeden atı ilk ok mavi gökyüzünde bir duman izi bırakarak pruvamızdan az ileri düştü Ateş okları. Tanus başını salladı. Yine sen haklısın, Taita. Barbar çok çabuk öğreniyor."</p>

  <p class="block3">“Bir maymuna yeni numaralar öğretmek kolaydır.”</p>

  <p class="block3">Yamaçlar rüzgârı kestiği için filoyu geçirmek tam iki gün sürdü. Oklar güvertelere ve direklere yağmur gibi yağıyordu.</p>

  <p class="block3">Her biri yeni bir yangın başlatıyor ve bunlar da ya kova kova taşınan suyla ya da benim geliştirdiğim pompalı bir hortum sistemiyle söndürülüyordu. Bu saldırıya karşı koymamız olanaksızdı. Hiksoslar bizim daha az güçlü yaylarımızın menzili dışındaydı.</p>

  <p class="block3">Hapi kapılarından geçebilen tüm gemilerde kara kara yanıklar vardı. Pek çoğu o kadar bile talihli olamamış, yangınlar söndürülemeyince gemiler akıntıya bırakılmış, aralığa girmek için bekleşen diğerleri arasında kargaşalığa yol açmıştı.</p>

  <p class="block3">Çoğu kere yangın kontrolden çıkmadan tayfaları ve yolcuları kurtarıyorduk ama kiminde de geç kalıyorduk. Alevlerin arasında kalan kadın ve çocukların çığlıkları insanın kalbini donduracak kadar korkunçtu.</p>

  <p class="block3">Hapi kapılarında elliden fazla gemi kaybettik. Ancak güneye doğru bu uzun sefer sonunda Hiksoslar da, atları da yorulmuşlardı. Artık kuzey ufkumuzu lekeleyen toz bulutlarından eser yoktu ve biz de bu aradan yararlanarak ölülerimiz için yas tutabilir ve teknelerimizi onarabilirdik.</p>

  <p class="block3">Ancak hiçbirimiz Hiksosların pes edeceklerine inanmıyorduk. Firavun'un hazinesi dayanılmayacak kadar çekici bir avdı.</p>

  <p class="softbreak">&nbsp;</p>
</body>
</html>
