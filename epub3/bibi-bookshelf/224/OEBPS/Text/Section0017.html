<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block3"><span class="text3">Törenin sonuna kadar Lostris'e yakın</span> durdum ve düğün şöleninde ona hizmet ederek önündeki güzel şeylerden bir iki lokma almasına çalıştım. O kadar zayıf ve solgundu ki, iki gündür ağzına bir şey koymadığından emindim.</p>

  <p class="block3">Sonunda sadece biraz sulandırılmış şarap verebildim, hepsi o kadar. Firavun'un dikkati yanındaki başvezire çevrildiği bir anda, "Taita," diye fısıldadı. "Kusacağım. Burada bir dakika bile kalamam. Lütfen teni odama götür."</p>

  <p class="block3">Bu büyük bir küstahlık ve skandaldı; ben hekim rolüne giremeseydim bunu asla başaramazdım; ama yerde sürünerek kralın yanına gittim ve o sırada şaraba iyice gömülmüş olan konukların dikkatlerini çekmeden ona durumu fısıldadım.</p>

  <p class="block3">Kendisini tanıdıkça Firavun'un iyi bir insan olduğunu anlıyordu ve bunun ilk kanıtını orada verdi. Yaptığım açıklamayı dinledikten sonra ellerini çırparak konuklara, "Gelinim önümüzdeki gece için hazırlanmak üzere şimdi odasına çekilecek," dedi.</p>

  <p class="block3">Hanımımın ayağa kalkmasına yardım ettiysem de, o krala saygı gösterisinde bulunup salondan tek başına çıkmayı başardı. Odasına gidince içtiği şarabı ona uzattığım çanağa boşalttı ve yatağına serildi. Midesinde sadece şarap olması onun kendini açlıktan öldürmeye çalıştığı korkularımı güçlendirdi.</p>

  <p class="block3">Tanus'suz yaşamak istemiyorum. Sesi zayıftı ama onu iradesinin sapasağlam olduğunu bilecek kadar tanıyordum.</p>

  <p class="block3">'Tanus yaşıyor," diye kızı avutmaya çalıştım. "Güçlüdür, gençtir ve daha elli yıl yaşayacaktır. Seni seviyor ve zamanın sonuna kadar bekleyeceğine söz veriyor. Kral yaşlı bir insan, fazla uzun yaşayamaz..."</p>

  <p class="block3">Lostris kürk örtünün üzerinde doğruldu, sesi sertleşti. "Ben Tanus'un kadınıyım ve başka bir erkek bana sahip olamayacak. Ölürüm daha iyi."</p>

  <p class="block3">Sonunda hepimiz öleceğiz, hanımım. Onu evliliğin ilk birkaç günü oyalayabilirsem gerisinin kolay olacağını biliyordum. Ama aklımdan geçenleri anlamıştı.</p>

  <p class="block3">Ne düşündüğünü biliyorum, ama o güzel sözlerin hiçbir işe yaramayacak. Kendimi öldüreceğim. Sana içmem için zehir hazırlamanı emrediyorum.</p>

  <p class="block3">Hanımım, ben zehir biliminden anlamam.</p>

  <p class="block3">Senin acı çeken bir hayvana zehir verdiğini çok gördüm. Yaşlı köpeğini hatırlamıyor musun? Bana zehirin acı vermediğini, uyumak gibi olduğunu söylemiştin. Ben de uyumak, mumyalanmak ve öteki dünyaya gidip Tanus'u orada beklemek istiyorum.</p>

  <p class="block3">Başka bir yol denemeliydim. "Ama ya ben ne olacağım, hanımım? Beni daha bugün aldınız. Şimdi nasıl terk edebilirsiniz? Siz olmazsanız benim halim ne olur? Acıyın bana." Kızın durakladığını görebiliyordum, ama çenesi birden sertleşti.</p>

  <p class="block3">«Sana bir şey olmaz, Taita. Ben öldükten sonra babam seni seve seve geri alır."</p>

  <p class="block3">Lütfen, bebeğim, bunu sabaha konuşalım. Güneş çıkınca her şey daha farklı görünecektir.</p>

  <p class="block3">Hiçbir şey değişmeyecek. Tanus'dan ayrılacağım ve buruşuk yüzlü adam korkunç şeyler yapmak için beni yatağına alacak. Çabuk o hin gözlerimin önünde hazırla şimdi. Sana emrediyorum. Bana itaattik edemezsin! Bunu o kadar yüksek sesle söylemişti ki, kapıdaki nöbetçiler bile duyuyor olmalıydılar. Daha fazla tartışmaya cesaret edemedim.</p>

  <p class="block3">Pekâlâ, hanımefendi. Gidip odamdan ilaç kutumu getireyim.</p>

  <p class="block3">Kolumun altında kutuyla döndüğümde yataktan kalkmış odanın içinde dolaşıp duruyordu.</p>

  <p class="block3">Seni gözetliyorum. Sakın bana oyun oynayayım deme, diye beni uyardı, kırmızı şişedeki sıvıyı hazırlarken. Şişe renklerinin içindeki zehirin göstergesi olduğunu bilirdi.</p>

  <p class="block3">Kâseyi ona uzattığımda yüzünde korkudan eser yoktu. Uzanıp yanağımdan öptü. "Sen bana hem babalık, hem ağabeylik ettin. Bu son iyiliğin için sana teşekkür ederim. Seni seviyorum, Taita. Seni çok özleyeceğim."</p>

  <p class="block3">Hazırladığım sıvıyı bir yudumda diktikten sonra kâseyi yere fırlattı. Sonra içini çekerek yatağa uzandı.</p>

  <p class="block3">Gel yanımda otur. Ölürken yalnız olmaktan korkuyorum.</p>

  <p class="block3">Boş mideye alındığı için ilacın etkisi çabuk görüldü. Tanus'a onu çok sevdiğimi söyle, ölümün kapılarına kadar ve daha ötesinde de," diye fısıldadı ve gözleri kapandı, uyumaya başladı. Onun üzerini örterk en ertesi sabah hâlâ yaşıyor olduğu gerçeğine alışacağını ve beni bağışlayacağını umdum.</p>

  <p class="block3">Tam o anda dış kapı sertçe vuruldu ve dış odada kralın mabeyincisi Aton'un sesi duyuldu. O da benim gibi hadım olduğundan kendisini dost olarak sayabileceğimi biliyordum. Karşılamak için kapıya koştum.</p>

  <p class="block3">Küçük hanımını kralın keyfini yapması için götürmeye geldim, Taita, dedi o koca gövdesine hiç yakışmayan kız gibi ince sesiyle. O daha erişkin olmadan hadım edilmişti. "Hazır mı?"</p>

  <p class="block3">Küçük bir kaza oldu, diyerek Lostris'i görmesi için onu içeri aldım.</p>

  <p class="block3">Aton kızı o halde görünce boyalı yanaklarını şişirdi. "Firavun'a n derim şimdi? Beni dövdürür. Bunu yapamam. Kadın senin sorumluluğundaydı. Krala durumu sen anlatıp öfkesine de sen katlanmalısın."</p>

  <p class="block3">Doğrusu pek hoş bir görev değildi, ancak Aton gerçekten korkuyordu ve hekimliğim beni kralın boşa çıkan beklentilerinin öfkesinden koruyabilirdi. Hanımımın dış odasında güvenilir ve yaşlı kölelerden birini bıraktıktan sonra kral dairesine gittim.</p>

  <p class="block3">Firavun tacını ve perukasını çıkarmıştı. Kafası bir devekuşu yumurtası kadar düz ve beyazdı. Bu beni bile şaşırtmıştı ki, hanımım kimbilir nasıl olurdu. Herhalde bu manzara karşısında kral hakkında iyi şeyler düşünmezdi.</p>

  <p class="block3">Kral da beni gördüğüne şaşırmıştı. Bir an bakıştıktan sonra yere çöktüm.</p>

  <p class="block3">Köle Taita, senin ne işin var burada?</p>

  <p class="block3">Ulu Firavun, Lady Lostris adına anlayış ve hoşgörünüzü dilemeye geldim. Sonra anlaşılmaz tıbbi sözcüklerle ve krallık iştahını söndürecek tariflerle hanımımın durumunu anlatmaya koyuldum. Yanımda duran Aton da her söylediğimi başını sallayarak onaylamaktaydı.</p>

  <p class="block3">İşe hazır ve daha genç bir damat karşısında olsaydım başarılı olamazdım sanırım, ama Mamose yaşlı bir boğaydı. Son otuz yıldır ona hizmet vermiş güzel kadınların hesabını kimse bilmezdi. Hepsi bir sıraya dizilecek olsa yüz kapılı Teb kentini birkaç kere kuşatırlardı herhalde.</p>

  <p class="block3">Aton sonunda benim açıklamalarımı keserek, "Efendimiz, isterseniz bu gece için size başka bir kadın arkadaş getireyim," dedi.</p>

  <p class="block3">Hayır, istemez. Çocuğun hastalığı geçene kadar bekleriz. Bizi yalnız bırak, mabeyinci. Benim bu hekimle... yani köleyle konuşmak istediğim başka bir konu var.</p>

  <p class="block3">Yalnız kaldığımızda kral eteğini kaldırıp kamını açtı. "Bunun nedeni nedir acaba, hekim?" İri göbeğindeki kızartıyı inceleyince bunun sıradan bir mantar olduğunu gördüm. Kral kadınlarından bazıları bu sıcak iklimde gerektiğinden az yıkanırlardı. Pislik ve kaşınmanın ilişkisini anlamış bulunuyordum. Kral da hastalığı onlardan birinden kapmış olmalıydı.</p>

  <p class="block3">Tehlikeli bir şey mi? Onu tedavi edebilir misin, hekim efendi? Kor hepimizi sıradan insanlara çevirir. Şimdi herhangi bir hastamdan fark sız davranıyordu.</p>

  <p class="block3">İzin alıp odamdan ilaç kutumu getirdim, sonra fildişi kakmalı altın yatağına uzanmasını söyleyip karnındaki kızartının üzerine bir merhem sürdüm. İlacı kendim hazırlamıştım ve üç günde bir şey kalmayacağını bildirdim.</p>

  <p class="block3">Yeni hanımın olan bu çocukla evlenmemi büyük ölçüde sana borçluyum, dedi ben merhemi sürerken. "İlacın kaşınmamı da önleyecektir, ama öteki tedavin bana bir oğul verecek mi, ha? Çok sıkıntılı günler yaşıyoruz. Bir yaş daha ihtiyarlamadan bir oğlum olmalı. Hanedan tehlikeye girdi artık."</p>

  <p class="block3">Biz hekimler tedavilerimiz konusunda garanti vermeyi sevmeyiz, tıpkı avukatlar ve falcılar gibi. Ama ben ne diyeceğimi düşünürken o bana aradığım fırsatı sağladı.</p>

  <p class="block3">Ben artık genç değilim, Taita. Sen hekimsin, bunları sana söyleyebilirim. Silahım çok çetin savaşlar gördü. Kılıcım da eskisi kadar keskin değil. Son zamanlarda tam kendisine ihtiyacım olduğunda beni yarı yolda bıraktı. O kutunda zambağın eğrilen boynunu düzeltecek bir şey var mıdır? .</p>

  <p class="block3">Firavun'um, bu konuyu açtığınız için çok memnun oldum. Tanrıların işleri hiç belli olmaz. Bakire hanımımla ilk birleşmeniz kusursuz olmalı. Herhangi bir duraklama, amacımızdan en küçük bir sapma, erkekliğinizin asasının havaya dikilmemesi çabalarımızı boşa çıkaracaktır. Bir tek fırsat olacağı için ilk birleşme başarılı olmalıdır. Eğer ikinci bir denemeye kalkışırsanız bir kız babası olmanız olasılığı vardır.</p>

  <p class="block3">Parmağımı kaldırdım. "Bu gece bir deneme yapsaydık..." Daha fazla bir şey söylemeden parmağımı ima edercesine indirip başımı salladım. "Hayır, tanrılar bize bir fırsat daha tanımış oldukları için talihliyiz."</p>

  <p class="block3">Şimdi ne yapmalıyız öyleyse? Uzun bir süre düşünür gibi yatağın yanında diz çökmüş bir halde durakladım.</p>

  <p class="block3">Sevincimi göstermemek gerçekten çok güçtü. Hanımımın evliliğinin daha ilk gününde kralın üzerindeki etkinliğimi arttırıyordum ve hanımımın bakireliğini daha bir süre koruması için bir mazeret yaratma olanağı belirmişti. Belki de bu süre içinde onu sevmediği ve fiziki olarak kendisine itici gelen bir erkekle ilk birleşmenin vereceği vahşi darbeye hazırlama olanağı bulabilirdim. Durumu ustaca idare edersem bu süre yi belki de sonsuza dek uzatma fırsatı bulabilecektim.</p>

  <p class="block3">Size yardım ederim, ama bu biraz zaman alacaktır, efendimi?» dedim. Bu, kaşıntıyı geçirmek kadar kolay olmayacaktır. Sıkı bir perhize girmeniz gerekecek sanırım. Kanınızı ısıtmamız ve üretici sıvılarına harekete geçirmemiz gerekecek. Günde üç kere sıcak keçi sütüyle bal ve sizin için özel olarak hazırlayacağım ilaçlar."</p>

  <p class="block3">Firavun rahatlamış göründü. "Bunun başarılı olacağından emin misin?"</p>

  <p class="block3">"Daha önce hep başarılı olmuştur, ama gerekli olan bir şey daha var."</p>

  <p class="block3">Neymiş o? Firavun doğrulup heyecanla bana baktı.</p>

  <p class="block3">Tam perhiz. Organınızın bir süre dinlenip eski gücüne kavuşması gerek. Bir süre için hareminizden ve onun sunduğu zevklerden vazgeç, metisiniz."</p>

  <p class="block3">Kralın tepkisi beni şaşırttı. Başını yastığına dayayıp kendi kendine gülümsedi. "Ne kadar?" Verdiğim perhizin onu rahatlattığını görünce şaşırmıştım. Güzel bir kadınla sevişmenin asla elde edilemeyecek bir hayal olduğu benim, Firavun'un bir zamanlar zevkli olan ama artık çok yapılması nedeniyle sıkıcı hale dönüşen ilişkiden bıkmış olduğunu anlamam çok güçtü.</p>

  <p class="block3">Hareminde o sırada en az üç yüz kansı ve cariyesi olmalıydı ve o Asyalı kadınlardan bazıları hiç dinmek bilmeyen iştahlarıyla ün salmışlardı. Yıllar boyunca her gece tanrılar gibi davranmak zorunda olmanın gerektirdiği çabayı anlayışla karşılamaya çalıştım.</p>

  <p class="block3">Doksan gün, dedim.</p>

  <p class="block3">Doksan gün mü? Her biri on günlük dokuz Mısır haftası mı?</p>

  <p class="block3">En azından.</p>

  <p class="block3">Pekâlâ. Başını sallayarak konuyu değiştirdi.</p>

  <p class="block3">Mabeyincim bana senin hekimliğin dışında Mısır'ımızın en önde gelen üç astrologundan biri olduğunu söylemişti.</p>

  <p class="block3">Dostum mabeyincinin neden böyle yaptığını merak ettim doğrusu. Diğer ikisi kim olabilirdi ki? Ama başımı alçakgönüllülükle eğerek, "Beni onurlandırmış, majesteleri," dedim. "Göksel varlıklardan biraz anlarım da."</p>

  <p class="block3">Bana bir horoskop düzenle, diyerek doğruldu. "Şimdi mi?"</p>

  <p class="block3">Şimdi. Neden olmasın? Senin tavsiyelerine göre şu anda yapacak başka bir işim yok zaten.</p>

  <p class="block3">Saray kütüphanesinden papirüslerimi almam gerekecek. "Önümüzde bütün bir gece var. Ne istersen al getir." Kralın doğduğu tarih ve saat kayıtlara geçmişti; elimde benden önce elli kuşak astrologun göksel varlıklar konusunda yaptıkları araştırmaların papirüsleri vardı. Kralın meraklı bakışları altında horoskopunu hazırlamaya başladım. İşimin daha yarısına geldiğimde adamın karakterinin yıldızlarınca da doğrulandığını gördüm. Seth'in gözü olarak bildiğimiz büyük kırmızı yıldız kaderine hakimdi. Bu, çatışma ve kararsızlığın, savaşın, keder ve talihsizliğin sonunda da vahşi bir örümün yıldızıydı. Ama bunları ona nasıl söyleyebilirdim?</p>

  <p class="block3">Böylece onun yaşamının iyi bilinen yanlarına, biri başmabeyinci olan casuslarımdan topladığım gizli bilgileri de ekleyerek durumum anlattım. Sonra herkesin duymak istediği sağlık ve uzun yaşam haberlerini verdim.</p>

  <p class="block3">Kral etkilenmişti. "Ününden!beklediğim bütün becerilere sahipsin," dedi.</p>

  <p class="block3">Teşekkür ederim, majesteleri. Size hizmet edebildiğim için mutluyum." Papirüslerim ve yazı takımımı toplamaya başladım. Saat çok geç olmuştu. Saray duvarlarının ötesinden ilk horozun ötüşü bile duyuluyordu.</p>

  <p class="block3">Dur, Taita. Gitmen için izin vermedim daha. Bana asıl bilmek istediğimi söylemedin. Oğlum olacak ve soyum devam edecek mi?"</p>

  <p class="block3">Firavunum, ne yazık ki, bunlar yıldızlara bakarak söylenemez. Yıldızlar kaderinizi genel olarak verirler, böyle ayrıntılara girmezler...</p>

  <p class="block3">Evet ama geleceği görmenin başka yolları da vardır, değil mi? Sorularının gittiği yön beni korkuya düşürmüştü. Onu önlemeye çalıştıysam da, sözümü kesti.</p>

  <p class="block3">Beni ilgilendiriyorsun, Taita. Senin hakkında soruşturma yaptım. AmonRa falının ustasıymışsın. Korkuya kapılmıştım.</p>

  <p class="block3">Bunu nasıl öğrenmişti? Bu becerimi çok az insan bilirdi ve öyle kalmasını isterdim. Ama açık açık inkâr edemeyeceğim için de sessiz kalmayı yeğledim.</p>

  <p class="block3">Labirenti ilaç kutusunun altında gördüm, dedi. İnkâr etmemiş olduğuma sevindim, yoksa yalanım yakalanmış olacaktı. Arkadan ne geleceğini bilerek omuzlarımı silktim.</p>

  <p class="block3">Bana falı kur ve oğlum olup olmayacağını, soyumun devam edin etmeyeceğini söyle, diye emretti.</p>

  <p class="block3">Horoskop sadece yıldızların yerlerini ve özelliklerini bilmeyi gerektirir. Biraz sabır ve doğru dürüst bir incelemeyle epey doğru kehanetlerde bulunabilir. Ama AmonRa falıyla geleceği söylemek bambaşka bir şeydir. İnsanın yaşam gücünün harcanmasıdır, kâhinin içinde bir şeyler yanıp tükenir.</p>

  <p class="block3">Ancak bir köle krala karşı gelemezdi. Kutumun içinden deri keseyi çıkardım. Ruhun gözlerini açacak, onun geleceği görmesini sağlayacak olan bitki karışımını hazırladım. Sıvıyı içtim sonra. Sanki kendi vücudumdan çıkıyormuşum gibi bir duyguya kapıldım. Labirentin bulunduğu deri keseyi çıkarırken hayal âlemine girmiştim artık.</p>

  <p class="block3">AmonRa falı on fildişi diskten oluşur. On en büyük güce sahip mistik sayıdır. Her disk insan varlığının, doğuştan ölüme ve ölümden sonrasına kadar bir yüzünü temsil eder. Her birinin üzerindeki sembolleri kendi elimle yontmuştum. Her biri bir şaheserdi. Onları yıllarca elimde taşıyıp üzerlerine üfleyerek kendi yaşam gücümle doldurmuştum.</p>

  <p class="block3">Diskleri keseden çıkarıp elimde okşayarak tüm gücümü üzerlerine yönelttim. Çok geçmeden canlanır gibi oldular ve gücümün benden onlara geçtiğini hissetmeye başladım. Yüzleri yere gelmek üzere rastgele iki sıra halinde dizdim ve Firavun'dan her bir sırayı alıp parmaklarıyla ovuşturmasını, tüm dikkatini onlara verip sürekli olarak, "Bir oğlum olacak mı? Soyum devam edecek mi?" diye yüksek sesle tekrarlamasını istedim.</p>

  <p class="block3">Ben de kendimi olabildiğince serbest bırakıp kehanet ruhlarına açtım kalbimi. Firavun'un sesi ruhumun derinliklerine işliyor, bir sapandan atılan taşlar gibi hep aynı yere vuruyordu.</p>

  <p class="block3">Bir kobranın flüt sesine dans etmesi gibi olduğum yerde iki yana sallanmaya başladım. İlaç etkisini göstermişti.</p>

  <p class="block3">Vücudumun ağırlığı kaybolmuş, havada uçuyor gibiydim. Sanki çok uzaklardan konuşuyordum ve yeraltında bir mağaradan sesleniyormuşum gibi sesim kafamın içinde çınlıyordu.</p>

  <p class="block3">Krala her diziyi birer kere üfleyip ikiye ayırmasını, bir kısmını elinde tutup diğerini yere bırakmasını söyledim. Aynı hareketi birkaç kez tekrarlatınca elinde sadece iki disk kalmıştı.</p>

  <p class="block3">Onlara da son defa üfledikten sonra her birini avuçlarımın içine bıraktı. Diskleri sımsıkı tutarak göğsüme bastırdım.</p>

  <p class="block3">Disklerin etkisini hissederken kalbimin yumruklarıma çarptığını hissediyordum.</p>

  <p class="block3">Gözlerimi kapatınca karanlıkta bazı şekiller belirmeye başladı, kulaklarımı garip sesler doldurdu. Başım dönüyor, duyularım bulanıklaşıyordu. Hafifliyor, boşlukta uçuyordum sanki.</p>

  <p class="block3">Sonra kafamın içinde sesler belirginleşmeye, kara gölgeler netleşmeye başladı.</p>

  <p class="block3">Yeni doğmuş bir çocuğun ağlamasını duyuyorum, dedim.</p>

  <p class="block3">Erkek mi?</p>

  <p class="block3">Görüşüm birden keskinleşirken uzun bir tünelin ucundaki karanlıktan uzak uçtaki ışığa baktım. Elimdeki parçalar ateşten alınmış kömürler gibi yakıyordu avuçlarımı.</p>

  <p class="block3">Işıkta doğum suları içinde yatan bir çocuk gördüm.</p>

  <p class="block3">Bir çocuk görüyorum, diye fısıldadım.</p>

  <p class="block3">Oğlan mı? diye Firavun çevremdeki karanlığın içinden sordu.</p>

  <p class="block3">Bebek ağlayarak bacaklarını havaya kaldırırken iki bacağı arasında parmak gibi bir et parçası gördüm.</p>

  <p class="block3">Oğlan, dedim. Görüntü kayboldu, çocuğun çığlıkları karanlıkta eridi gitti.</p>

  <p class="block3">Ya hanedanım? Soyum ne olacak? Devam edecek mi? Kralın sesi birden savaş boruları, boğuşan insanların çığlıkları, bronzun bronza çarpmasından çıkan gürültüler arasında kayboldu. Başımın üstündeki gökyüzü oklarla kararmıştı.</p>

  <p class="block3">Savaş! Dünyanın biçimini değiştirecek bir savaş görüyorum.</p>

  <p class="block3">Soyum devam edecek mi? Kralın sesi telaşlıydı ama ben ona aldırış bile etmiyordum. Kulaklarımda hamsin rüzgârı ya da Nil sularının büyük şelalelerden akması gibi, müthiş bir gürleme vardı. Ufkumu örten san bir bulut gördüm. Bulut ışık parıltılarıyla delinirken bunların güneşin savaş silahlarından yansıması olduğunu anladım.</p>

  <p class="block3">Hanedanım ne olacak? Firavun'un sesiyle birlikte görüntü de soldu. Kafamın içinde sessizlik olurken nehrin kıyısında bir ağaç gördüm.</p>

  <p class="block3">Yaprak açmış bir akasya ağacıydı. En üstteki dalda bir şahin duruyordu. Ama ben bakarken şahin birden biçim ve renk değiştirdi. Mısır'ın kırmızı ve beyaz çifte tacına dönüştü. Sonra Nil'in suları yükseldi ve alçaldı. Arka arkaya tam beş kere.</p>

  <p class="block3">Sonra ağacın üzerindeki gökyüzü birden uçan böceklerle karardı ve bir çekirge sürüsü ağaca indi. Sürü kalktığında ağaçta bir tek yeşili bile kalmamıştı. Ardından ağaç büyük bir gürültüyle yere devrildi. Gövdesi ve taç paramparça oldu.</p>

  <p class="block3">Çıkan bir rüzgâr toza dönüşmüş parçalan uçurdu ve geride rüzgârla kumdan başka bir şey kalmadı.</p>

  <p class="block3">Firavun halimden dehşet duymuş gibi bakıyordu bana. "Ne gördün?" diye fısıldadı. "Soyum devam edecek mi?"</p>

  <p class="block3">Ona gördüklerimi söyleyemezdim. Bu yüzden onu hoşnut edecek bir şeyler uydurdum. "Rüyamda büyük bir orman gördüm. Sayılmayacak kadar çok ağaç ve her birinin tepesinde çifte krallığın kırmızı beyaz tacı vardı."</p>

  <p class="block3">Firavun derin bir soluk aldı, bir süre elleriyle gözlerini örttü. Hiç konuşmadan oturduk.</p>

  <p class="block3">Gördüğüm orman sizin soyunuzun devamıydı, diye bir yalan söyledim. Adamcağızı anlıyor ve korumak istiyordum.</p>

  <p class="block3">Zamanın sınırlarına kadar uzanıyorlar ve her birinin başında Mısır tacı var.</p>

  <p class="block3">Firavun gözlerini açtı. Minneti ve sevinci çok dokunaklıydı. Teşekkür ederim, Taita. Bu kehanetin seni ne kadar yorduğunu görüyorum. Artık gidip dinlenebilirsin. Yarın Elefantin adasındaki sarayıma hareket edeceğiz. Sana ve hanımına ayrı bir gemi vereceğim. Benim ölümsüzlüğümün tohumlarını taşıyacak tekne olduğu için hanımını iyi koru."</p>

  <p class="block3">O kadar yorgundum ki, ancak yatağa dayanarak doğruldum. Kapıya kadar sendeleyerek pervaza yaslanıp durdum. Ama hanımıma karşı görevlerimi düşünemeyecek kadar da bitkin değildim.</p>

  <p class="block3">Düğün çarşafı konusu var, dedim. "Halk çarşafı görmek isteyecektir. Hem sizin, hem hanımımın şerefi sözkonusu."</p>

  <p class="block3">Ne yapalım dersin, Taita? Bu kadar kısa zamanda bana güvenmeye başlamıştı işte. Ne yapılması gerektiğini söyledim. Başını salladı "Sen gerekeni yap öyleyse."</p>

  <p class="block3">Kralın yatağındaki çarşafı dikkatle katladıktan sonra yanıma alıp hâlâ karanlık ve sessiz olan sarayın içinden geçerek hareme gittim.</p>

  <p class="block3">Hanımım ölü bir kadın gibi uyuyordu. Ona verdiğim Kırmızı Shepenn ile bütün gün uyuyacağından ve ancak akşama doğru uyanacağından emindim. Bir süre yanında oturdum. Labirent ruhumu emip tükettiği için çok bitkindim.</p>

  <p class="block3">Gördüğüm bebeğin hanımıma ait olduğundan emindim, ama o zaman hayalin geri kalanı nasıl açıklanabilirdi?</p>

  <p class="block3">Bilmecenin bir yanıtı olmadığını fark edince, yapacak işim de olduğundan, düşünmeyi bıraktım.</p>

  <p class="block3">Lostris'in yatağının yanına yere yaydım çarşafı. Kamamın sipsivri ucuyla bileğimin damarlarından birini deldim ve kanımı çarşafa akıttım. Lekenin boyu istediğim boyuta gelince bileğimi sarıp kanı durdurdum ve kirli çarşafı alıp dışarı çıktım.</p>

  <p class="block3">Şafak daha yeni söküyordu ama duvarların dibinde daha şimdiden meraklı yaşlı kadınlarla boş gezerlerden oluşan bir kalabalık toplanmıştı.</p>

  <p class="block3">Çarşafı gösterişle silkeleyerek dış duvarların üstüne serdim. Bulut beyazı çarşafın ortasındaki leke çiçek biçimindeydi, kalabalık hanımımın bakireliğinin ve damadın erkekliğinin bu arması karşısında hemen dedikoduyla dalgalanmaya başladı.</p>

  <p class="block3">Kalabalığın arkasında çevresindekilerden daha uzun boylu biri duruyordu. Başı çizgili bir yün atkıca örtülüydü. Adam başını geri atıp da altın sarısı saçları görününce kirri olduğunu anladım.</p>

  <p class="block3">Tanus! Seninle konuşmam gerek!" diye bağırdım.</p>

  <p class="block3">Bana bakan gözlerinde öylesine bir acı vardı ki. Çarşaftaki leke yaşamını sona erdirmişti. Tanus'un yüreğindeki yara çok tazeydi ve savaşta aldığı tüm yaralardan daha dok acı veriyordu ona.</p>

  <p class="block3">Bunu atlatabilmek için o anda yardımıma ihtiyacı vardı. "Tanus! Bekle beni!"</p>

  <p class="block3">Tanus atkıyla yüzünü örtüp sırtını bana çevirdi. Bir sarhoş gibi sendeleyerek uzaklaşmaya başladı sonra.</p>

  <p class="block3">Tanus!" diye bağırdım ardından. "Geri dön! Seninle konuşmam gerek!" Tanus geri döneceği yerde adımlarını sıklaştırdı.</p>

  <p class="block3">Ben duvardan inip de ana kapıdan çıktığımda iç kentin daracık sokakları ve kerpiç kulübeleri arasında kaybolmuştu bile.</p>

  <p class="softbreak">&nbsp;</p>
</body>
</html>
