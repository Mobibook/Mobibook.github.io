<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Stefan Zweig İnsanlığın Yıldızının Parladığı Anlar</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p>Gece yarısı uykusundan uyandırıp sürüklediler onu,</p>

  <p>Kılıç şakırtıları duyulur hapishanenin avlusunda</p>

  <p>Ve buyurgan sesler; bu bilinmezlikte</p>

  <p>Titreşir korkutucu gölgeler birer hayalet gibi.</p>

  <p>İleriye doğru itiyorlar onu ve derin bir dehlizden geçiliyor</p>

  <p>Uzun ve karanlık, karanlık ve uzun.</p>

  <p>Bir sürgü gıcırdıyor, bir kapı gacırdıyor;</p>

  <p>Gökyüzünü ve buz gibi havayı duyuyor içinde</p>

  <p>Ve onu bir arabaya, tekerlekli bir lahte</p>

  <p>Bindiriyorlar ite ite.</p>

  <p><br class="calibre1" /></p>

  <p>Adamın yanında, zincire vurulmuş</p>

  <p>Suskun ve yüzleri solgun</p>

  <p>Dokuz yoldaş;</p>

  <p>Tek bir sözcük bile çıkmıyor ağızlarından</p>

  <p>Hepsi seziyor çünkü</p>

  <p>Arabanın kendisini nereye götürdüğünü</p>

  <p>Şu altında dönüp duran tekerleklerin dingiline bağlı olduğunu</p>

  <p>Yaşamının,</p>

  <p><br class="calibre1" /></p>

  <p>İşte durdu</p>

  <p>Gümbür gümbür giden araba, kapılar gıcırdadı:</p>

  <p>Üzgün ve şaşkın bakışlarla bakıyorlar</p>

  <p>Açılan demir parmaklıktan</p>

  <p>Karanlık bir dünya parçasına.</p>

  <p>Alçak ve kirli damlarla örtülü evler</p>

  <p>Bu karanlık ve karla örtülü alanı çevrelemekte.</p>

  <p>Kül rengi bir sis tabakası</p>

  <p>Süslemekte yüce mahkemeyi</p>

  <p>Ve kilisenin altın kubbesini yalıyor ilk ışıkları</p>

  <p>Henüz doğmakta olan soğuk güneşin</p>

  <p><br class="calibre1" /></p>

  <p>Hiç konuşmadan sıra sıra diziliyorlar alanda.</p>

  <p>Bir teğmen, haklarında verilen kararı okuyor:</p>

  <p>Yaptıkları ihanetin karşılığı öldürmektir, kurşuna dizilerek</p>

  <p>Ölüm!</p>

  <p>Bu sözcük, kocaman bir taş gibi düşüyor</p>

  <p>Sessizliğin titreyen aynasına,</p>

  <p>Ve sert bir ses duyuluyor</p>

  <p>Sanki bir şey kırılıp iki parça olmuşçasına,</p>

  <p>Ve sonra,</p>

  <p>Sessiz bir mezara düşüyor</p>

  <p>Bu sesin bomboş yankısı, buz gibi sabah sessizliğinde.</p>

  <p><br class="calibre1" /></p>

  <p>Sanki düş görür gibi,</p>

  <p>Bütün olup bitenleri hissetmekte adam,</p>

  <p>Ve şu anda ölmek zorunda olduğunu biliyor.</p>

  <p>Birisi öne çıkıyor ve onun sırtına</p>

  <p>Bembeyaz ölüm gömleğini giydiriyor sessizce</p>

  <p>Son bir söz ve sıcak bir bakış, yoldaşları selamlıyor;</p>

  <p>Sessiz bir feryatla</p>

  <p>Öpüyor adam rahibin kendisine emrederek uzattığı şeyi,</p>

  <p>Çarmıha gerilmiş Mesih'i.</p>

  <p>Sonra, üçer üçer</p>

  <p>Onunu da, kazıklara bağlıyorlar.</p>

  <p><br class="calibre1" /></p>

  <p>İşte aceleyle bir kazak geliyor</p>

  <p>Gözlerini bağlamaya.</p>

  <p>Ve adam,</p>

  <p>Bu gördüklerinin sonsuzca körlükten önceki son görüntü olduğunu biliyor.</p>

  <p>Ve şu uzaklardaki gökyüzünün sunduğu</p>

  <p>Küçücük bir dünya parçasına, tutkuyla bakıyor.</p>

  <p>Sabahın ilk ışıklarıyla pırıl pırıl ışıldayan kiliseyi görüyor:</p>

  <p>Sanki son kutsal akşam yemeğine hazırlanmış gibi</p>

  <p>İçi kutsal sabah kızıllığıyla dolu çanağı alev alev yanmakta</p>

  <p>Ve o, ani bir mutlulukla ona doğru uzanıyor,</p>

  <p>Ölümden sonraki kutsal yaşama uzanır gibi.</p>

  <p><br class="calibre1" /></p>

  <p>İşte şimdi gözlerinin önüne sonsuzca bir gece bağlıyorlar.</p>

  <p>Ama şu anda,</p>

  <p>Damarlarında dolaşmakta olan kan daha da renkli</p>

  <p>Ve bu kandan</p>

  <p>Pırıltılı dalgalar halinde akan</p>

  <p>Bütün bir yaşam fışkırıyor.</p>

  <p>Ve o,</p>

  <p>Bu anda, şu ölüm ânında</p>

  <p>Kaybedilmiş bütün bir geçmişi</p>

  <p>Ruhunda yeniden canlandırıyor;</p>

  <p>Bütün bir yaşam yeniden uyanıyor içinde</p>

  <p>Ve perde perde gözlerinin önünden geçiyor:</p>

  <p>Çocukluğu, yoksulluk içinde geçen çocukluğu, o renksiz ruhsuz yüzü,</p>

  <p>Babası, annesi, erkek kardeşi, evi</p>

  <p>Birkaç dost, iki yudum şehvet,</p>

  <p>Şöhret olma düşü ve bir tutam rezalet;</p>

  <p>Kaybolan gençlik bütün güzelliğiyle</p>

  <p>Damarlarında dolaşıyor;</p>

  <p>Ve adam, kazığa bağlandığı şu son âna kadar</p>

  <p>Bütün yaşamını yeniden duyumsuyor yüreğinin derinliklerinde.</p>

  <p>Ama acı gerçek,</p>

  <p>Siyah ve ağır</p>

  <p>Gölgeliyor içindeki bütün güzellikleri bir anda.</p>

  <p>Ve şimdi,</p>

  <p>Birinin kendisine doğru gelmekte olduğunu seziyor.</p>

  <p>Seziyor siyah ve sessiz adımların</p>

  <p>Giderek yaklaştığını;</p>

  <p>Ve seziyor, elini göğsünün üzerine koyduğunda</p>

  <p>Kalp atışlarının giderek zayıfladığını</p>

  <p>Ve sonunda atmaz olduğunu.</p>

  <p>Bir dakika daha sonra her şey bitecek.</p>

  <p>Kazaklar,</p>

  <p>Diziliyorlar önünde, parlayan üniformalarıyla</p>

  <p>Silahlar omuzlardan iniyor, nişan almış eller tetikte,</p>

  <p>Davul sesleri yeri göğü inletmekte,</p>

  <p>Bu bir tek saniye bin yıla bedel.</p>

  <p><br class="calibre1" /></p>

  <p>Ve birden bir haykırış:</p>

  <p>Durun!</p>

  <p>Subay öne çıkıyor, elinde beyaz bir kâğıt parçası,</p>

  <p>Sesi açık ve berrak</p>

  <p>Ölüm sessizliğini kesiyor:</p>

  <p>Çar hazretleri</p>

  <p>Tanrı adına merhamete gelip</p>

  <p>Kararı bozdu ve daha hafif bir cezaya çevirdi.</p>

  <p><br class="calibre1" /></p>

  <p>Sözcükler kulağına yabancı geliyor,</p>

  <p>Söylenenleri anlamaktan henüz çok uzak,</p>

  <p>Fakat damarlarındaki kan</p>

  <p>Yeniden harekete geçiyor.</p>

  <p>Adam yerinden doğruluyor ve bir şarkı mırıldanıyor</p>

  <p>Ve ölüm</p>

  <p>Donmuş eklemlerinden duraksayarak uzaklaşıyor,</p>

  <p>Hâlâ karanlığa bakmakta olan gözleri</p>

  <p>Sonsuz ışığın selamını seziyor.</p>

  <p><br class="calibre1" /></p>

  <p>Gardiyan,</p>

  <p>Bağlarını çözüyor sessizce,</p>

  <p>Bir çift el, gözündeki beyaz bağı sıyırıyor</p>

  <p>Soyulmuş bir ağaç kabuğu gibi</p>

  <p>Yanan şakaklarından.</p>

  <p>Bakışları sendeleyerek uzaklaşıyor mezardan</p>

  <p>Ve bu halsiz, gözleri bulanık zavallı adam,</p>

  <p>Donmuş benliğine dönmek için</p>

  <p>Çevresini yokluyor.</p>

  <p><br class="calibre1" /></p>

  <p>Ve o anda</p>

  <p>Sabah kızıllığında hâlâ ışıl ışıl parıldamakta olan</p>

  <p>Kilise ve kubbesi ilişiyor gözlerine.</p>

  <p>Sabah kızıllığının olgun gülleri,</p>

  <p>Kutsal dualar gibi sarmış kiliseyi,</p>

  <p>Çatısı üzerinde parıldayan haç,</p>

  <p>Kutsal bir kılıç gibi</p>

  <p>Yukarıyı, sevinçle kızarmakta olan bulutları işaret ediyor.</p>

  <p>Ve orada, sabah aydınlığında yükseliyor</p>

  <p>Çağıldayarak kilisenin dev kubbesi.</p>

  <p>Bir ışık seli,</p>

  <p>Alev alev yanan dalgalarını</p>

  <p>Kutsal ilahilerle çınlayan gökyüzüne fırlatıyor.</p>

  <p><br class="calibre1" /></p>

  <p>Sis bulutları</p>

  <p>Dünyanın bütün kötülüklerini sırtına yüklenmiş gibi,</p>

  <p>Kara bulutlar halinde</p>

  <p>Yukarıya, o ilahi aydınlığa doğru yükselmekte.</p>

  <p>Ve bin sesli bir koro okuyormuşçasına</p>

  <p>Derinliklerden ilahi sesleri geliyor,</p>

  <p>Ve adam,</p>

  <p>Çektikleri işkenceler yüzünden acı içinde kıvranan</p>

  <p>İnsanların anlatıldığı kutsal ezgileri duyuyor ilk defa,</p>

  <p>Ve işitiyor adam ilk defa</p>

  <p>Küçüklerin, zayıfların, erkeklere peşkeş çekilen kadınların,</p>

  <p>Duygularıyla alay edilen genç kızların seslerini,</p>

  <p>Yaşamları boyunca hep ezilenlerin nefret ve kinini</p>

  <p>Ve dudaklarında hiçbir gülümseme belirtisi bulunmayan yalnızları;</p>

  <p>İşitiyor, hıçkırarak ağlayan çocukların yakınmalarını,</p>

  <p>Kandırılmışların feryadını.</p>

  <p>Ve işitiyor adam,</p>

  <p>Bütün acı çekenlerin feryatlarını,</p>

  <p>Haksız yere suçlananların, bitkinlerin ve horlanmışların seslerini,</p>

  <p>Bütün sokakların ve günlerin değeri anlaşılmamış soylu varlıklarının sızlanmalarını.</p>

  <p>Ve duyuyor, bütün bunların seslerini ve bütün bu seslerin</p>

  <p>Eşsiz bir uyum içinde gökyüzüne yükseldiğini.</p>

  <p>İşitiyor o, Tanrı'ya sadece acıların ulaştığını,</p>

  <p>Görüyor ötekilerin, kurşun gibi ağır bir yaşamı yeryüzüne nasıl bağladıklarını.</p>

  <p>Fakat, yukardaki ışık seli,</p>

  <p>Koronun yükselen sesinin kabarıp coşmasıyla</p>

  <p>Dünya acılardan uzaklaşıp</p>

  <p>Öyle büyüyor, öyle genişliyor ki!</p>

  <p><br class="calibre1" /></p>

  <p>Ve adam biliyor, bütün bu insanların dileklerini</p>

  <p>Yerine getireceğini Tanrı'nın.</p>

  <p>Onun göklerinde merhamet ve bağışlama ezgileri dolaşmakta çünkü.</p>

  <p>Tanrı ezilmişleri sorgulamaz,</p>

  <p>Ve sonsuz bir bağışlayış,</p>

  <p>Tanrı'nın evini sonsuzca bir ışıkla aydınlatır.</p>

  <p>Mahşerin dört atlısı uzaklaşıyor oradan,</p>

  <p>Ölüm ânında bütün bir yaşamı yaşayanlar için</p>

  <p>Acı, neşe oluyor, mutluluk ise acı.</p>

  <p>Alev kırmızısı bir melek</p>

  <p>Yeryüzüne doğru daha şimdiden süzülüyor</p>

  <p>Ve adamın ürperen yüreğine</p>

  <p>Acının çocuğu İsa'nın kutsal sevgisinin parıltısını serpiyor.</p>

  <p><br class="calibre1" /></p>

  <p>Ve adam,</p>

  <p>Yere yıkılırcasına dize geliyor,</p>

  <p>Bir anda, sonsuz acılar içindeki</p>

  <p>Bütün evreni hissediyor içinde.</p>

  <p>Vücudu tirtir titremekte,</p>

  <p>Beyaz köpükler saçılıyor ağzından,</p>

  <p>Vücudu kaskatı kesiliyor ve değişiyor yüz hatları,</p>

  <p>Ağlıyor, sırtındaki ölüm giysisini</p>

  <p>Islatıyor boşanan gözyaşları.</p>

  <p>Çünkü adam, ölümün acısını dudaklarında yaşadı yaşayalı</p>

  <p>Yaşamın tadına vardığını hissediyor içinde,</p>

  <p>Ruhu işkence görmek ve yaralanmak için yanıp tutuşmakta,</p>

  <p>Ve o,</p>

  <p>Bu bir tek saniyede</p>

  <p>Bin yıl önce çarmıha gerilmiş İsa'dan başkası olmadığını,</p>

  <p>Tıpkı onun gibi,</p>

  <p>Ölümün acı busesini dudaklarında tattı tadalı</p>

  <p>Anlamıştır, yaşamı acı çekerek sevmeyi.</p>

  <p><br class="calibre1" /></p>

  <p>Askerler, iplerini çözüp kazıktan uzaklaştırıyorlar onu.</p>

  <p>Yüzü solgun</p>

  <p>Ve sönük.</p>

  <p>İtiyorlar onu ötekilerin arasına saygısızca.</p>

  <p>Bakışları,</p>

  <p>Yabancı ve tamamen içine kapanık,</p>

  <p>Ve titreyen dudaklarının çevresinde</p>

  <p>Karamazovların sarı gülüşü var.</p>
</body>
</html>
