<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block5"><span class="text1">Meren gibi Taita da</span> <span class="text2">erken kalkmıştı. Her ne kadar o uzun yolculukta sarsılmış olsa da, birkaç saatlik uyku, bedenini ve ruhunu toparlamasına yetmişti. Uyku minderinde doğrulup oturdu ve şafağın ilk ışıkları odaya dolduğunda yalnız olmadığını fark etti.</span></p>

  <p class="block5">Tansid yanma diz çöküp ona gülümsedi. "Güzel sabahlar Büyücü. Sana yiyecek ve içecek getirdim. Gücünü toplayınca Kashyap ve Samana seninle tanışmak istiyor." "Onlar kim?"</p>

  <p class="block5">"Kashyap saygıdeğer başrahibimiz, Samana da saygıdeğer anamız, tıpkı senin gibi onlar da seçkin büyücülerdir."</p>

  <p class="block5">Samana tapmak bahçelerindeki bir çardakta Taita'yı bekliyordu. Yaşı belli olmayan, hoş bir kadındı ve portakal rengi bir cüppe giymişti. Gür saçlarının kulak arkasına gelen kısımlarında gümüşi kanatlar vardı ve gözlerinde sonsuz bir bilgelik okunuyordu. Taita'ya sarıldıktan sonra onu mermer bankta yanına oturmaya davet etti. Yolculuklarının nasıl geçtiğini sordu ve bir süre sohbet ettikten sonra, "Başrahip Kashyap'la tanışmak için geldiğinize çok sevindik," dedi. "Bizimle fazla kalmayacak artık. Sizi buraya çağıran oydu."</p>

  <p class="block5">"Buraya davet edildiğimi biliyordum ama kimin ettiğini bilmiyordum." Taita başını salladı. "Beni niye buraya getirtti?"</p>

  <p class="block5">Samana, "Size kendisi anlatacak," dedi. "Artık onun yanma gidelim." Ayağa kalkıp Taita'nın elini tuttu. Tansid'i orada bıraktılar. Samana, Taita'yı birçok geçitten ve dehlizden geçirdikten sonra hiç bitmeyecekmiş gibi görünen bir döner merdivenden çıkmaya başladılar. Sonunda en yüksek kulenin tepesindeki küçük, yuvarlak odaya ulaştılar. Odadan çepeçevre kuzeydeki karlı dağların yamacına kadar uzanan ormanlar görünüyordu. Tam ortada yastıklarla desteklenmiş yumuşak bir şilte vardı ve üzerinde bir adam oturmaktaydı.</p>

  <p class="block5">"Onun önüne geçin," diye fısıldadı Samana. "Neredeyse tamamen sağırdır ve konuşurken dudaklarınızı görmesi gerekir." Taita, onun dediğini yaptı ve bir süre Kashyap'la sessizce birbirlerine baktılar.</p>

  <p class="block5">Kashyap çok yaşlıydı. Gözleri donmuş, ferleri kaçmıştı ve ağzında diş kalmamıştı. Derisi eski bir parşömen gibi kuru ve kırış kırıştı. Saçı, sakalı ve kaşları da donuk, cam gibi saydamdı. Elleri ve başı kontrol edemediği sarsıntılarla sallanıyordu. Taita, "Neden beni görmek istediniz Büyücü?" diye sordu.</p>

  <p class="block5">"Çünkü sen akıllısın." Kashyap'ın sesi fısıltıdan farksızdı.</p>

  <p class="block5">"Beni nereden tanıyordunuz?"</p>

  <p class="block5">"Özel gücün ve varlığınla havada uzaktan bile algılanan bir hareket yaratıyorsun," diye açıkladı Kashyap.</p>

  <p class="block5">"Benden ne istiyorsunuz?"</p>

  <p class="block5">"Hiçbir şey ve her şey, hatta belki de hayatını."</p>

  <p class="block5">"Açıklayın."</p>

  <p class="block5">"Heyhat! Çok geç kaldım. Ölümün kara kaplanı yaklaşıyor bana. Güneş batmadan gitmiş olacağım."</p>

  <p class="block5">"Benim için düşündüğünüz görev önemli mi?"</p>

  <p class="block5">"Hem de çok önemli."</p>

  <p class="block5">"Ne yapmalıyım?" diye sordu Taita.</p>

  <p class="block5">"Seni karşına çıkacak mücadele konusunda donatmak niyetindeydim, ama apsara'lardan hadım olduğunu öğrendim. Bunu, buraya gelmeden önce bilmiyordum. Bilgilerimi sana düşündüğüm şekilde aktaramam."</p>

  <p class="block5">"Yani hangi şekilde?" diye sordu Taita.</p>

  <p class="block5">"Cinsel yolla."</p>

  <p class="block5">"Yine anlamadım."</p>

  <p class="block5">"Aramızda cinsel bir iletişimi de içeriyordu. Ama hadım olduğun için bu mümkün değil." Taita bir şey demedi. Kashyap pençeye benzer kurumuş elini uzattı. Konuştuğunda sesi nazikti. "Aurana bakarak yaralarından söz etmemi hakaret kabul ettiğini görüyorum. Bunun için özür dilerim ama çok az vaktim kaldı ve açık konuşmak zorundayım."</p>

  <p class="block5">Taita yine ses çıkarmayınca Kashyap devam etti. "Değiş tokuşu Samana ile yapmaya karar verdim. O da akıllıdır. Ben gittikten sonra benden aldıklarını sana aktaracak. Seni kızdırdığım için üzgünüm."</p>

  <p class="block5">"Gerçek acı verebilir ama siz vermediniz. Benden istediğiniz neyse yapacağım."</p>

  <p class="block5">"O zaman sahip olduğum her şeyi, uzun hayatım boyunca tüm öğrendiklerimi Samana'ya aktarırken bizimle kal. Daha sonra o bunları seninle paylaşacak ve kaderinde olan kutsal çabalar için gerekli donanıma kavuşmuş olacaksın." Taita kabullendiğini gösterir şekilde başını eğdi.</p>

  <p class="block5">Samana ellerini güçlü bir şekilde çırptı ve merdiven başında iki tane genç, güzel apsara belirdi, biri esmer, diğeri bal rengi sarışındı. Samana'nın ardından odanın öbür ucundaki mangalın yanına gittiler ve keskin kokulu bitkilerle dolu bir kâseyi korların üstüne yerleştirmesine yardım ettiler. İksir hazır olunca alıp Kashyap'a getirdiler. Birisi onun titreyen ellerini tutarken öbürü de kâseyi dudaklarına götürdü. Kashyap iksiri şapırdatarak içti, bir kısmı da çenesinden göğsüne aktı, sonra bitkin bir halde şiltesine uzandı.</p>

  <p class="block5">İki apsara, onu müşfik hareketlerle ve saygılı bir biçimde soyduktan sonra, su mermerinden yapılmış bir şişeden aldıkları kokulu merhemi kasığına sürdüler. Büzülmüş cinsel organına hafifçe ama hiç ara vermeden masaj yapmaya başladılar. Kashyap inledi, kafasını iki yana sallayarak bir şeyler mırıldandı ama apsara'ların hünerli ellerinin ve iksirlerin etkisiyle cinsel organı şişip irileşiyordu.</p>

  <p class="block5">Kashyap'ın organı tam olarak sertleşince Samana şiltesine yaklaştı. Portakal rengi cüppesinin eteklerini beline kadar kaldırıp güzel bacaklarını ve yuvarlak, güçlü kalçalarını ortaya çıkardı. Bacaklarını ayırıp Kashyap'ın üstüne oturdu ve erkeklik organını eliyle tutup içine aldı. İkisi yekvücut olunca cüppesinin eteklerini bırakıp erkeğin üzerinde sallanmaya başladı, bir yandan da yumuşak bir sesle, "Efendim, bana vereceklerinizi almaya hazırım," diye fısıldıyordu.</p>

  <p class="block5">"Onları büyük bir istekle sana emanet ediyorum." Kashyap'ın sesi ince ve tizdi. "Akıllıca ve iyi kullan." Yine başını iki yana savurdu, yaşlı hatları korkunç bir kuşa benzeyecek şekilde kırışmıştı. Sonra kasıldı ve inledi, bedeni bükülmüş olarak kalakaldı. Bir saat kadar ikisi de kıpırdamadılar. Sonra Kashyap'ın gırtlağından hırıltılı bir ses çıktı ve adam şilteye yığıldı.</p>

  <p class="block5">Samana boğuk bir çığlık attı. "Öldü." Sesinde büyük bir acı ve şefkat vardı. Yavaşça Kashyap'ın bedeninden ayrıldı.' Adamın yanına diz çöküp gözkapaklarını indirerek matlaşan bakışlarını örttü. Sonra dönüp Taita'ya baktı.</p>

  <p class="block5">"Bu akşam güneş batarken bedenini yakacağız. Kashyap bütün hayatım boyunca benim yol göstericim ve koruyucum olmuştu. Benim için herhangi bir babadan ileriydi. Artık özü benim içimde yaşıyor. Ruhum onunkiyle birleşti. Beni affedin Büyücü, ama onun hırpalayıcı deneyimlerini tam olarak hazmedip sizin kullanımınıza sunmam biraz zaman alabilir. İyileşince yanınıza geleceğim."</p>

  <p class="softbreak">&nbsp;</p>
</body>
</html>
