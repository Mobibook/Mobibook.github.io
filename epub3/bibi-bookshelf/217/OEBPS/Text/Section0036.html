<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block5"><span class="text1">Kampa döndüklerinde, bunu yapmamaları</span> <span class="text2">için uyarılmış oldukları halde Meren ve bütün diğer adamlar şaşkınlık içinde Fenn'e baktılar.</span></p>

  <p class="block5">Meren, "Tatlı İsis, o bizden biri olmuş," diye bağırdı. "Öyle davransa bile artık bir vahşi değil. Mısırlı." Koşup eyer çantasına baktı ve bulduğu tuniği Taita'ya getirdi. "Temiz sayılır," dedi. "Bununla daha iyi görünür."</p>

  <p class="block5">Fenn giysiye zehirli bir yılanmış gibi bakıyordu. Çıplaklığa alışıktı ve Taita tuniği başından aşağı geçirirken kaçmaya çalıştı. Bayağı sabır gerekti ama sonunda Taita, onu giydirmeyi başardı. Tunik çok büyüktü ve neredeyse ayak bileklerine kadar iniyordu ama adamlar etrafına toplanıp hayranlıklarını ve onaylarını dile getirince küçük kız biraz keyiflendi. "Ne de olsa özünde kadın," diyen Taita gülümsüyordu.</p>

  <p class="block5">Meren, "Sahiden de öyle," deyip tekrar eyer çantasına gitti. Güzel renkli bir kurdele bulup getirdi ve Fenn'e verdi. Kadınları seven Meren her zaman yanında böyle şeyler taşırdı. Bunlar, yollarda tanıştığı karşı cins üyeleriyle çabuk yakınlaşmasını sağlardı. Tuniğin yerlere sürünmemesi için kurdeleyi kemer niyetine Fenn'in beline bağladı. Fenn başım eğip kurdelenin yarattığı etkiyi görmeye çalıştı.</p>

  <p class="block5">"Şu haline de bakın." Herkes gülümsüyordu. "Bu kadar çirkin olması ne yazık."</p>

  <p class="block5">Taita, "O değişecek," diye söz verdi ve onun diğer yaşamında ne kadar güzel olduğunu düşündü.</p>

  <p class="softbreak">&nbsp;</p>
</body>
</html>
