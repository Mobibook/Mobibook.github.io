<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block5"><span class="text1">O akşam Taita. Yanında</span> <span class="text2">Tansid ile odasının önündeki küçük karanlık balkonda durup aşağıdaki bahçede hazırlanan yığının üzerinde Başrahip Kashyap'ın yakılışını izledi. Adamı daha önce tanımamış olduğu için büyük bir kayıp duygusu hissediyordu. O kısa tanışma sürecinde bile aralarındaki etkileşimi algılamıştı.</span></p>

  <p class="block5">Karanlığın içinden gelen yumuşak bir ses, Taita'nın daldığı düşüncelerden silkinerek çıkmasına yol açtı. Arkasına döndü ve Samana'nın sessizce onlara katılmış olduğunu gördü.</p>

  <p class="block5">"Kashyap da aranızdaki bağın farkındaydı." Taita'nın diğer tarafına geçti. "Siz de Doğru'nun hizmetkârısınız. O yüzden sizi böyle alelacele çağırmıştı. Bedeni onu uzaklara taşıyabilse o size gelecekti. Tanık olduğunuz cinsel aktarım sırasında, Doğru için yaptığı son fedakârlıkta, Kashyap, bana size iletmem için bir mesaj verdi. Bunu yapmadan önce inancınızı sınamamı istedi. Söyleyin bana Gallala'lı Taita, inancınız nedir?"</p>

  <p class="block5">Taita bir süre düşündükten sonra cevap verdi: "Ben evrenin, iki güçlü ev sahibi arasındaki savaş yeri olduğuna inanırım. Bunlardan birincisi Doğru'nun tanrılarıdır. İkincisi ise Yalan'ın şeytanlarıdır."</p>

  <p class="block5">Samana, "Bu afet ortamında biz güçsüz ölümlülerin rolü ne olabilir," diye sordu. "Kendimizi Doğru'ya adayabilir veya Yalan tarafından yutulabiliriz."</p>

  <p class="block5">"Eğer Doğru'nun sağındaki yolu seçersek, Yalan'ın karanlık gücüne karşı nasıl direnebiliriz?"</p>

  <p class="block5">"Doğru'nun yüzünü net bir şekilde görene kadar Ebedi Dağ'a tırmanarak. Bunu başarınca İyilikçi Ölümlülerin, yani Doğru için savaşanların saflarına katılmış oluruz." "Bütün insanların kaderi bu mudur?"</p>

  <p class="block5">"Hayır! Sadece pek azı, en değerli olanlar o saflara katılır."</p>

  <p class="block5">"Zamanın sonunda Doğru, Yalan'a karşı zafer kazanacak mıdır?"</p>

  <p class="block5">"Hayır! Yalan direnecektir ama aynı şekilde Doğru da direnecek. Savaşın galibi bir o bir öbürü olacak ama savaş ebediyen sürecek."</p>

  <p class="block5">"Doğru Tanrı değil midir?"</p>

  <p class="block5">"Ona ister Ra ya da Ahura Maasda deyin, ister Vishnu veya Zeus ya da Woden deyin veya kulağınıza en kutsal gelen adı verin, Tanrı Tanrı'dır ve tektir." Taita inanç sınavını vermişti.</p>

  <p class="block5">Samana alçak sesle, "Auranızda söylediklerinizin arasında Yalan'ın izi olmadığını görüyorum," dedi ve Taita'nın önünde diz çöktü. "Benimle birlikte olan Kashyap'ın ruhu da, gerçekten Doğru'nun adamı olduğunuza ikna oldu. Bize katılmanız için başka bir kontrol veya engel bulunmu3 yor. Artık başlayabiliriz." "Bana 'Biz' derken neyi kastettiğinizi açıklayın Samana."</p>

  <p class="block5">"Bu meşum zamanlarda, Yalan yine üstünlük kazanmış durumda. Bütün insanlığı, ama özellikle de sizin Mısır'ınızı tehdit eden yeni ve kötü bir güç doğuyor. Buraya çağırılmış olmanızın nedeni, bu korkunç şeyle mücadele edebilmek için silahlanmanızı sağlamak. Takip etmeniz gereken yolu net bir şekilde görebilesiniz diye İç Göz'ünüzü açacağım." Samana aylağa kalkıp Taita'ya sarıldı. Sonra sözlerine devam etti. "Çok az zamanımız var. Sabahleyin başlayacağız. Fakat ondan önce bir yardımcı seçmem lazım." Taita, "Kimlerin arasından seçeceksiniz?" diye sordu. "Apsara'nız Tansid daha önce de bana yardımcı olmuştu. Ne gerektiğini biliyor."</p>

  <p class="block5">"Öyleyse onu seçin," dedi Taita. Samana başını salladı ve Tansid'e elini uzattı. İki kadın birbirlerine sarıldılar ve sonra dönüp Taita'ya baktılar.</p>

  <p class="block5">"Siz de kendi yardımcınızı seçmelisiniz," dedi Samana. "Ne yapması gerektiğini söyleyin."</p>

  <p class="block5">"Güçlü ve dayanıklı bir adam olmalı, size karşı şefkat duymalı. Ona güvenmeniz gerekir." Taita hiç duraksamadı. "'Meren!" Samana, "Elbette” diye ona katıldı, "</p>

  <p class="softbreak">&nbsp;</p>
</body>
</html>
