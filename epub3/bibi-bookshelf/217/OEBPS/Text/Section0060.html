<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block5"><span class="text1">Beşinci gün sabah erkenden</span> <span class="text2">Yüzbaşı Onka, Mutangi'ye döndü ve Yüksek Konsey'in beklediğini bildirdi. Hemen gitmeleri gerekiyordu.</span></p>

  <p class="block5">Onka, Taita'ya, "Yüksek Konsey salonunun bulunduğu kale, Ay Dağları yönünde, kırk fersah mesafede," dedi. "Birkaç saatlik bir yolumuz var." Güneşli, güzel bir gündü, hava berrak ve dirilticiydi. Fenn'in yanakları parlıyor, gözleri ışıldıyordu. Taita'nın isteğiyle, grubun arkasında onunla birlikte at sürüyor ve Taita Tenmass diliyle alçak sesle bir şeyler anlatıyordu. "Bu çok önemli bir sınav olacak. Cadının barınağına gittiğimize inanıyorum. Auranı hemen bastır ve Mutangi'ye dönene kadar da öyle tut."</p>

  <p class="block5">"Anladım Büyücü, aynen söylediğin gibi yapacağım," dedi Fenn. Neredeyse bir anda renksiz bir ifadeye büründü ve gözleri matlaştı. Taita, onun aurasının solduğunu ve yaydığı renklerin İmbali'ninkilerden farksız bir hale geldiğini gördü.</p>

  <p class="block5">"Nasıl bir kışkırtmayla veya teşvikle karşılaşırsan karşılaş, auranı asla parlatma. Hangi taraftan, kimin gözlediğini bilemezsin. Bir an bile gevşemeye cüret etme sakın."</p>

  <p class="block5">Dağ sırasını ortadan kesen vadiye geldiklerinde vakit öğleyi bulmuştu. Bir fersah daha gittikten sonra kalenin dış duvarlarına ulaştılar. Duvarlar büyük, dikdörtgen şeklinde volkanik bloklardan yapılmış ve bloklar başka bir çağın duvar ustaları tarafından monte edilmişti. Zaman geçtikçe taşlar aşınmıştı. Kapılar açık duruyordu: yıllardır bir düşmana karşı kapatılmamış gibiydiler. Kaleye girince, binaların Mısır'dan ayrıldıktan sonra gördükleri her şeyden daha muhteşem ve sağlam olduğunu gördüler. Aslında, en büyük yapı Karnak'taki Hathor Tapınağı'nı oldukça andırıyordu.</p>

  <p class="block5">Atları almak üzere seyisler bekliyordu, sonra kırmızı giysili teşrifatçılar onları sütunlu salonlardan geçirip bir avludaki küçük kapının önüne götürdüler ve küçük bir bekleme odasına aldılar. İçendeki uzun masanın üstünde meyve çanakları, kekler, kırmızı şarap sürahileri bekliyordu, ama önce, bitişikteki odalara geçip yolun kirini pasını attılar. Her şey rahatlarını göz önüne alarak düzenlenmişti.</p>

  <p class="block5">Hafif bir şeyler atıştırdıktan sonra, konsey teşrifatçısı gelip onları dinleyici salonuna götürdü. Salon, pirinç mangallarla ısıtılmış ve taş zemine rahat minderler konmuştu. Adam, onları belirli bir düzenle yerleştirdi. Taita'yı grubun başına, Meren ile Hilto'yu da onun arkasına geçirdi. Fenn'ı arkaya, ötekilerin yanına yolladı ve Taita, onun kıza özel bir ilgi göstermemiş olmasına çok sevindi. Gözucuyla mütevazı bir şekilde İmbali'nin yanma oturan Fenn'e baktı ve onun aurasını yanındaki uzun boylu kadınınkiyle bir tuttuğunu fark etti.</p>

  <p class="block5">Sonra salonun planına ve yerleştirilişine baktı. Uygun oranlarda yapılmış büyük bir salondu. Kendi oturduğu yerin önünde, üzerinde tabureler bulunan yüksek bir taş platform bulunuyordu. Babil saraylarında gördüğü tasarımlara benziyordu, ama onlar fildişi ve yarı değerli taşlarla bezeli değildi. Arkalarındaki duvara boyalı deriden bir perde asılıydı, tavandan Vere kadar iniyordu ve toprak renklerinde enfes desenleri vardı. Desenleri inceleyince herhangi bir özel ya da gizli anlamları olmadığını anladı, sadece süs için yapılmışlardı.</p>

  <p class="block5">Taş zeminde kabaralı sandalet sesleri duyuldu. Yandaki bir kapıdan silahlı muhafızlar girdi ve mızraklarının diplerini yere dayayarak platformun etrafına dizildi. Özel giyimli teşrifatçı tekrar gelip yüksek sesle, "Yüksek Konsey'in soylu üyelerine saygılarınızı sunmak üzere niyaz edin," dedi. Taita'yı örnek alarak herkes eğilip alnını taşa değdirdi.</p>

  <p class="block5">Deri perdenin arkasından üç adam çıktı. Bunların oligarşinin üyeleri olduğuna hiç şüphe yoktu. Sarı, kırmızı ve soluk mavi tunikler giymişlerdi ve başlarında sade gümüş taçlar bulunuyordu. Tavırları ağırbaşlı ve saygındı. Taita auralarını inceledi; farklı ve karmaşık buldu. Bunlar güçlü ve karakter sahibi kişilerdi, fakat en etkileyici olanları, ortadaki tabureye yerleşen soluk mavi tuniklisiydi. Karakterinde, bazıları Taita'yı şaşırtıp huzursuz eden derinlikler ve nüanslar bulunuyordu. Adam rahatlayın anlamına gelen bir işaret yaptı ve Taita doğruldu.</p>

  <p class="block5">"Selamlar Gallalalı Büyücü Taita. Ay Dağları ülkesi Jarri'ye hoş geldin diyoruz." Bunları mavi giysili lider söylemişti.</p>

  <p class="block5">Taita da, "Selamlar Yüksek Konsey üyesi Oligarş Lord Aquer," diye yanıt verdi. Aquer göz kırptı ve başını eğdi. "Beni tanıyor musun?"</p>

  <p class="block5">"Büyükbabanı çok iyi tanırdım," dedi Taita. "Onu son gördüğümde senden gençti, ama çok benziyorsun kendisine."</p>

  <p class="block5">Demek ki hakkında duyduklarım doğruymuş. Sen Uzun Yaşayanlardan birisin ve bir bilgesin," dedi Aquer. "Toplumumuza parlak bir kata bulunacaksın. Bize, grubunun senin kadar iyi tanımadığımız üyeleri tanıma nezaketini gösterir miydin?"</p>

  <p class="block5">Taita isimleriyle teker teker çağırmaya başladı. İlk önce Meren oldu ve platformun önünde durdu. "Bu Albay Meren Cambyses, Altın Yiğitlik Madalyası ve Kızıl Yol Yoldaşlığı Madalyası sahibi." Konsey sessizce onu inceledi. Taita aniden alışılmadık bir şeyler döndüğünü hissetti. Dikkatini, üç oligarştan arkalarındaki deri perdeye çevirdi. Gizlenmiş birini araştırdı ama kimse yoktu. Sanki perdenin arkası boşluktan ibaretmiş gibiydi. Sırf bu bile onu uyarmaya yetti. Bazı psişik güçler salonun o kısmını kapatıyordu.</p>

  <p class="block5">Eos burada, diye düşündü. Aurası yok ve kendini deriden de daha aşılmaz bir perdenin ardına gizliyor. Bizi seyrediyor. Geçirdiği şok o kadar yoğundu ki, kendini kontrol altında tutabilmek için çok fazla uğraşmak zorunda kaldı: o cadı en üstün etçildi; kan ya da zayıflığın kokusunu hemen alırdı.</p>

  <p class="block5">Nihayet Aquer yeniden konuştu: "Gözünü nasıl kaybettin Albay Cambyses?" "Bir askerin başına böyle şeyler gelir. Hayatımızda pek çok risk vardır." "Bunu zamanı gelince konuşuruz," dedi Aquer.</p>

  <p class="block5">Taita bu esrarengiz cümleden bir şey anlamadı. "Lütfen yerine dön albay." Görüşme alelacele bitmişti, ama Taita onların Meren'den almak istedikleri tüm bilgiyi çekip aldıklarını biliyordu.</p>

  <p class="block5">Arkadan Hilto'yu çağırdı. Oligarşlar onunla fazla vakit harcamadılar. Taita, Hilto'nun aurasının dürüstlük ve sadelikle parladığını görüyordu, sadece kenarlarında, heyecanını ele veren mavi ışık çizgileri vardı. Konsey üyeleri onu da yerine yolladı. İmbali ve Nakonto'yu da aynı şekilde irdelemişlerdi.</p>

  <p class="block5">Taita son olarak Fenn'i çağırdı. "Lordlarım, bu da benim acıdığım öksüz. Onu himayeme aldım ve Fenn adını verdim. Hakkında fazla bir şey bilmiyorum. Kendi çocuğum olmadığı için ona düşkünüm."</p>

  <p class="block5">Yüksek Konsey'in önünde duran Fenn terk edilmiş, kimsesiz bir çocuğa benziyordu. Başını önüne eğmiş, utangaç bir şekilde ayak değiştirerek beklemekteydi. Taita endişeyle İç Göz'ünü ona çevirdi. Kızın aurası parlamıyordu ve ona verdiği rolü başarıyla yerine getiriyordu. Biraz duraksadıktan sonra Aquer, "Senin baban kimdi çocuk?" diye sordu.</p>

  <p class="block5">"Efendim, ben onu hiç tanımadım." Aurasında hiçbir kıpırtı olmamıştı. "Ya annen?"</p>

  <p class="block5">"Onu da hatırlamıyorum efendim."</p>

  <p class="block5">"Nerede doğdun?"</p>

  <p class="block5">"Efendim, beni bağışlayın ama bilmiyorum."</p>

  <p class="block5">Taita, onun kendini ne kadar iyi kontrol ettiğini görüp seviniyordu.</p>

  <p class="block5">Aquer, "Gel buraya," diye emretti. Fenn ürkek bir tavırla platforma çıkıp adamın yanına gitti. Adam, onu kolundan tutup taburesinin yanına çekti. "Kaç yaşındasın Fenn?" "Beni aptal bulacaksınız ama onu da bilmiyorum." Aquer elini Fenn'in tuniğinin göğüs kısmına koyup mıncıkladı. "Burada bir şeyler çıkmış bile." Güldü. "Yakında çok daha fazlası olacak." Fenn'in aurası hafifçe pembeleşti ve Taita, onun kontrolünü kaybedeceğinden korktu. Sonra, anlamadığı bir biçimde ellenen genç bir kızın tepkilerini verdiğini fark etti. Kendisi, öfkesini daha zor bastırabilmişti. Yine de, bu küçük oyunun bir sınav olduğunu hissediyordu: Aquer, Fenn'den veya Taita'dan bir tepki gelmesini bekliyordu. Taita'nın yüzü hiç değişmedi ama içinden, hesaplaşma zamanı gelince bunu fazlasıyla ödeyeceksin Lord Aquer dedi.</p>

  <p class="block5">Adam, Fenn'i okşamaya devam etti. "Ender güzellikte bir genç kadın olacağından eminim. Eğer şanslıysan Jarri'de büyük bir onur ve ayrıcalık kazanabilirsin." Kızın küçük yuvarlak kalçalarından birini çimdikleyerek tekrar güldü. "Git şimdi küçüğüm. Bir, iki yıl sonra tekrar görüşürüz."</p>

  <p class="block5">Sonra diğerlerini gönderdi, ama Taita'dan kalmasını istedi. Diğerleri salondan ayrılınca, kibar bir tavırla, "Konsey olarak gizli bir müzakere yapmamız lazım Büyücü," dedi. "Lütfen bizi bağışla. Uzun süre yalnız bırakmayacağız seni." Geri döndüklerinde üçü de daha rahat ve samimi davranarak saygıda kusur etmediler. "Büyükbabam hakkında bildiklerini anlatsana," dedi Lord Aquer. "Ben doğmadan önce ölmüş."</p>

  <p class="block5">"Kendisi, göç ve Hiksos istilası sırasında, Kral Naibi Kraliçe Lostris'in sarayının sadık ve saygıdeğer bir üyesiydi. Majesteleri ona birçok önemli görev emanet etmişti. Büyük Nil körfezini kesen yol onun keşfidir. Hâlâ kullanılıyor ve Asuvan ile Qebui arasındaki yolu yüzlerce fersah kısaltıyor. Kraliçe bu ve buna benzer başarıları yüzünden onu onurlandırmıştı."</p>

  <p class="block5">"Ondan miras kalan Altın Onur Nişanı hâlâ bende."</p>

  <p class="block5">"Kraliçe kendisine o kadar güvenirdi ki, iki bin kişilik bir ordu kurup Nil'in kaynağına kadar gitmek ve haritasını çıkarmakla görevlendirmişti. Sonuçta, başına gelenler yüzünden hummaya tutulan tek bir kişi geri dönebildi. Ordunun geri kalanından, peşlerinden giden kadınlardan, eşlerden bir daha hiç haber alınamadı. Afrika'nın onları yutup yok ettiği varsayıldı."</p>

  <p class="block5">"Babamın birliğinden hayatta kalıp da sonunda Jarri'ye ulaşanlar bizim atalarımızdı." "Bu küçük ulusun öncüleri onlar mıydı?" diye sordu Taita.</p>

  <p class="block5">"Değerli katkıları olmuştu," dedi Aquer. "Ancak, burada onlardan çok daha eskiler vardı. Jarri'de zamanın başından beri yaşayanlar olmuştu. Biz onları Kurucular diyerek onurlandırıyoruz." Sonra sağında oturan adama döndü. "Bu Lord Caithor. Kendi soyunu yirmi beş kuşak geriye kadar takip edebiliyor."</p>

  <p class="block5">"Öyleyse kendisini onurlandırmakta çok haklısınız." Taita da gümüş sakallı konsey üyesini başını eğerek selam verdi. "Fakat büyükbabandan sonra da katılanlar olduğunu biliyorum."</p>

  <p class="block5">"Albay Tinat Ankut'la birliğini kastediyorsun. Elbette, onunla tanışmıştın."</p>

  <p class="block5">"Aslında o iyi kalpli albay, beni ve grubumu Tamafupa'da Basmara vahşilerinden kurtardı," dedi Taita.</p>

  <p class="block5">"Tinat Ankut'un adamları ve onların kadınları, toplumumuza katkıda bulundular. Topraklarımız geniş ve nüfusumuz az. Onlara burada ihtiyacımız var. Bizim kanımızdan geldikleri için gayet iyi kaynaştılar. Gençleri bizimkilerle evlendi."</p>

  <p class="block5">"Elbette aynı tanrılara tapıyorlar," dedi Taita keyifle, "Başta da kutsal Osiris, İsis ve Horus üçlüsü geliyor."</p>

  <p class="block5">Aquer'in aurasının öfkeyle parlamasını izledi, sonra tepkisini kontrol altına aldığını gördü. Ses tonundan biraz yumaşadığı hissediliyordu: "Dinimiz, daha sonra derinlemesine konuşacağımız bir konu. Bu aşamada, yeni ülkelerin yeni tanrılar tarafından korunduğunu, hatta tek bir tanrı tarafından korunduğunu belirtmek yeterli." "Tek bir tanrı mı?" Taita şaşırmış gibi yaptı.</p>

  <p class="block5">Aquer oltaya gelmedi. Tekrar önceki konuya döndü. "Albay Tinat Ankut'un birliğinden başka, yüzyıllar boyunca doğudan gelen binlerce göçmen daha oldu. Hiç istisnasız, hepsi de değerli erkek ve kadınlardı. Bilginler, cerrahlar, simyacılar, mühendisler, jeologlar, madenciler, botanikçiler ve çiftçiler, mimarlar ve taş ustaları, gemi yapımcıları ve özel becerileri olan insanları aramıza aldık." "Ulusunuz sıkı temeller üzerine kurulmuş gibi görünüyor," dedi Taita.</p>

  <p class="block5">Aquer bir an durdu, sonra konuyu değiştirdi. "Arkadaşın Meren Cambyses," dedi. "Ona büyük bir sevgi duyduğunu düşünüyoruz."</p>

  <p class="block5">"Çocukluğundan beri benimle birlikte," diye cevap verdi Taita. "Benim için oğuldan ileridir."</p>

  <p class="block5">"Hasar gören gözü ona ciddi sıkıntı oluyor, değil mi?" diye devam etti Aquer.</p>

  <p class="block5">"Arzu ettiğim kadar temiz bir şekilde iyileşmedi," diyerek hak verdi Taita.</p>

  <p class="block5">"Becerilerin sayesinde, himayendeki adamın ölmekte olduğunu biliyorsundur," dedi Aquer. "Gözü çürüyor. Zaman içinde bu onu öldürecek... tabi, tedavi edilmezse."</p>

  <p class="block5">Taita gafil avlanmıştı. Meren'in aurasından bu yakın felaketi sezmemişti, ama her nedense Aquer'in sözlerinden de kuşku duymuyordu. Belki kendisi de bunun farkındaydı, ama bu tatsız gerçekle yüzleşmekten kaçınmıştı. İyi ama Aquer, onun bilmediği bir şeyi nasıl bilebilirdi? Adamın aurasından özel yeteneklere veya sezgilere sahip biri olmadığını anlamıştı. Ne bir bilgin ne kâhin ne de samandı. Tabii ya salondan çıktığı zaman konsey üyeleriyle görüşmeye gitmemişti. Kendini toparladı ve "Hayır lordum," diye cevap verdi. "Cerrah olarak biraz kabiliyetim var ama yaranın o kadar ciddi olduğundan kuşkulanmamıştım."</p>

  <p class="block5">"Biz Yüksek Konsey olarak, sana ve himayendeki adama özel bir ayrıcalık tanımaya karar verdik. Bu lütuf kendi soylulanmız arasındaki pek çok değerli ve mümtaz kişiye dahi nasip olmamıştır. Bunu, sana duyduğumuz derin saygı ve iyi niyetin nişanesi olarak yapacağız. Ayrıca, toplumumuzun ilim ve irfan bakımından gelişmişliğini gösteren bir örnek olacak. Belki böylece seni Jarri'de bizimle kalmaya ikna edebiliriz. Meren Cambyses Bulut Bahçeleri'ndeki sanatoryuma götürülecek. Bunu ayarlamak biraz vakit alabilir, çünkü iyileşmesi için gereken ilaçların hazırlanması lazım. Hazırlıklar bitince, sen de Büyücü, tedaviyi izlemek üzere ona katılabilirsin. Sanatoryumdan döndüğünde tekrar bir araya gelip görüşlerini dinlemekten zevk duyarız."</p>

  <p class="softbreak">&nbsp;</p>
</body>
</html>
