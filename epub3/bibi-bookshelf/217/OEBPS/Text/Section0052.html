<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block5"><span class="text1">Taita'yı Kızıl Taşlar'da bırakan</span> <span class="text2">korumalar, Kalulu'yu nehir vadisinden Tamafupa'ya doğru götürmeye başlamışlardı. Küçük adam perişan bir halde olduğu için ağır ve dikkatli gidiyorlardı. Birkaç yüz metrede bir durup sukabağındaki ilacını içiriyor, yüzünü ıslatıyor ve nemli bir bezle siliyorlardı. Güneşin çizdiği yaya bakılacak olursa, Tamafupa'nın kapısına doğru vadiden tırmanmaya başlayalı iki saatten fazla olmuştu.</span></p>

  <p class="block5">Yoğun bir dikenli çalı kümesine girdiklerinde, önlerine uzun bir figür atlamıştı. Kalulu ve kadınlar onu da, başındaki flamingo tüylerinden yapılmış başlığı da tanıyorlardı. Kadınlar tahtırevanı yere indirdiler ve yere kapaklandılar.</p>

  <p class="block5">"Seni görüyoruz büyük şef," diye bağrıştılar. Kalulu bir dirseğinin üzerinde doğrulmuş, dehşetle adama bakıyordu. Basma, Tamafupa ile KiQga arasındaki topraklarda yaşayan bütün Basmara kabilelerinin yüce şefiydi. Tapınağı inşa eden ve Kızıl Taşlar'ı gölün derinliklerinden çıkaran yabancıların gelmesinden önce, güçlü bir hükümdardı. Artık kabileleri dağılmış ve hükümranlığı kalmamıştı.</p>

  <p class="block5">Kalulu saygıyla, "Selam yüce Basma," dedi. "Senin köpeğinim."</p>

  <p class="block5">Basma, onun rakibi ve düşmanıydı. Bu zamana dek Kalulu ünü ve statüsü sayesinde hayatta kalmıştı. Basmaraların şefi bile, onun gücüne ve etkisine sahip bir şamana zarar vermeye cüret edemezdi. Ancak, Kalulu, Nil'in kurumasından bu yana Basma'nın fırsat kolladığını da biliyordu.</p>

  <p class="block5">"Seni izliyordum büyücü," dedi Basma soğuk bir tavırla.</p>

  <p class="block5">Kalulu, "Böyle büyük bir şefin naçiz varlığımı fark etmesi bile onurdur benim için," diye mırıldandı. O arada on Basmara savaşçısı gelip şeflerinin arkasına dizilmişlerdi.</p>

  <p class="block5">"Kabilenin düşmanlarını Tamafupa'ya soktun. Benim kentimi ele geçirdiler."</p>

  <p class="block5">"Onlar düşman değil," diye cevap verdi Kalulu. "Dostumuz ve müttefikimiz. Liderleri büyük bir şaman, benden çok daha bilgili ve güçlü. Buraya Kızıl Taşlar'ı yok edip Nil'i tekrar akıtsın diye gönderilmiş."</p>

  <p class="block5">"Ne saçma yalanlar bunlar, seni zavallı bacaksız şey? Bu adamlar nehrin ağzına tapınağı yapanlarla, karanlık ruhların gazabını çekenlerle, göl sularının kaynayıp toprağın yarılmasına neden olanlarla aynı soydan. Derinlerden kayaları itip hem anamız hem babamız olan büyük nehri tıkayan da onlar."</p>

  <p class="block5">"Öyle değil." Kalulu tahtırevanından zıpladı ve Basma'yla konuşmak üzere olmayan bacaklarının üstünde dikildi. "Bu insanlar dostlarımız."</p>

  <p class="block5">Basma ağır ağır mızrağını kaldırdı ve cüceye yöneltti. Bu bir suçlama ve mahkûm etme hareketiydi. Kalulu korumalarına baktı. Basma'ya boyun eğmiş bir kabileden geliniyorlardı, onları seçmesinin pek çok sebebinden birisi de buydu. Kuzeydeki savaşçı bir kabilenin üyeleriydiler. Yine de, kendisiyle Basma arasında bir seçim yapmaları gerektiğinde, sadakatlerinin hangi yöne kayacağından emin olamıyordu. Dile getirmediği bu soruya cevap verir gibi, sekiz kadın etrafında saflarını sıklaştırdılar. Bir çiçeğin adını taşıyan İmbali liderleriydi. Bedeni antrasitten oyulmuş gibiydi. Yağlarla ovulmuş kapkara teni güneşin altında pırıl pınl parlıyordu. Göğüsleri kalkık ve sertti, karmaşık bir kurban töreni dövmesiyle süslenmişti. Uzun boynu gururla dikiliyordu. Gözleri ateşliydi. Belindeki uzun saplı baltayı kavradı. Diğerleri de onu taklit ettiler.</p>

  <p class="block5">Basma kibirli bir tavırla, "Fahişelerin artık seni koruyamayacak," diye dudak büktü. Sonra savaşçılarına, "Büyücüyü öldürün," diye emretti ve mızrağını Kalulu'ya fırlattı.</p>

  <p class="block5">Mızrağı İmbali karşıladı. Öne fırlayıp sağ elindeki uzun saplı baltayı savurdu ve mızrağı havada karşılayıp doğruca yukarı fırlattı. Düşen mızrağı sol eliyle düzgün bir şekilde yakaladı ve savaşçıların saldırısını karşılamak üzere ucunu onlara doğru çevirdi. İlk adam doğruca mızrağın üstüne koşmuş ve mızrağın ucu göğüs kafesinin altına saplanmıştı. Adam, arkasından koşan diğer adamlara doğru geriledi ve dengesini kaybetti. Sonra sırtüstü devrilip yerde debelenmeye başladı, mızrak hâlâ saplandığı yerdeydi. İmbali zarif bir hareketle cesedin üzerinden atlayıp hemen arkasındaki adamı savunmasız bir halde yakaladı. Uzun saplı baltasını savurup adamın mızrak tutan kolunu dirsekten budadı. Hemen tek ayağının üzerinde dönüp o hızla üçüncü adamın kellesini uçurdu. Başsız kalan ceset oturur pozisyonda yere düştü, kesilen damarlarından fıskiye gibi kan fışkırıyordu, sonra yana doğru devrildi ve kanlar toprağa akmaya başladı.</p>

  <p class="block5">Kalulu'nun önüne siper olan İmbali ve diğer kadınlar hızla geri çekildiler ve tahtırevanı ham deriyle kaplı kolçaklarından kavrayıp kaldırdılar. Onu bir koçbaşı gibi kullanarak Basmaralara hücum ettiler. Savaş naraları tiz bir ulumaydı. O arada baltalar havada vınlayarak iniyor, et ve kemikleri parçalıyordu.</p>

  <p class="block5">Basma'nın adamları hızla saldırdılar. Kadınları, yan yana durup kalkanlarını kenetleyerek karşıladılar ve uzun mızraklarını kafalarına fırlattılar Kadınlardan birinin boğazına saplanan mızrak onu yere serdi ve kadın öldü. Ötekiler tahtırevanı kaldırıp kalkanlara indirdiler. İki taraf birbirine bilendi. Basmaralardan biri dizlerinin üstüne çöküp tahtırevanın altından ilerleyerek sıranın ortasındaki kızı karnından bıçakladı. Kız tahtırevanı bırakıp geriye kaykıldı. Dönmeye çalıştı, ama ona saldıran adam mızrağını çekip bir daha, bu sefer böbreklerini nişan alarak sapladı. Kız haykırarak kanlar içinde yere yığılmıştı.</p>

  <p class="block5">Kalulu'nun muhafızları birkaç adım geri çekilip yaralanan kızın bıraktığı boşluğu doldurdular ve tahtırevanın duruşunu düzelttiler. Basmaralar mızraklarım kaldırdı ve bir kez daha omuz omuza geldiler. Tahtırevana çarparken kalkanlarının altından kasıkları ve göbekleri hedefleyip mızraklarını saplamaya çalıştılar. Kalkan dizisi öne arkaya sallanıyordu. İki kız daha yere yıkıldı, biri bacağının üst kısmından yaralandığı için ana daman parçalanmıştı. Geriye doğru düştü ve parmaklarıyla yarayı kapatıp kanamasını durdurmaya çalıştı. O arada savunmasız kalmıştı ve Basmaralardan biri mızrağını omurgasına sapladı. Mızrağın ucu omurlarının arasındaki ekleme denk geldi ve kızın bacaklarına inme indi. Adam, kıza bir daha saldırdı ama o sırada İmbali de tahtırevanın altından dalıp kafasını uçurdu.</p>

  <p class="block5">Dengesiz kalan tahtırevan kendi etrafında döndü. Küçük cüce korumasız olarak yan tarafta kalmıştı. Şef Basma bu anı değerlendirdi: kalkanların arasından ok gibi fırlayıp tahtırevanın etrafından dolandı ve Kalulu'ya koştu. Kalulu onun geldiğini görünce kendini ellerinin üstünde yana doğru fırlattı, inanılmaz bir çeviklikle, en yakındaki dikenli çalıların arasına atıldı. Basma, ona yetişip iki kez mızrağını sapladığında neredeyse! çalılara dalmak üzereydi. Şef, "Hain," diye haykırdı ve mızrak Kalulu'nun sırtının ortasına saplandı. Büyük bir çabayla ellerinin üstünde dengede kalmayı başardı. İleri doğru sıçradı ama Basma bir kere daha yetişti dinin yardakçısı!" diye bağırıp mızrağını bütün gücüyle küçük adamın havada duran kasığına ve karnına sapladı. Kalulu uluyarak çalıların arasına devrildi. Basma bir kez daha saldırmaya niyetlenirken gözucuyla Imbali'nin baltasıyla üstüne geldiğini gördü. Başını eğdi ve kadının baltası kulağını sıyırıp geçerken yana doğru zıplayıp kaçmaya başladı. Adamı onun gittiğini görünce peşine takıldılar ve bayır aşağı deli gibi koştu. Basma, "Büyücü öldü!" diye haykırdı.</p>

  <p class="block5">Savaşçıları da koro halinde, "Kalulu öldü! Kötülüklerin ve iblislerin dostu geberdi!" diye bağrıştılar.</p>

  <p class="block5">"Bırakın eniklerini doğuran fahişelerine dönsünler." İmbali, adamların arkasından koşan kızlarını durdurdu. "Efendimizi kurtarmamız lazım."</p>

  <p class="block5">Kalulu'yu çalıların arasında bulduklarında top gibi kıvrılmış acıyla inlemekteydi. Onu dikkatle dikenli çalıların arasından çıkardılar ve tahtırevanına yerleştirdiler. Tam o sırada bayırın dibinden bir ses duydular.</p>

  <p class="block5">"Bu ihtiyar adamın sesi." İmbali, Taita'yı tanımıştı ve bağırarak ona yol gösterdi.</p>

  <p class="block5">Çok geçmeden Taita ve Fenn, arkalarında Meren'i taşıyan kafileyle görünmüştü. Taita yumuşak bir sesle, "Kalulu, ciddi biçimde yaralanmışsın," dedi.</p>

  <p class="block5">"Hayır, Büyücü yaralanmadım." Kalulu acıyla başını salladı. "Galiba işim bitti."</p>

  <p class="block5">Taita, İmbali ve hayatta kalan üç arkadaşına, "Çabuk olun. Kampa götürün onu!" dedi. Sonra Meren'in tahtırevanını izleyen adamlardan dördünü seçti. "Burada yardımınıza ihtiyaç var!"</p>

  <p class="block5">"Bekle!" Kalulu, Taita'nın elini yakalayıp gitmesini engelledi. "Bunu yapan adam Basma, Basmara'nın yüce şefi." "Neden sana saldırdı? Sen, onun halkından değil misin?"</p>

  <p class="block5">"Basma sizin tapınağı yapanlarla aynı kabileden olduğunuza ve bufaya daha fazla bela ve felaket getirdiğinize inanıyor. Ülkeyi, nehirleri, gölleri yok etmek ve bütün Basmaraları öldürmek için benim de size kaldığımı sanıyor."</p>

  <p class="block5">Taita, "Artık gitti. Kadınların onu uzaklaştırdı," diyerek Kalulu'yu aştırmaya ve rahatlatmaya çalıştı.</p>

  <p class="block5">Kalulu bu sözlere kanmamıştı. "Dönecek," dedi. Uzanıp Taita'nın elini sıktı. Kente dönüp kendinizi savunmak için hazırlanmalısınız. Basa kütün adamlarıyla dönecektir."</p>

  <p class="block5">"Tamafupa'dan ayrılırken seni de yanıma alacağım Kalulu. Cadı avımız senin yardımın olmadan başarıya ulaşamaz."</p>

  <p class="block5">"Karnımda büyük bir kanama olduğunu hissediyorum. Sizinle gelemeyeceğim."</p>

  <p class="block5">Güneş batmadan Kalulu ölmüştü. Dört muhafızı, Tamafupa'nın dışındaki bir höyüğün yanına bir giriş kazdılar. Taita cesedi ağartılmamış keten bir çarşafa sardı ve nemli kil tünele yatırdılar. Sonra, sırtlanların kazmasını önlemek için girişi iri kayalarla örttüler.</p>

  <p class="block5">Taita, "Doğru'nun yanında olduğun için ataların olan tanrılar seni karşılayacak Şaman Kalulu," diyerek onunla vedalaştı.</p>

  <p class="block5">Mezardan dönerken dört muhafız önünde durdu ve İmbali hepsinin adına Shilluk diliyle konuşmaya başladı. "Efendimiz gitti. Kendi yurdumuzdan uzaktayız, yalnızız. Sen güçlü bir samansın, Kalulu'dan bile büyüksün. Seni takip edeceğiz artık."</p>

  <p class="block5">Taita, Nakonto'ya baktı. "Bu kadınlarla ne yapabilirsin? Onları asker kaydedersem komutan altına alır mısın?"</p>

  <p class="block5">Nakonto soruyu ciddi bir şekilde düşündü. "Onları dövüşürken görmüştüm. Peşimden gelmelerine sevinirim."</p>

  <p class="block5">İmbala kraliçelere yaraşır bir baş hareketiyle onun varlığını ve sözlerini kabullendiğini gösterdi. "Bizi de memnun ettiği sürece bu kurumlu Shilluk horozuyla omuz omuza gideriz, ama arkasından gitmeyiz," dedi Taita'ya.</p>

  <p class="block5">Gözleri neredeyse Nakonto'nunkilerle aynı seviyedeydi. Muhteşem ikili birbirlerini küçümseyerek karşılıklı duruyordu. Taita İç Göz'ünü açtı ve birbirlerine duydukları ilginin auralarına nasıl yansıdığını görünce gülümsedi. "Nakonto, tamam mı?" diye sordu. "Tamam." Nakonto da soylu bir kabullenme jesti yaptı.</p>

  <p class="softbreak">&nbsp;</p>
</body>
</html>
