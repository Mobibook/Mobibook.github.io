<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block5"><span class="text1">Dağın son yamacından inerken</span><span class="text2">, daha büyük bir atlı grubunun onlara doğru geldiğini gördüler. Grupların arasında birkaç yüz adım kala, karşı taraftan bir atlı öne çıkıp hızla gelmeye başladı. Adam iyice yaklaşınca Meren, "Bu Onka!" diye bağırdı.</span></p>

  <p class="block5">Taita, "Yeni gözün de eskisi kadar iş görüyor," diye belirttikten sonra yaklaşan kişiyi İç Göz'üyle süzdü. Onka'nın aurası aktif bir volkan gibi fokurduyordu. "Yüzbaşı kızgın," dedi.</p>

  <p class="block5">"Kızması için ona iyi bir sebep vermiş oldum," dedi Tinat. "Artık aramızda konuşamayacağız. Fakat bana mesaj yollamak isterseniz, bunu ojito, yani Mutangi hakimi yoluyla yapabilirsiniz. O da bizden. Ama artık Onka geldi bile."</p>

  <p class="block5">Onka tam önlerinde dizginlerine asılıp onları da durmaya zorladı. Albay Tinat, görevimi üstlendiğiniz için müteşekkirim." Amirini selamlamamıştı ve alaycı tavn laubalilik düzeyine yakındı. Tinat, "Tamamen iyileşmişsin bakıyorum," diye cevap verdi. "Yüksek Konsey benim kadar şükran duymuyor size. Büyücüye eşlik ederek emirleri çiğnediniz."</p>

  <p class="block5">"Lord Aquer'e memnuniyetle hesap verebilirim."</p>

  <p class="block5">"Zaten öyle yapmanız istendi. Bu arada, Büyücü Gallalalı Taita'yı da benim gözetimime bırakacaksınız. Dr. Hannah'ın raporunu da bana vereceksiniz. Ben götüreceğim kendisine. Sizin öteki yolcuları hiç gecikmeden Bulut Bahçeleri'ne götürmeniz emredildi." Peşinden gelen grubu gösterdi. "Onları Dr. Hannah'a teslim eder etmez de geri döneceksiniz." Tinat, rapor rulosunu çıkarıp Onka'ya uzattı. Sert bir şekilde selamlaştılar. Tinat, Taita ve Meren'i de soğuk bir tavırla selamlayıp geldiği yere dönmek üzere diğer grubun başına geçti.</p>

  <p class="block5">Sonunda Onka, Taita'ya döndü. "Selamlar saygıdeğer Büyücü. Selam Albay Cambyses. Göz ameliyatınızın başarılı olduğunu görüyorum. Sizleri Mutangi'deki evinize götürme emri aldım. Yüksek Konsey çağırana kadar orada bekleyeceksiniz. Birkaç günden uzun sürmez." Onka'nın aurası hâlâ öfkeyle parlıyordu. Atını tırısa kaldırdı ve dağdan inmeye devam ettiler.</p>

  <p class="block5">İki grup birbirinin yanından geçerken ne Onka ne de Tinat selamlaşmaya yeltenmedi. Taita da Albay Tinat'a bakmadı, ama Bulut Bahçeleri'ne giden grubu inceledi. Üniformalı altı asker vardı, üç önden üçü de en arkadan gidiyordu. Aralarında beş tane genç kadın gitmekteydi, hepsi de çekici kadınlardı. Geçerken Taita ile Meren'e gülümsediler ama konuşmadı Ormandan gri tayın üzerinde küçük bir figür fırlayıp yeşil tarlaları aşarak onlara doğru gelmeye başladığında, daha Mutangi'ye yarım fersah vardı, Fenn'in sarı saçları arkada bir bayrak gibi dalgalanıyordu.</p>

  <p class="block5">Meren, "İşte bela geliyor," diye güldü. "Her zamanki gibi sesi de bayağı gür." O mesafeden bile Fenn'in heyecanlı çığlıkları duyulabiliyordu.</p>

  <p class="block5">"İnsanın yüreğini ısıtan bir görüntü," diyen Taita'nın bakışları sevecen ve yumuşaktı.</p>

  <p class="block5">Fenn yanlarına gelince atını dizginledi ve hemen Taita'nın üstüne atıldı. "Tut beni!" diye soluk soluğa haykırdı.</p>

  <p class="block5">Taita neredeyse gafil avlanacaktı ama dengesini korumayı başardı ve Fenn iki kolunu boynuna dolayıp yanağını onunkine dayadı.</p>

  <p class="block5">Taita, "Böyle oyunlar için fazla büyüdün artık, ikimizi de yaralayabilirdin," diye itiraza yeltendi ama o da kıza sıkıca sarılmıştı. "Hiç dönmeyeceksin sandım. Çok sıkıldım." "Bir köy dolusu çocuk vardı arkadaşlık edecek."</p>

  <p class="block5">"Çocuk onlar, o yüzden de fazla çocuksu hepsi." Taita'yı bırakmadan Meren'e baktı. "Seni de özledim iyi kalpli Meren. Hilto'nun bana nasıl ok atmayı öğrettiğini görsen şaşarsın. Yarış yapacağız, senle ben, hem de çok büyük bir ödül için..." Lafını kesip hayretle Meren'e baktı. "Gözün!" diye haykırdı. "Gözünü iyileştirmişler! Yine çok yakışıklı görünüyorsun."</p>

  <p class="block5">"Sen de son gördüğümden bu yana büyüyüp güzelleşmişsin," dedi Meren. "Ah, budala Meren!" Katıla katıla güldü ve Taita yine kıskandı.</p>

  <p class="block5">Köye varınca Hilto, Nakonto ve İmbali de döndüklerine çok sevindi. Eve dönüş armağanı olarak Bilto da beş sürahi enfes şarap ve yağlı bir koyun yollamıştı. Hilto ile Nakonto koyunu yüzerken İmbali ve Fenn de kara buğdayla sebze hazırladılar. Daha sonra ateşin başına toplanıp tekrar bir araya gelişlerini kutladılar. Bulut Bahçeleri'ndeki o garip dünyadan sonra o kadar sıcak ve aşina bir ortamdı ki, Eos'un kötülüğü bile uzak, önemsiz görünüyordu.</p>

  <p class="block5">Nihayet ateşin başından kalkıp odalarına çekildiler. Ayrıldıklarından beri Taita ile Fenn ilk kez baş başa kalıyordu.</p>

  <p class="block5">"Ah Taita, çok merak ettim. Bana ulaşırsın diye umdum ve kaçırırım diye korkudan uyuyamadım geceleri."</p>

  <p class="block5">"Seni sıkıntıya soktuğum için özür dilerim küçüğüm. Garip şeylerin olduğu garip bir yerdeydim. Sessiz kalışımın iyi nedenleri olduğunu biliyorsun."</p>

  <p class="block5">Fenn, büyümüş de küçülmüş bir kadın gibi, "İyi nedenlere dayanmak da kötülerine dayanmak kadar zor," dedi. Taita kıkır kıkır gülüp, onun tuniğini çıkarıp yıkanışını, sonra toprak sürahideki suyla ağzını çalkalayışını seyretti. Taita'nın yüreğini sızlatan bir hızla büyüyüp gelişiyordu.</p>

  <p class="block5">Fenn tuniğiyle kurulanıp onu kapının pervazına astı. Sonra gelip Taita'nın yanma yattı, bir kolunu onun göğsüne attı ve iyice sokuldu. "Sen yokken çok soğuk ve boştu burası," diye mırıldandı.</p>

  <p class="block5">Bu sefer onu başka birine bırakmak zorunda kalmayabilirim, diye düşündü Taita. Belki Hannah, beni tam bir erkek yapabilir. Belki bir gün Fenn ve ben birbirini anlayan, hem ruhen hem de bedenen âşık olan birer kadınla erkek olabiliriz." Onu muhteşem bir kadın olarak kendini de, gölde beliren hayaldeki gibi genç ve güçlü bir erkek olarak hayal etti. Eğer arılar isterse ve o mutluluğa ulaşabilirsek ne harika bir çift olurduk. Fenn'in saçını okşayıp, "Sana keşfettiğim her şeyi anlatmam lazım," dedi. "Dinliyor musun yoksa şimdiden yan uyur durumda mısın?"</p>

  <p class="block5">Kız doğrulup sert bir şekilde baktı. "Tabii ki dinliyorum. Ne kadar ünlüsün! Sen konuşurken hep dinlerim."</p>

  <p class="block5">"Tamam, yine yat ve dinle bakalım," dedi. Bir an duraksadı. K0n maya devam ettiğinde ses tonu artık keyifli değildi. "Cadının inini buldum”</p>

  <p class="block5">"Anlatsana... hepsini anlat. Hiçbir şeyi saklama benden."</p>

  <p class="block5">Böylece Taita Bulut Bahçeleri'ni ve o sihirli mağarayı anlattı. Sana toryumu tarif etti ve Hannah'ın yaptığı işlerden söz etti. Meren'in, ameliyatını anlattı. Sonra biraz tereddüt etti ama sonunda Hannah'ın kendisi için düşündüğü ameliyatı da anlatacak cesareti toparladı.</p>

  <p class="block5">Fenn uzun süredir bir şey demediği için Taita onun uyuduğunu sandı ama kız aniden tekrar doğrulup oturdu ve ciddi bir şekilde Taita'ya baktı. "Yani sana da o sallanan şeyden mi verecek, hani şu İmbali'nin anlattığı gibi şekli ve boyu değişebilen şeyden?"</p>

  <p class="block5">"Evet." Taita elinde olmadan bu tarife güldü, Fenn ise bir süre şaşkın şaşkın kalakaldı. Sonra tıpkı bir melek gibi gülümsedi ama yeşil gözlerinin dış kenarları şeytani bir şekilde yukarı kalkmıştı. "Keşke benim de olsa onlardan bir tane. Köpek yavrusundan daha eğlenceli bir oyuna benziyor."</p>

  <p class="block5">Taita bu sözlere güldü ama suçluluk duygusu bıçak gibi keskindi. Zihnine bu iblisçe düşünceleri mağaradaki o çocuk sokmuştu ama Taita da kendini bir yere kapatılıp hiç konuşulmaması gereken konulan konuşurken buluyordu. Fenn yanında, normal bir çocuktan çok daha hızla büyümekteydi. Ama zaten o normal bir çocuk değildi, bu dünyanın normal düzenine uymayan büyük bir kraliçenin yeniden doğmuş haliydi. Bedeni hızla değişirken, ilişkileri de değişiyordu. Taita'nın ona duyduğu sevgi de her gün biraz daha güçleniyordu ama bu sadece bir babanın kızına duyduğu sevgi değildi. Fenn, ona bu yeni tarzıyla, yani gözlerini İran kedisi gibi süzerek baktığında çocuk olmaktan çıkıyordu; o masum yüzeyin altında bir kadın, kozasındaki bir kelebek vardı. Kabukta ilk çatlaklar oluşmaya başlamıştı ve yakında koza parçalanacak, kelebek özgür kalacaktı birlikte olduklarından beri ilk kez Bulut Bahçeleri'ndeki cadı ikisinin de aklından çıkmıştı ve ikisi de sadece birbirlerini düşünüyorlardı.</p>

  <p class="softbreak">&nbsp;</p>
</body>
</html>
