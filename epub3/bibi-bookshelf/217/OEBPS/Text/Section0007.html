<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block5"><span class="text1">Meren, havuzun yanındaki pavyonda</span> <span class="text2">Astrata ve Wu Lu ile birlikteydi. Taita yanında Tansid'le kararlı bir şekilde onlara doğru gelirken giysilerini alıp çabucak giyindiler. Taita'daki değişikliği ancak şimdi fark ediyorlardı. Artık yaşın getirdiği yükün altında iki büklüm durmuyordu, daha dik, daha uzun boylu görünmekteydi. Saçı ve sakalı hâlâ gümüş rengiydi, ama onlarda daha gür, daha parlaktı. Artık gözleri de hastalıklı ve miyop değildi, berrak ve parlaktı. Algılama gücü daha zayıf olan Meren bile bu değişiklikleri görebiliyordu. Taita'nın yanma koştu ve hiç konuşmadan dizlerine kapandı. Taita, onu kaldırıp kucakladı. Sonra bir kol boyu uzağında tutup dikkatle inceledi. Meren'in aurası çöl şafağı gibi sağlıklı bir turuncu ışıkla parlıyordu. Bu dürüst bir savaşçının yürekli ve gerçek ışığıydı. "Silahlarını al da gel iyi Meren, artık gitmemiz gerek." Meren bir an yıkılmış gibi yerinden kıpırdamadı, ama sonra Astrata'ya bir göz attı.</span></p>

  <p class="block5">Taita, Astrata'nın aurasına baktı. Tıpkı bir gaz lambasının sürekli alevi gibi net ve sadeydi. Ama aniden alevin dalgalandığını gördü, sanki güçlü bir rüzgâr esmişti. O zaman ayrılış acısını fark etti. Meren, kızın yanından ayrılıp tapmakta odaların bulunduğu bölüme gitti. Birkaç dakika sonra kılıç kemerini beline dolamış, yayını ve sadağını omzuna asmış olarak geri geldi. Taita'nın kaplan postundan pelerinini de dürüp sırtına vurmuştu.</p>

  <p class="block5">Taita, kadınların üçünü de öptü. Apsara'ların dans eden auraları hoşuna gitmişti. Wu Lu gümüşi bir bulutla kuşatılmıştı, arada bir altın rengi yansımalar da oluyordu ve Astrata'nın aurasından çok daha karmaşık ve derindi. Ustalık yolunda o daha ilerideydi.</p>

  <p class="block5">Tansid'in aurası ise sedef gibiydi, bir şarap kâsesinin yüzeyindeki değerli bir yağ tabakası gibi yanardöner renklere sahipti ve etrafına ışıklar saçıyordu. Asil bir ruha ve İyi Akıl'a sahipti. Taita bir gün onun da Samana'nın bambu iğnelerine maruz kalıp kalmayacağını merak etti. Kızı öptü ve Tansid'in aurası heyecan yüzünden biraz daha parladı. Birbirlerini tanıdıkları o kısacık süre içinde pek çok ruhani deneyi paylaşmışlardı. Tansid onu seviyordu. Dudakları ayrılınca, Taita, "Bahtın açık olsun," diye fısıldadı.</p>

  <p class="block5">"Yüreğim seninkinin de açık olacağını söylüyor Büyücü," diye yumuşak bir sesle cevap verdi Tansid. "Ama bazı şeyler mümkün değildir."</p>

  <p class="block5">Taita, Meren'e döndü. "Hazır mısın?"</p>

  <p class="block5">"Hazırım Büyücü," dedi Meren. "Yolu göster arkandan geleyim."</p>

  <p class="softbreak">&nbsp;</p>
</body>
</html>
