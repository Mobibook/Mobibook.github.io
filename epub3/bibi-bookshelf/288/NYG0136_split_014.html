<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		
		<title>NYG0136.html</title>

<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik" id="calibre_toc_15">Feryat Gecesi</h1>
				<p class="normalnesililk">O gece feryat gecesiydi; bütün meydanı, gırtlağına kadar toprağa gömülmüş insanların feryatları tutmuştu. Kurtlar gruplar hâlinde bekleşiyorlar, arada korkunç sesler çıkararak sabırsızlıklarını dile getiriyorlardı.</p>
				<p class="normalnesil">En azgın olan kurtlardan biri önce temkinle sokuldu en yakınındakine, feryat ettikçe az geriledi, susunca az yanaştı ve en sonunda sabrı taşıp atıldı.</p>
				<p class="normalnesil">Sonra diğerleri, diğerleri ve diğerleri... Hepsi çullandılar. Feryatlar arttı, iniltiler arttı ve nihayet sabaha karşı bütün bütün bitti. Kurtların yarım bıraktığı işi aç çakallar tamamladılar. Toprağı kazıp, başları paralanmış insan cesetlerini çıkardılar. Daha sonra sırtlanlar yetişti, daha sonra da bütün orman vahşileri... Belki Timur’dan insaflıydılar, ama açtılar...</p>
				<p class="normalnesil">Ertesi gün içeridekilerin feryadı yükseldi. Timur gerçekten verdiği sözü tutuyor, kan dökmüyordu: İşi iple hallediyordu. Kimilerini başından, kimilerini bacaklarından ağaçlara asmıştı. Kaledeki her ağacın her dalından birkaç insan sarkıtılmıştı. Beddua edecek gücü hâlâ kendinde bulabilenler beddua yağdırıyor, kimisi dövüşerek ölmediği için kendine lanet okuyordu.</p>
				<p class="normalnesil">İnsanlar bitti ve sıra Sivas’ı öldürmeye geldi.</p>
				<p class="normalnesil">Timur yalnız canlıları öldürmekle yetinmiyordu. Sanki doymuyor, sanki içinde taşıdığı vampiri tatmin edemiyordu.</p>
				<p class="normalnesil">“Şehri tutuşturun” emrini verdi.</p>
				<p class="normalnesil">Mamur Sivas, sokak sokak, mahalle mahalle tutuştu. Yalımlar korkunç hışırtılar çıkararak kabardı, yükseldi, duman bütün ufku kararttı.</p>
				<p class="normalnesil">Yalnız Sivas ufuklarını değil, Osmanlı Devleti’nin ufuklarını da karaya buladı.</p>
				<p class="normalnesil">Timur güldü, güldü, güldü...</p>
				<p class="ortayazi">- SON -</p>
		</body>
</html>