<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Beyaz Geceler</title>
  <link href="../Styles/main.css" rel="stylesheet" type="text/css"/>
</head>

<body class="introduction epub-type_introduction">
  <div class="html5_section">
    <h1 class="baslik">Beyaz Geceler hakkında<a class="si-noteref epub-type_noteref" href="#f1" id="ref_f1">1</a></h1>

    <p><em>Beyaz Geceler,</em> ilk kez <em>Yurttan Mektuplar</em> (<em>Oteçestvenniye Zapiski</em>) adlı dergide şu imzayla yayımlandı: F. Dostoyevski, Dostoyevski’nin genç dostu şair A.N. Pleşeyev’e.</p>

    <p>Petersburglu “Hayalperest” tipi üzerine düşünceler Dostoyevski’nin 1840’lı yıllara ait eserlerinde önemli bir yer tutmaktadır: “Eylemliliğe, doğrudan yaşamaya, gerçekliğe susamış, ama zayıf, kadınsı, kibar karakterlerde,” diye yazar Dostoyevski, <em>Petersburg Günlüğü</em>’nde <em>(Peterburgskaya Letopis)</em>, “az çok hayalperestlik denen bir hal doğar ve insan sanki insan değil de, tuhaf bir orta cins, hayalperest olur.”</p>

    <p><em>Beyaz Geceler</em>’in kahramanında özyaşamöyküsel öğeler açıkça görülür: “...biz hepimiz az çok hayalperestiz!” diye yazar Dostoyevski <em>Petersburg Günlüğü</em>’nün dördüncü sayısının sonunda; bir sonraki sayıda yer alan <em>Şiir ve Düzyazıyla Petersburg Düşleri</em>’nin (1861) sonundaysa ruhu temizleyen ve sanatçı için vazgeçilmez olan “altın ve alevli gün düşleri”ni anmaktadır. Bu metnin destansı ve romantik yapısı <em>Beyaz Geceler</em>’in kahramanının hayallerine yakındır:</p>

    <blockquote class="alinti">
      <p>“Eskiden, gençlik hayallerimde, kendimi bazen Perikles, bazen de Neron zamanındaki bir Hıristiyan olarak; bazen turnuvadaki bir şövalye, bazen Walter Scott’ın <em>The Monastery</em> romanındaki Edward Glendinning vb. olarak hayal etmeyi severdim. Gençken kendim için ne hayaller kurmadım ki... Hayatımda daha dolu, daha ışıklı ve temiz bir an olmadı. O kadar hayal kurmuşum ki, bütün gençliğim boyunca gezip durmuşum.”</p>
    </blockquote>

    <p>Belki de, başkahramanın prototiplerinden birisi yazarın dostu olan ve Dostoyevski’nin öyküyü adamış olduğu A.N. Pleşeyev’di. Kahramanın sözlerinde Pleşeyev’in lirik şiirlerinin bazı motifleri yankı bulur. Öykü, o dönemde A.N. ve N.N. Beketovların topluluğunda, daha sonra da M.V. Petraşevski ve S.F. Durov’un topluluğunda yer alan Dostoyevski ile Pleşeyev’in yakın dostluk günlerinde yazılmıştı. Dostoyevski <em>Beyaz Geceler</em> üzerine çalışırken Pleşeyev “Hayalperest” öyküsünün kendi versiyonunu “Dostça Öğütler” (<em>Drujevskiye Savyeti</em>, 1849) şiirinde tasarlıyordu.</p>

    <p>İnsanı çevresindeki yaşamın tatmin etmemesi, sıradanlığın boğuculuğundan ideal bir dünyaya kaçmak eğilimi <em>Beyaz Geceler</em>’in Hayalperest’ini, Gogol’ün <em>Neva Bulvarı</em> (1835) adlı uzun öyküsündeki Piskaryev ile E.T.A Hoffmann’ın, V.F. Doyevski’nin, Batı ve Rus romantizminin başka temsilcilerinin hayalperestlerine yakınlaştırıyor. Birçok romantik kişiyle olan kesişimler öyküde kahramanın “coşkun” hayallerinin karakteristiğiyle (“Üçüncü Gece”) vurgulanmıştır. Öykünün adında, “gecelere” ayrılmasında Dostoyevski belli ölçüde romantik geleneğe uymuştur: Örneğin A. Pogorelski, <em>İkiz, ya da Ukrayna Gecelerim</em> (1828), V.F. Odoyevski, <em>Rus Geceleri</em> (1844). Ama romantiklerde hayalperestlik izleği seçilmişlik izleğiyle kaynaşmıştır. Dostoyevski’nin hayalperestliğe kapılmış olan kahramanıysa, hayalperestlik yüzünden derin bir şekilde acı çekmektedir. “Bütün fantastik yıllarını” gerçek yaşamın bir günüyle değişmeye hazırdır.</p>

    <p><em>Beyaz Geceler</em>, yazarın en aydınlık ve şiirsel eserlerinden biridir. Genç memur-<em>raznoçinets</em> ve genç kız, ikisi de temiz ve berrak ruhlardır, burada beyaz gecelerin ışığıyla aydınlanan Petersburg kanallarının fonunda tasvir edilirler. Hem öykünün olay akışının sunumu, hem de kahramanlarının imgeleri romantik lirizmin şiirsel atmosferiyle, ayrıca Puşkin’in Petersburg üzerine yazdığı <em>Kolomna’daki Bakır Atlı</em> ve <em>Küçük Ev</em> adlı şiirlerinin atmosferiyle kaplanmıştır. Dostoyevski’de ilk kez <em>Petersburg Günlüğü</em> ve <em>Beyaz Geceler</em>’de beliren o Petersburg izleğine felsefi ve tarihsel anlam katılması, yazarın yarattığı, bu tek başına yaşayan, kendini şehrin büyük gürültüsü içinde yabancı ve boğulmuş hisseden entelijensiya üyesi kahraman imgesi, onun “kendi köşesindeki sessizlik”le ilgili mütevazı hayalleri, Nastenka’nın ninesinin evindeki yaşamla ilgili hikâyesi, “hayalet” Petersburg’un karakterize edilmesi için “beyaz geceler” izleğinin ele alınması, şehrin kanallarının, Nastenka ile Hayalperest’in karşılaştığı yer olan kanalların tasvir edilmesi de, yine Puşkin şiirinin şiirsel atmosferiyle kaplıdır.</p>

    <p>Hayalperestliğin bu yeni, derinlikli yorumu Dostoyevski’ nin daha sonraki eserlerinde de yer alır. Yazar, hayalperestliği Petro’nun reformlarının sonucunda “eğitimli kesimin büyük kısmının halktan kopması” olarak niteler. Bu yüzden Dostoyevski’nin 1860-79 yıllarında yazdığı roman ve uzun öykülerin birçok temel kahramanı, Hayalperest özellikleri taşımaktadır. 1870’lerin ortasında yazar “Hayalperest” adını verdiği ayrı bir roman yazmayı tasarlamıştır. Dostoyevski’nin olgunluk döneminin Hayalperestleri <em>Beyaz Geceler</em>’in kahramanlarıyla “gerçekliğe”, “canlı” yaşama olan susuzluklarında –bunlara ulaşmanın yollarını arayışta da– ortaktır.</p>

    <p>Öyküyle ilgili ilk eleştirel değinmeler, Ocak 1849’da görülmüştür. <em>Sovremennik</em> dergisinde A.V. Drujinin, <em>Beyaz Geceler</em>’in <em>İkiz</em>’den, <em>Bir</em> <em>Yufka Yürekli</em>’den, <em>Ev Sahibesi</em>’nden ve karanlık, lafazan ve sıkıcı başka bazı eserlerden de daha iyi olduğunu yazmıştır.<a class="si-noteref epub-type_noteref" href="#f2" id="ref_f2">2</a> Öykünün temel fikri, eleştirmene göre, “hem dikkat çekici, hem de inandırıcı”dır.</p>

    <p>Drujinin’e göre, “Hayalperestlik” sadece Petersburg’a özgü bir şey değil, genel olarak çağdaş yaşamın bütününün karakteridir.</p>

    <blockquote class="alinti">
      <p>Bütün iyiliklerine ve akıllarına, mütevazı taleplerinin bütün sınırlılığına rağmen, hem iyi, hem akıllı, hem de mutsuz olan büyük bir genç insan türünün varlığından bahsetmektedir. Bu insanlar hayalperest olur ve kibir, sıkıntı, yalnızlık yüzünden hayali kalelerine kapanırlar.</p>
    </blockquote>

    <p>Drujinin, öykünün yetersiz yanlarının, Hayalperest’in belirgin bir zaman ve mekândan yoksun olarak sunulması ve okura onun işinin ve mesleğinin belirtilmemesi olduğu görüşündedir:</p>

    <blockquote class="alinti">
      <p>“<em>Beyaz Geceler</em>’deki Hayalperest’in kişiliği, eğer yapıp ettikleri daha anlaşılır bir şekilde verilmiş olsaydı çok daha açık bir şekilde belirlenmiş olurdu, öykü bundan çok şey kazanırdı.”</p>
    </blockquote>

    <p>Dostoyevski’nin, metni 1860 yılındaki yayımına hazırlarken yaptığı değişiklikler, Drujinin’in eleştirel değinmelerinin onun tarafından okunmuş olduğunu düşündürüyor. Örneğin, Hayalperest’in romantik düş anlarında beliren imgeleri tasvir eden satırlar, öyküye –herhalde– bu değerlendirmenin etkisiyle katılmıştır.</p>

    <p>S.S. Dudişkin, <em>Bir</em> <em>Yufka Yürekli</em> ve <em>Beyaz Geceler</em>’i 1848 yılının en iyi eserleri arasında saymıştır. Dostoyevski’nin yapıtında psikolojik çözümlemenin hâkim rolüne dikkat çekerek <em>Beyaz Geceler</em>’in sanatsal bakış açısının, yazarın daha önceki eserlerinden daha bütünsel olduğunu yazmıştır:</p>

    <blockquote class="alinti">
      <p>“Yazar bir kez bile özel bir sevgiyle aynı sözcükleri sıkça tekrarlama, araya sıkça yersiz bir şekilde heyecanlanan karakterler sokma, zavallı insan kalbinin anatomisini sıkça çıkarma gibi yollara başvurmuyor... <em>Beyaz Geceler</em>’de yazar bu açıdan neredeyse tavizsiz. Hikâye hafif, canlı ve öykünün kahramanı biraz orijinal olmasaydı, bu eser sanatsal olarak mükemmel olurdu.”<a class="si-noteref epub-type_noteref" href="#f3" id="ref_f3">3</a></p>
    </blockquote>

    <p>1859 yılında, A. Grigoryev de “İ.S. Turgenyev ve <em>Asilzade Yuvası</em> <em>Romanı</em>” adlı yazıda <em>Beyaz Geceler</em>’i anmaktadır. Öyküyü “duygusal doğalcılık” okulunun en iyi eserlerinden biri olarak anar ve bu arada, <em>Beyaz Geceler</em>’in “bütün o hastalıklı şiiri”nin bu akımı belirgin krizinden kurtarmadığını belirtir.<a class="si-noteref epub-type_noteref" href="#f4" id="ref_f4">4</a></p>

    <p>Öyküyle ilgili bazı değinmeler 1861 yılında, yeniden yayımlanmasından sonra da çıktı. Dobrolyubov “Ezik İnsanlar” başlıklı yazısında, <em>Beyaz Geceler</em>’in Hayalperest’inin <em>Ezilenler</em> (1861) romanının kahramanı İvan Petroviç’in özelliklerini önceden haber verdiği görüşünü dile getirdi. “Boş hayallerle iç çekip yakınmalar” ile tatmin olmaya karşı çıkarak şöyle yazdı:</p>

    <blockquote class="alinti">
      <p>“Bütün bu beyler, kendi ruhsal yüceliklerini bile bile nişanlısının âşığıyla kucaklaşmaya, ona hizmet etmeye dek vardırmıştır ve ben bundan hiç hoşlanmıyorum. Bunlar ya hiç sevmemişler ya da kafalarıyla sevmişlerdir sadece... Bu romantik fedakârlar seviyorsa, ne sefil kalpleri olmalı, ne zavallı duyguları! Bir de bu insanlar hâlâ bize ideal neymiş onu gösteriyor!”<a class="si-noteref epub-type_noteref" href="#f5" id="ref_f5">5</a></p>
    </blockquote>

    <p><em>Ezilenler</em> üzerine <em>Sın Oteçestva</em> (1861, 3 Eylül) ve <em>Severnaya Pleça</em> (1861, 9 Ağustos) dergilerinde çıkan yazılarda da <em>Beyaz Geceler</em>’e ilişkin olumlu değerlendirmeler yer aldı:</p>

    <blockquote class="alinti">
      <p>Dostoyevski’nin 1840’lı yıllardaki eserlerinin karakteristiği E. Tur’un yazısında da ele alınmaktadır. Yazara göre, öykünün olay örgüsü “masala yaklaşıyor ve gerçekliğe benzeyen herhangi bir şey barındırmıyor” olsa da, E. Tur bu yapıtı övgüyle karşıladı ve “fikirleri açısından özgün ve güzel bir şekilde yazılmış” bir eser olduğunu belirterek onu Rus edebiyatının “en şiirsel eserlerinden biri” olarak adlandırdı.<a class="si-noteref epub-type_noteref" href="#f6" id="ref_f6">6</a></p>
    </blockquote>

    <p>1860 yılında, ilk toplu eserleri yayıma hazırlanırken, Dostoyevski, öykü üzerinde biçemsel düzeltmeler yaptı. Ayrıca Hayalperest’in monologuna (İkinci Gece) birkaç satır ekledi (“Belki de soracaksınız siz, neyi hayal ediyor diye?” diye başlayıp “küçük meleğim” diye biten kısım).</p>

    <p class="yazar1">E.İ. SEMYONOV VE N.N. SOLOMİNA</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f1">
      <a class="si-backref" href="#ref_f1">1</a><span class="si-footnote-text">. Bu yazı F.M. Dostoyevski’nin on beş cilt olarak hazırlanan toplu eserlerinin (Leningrad, Nauka, 1988-1996); ikinci cildinde yer almaktadır. Metin içindeki dipnotlar da yine bu yazının yazarlarına aittir.</span>
    </div>

    <div class="si-footnote html5_aside epub-type_footnote" id="f2">
      <a class="si-backref" href="#ref_f2">2</a><span class="si-footnote-text">. <em>Sovremennik</em>, 1849, No 1, Fasikül 4, s. 43.</span>
    </div>

    <div class="si-footnote html5_aside epub-type_footnote" id="f3">
      <a class="si-backref" href="#ref_f3">3</a><span class="si-footnote-text">. <em>Oteçestvenniye Zapiski,</em> 1849, No 1, Fasikül 5, s. 34.</span>
    </div>

    <div class="si-footnote html5_aside epub-type_footnote" id="f4">
      <a class="si-backref" href="#ref_f4">4</a><span class="si-footnote-text">. <em>Ruskoye Slovo</em>, 1859, No 5, Fasikül 2, s. 22.</span>
    </div>

    <div class="si-footnote html5_aside epub-type_footnote" id="f5">
      <a class="si-backref" href="#ref_f5">5</a><span class="si-footnote-text">. Dobrolyubov, N.A., Toplu Eserleri, Moskova, 1963, cilt 7, s. 275, 268, 230.</span>
    </div>

    <div class="si-footnote html5_aside epub-type_footnote" id="f6">
      <a class="si-backref" href="#ref_f6">6</a><span class="si-footnote-text">. Ruskaya Reç, 1861, 5 Kasım, No 89, s. 573.</span>
    </div>
  </div>
</body>
</html>
