<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">BOLU DENEME DEVLETİ</h1>

  <p class="block_1"> </p>

  <p class="block_">Filozofları kimse okumaz. Ama bir sürüsünün ismini biliriz. Bir de daha çok Amerikalıların tercih ettiği, bütün filozofların ne dediğini kısaca özetleyen, onlardan özdeyişler sunan komprime felsefe kitapları vardır, onu bir karıştırınca bütün filozofları aşşağı yukarı bilirsiniz. Bütün filozofların en sinirlendiği şey, bir konunun aşşağı yukarı bilinmesidir.</p>

  <p class="block_">Zaten herkesin tüm filozofları okuyup, sabah akşam felsefe yapacak hali yoktur. Bununla karın doymamaktadır.</p>

  <p class="block_">Bir gün Elmadağ’da Divan Pastanesi’nde, sözü edilen kitabı okumadığım için çok utanıp önüme bakarken, filozof Haldun Taner bana dedi ki:</p>

  <p class="block_">“Bütün kitapları herkesin okuması gerekmez! Ben okudum, sana anlatıyorum işte o kitap özetle neyi anlatır…”</p>

  <p class="block_">Dünyamızın çok çalkantılı 203”270 yılları arasında yaşayan İskenderiyeli filozof Plotinos da “Yeni Platonculuk” denilen akımın temsilcisi olarak konunun idik didikçileri tarafından bilinmekteyse de, pek bilinmemektedir.</p>

  <p class="block_">“<i class="calibre2">Bir beden içinde oturduğum için utanç duyuyorum!”</i> diyen bu adam, bu dediğinden ötürü zamanında hiç hoş karşılanmamış;</p>

  <p class="block_">“Ne demek istiyor yani, bir kaç bedende birden mi oturmayı şavulluyor?”</p>

  <p class="block_">“Belki daha ekstra-larj bir beden düşünüyor bizim Ploti!”</p>

  <p class="block_">“Bi bok düşündüğü yok, Ploti delinin biri! Bedeninin içinde oturmaktan utanıyorsa, kalksın dolaşsın bedeninin içinde!” biçiminde İskenderiyelilerin kafasını bulandırmış ve 41 yaşında Roma’ya giderek kendi adına bir okul kurmuş, büyük saygınlık kazanmış, herhalde kendisi de bedeninde ikametten tedirgin imparator Gallienus, Plotinos’u pek sevmiş ve ona Platon’un ideal devletini kurması için bir ülke ayırmayı teklif etmiştir.</p>

  <p class="block_">Teklif tekellüf olmuş ve fakat her nedense böyle bir ideal devlet kurulmamıştır. Plotinos mu istememiştir bir pilot bölgede yepyeni bir devlet kavramını denemeyi? Niye istemesin? Düşünüp taşınıp öyle ideal bir devlet olamayacağına karar verip ütopyadan mı vazgeçmiştir?</p>

  <p class="block_">Bence Gallienus’un önerisi çok hoş ve kendinden binlerce yıl ilerde. Bana bugün böyle bir öneri yapılsa, hemen kabul ederim.</p>

  <p class="block_">“Al lan. Bolu ili senindir, kur orada bir örnek devlet, bakalım iyi çalışıyorsa sistem, biz de kocaman devlet olarak bundan ders alalım!” dese örneğin yetkililer, verseler bana böyle bir yetkiyi, Abant’ı başkent ilan ederek oraya yerleşir ve Bolu devletini yönetmeye başlardım.</p>

  <p class="block_">İlk işim Bolu’da bazı dallamaların dağlara villa yapmasına engel olmak olurdu.</p>

  <p class="block_">“Niye villa yapıyorsunuz? Bolulu musunuz?”</p>

  <p class="block_">“Hayır, hafta sonu Bizans’tan gelip şömine yakacağız. Burada devamlı arsa alarak buranın arsa fiyatlarını artıracağız, sonra bu arsaları başka dallamalara satacağız. Buranın da boku çıkacak, biz başka bir yerin içine sıçmaya gideceğiz!”</p>

  <p class="block_">“Hayır efendim, buraya villa falan yapılmayacak, Bolu devleti içinde, arsa alım satımı ve villa yapımı yasaklanmıştır, daha önce buraya villa yapmış Bolulu olmayan Bizanslıların ve Anadoluluların ve Selçukluların villalarına devletçe el konulmuştur, hafta sonu gelip burada bir otelde kalarak şömineden ve oksijenden yararlanabilirsiniz, ama buraya ara sıra gelmek için villa yapmaya gerek yok. Ayrıca otelimize para vererek Bolu’ya para bırakacak, kalkınmasına katkıda bulunacaksınız, villa marifetiyle bizim dağlarımızın bekaretini bozmayacaksınız, oralarda yaşayan sizin vahşi dediğiniz mülayim hayvanlarımızı rahatsız etmeyeceksiniz. Bir de şu var, Bolu devletinin para birimi, bölgesel alışkanlık itibanyla Amerikan dolarıdır, Türk paralarınızı Gerede ve Gölkaya sınır kapılarında dolara çevirebilirsiniz!”</p>

  <p class="block_">İkinci işim Bolu devletim sınırları içinde cami inşaatını yasaklamak olurdu. Gerektiğinden fazla cami var Bolu ili sınırları içinde. Oraya aktarılan parayla Bolu’ya ve bütün ilçelerine birer büyük tiyatro salonu, Abant Opera ve Balesi, Gerede Güzel Sanatlar Akademisi, Cumaova Köy Enstitüleri, Mengen ve Akçakoça Konservatuarları, Göynük El Sanatları Merkezi açılabilir.</p>

  <p class="block_">Bolu’da vergi kaldırılıp, Bolu’dan geçen herkesten Bolu’dan geçme vizesi karşılığı para alınabilir, Amerikan doları olarak. İstemeyen geçmesin.</p>

  <p class="block_">Örneğin Adapazarı’ndan Zonguldak’a gideceksiniz, ya efendi gibi Bolu devletine Amerikan doları olarak parasını öder, Düzce yolundan gidersiniz, ya da Bolu devleti sınırları dışından, yani Bilecik, Eskişehir, Ankara, Çankırı, Karabük, Devrek üzerinden bedava gidersiniz. Ayrıca Bolu devleti, içinden geçilmesine bayılmaz, o kadar geçilmese daha sakin olur Bolu. Üstelik her başvurana şakırt diye Bolu vizesi verilmez, vize isteyen gerekli belgeleri Gölyaka sınır kapısına teslim ettikten sonra, hakkında yapılacak araştırma süresini bekler. Vize istemi olumsuz da yanıtlanabilir. Bolu’ya girmek ne kadar zorlaştırılırsa, oraya giymek isteyen sayısı bir o kadar artar, böylece Bolu vizesine muntazaman zam yapılabilir.</p>

  <p class="block_">İlkel ağaç işleme yöntemi sanayiye dönüştürülerek, bütün dünyaya harıl harıl Bolu el işi ağaç ürünleri satılabilir. Abant, Yedi Göller, şifalı kaplıcalar, içmeler ve kayak sporu ve Akçakoça plajları aracılığıyla turizm patlatılabilir.</p>

  <p class="block_">Devletin sınırları içindeki Mudurnu’da piliç ve saray helvası sanayi geliştirilip, devletin liman ve turizm kenti Akçakoça’dan, komşu ülkeler, Türkiye, Bulgaristan, Romanya, Ukrayna, Moldavya, Rusya ve Gürcistan’a ihracat yapılabilir. Kimi Mudurnulu ustaların yerleştirileceği saray helvası üreten gezginci gemilerle, bütün bu komşu ülkelere, özellikle Türk müşterilere anında sıcak saray helvası servisi sunulabilir.</p>

  <p class="block_">Bolu devleti olarak barışçı bir tutum takınıp, kimseyle savaşmayı düşünmeyerek Bolu sınırları içinde ordu da barındırılmayabilir. Askerlik denilen şey, bir haftalık eğitim bütün Bolululara silahların nasıl kullanılacağının öğretilmesi biçiminde özetlenebilir. Zaten Düzce’den Gerede’ye kadar devlet sınırları içinde herkes silah kullanmayı, hatta üretmeyi bilmektedir. Ayrıca bir orduya gerek yoktur. Her Bolu vatandaşı ülkesini korumak gerektiğinde o ülkenin askeridir. Bunu algılayabilmek için vatandaşların iki yıl boyunca:</p>

  <p class="block_">“Yaylalar yaylalar!” diye bağırarak koşmasına gerek yoktur.</p>

  <p class="block_">Ordu beslemek için harcanan parayla halka bedava ekmek, benzin, ilaç, tütün sağlanabilir. Bütün bunlar parasız dağıtılabilir. Bunların pazarlanmasının bir iş olması ve birilerinin bu yüzden para kazanmaları durumu da ortadan kalkar.</p>

  <p class="block_">Bolu’yu yönetmek için milletvekillerine, bir meclise, hükümete ve bunlara maaş ve avantalar verilmesine gerek yoktur. Ayrıca, polis teşkilatı da gereksizdir. Her Bolu vatandaşı, dönüşümlü olarak günde 1 saat polislik yapar. Polislik bir nöbettir. Böylece herkes polistir, polis olmak özelliği ortadan kalkar. Adalet sistemi, köy ihtiyar heyeti mantığıyla yerel olarak yürütülür. İki sağlam adamımla ben Bolu’yu çekip çeviririm. Bunun için on para istemem, Abant’ta yiyip içip okumam yazmam sağlansın, Akçakoça’da küçük bir yazlık evim olsun, yeter.</p>

  <p class="block_">Bolu devleti içinde bankaya da gereksinim yoktur, kimse kimseye kredi ve faiz vermez, herkesin kasası vardır, doları olan düdüğü çalar. Herhangi bir parayı dolara ya da bir başka paraya çevirmek istediğinizde Bolu devleti sınırları içinde hangi bakkala başvursanız, size yardımcı olur. Ancak Bolu devletinde her şey için para gerekmez, örneğin otobüsler, trenler ve benzeri ulaşım ve nakliye bedavadır, devlet sınırları içinde mebzulen ağaç bulunduğu için kâğıt çok ucuza devlet tarafından üretilip, devlet matbaalarında her isteyen Bolulu yazarın kitabı basılacak ve pazar yerlerinde halka bedava olarak sunulacak, halkın çok aldığı kitaptan yeniden basılacak. Yazarlara telif ücretini devlet ödeyecek. Bir Bolulu yazarın eseri başka bir dile çevrildiğinde, ya da aynı dili konuşan komşu ülkelerde basıldığında oluşan telif ücretinden devlet komisyon alacak.</p>

  <p class="block_">Bolu Devleti asıl gelirini sınırları içinde yakalanan esrar, eroin ve benzeri uyuşturucu maddeyi imha etmeyerek, kendi tesislerinde ambalajlayarak, Hollanda’ya ihraç ederek temin eder.</p>

  <p class="block_">Bu ve fotokopisi başka uçuk fikirlerim de var, verin bana Bolu’yu orada on yıl değişik bir devlet deneyeyim, başarılı olursam siz de beni örnek alırsınız, başarılı olmazsam Bolu batmaz, on yıl sonra iade ederim, bildiğinizi okursunuz.</p>

  <p class="block_">Dünyada Bolu ilimizden daha küçük devletler olduğunu biliyor musunuz?</p>

  <p class="calibre1" id="calibre_pb_18"> </p>
</body>
</html>
