<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">TORBADAN ÇIKAN HASAN</h1>

  <p class="block_1"> </p>

  <p class="block_">Belkiler de çok önemli tarihte. Ben tarihi hep öyle kurcalıyorum. Şu olmasaydı, öbürü ölmeseydi, halamın bıyıkları olsaydı mantığıyla.</p>

  <p class="block_">Örneğin Rusya’yla Osmanlılar arasında yapılan Kaynarca andlaşmasıyla bağımsız kalan Kırım’ı, Rusya bir süre sonra işgal edip egemenliği altına almasaydı, ya da alsın, bu oldu bittiyi gururuna yediremeyen 1. Abdülhamit devletin ve ordunun güçsüzlüğünü bile bile, sırf delikanlılık olsun diye 1787’de Rusya’ya savaş açmasaydı, bu savaş olmasaydı 1789 Nisanının başında, ruslar Özi kalesini alamayacaklar, padişah da bu kötü haber üzerine felç geçirerek ve Fransız devrimini göremeyerek ölmeyecekti ve tabii ki musikişinas padişah 3.Selim 28 yaşında zart diye kendini tahtta bulmayacaktı.</p>

  <p class="block_">Bir zincirleme şaşkınlıklar dönemidir bu. 3.Selim tahta çıktıktan üç ay sonra, Fransız devrimine bir hafta kala, savaşta başarılı olamayan sadrazam Koca Yusuf Paşa’yı görevden alarak yerine Kethüda Hasan Paşa’yı getirmişti. Sağlığı gayet bozuk olan, öldü ölecek gözüyle bakılan bu Sadrazama halk Cenaze Hasan Paşa adını takmıştı. Onun sadrazamlığı da beş ay sürdü. Musikişinas padişah bir türlü istediği gibi bir sadrazam bulamıyordu. Fikir danışmak üzere Şeyhülislam Hamidizade Mustafa Efendi’ye başvurdu. Bu zat istiareye yattı ve fakat rüyasında bu makama layık kişiyi göremedi. Ancak Cezayirli Hasan Paşa üç kere üst üst üste padişahın rüyasına girince, derhal sadrazam yapıldı. Onun sadrazamlığı da üç ay yirmi sekiz gün sürdü. Ordunun kışladığı Şumnu’da ateşli bir hastalığa tutuldu ve bir kaç gün sonra yatağında ölü bulundu. Kimi tarihçilerin dedikodularına bakılırsa padişah tarafından zehirletilmişti. Yeni sadrazam arayışları başladı, padişah rüyasında hiç kimseyi görmüyordu Ordu başsız kalmıştı, çok düşünmeye vakit yoktu. Koskoca padişah niçin sadrazamı zehirletirken kimi sadrazam yapacağını düşünmemişti? İnsan bir sadrazam bulur, o zaman öbürünü harcar. Padişahların da bazen böyle kendilerinden beklenmeyecek düşüncesizlikleri olabiliyor. Sonunda Şeyhülislam Hamidizade padişaha şöyle bir öneride bulundu:</p>

  <p class="block_">“Sultanını, Rumeli’de bulunan vezirlerin isimlerini birer küçük kâğıda yazalım, kâğıtları bir torbaya atalım, çekin torbadan bir kâğıt, hangisi çıkarsa, onu sadrazam yapın!”</p>

  <p class="block_">Musikişinas padişah bu öneriyi dâhiyane bulmuş olmalı ki, hemen uygulamış, torbadan çıka çıka Rusçuklu Hasan Paşa çıkmış. Bak allahın hasanengiz işine, Cenaze Hasan’dan al mührü ver Cezayirli Hasan’a, onu zehirlet, kurra çek kurradan bir başka Hasan çıksın. Fakat padişah onu tanımıyordu:</p>

  <p class="block_">“Kim lan bu Rusçuklu Loto talihlisi Hasan Paşa?”</p>

  <p class="block_">Ruşçuklu Hasan, Osmanlı devleti zayıf düştükten sonra Rumeli’de birdenbire türeyen zenginlerden birinin oğluydu. 1768 Rus seferinde orduya para yardımında bulunmuş, sadrazamı kafaya almış, kaç paraysa vermiş ve vezirlik rütbesini satın almış, isminin sonuna Paşa’yı ekletmişti. İçkiye çok düşkün olup, paşalığında hiç bir başarı gösterememiş, kendisi için on para etmez anlamında ”kör mangıra yaramaz” teşhisi koyulmuş ve Rumeli’ne sürülmüştü.</p>

  <p class="block_">Gel dikiz ki torbadan o çıkmıştı ve tabii ki o da sadrazam olduğunda sadrazamlığı uzun sürmedi, sonunda padişah tarafından öldürtüldü.</p>

  <p class="block_">İnsan ister istemez düşünüyor, 1. Abdülhamit Rusya’ya savaş açmasa Rusçuklu Hasan sadrazam olur muydu? 3.Selim padişah olur muydu?</p>

  <p class="block_">Bir de şu kurcalıyor insanın kafasını, tarihimize batıya yönelmemiz için ilk önemli adımları atan, en aklı başında padişahlardan biri olarak geçen 3.Selim, nasıl oluyor da bir tombalacı gibi torbadan bir isim çekerek onu sadrazam yapabiliyor.</p>

  <p class="block_">Demek ki, 200 yıl sonra tarih kitaplarında Özal’dan, Amerika’ya akıl veren, batıya yönelmemiz için ilk önemli adımları atan, bizi otoyollara ve Amerikan sigaralarına kavuşturan, Kayahan şarkıları dinleyen musikiperver bir devlet adamı olarak söz edilecek, Yıldırım Akbulut’u yazı tura yöntemiyle başbakan yaptığını kimse bilmeyecek.</p>

  <p class="calibre1" id="calibre_pb_35"> </p>
</body>
</html>
