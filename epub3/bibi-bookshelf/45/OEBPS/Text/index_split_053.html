<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">BABAMSIZ BABALAR GÜNÜ</h1>

  <p class="block_1"> </p>

  <p class="block_">Anneler Günü’nü, yılın pek satış yapamadıkları hafta sonuna denkleştirip o cumartesi ve pazar da dükkân açarak herkesin anası için irili ufaklı hediyeler pazarlamayı beceren Amerikalı Yahudi tüccarlar uydurdular. Ben çok küçükken böyle bir şey yoktu. Sonra bir yıl;</p>

  <p class="block_">“Bu pazar Anneler Günü!” denildi. Daha sonra kanıksandı. Yerleşti ve gelenekselleşti. Anneler Günü satışlarından pek hoşnut olan bu Amerikalı sülükler, bu biçim başka günler de olsa diye, kafa kafaya verip:</p>

  <p class="block_">““Babaların suçu ne?” sloganıyla ortaya atılıp, insanın babasının önemini vurgulayarak, bir de Babalar Günü uydurdular. Haydi o pazar da babalara hediyeler! Durup dururken boyunbağı satışları hızlandı. Bu durumdan tek etkilenmeyen iskeleler oldu ve iskele babalarına hediye almadılar. Hepimiz ister istemez, hediye almasak bile, bir telefonla ya da telgraf marifetiyle babamızı arar, kutlar olduk. Babalar Günü’nün yeni icad edildiği zamanlar, babamı telefonla arayıp kutladığımda bana:</p>

  <p class="block_12"><span class="text_">“Babalar Günü</span> <span class="text_1">neymiş? Nerden çıktı yahu? Allahallah! Nasılsın oğlum, iyi misin?” demişti.</span></p>

  <p class="block_12"><span class="text_1">İnsanın anasına, babasına olan sevgisini, saygısını Amerikalı tüccarların mimlediği günde, panik halinde yerine getirebilmek</span> <span class="text_">için, önüne park edilebilen çiçekçilerde, itiş kakış çiçek almaya uğraşması kuşkusuz salakça.</span></p>

  <p class="block_">Gel dikiz ki bir Anneler Günü’nde herkesler annelerine çiçekler hediyeler koştururken, herkeslerin anneleri tebrikleri kabul ederken, sırf annem üzülmesin, boynu bükük kalmasın diye, şehirlerarası, uluslararası güller gönderdiğim çok oldu. Anneme ne gün çiçek alacağıma niçin bu iblis Amerikalılar karar veriyorlar? Üstelik bütün annelerin çiçek aldığı gün, benimkinin de alışının hiç bir özelliği yok. Bırakın da anneme, hiç beklemediği gün güller göndereyim.</p>

  <p class="block_">Sevgili Onno Tunç’la bir yaz aynı motelde kalıyorduk. Sabah kahvaltısında Onno mutfak personeline türlü şakalar yaptıktan sonra, bir kaşını kaldırıp, çok ciddi bir. tavırla:</p>

  <p class="block_">“Biliyorsunuz, bugün Dünya Patates Günü!” demeyi ihmal etmezdi. Canı patlıcan istediğinde:</p>

  <p class="block_">“Bugün Dünya Patlıcan Günü…Yarın biliyorsunuz, Dünya Karides Günü” gibi saptamalarla, Onno menüyü belirliyordu. <span class="calibre5">B</span>ize bu ve fotokopisi günleri icad eden Amerikalı tüccarlar da öyle.</p>

  <p class="block_">“Bugün Enişteler Günü” diye, yırtık dondan çıkıyor bir zıpır Amerikalı. Haydi herkes;</p>

  <p class="block_">“Enişteye ne alsak?” endişesine kapılıyor. Eniştesi olmayan intihar düşünüyor.</p>

  <p class="block_">Annesi olmayan Anneler Günü’nde bir acayip buruluyor, hüzünleniyor. Son Babalar Günü’nü göremeden öldü babam. Son Babalar Günü’nde gizli gizli ağladım. Bunun için gün icad edip babamın ölümünü bana her yıl, bu biçimde yeniden yaşatmaya ne hakkınız var sapık emperyalistler?</p>

  <p class="calibre1" id="calibre_pb_53"> </p>
</body>
</html>
