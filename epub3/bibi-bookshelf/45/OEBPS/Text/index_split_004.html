<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">İŞSİZLİĞİN UZMANLARI</h1>

  <p class="block_1"> </p>

  <p class="block_">Ne diyorlar bu ağustos böcekleri? Nedir bu şamata? Derdini tam anlatamadan cırcır ederken çatlayıp öleni var. Belli ki bu bir feryat! Anlatmak istedikleri bir şey var besbelli. Sırf karıncayı gıcık etmek için çıkarılmaz ki bu ağaç dolusu ses.</p>

  <p class="block_">“Şu tuttuğum balığı oltamdan çıkarır mısınız?”</p>

  <p class="block_">“Siz balığı kendi cici ellerinizle tutmadınız mı?”</p>

  <p class="block_">“Evet, ama balığı oltadan çıkarmayı hiç sevmem.”</p>

  <p class="block_">Kimin neyi sevdiği çok iyi belirlenmiş değil. Neyi yapmayı en sevdiğimizi öğrendiğimizde, yani ölmeden önce öğrenirsek, çünkü öğrenemeden bir koşuşturmanın ortasında böcek gibi ölmek de olası, belki de onu yapmak için çok geçkin bir yaşta oluyoruz.</p>

  <p class="block_">“Dünyaya yeniden gelseydiniz gene böyle salak mı olurdunuz?”</p>

  <p class="block_">Alçak matematik sorusunu da mutlaka treni kaçırınca aklı başına gelen bir Venedik yolcusu keşfetmiştir.</p>

  <p class="block_">Birden topluca susuyorlar ağustos böcekleri. Kalabalık bir orkestranın parçanın bir yerinde çok etkileyici bir biçimde topluca duruşları gibi. Bunu nasıl beceriyorlar lafonten açıdan çok aptal bu böcekler? Devlet Senfoni Orkestralarında bile zart diye nota osuran var, o muhteşem suskunlukta! Hepsi aynı anda öldüler mi yani bu böcekler? Hayır, birdenbire gene topluca giriyorlar müziğe!</p>

  <p class="block_">“Oltama yem takar mısınız?”</p>

  <p class="block_">“Niye kendiniz takmıyorsunuz? Yem ile küs müsünüz?”</p>

  <p class="block_">“Yemi elle tutmayı hiç sevmem!”</p>

  <p class="block_">“Yemi neyle tutmayı seviyorsunuz? Neyi el le tutmayı seviyorsunuz?”</p>

  <p class="block_">“Genelde elleme sevmiyorum.”</p>

  <p class="block_">Ellemeden yapılan pek bir iş yok aslında… Var mı acaba? Örneğin ağustos böceklerinin cırcırı hiç bir el becerisi gerektirmiyor. Islık çalınabilir el işe bulaştırılmadan fakat bu da belirli bir iş sayılmaz. Futbol oynanabilir, elin kullanılması penaltıya yol açacağından, kullanılmaması yeğ tutulur. Ancak rakip oyuncuyla birlikte kafaya çıkıldığında, onun hayalarını sıkabilmek için el gene devreye girmek zorundadır… Ayrıca dokuz metre on beş santim baraj kompozisyonunda da, üreme organlarımızı korumak için iki el birden gündeme gelir. Uyku sırasında ellere pek bir iş düşmüyor, ancak o sırada diğer organlarda belirli bir çalışma içinde değiller. Bütün organlar için genel bir tatil söz konusu. Uyku bir iş sayılamayacağı için, uyuma saatleri iş saatleri dışında bırakılmıştır.</p>

  <p class="block_">“Eyvah, balık tuttum!”</p>

  <p class="block_">“Niçin eyvah? Bir saattir o zavallı hayvanı tutmaya uğraşıyorsunuz…”</p>

  <p class="block_">“Oltadan kim çıkarıcak?”</p>

  <p class="block_">“Biz burada eşekbaşı mıyız? Çıkarırız! Görevimiz!”</p>

  <p class="block_">“Yalnız benim gözümün önünde çıkarmayın, iğrenirim.”</p>

  <p class="block_">“Anlıyorum. Siz aslında ne iş yapıyorsunuz?”</p>

  <p class="block_">“Boştayım, iş arıyorum.”</p>

  <p class="block_">“Bence balık tutmayı deneyin, size yakışıyor. Ben de sizin yardımcınız olurum, yem takıcı, kazara tutulursa balığı çıkarıcı olarak. Yalnız bana da bir yardımcı alsak iyi olur. Bu ağzını parçaladığımın balığını ne yapıyoruz?”</p>

  <p class="block_">“Kediye ver yesin!”</p>

  <p class="block_">“Sonra kediyi denize mi atıyorum?”</p>

  <p class="block_">Ağustos böcekleri yeniden makara çekmeye başladılar. Suyun üstü durgun, yanlış bir güvercin uçuyor tepemizde, giderek büyüyen çemberler çiziyor gökyüzünde. Bir gemiyle yanlışlıkla gelmiş buraya, uçuşundan belli. Derken zart diye sustu ağustos böcekleri, yanlış güvercinin de pat diye düşmesi gerek o anda, eşuyumsal açıdan ve fakat düşmedi, yelyepelek uçuyor. Kedi balığı bitirdi. Onu denize atıp atmamak konusunda kararsızlık geçiriyorum. Kediyle göz göze geldik.</p>

  <p class="block_">“Sakın öyle bir şey yapmaya kalkma, yüzünü gözünü tırmalarım!” diye baktı kedi gözümün içine.</p>

  <p class="block_">“Peki!” diye sevecen bir bakış attım kediye.</p>

  <p class="block_">“Yemi kaptılar!”</p>

  <p class="block_">“Adiler! Biz bu yemleri oltaya takacağımıza, direk kediye versek? Aynı hesap. Ya da kediye şuradan bir lokantadan buğulama balık yaptıralım. Biz de yeriz.”</p>

  <p class="block_">“Siz ne iş yapıyorsunuz?”</p>

  <p class="block_">“Yardımcınızım ya!”</p>

  <p class="block_">“Yani yanımda çalışmaya başlamadan önce nerde ne yapıyordunuz?”</p>

  <p class="block_">“Burada böyle oturup denize bakıyordum.”</p>

  <p class="block_">“Görevli olarak mı?”</p>

  <p class="block_">“Gayet tabii! Kendi kendimi görevlendirmiştim, denize bakıcı olarak. Bir maaş veren olmuyordu fakat birinin de bu denize bakması gerek. Ek iş olarak da ağustos böceklerini dinliyordum. Gözüm denizde, kulağım onlarda.”</p>

  <p class="block_">“Eyvah, gene balık tuttum.”</p>

  <p class="block_">“Maşallah siz de devamlı tutuyorsunuz!”</p>

  <p class="block_">Balık misinanın ucunda yafır yafır geldi, sudan çıktı, patıranırken, kedi uçarak havada kaptı balığı, ağzında balık, olta, misina koşmaya başladı. Salak adam misinanın ucunu bırakmadığı için, o da kedinin peşinde, yerlerde sürüklenmeye durdu. Allahtan akıllı misina kedinin adamı çekemeyeceğini düşünerek uygun yerinden koptu da adam ölümden döndü, döner dönmez de hemen ayağa kalktı.</p>

  <p class="block_">“Tehlikeli canım bu balık işi!”</p>

  <p class="block_">“Tehlikesiz iş yok artık. Buradan oturup denize bakıyorum, bin bir tehlike içinde. Zart diye denizden bir şey çıksa, n’aparım?”</p>

  <p class="block_">“Yollar da çok tehlikeli, hep araba geçiyor!”</p>

  <p class="block_">“Araba neymiş, geçen gün motosikletli bir genç filosu geçti!”</p>

  <p class="block_">Ağustos böcekleri gene birdenbire sustular, yanlış güvercin beynimizde gereksiz pikeler yapmayı sürdürüyor.</p>

  <p class="calibre1" id="calibre_pb_4"> </p>
</body>
</html>
