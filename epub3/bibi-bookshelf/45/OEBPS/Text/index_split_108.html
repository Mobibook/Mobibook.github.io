<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">OKULUMU BİR YENİDEN OKUYABİLİR MİYİM?</h1>

  <p class="block_1"> </p>

  <p class="block_">Avrupa turnesinin boş günlerinde, Stuttgart’tan Strazburg’a geçtim, parasız öğrencilik günlerimin bu kentinde, o zamanlar önünden geçmeye cesaret edemeyeceğim bir otele yerleştim ve hemen kenti dolaşmaya çıktım. Strazburg’u yürüyorum bir mayıs ikindisi. Yıllar önce yürüdüğüm yoldan eski okuluma doğru gidiyorum.</p>

  <p class="block_">Çok gençlikte okunuyor okullar. O yaşta insan okulda anlatılanları pek dinlemiyor, Leonard’ın kıçına bakıyorsun, Nicole’ün memelerine dalıp dalıp gidiyorsun, Maryse’in bacakları seni çıldırtıyor, not alıyor ayaklarda dersi dinlemeyip, defterine abuk desenler çiziyorsun. Çünkü senin kıçlara memelere bakma yaşın, okuldaki bütün kızlarla yatmak, Alzas’ın bütün beyaz şaraplarını içmek istiyorsun. Sabahın köründe, katedralin arkasından gün doğarken ve bu doğum toplam on-oniki dakika sürerken, yürüyerek okula gitmek zor geliyor. Reji hocasını çok salak buluyorsun. Sinirini bozuyor, onun dersleri sana anlamsız geliyor ve kaytarmaya uğraşıyorsun.</p>

  <p class="block_">Okul dediğin 40 yaşından sonra okunmalı. Şimdi daha iyi anlayabilirim, okulda bana o zaman anlatılanları ve bu okulun önemini. Zaten yeni yeni karıştırmaya başladım, bu salak reji hocası, yüzünden kapağını açmadığım “Scenographie” (*) kitabımı. Üstelik herif öyle koyu bir Alzas ağzıyla konuşuyordu ki Fransızcayı, bu bizi sürekli güldürüyordu, onu ciddiye almak olası değildi.</p>

  <p class="block_">Eskrim derslerinden ve hocasından nefret ederdim, neredeyse hiç bir dersine girmedim. Yıllar sonra o adamın yazdığı bir makaleyi okuduğumda anladım eskrimin, sahnede karşındaki oyuncuyla göz göze oynama, sürekli onu kollama ve birlikte hareket etme konusunda ne kadar önemli bir egzersiz olduğunu.</p>

  <p class="block_">24 yıl sonra okulumun kapısında, dev kestane ağacının dibinde durdum ve bunları düşündüm, çok genç yaşıyoruz okul serüvenini. 24 yıl sonra yeniden girdim okulumun kapısından. Orta yaşlı bir kadın oturuyor girişte.</p>

  <p class="block_">“Mösyö Ranvier yok mu?”</p>

  <p class="block_">“Kim?”</p>

  <p class="block_">“Ranvier!”</p>

  <p class="block_">“Öyle birini tanımıyorum.”</p>

  <p class="block_">“Burada o otururdu. Okulun kapıcısıydı. Hani Magic Circus’de Hitler rolünü oynamıştı. Tıpkı Hitler gibi bıyığı vardı.”</p>

  <p class="block_">“Ah evet… O yıllar önce öldü.”</p>

  <p class="block_">Merdivenlerden sekreterliğe çıkıyorum. İnanılacak gibi değil, sekreter Paulette 24 yıl önceki yerinde, yaşlı bir kadın olarak oturuyor. O beni hemen tanımıyor, kendimi tanıtıyorum, boynuma sarılıyor. Çay, kahve içiliyor, durumu açıyorum ona:</p>

  <p class="block_">“Okulumu bir yeniden okuyabilir miyim?”</p>

  <p class="block_">“Siz buradan diploma almışsınız.”</p>

  <p class="block_">“Diploma tamam da, pek bir şey bilmiyorum. Okula yeniden başvuramaz mıyım?”</p>

  <p class="block_">Biraz şaşkın, dudak büküyor Paulette:</p>

  <p class="block_">“Evet ama eskisi kadar genç değilsiniz.”</p>

  <p class="block_">“Bu benim sorunum… Okula yeniden başlayabilmek için sınava girmem gerekir mi?”</p>

  <p class="block_">“Prensip olarak, evet.”</p>

  <p class="block_">“Fakat bu kez, sınavda başarılı olamayabilirim, çünkü 24 yıl önceki heyecanım yok. Üstelik ben bu sınavı kazanmış, okuldan diploma almışım, neden yeniden sınava girecekmişim?”</p>

  <p class="block_">“Bu konuda ciddi misiniz?”</p>

  <p class="block_">“Çok ciddiyim, ben bu okulu şimdiki kafamla okumalıyım.”</p>

  <p class="block_">Sekreter Paulette durumumu, mezuniyet yılımı kaydetti ve okul yönetim kuruluna sunulmak üzere bir dosya açtı bana, durumum incelenecek, kabul olunursam, kapatıp tiyatroyu, Strazburg’a tiyatro okumaya gideceğim.</p>

  <p class="block_">Ferhan Şensoy 24 Haziran 1998, Tarabya.</p>

  <p class="block_">(*) Sahne Bilgisi</p>

  <p class="calibre1" id="calibre_pb_108"> </p>
</body>
</html>
