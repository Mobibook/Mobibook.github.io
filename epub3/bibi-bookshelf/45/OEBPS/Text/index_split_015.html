<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">HEVES VAR, KALAS YOK</h1>

  <p class="block_1"> </p>

  <p class="block_">Kari Marx gibi isminin sonuna “İZM” koyularak adını bir akıma veren adamlardan biri de ingiliz iktisatçı Keynes’tir.</p>

  <p class="block_">Lord John Maynard Keynes ve karısı Lydia Lopokova’nın ressam William Roberts tarafından 1932’de yapılmış resimlerinde, Keynes gömlek, boyunbağı, yelek ve ceketli, karısı ise daha “<i class="calibre2">Hadi yatalım John!”</i> bir kılıktalar, her ikisinin de elinde yanmayan birer sigara bulunmakta. Ressam sigaraların dumanını çizmeyi mi unutmuş? Yoksa Keynes ve karısı bir süredir sigarayı bırakmışlar ve fakat Atacan Arseven gibi elde, dudakta yakılmayan sigaralar mı gezdirmekteler? Ya da iktisatçı lordumuz iktisat olsun diye sigaraların yakılmasını yasaklamış mıydı? Böylece bir paket, ömür boyu yetebilir. Oysa Atacan o yakmadığı sigaranın filtresine sakız muamelesi yaparak, ağzında epey dolaştırıp, çok ıslanınca onu atıp yenisini koyuyor ağzına ve içmediği paketi bitince, içmeyeceği yeni bir paket alıyor. Bana sorarsanız Atacan da Keynes kadar lorddur ama iktisatçı değildir.</p>

  <p class="block_">Tiyatrocu Atacan Arseven ve Keynes tanışmamaktalar. Nasıl tanışsınlar, iktisatçı lord İngiltere’de öldüğünde, Atacan Samatya’da ve çocuk. Ama tiyatrocu olacağı belli, bütün Arseven’ler tiyatrocu. Onları tanımayan Keynes ise Virjinia Woolf, Lytton Strachey, Duncan Grant ve dönemin başka sanatçı ve yazarlarıyla içli dışlı can ciğer sarma. Birlikte yiyip içiyorlar, genellikle hesabı Keynes ödüyor ve mutlaka fatura alıyor. Hesabı ödemekle kalmıyor, kitaplarından, yazılarından ve spekülasyonlarından kazandığı paralarla bir tiyatro açıyor, bir bale topluluğunu parasal olarak destekliyor, ikinci dünya savaşı sırasında kurduğu, müziğin ve sanatın yüreklendirilmesi komitesi bugünkü Büyük Britanya Sanat Konseyi oluyor.</p>

  <p class="block_">“İktisat insanoğlunun hizmetinde olmalıdır.” diyen bu ingiliz lordu günümüzde “sponsor” ya da “siponsır” en yaygın söylenişi ile “sıponsır” denilen, sanata para atanların da babası yani. Üstadın çok para kazandığı ve bunların vergilerinden bunalarak, vergi vereceğine parasını sanat için harcadığı da düşünülebilir.</p>

  <p class="block_">Yeni bir şey değil yani;</p>

  <p class="block_">“Bizde heves var, kalas alacak paramız yok!” diye kimi tiyatrocuların, hali vakti yerinde kişilerden yardım istemesi.</p>

  <p class="block_">Moliere ve kumpanyasını da Fransızın kralı kese kese altın vererek ayakta tutmuş, ona yeni yeni oyunlar ısmarlamış, oyun zülfiyare dokununca da daha çok altın vererek oynamasını engellemiştir.</p>

  <p class="block_">Tiyatroların kimi Anadolu turnelerinde, oyunun organizasyonunu bir spor kulübü ya da bir dernek yapar. Bu durumlarda, genellikle dernek başkanı, o kentte o tiyatronun biletini satmış olmaktan kaynaklanan bir küstahlıkla, oyundan önce uzun ve sıkıcı bir konuşma yapmak ister, ya da spor kulübü başkanı, mümkünse oyunun uygun bir yerinde “Bandırmaspor” denilmesini talebeder.</p>

  <p class="block_">“Sıponsır”ın bir ayrı sakıncası da, izleyicinin tutmadığı bir oyunu, idrar zoruyla sahnede tutması.</p>

  <p class="block_">“<i class="calibre2">İnsanoğlu yaratılışından beri gerçek ve sürekli sorununun karşısına dikilip kendisine şu soruyu soracak mı acaba: iktisadi baskılarla elimizden alınan özgürlüğümüzü nasıl kullanabiliriz</i>?”</p>

  <p class="block_">diyor Keynes, “Torunlarımız İçin İktisadi Görüşler” başlıklı yazısında.</p>

  <p class="calibre1" id="calibre_pb_15"> </p>
</body>
</html>
