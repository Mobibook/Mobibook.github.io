<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">ŞEYTAN PİKNİKTE</h1>

  <p class="block_1"> </p>

  <p class="block_">O çok sıcak yazın, o çok sıcak cuma günü, Şeytan sabahın ilk saatlerinden başlayarak, Azrail’le işbirliği içinde olduğunu sezdirmemeye özen göstererek, alt dudağı sarkan çocuğun tepesinde dolaşmaya başlamıştı. Bir kaç aile, Şeytan, Azrail, topluca bir özel otobüsle, Çamlık’a pikniğe gidilmişti. Hava kapalı, deniz dalgalıydı. Denize girmek isteyenler oldu. Alt dudağı sarkan çocuğun canı denize girmek istemedi. Hemen yanında bitiveren Şeytan, onu dürtükledi:</p>

  <p class="block_">“Niye girmiyorsun? Mayon da yanında!”</p>

  <p class="block_">“Çok dalga var!” dedi çocuk Şeytan’a.</p>

  <p class="block_">“Dalga mı geçiyorsun, asıl dalgalı deniz zevkli olur.” dedi Şeytan.</p>

  <p class="block_">“Peki!” dedi çocuk, başka ne diyebilirdi ki. Soyundu mayosunu giydi. Dik kayalıklardan aşağı indi. Şeytan da koşar adım peşinde. Denizin ortasına uzanan kayalığın ucuna doğru koştu alt dudağı sarkan çocuk. Bir ara ayağı kayıp düşecek gibi oldu, arkadan yetişen Şeytan, kolundan tuttu, düşmesine engel oldu. Çocuğun planı bozmasını istemiyordu. Kayaların ucunda durdu çocuk. Şeytan de nefes nefese gelip yanına oturdu.</p>

  <p class="block_">“Atla!” dedi. Çocuk duraladı.</p>

  <p class="block_">“Sen geçen yıl burdan ne biçim atlıyordun.” diye yüreklendirdi Şeytan.</p>

  <p class="block_">“Ama su çok bulanık, dibi görünmüyor.” diye geriledi çocuk.</p>

  <p class="block_">“Buraya kadar, bir koşu geldin. Herkes sana bakıyor. Atlayamazsan hepsi seninle alay edecek!” diye tahrik etti Şeytan.</p>

  <p class="block_">“Peki lan Şeytan!” dedi çocuk. Hayatta hiç denilmemesi gereken bir söz.</p>

  <p class="block_">Az bir zıplama, havada ufak bir kavis, insanın hızını biraz olsun kesen yarım metrelik bir su tabakası, ürkünç bir ses ve denizden çıkan başı kanlı çocuk. Kadınlardan çığlıklar. Olayları kayalığın tepesinden izleyen Azrail ise Şeytan’a bozuk atıyordu:</p>

  <p class="block_">“E, bak ölmedi!”</p>

  <p class="block_">“Dur bakalım, daha bir şey belli değil, deli gibi kan kaybediyor.” diye ona moral veriyordu Şeytan.</p>

  <p class="block_">Alt dudağı sarkık çocuk elini başına sürdü, eli kıpkırmızı kan ve saç oldu. Çok korktu. Eniştesi kayalardan deli gibi atlayarak aşağı indi. Tam kayaların ucuna geldiğinde, Şeytan enişteye çelme taktı, enişte de yüzükoyun denize düştü. Çocuğu kucaklayıp kayalıklara çıkardı. Kendisi de çıktı, çocuğu kucağına aldı. Hızla kayaları tırmandı. Şeytan da peşlerinde.</p>

  <p class="block_">“Derin mi?” dedi çocuk endişeli.</p>

  <p class="block_">Yoo” dedi enişte daha da endişeli. Azrail’in yanından hızla geçip gazinoya girdiler.</p>

  <p class="block_">“Tentürdiyot?”</p>

  <p class="block_">“Yok.”</p>

  <p class="block_">“Tütün, sigara?”</p>

  <p class="block_">“Yok.”</p>

  <p class="block_">“Ne var yahu, kan durduracak ne var?”</p>

  <p class="block_">“İspirto.”</p>

  <p class="block_">“Tamam getir çabuk, pamuk da getir.”</p>

  <p class="block_">Enişte ispirtoyu döktü çocuğun başına. Çok canı yandı çocuğun. Pamuk bastı enişte. Çocuğu elinden tutup, çam ağaçları arasındaki dar patikadan karayoluna çıkardı. İlk gelen minibüse bindiler. Alt dudağı sarkan çocuk ve eniştesi öne şoförün yanına bindiler. Azrail hemen arkalarına oturdu, Şeytan en arka koltuğa yattı. Çocuk kıpkırmızı olan pamukları değiştirdikçe, şoför:</p>

  <p class="block_">“Bi şey olmaz canım… ben de küçükken hamamda düşmüştüm, göbek taşının kenarına çenemi çarpmıştım. Bak şurası… Hiç bi şey belli mi?” diye çocuğa moral vermeye uğraşıyordu.</p>

  <p class="block_">“Çok kan akmış mıydı çenenden?” dedi çocuk.</p>

  <p class="block_">“Yok, kan akmamıştı!” dedi şoför.</p>

  <p class="block_">Yıldırım hızıyla kasabanın devlet hastanesine ulaştı minibüs. Hastane kapısından, enişte, çocuk, Azrail ve Şeytan itişe kakışa girdiler içeri. Alt katta değişik kapıları açıp baktılar, kimseye rastlamadılar. Hızla üst kata çıktılar. Üstünde “Hemşire Odası” yazan kapıyı açtılar. Odanın ortasındaki sandalyede beyaz önlüklü, bıyıklı bir adam oturmuş, onun kucağına oturmuş beyaz önlüklü hemşire de adamın iki bacağının birleştiği noktada, ata binmiş gibi, ritmik bir biçimde zıplıyordu. Çocuk ne yaptıklarını pek anlıyamadı. Kapı açılınca hemşire hemen fırladı, ayağa kalktı, adam pantalonunun fermuarını çekerek kendini bir başka yana attı. Hemşire kız saçlarını düzeltti ve sinirle bağırdı:</p>

  <p class="block_">“Ne var?”</p>

  <p class="block_">Alt dudağı sarkan çocuk, başını gösterdi. Enişte, hemen bir şeyler yapılması gerektiğini belirtti. Az önce fermuarını çeken, hemşireyle atcılık oynayan adam da enişteye fırça çekiyordu:</p>

  <p class="block_">“Bu kapıda ne yazıyo? Senin okuman yazman yok mu?”</p>

  <p class="block_">“Hemşire odası!”</p>

  <p class="block_">“E, kapı vurulmadan girilir mi Hemşire Odası’na?”</p>

  <p class="block_">“Sen ne arıyorsun peki Hemşire Odası’nda hemşire olmayarak ve niçin hemşireyle atcılık oynuyorsun, görev başında?” diyecek oldu enişte, demedi.</p>

  <p class="block_">“Yaralımız var, hastanede bir yetkili arıyoruz. Çocuk kan kaybediyor.”</p>

  <p class="block_">Hemşire odanın dibinde kapısında “Strerilizasyon” yazan başka bir kapı açtı, çocuğu oraya aldı, oturttu. Başına baktı:</p>

  <p class="block_">“Dikiş ister!” dedi. Yarılmış yeri, bir pensle sıkıştırdı. Atcılık oynadığı bıyıklı adamdan iğne istedi, iplik istedi ve hiç bir uyuşturmada bulunmadan, cart cart dikmeye başladı çocuğun başının derisini. Çocuğun çok canı yanıyor, kendini tutuyor, alt dudağı daha sarkarak titriyor, gözünden damla damla yaşlar süzülüyordu, daha sıkı tutuyordu eniştesinin elini. Bu sırada atcılık oynayan bıyıklı adam sürekli kazanın nasıl oluştuğuna dair kovuşturmada bulunuyordu.</p>

  <p class="block_">“Kayaya çarptım…”</p>

  <p class="block_">“Hangi kayaya?”</p>

  <p class="block_">“Denizin içinde.</p>

  <p class="block_">“Nerede?”</p>

  <p class="block_">“Çamlık’ta.”</p>

  <p class="block_">“Saat kaçta…”</p>

  <p class="block_">“Üff bilmiyorum, çok acıyor.”</p>

  <p class="block_">Dikiş işi bitti. Enişte ve çocuk ve Azrail ve Şeytan hastaneden çıktılar. Hastanenin bahçe kapısında Azrail Şeytan’a bir tokat patlattı, küs olarak ayrıldılar.</p>

  <p class="calibre1" id="calibre_pb_39"> </p>
</body>
</html>
