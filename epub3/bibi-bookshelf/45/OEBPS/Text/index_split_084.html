<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">DU YU SPIIK ÖRDEKÇE</h1>

  <p class="block_1"> </p>

  <p class="block_">Kim istemez hayvanlarla konuşabilmeyi? Onların da bir dili olduğu, insan dilleri kadar zengin olmasa da, aralarında anlaşabildikleri kimi kod seslerin varlığı biliniyor. Karga durup dururken “gak” demiyor. Kimi zaman bir kısa, bir uzun “gak”, zaman zaman iki “gak”ı izleyen hırıltılı bir “guk” derken elbette söylediği bir şey var. Biz bunu, karga gak guk ediyor, diye yorumluyoruz, kargaca bilmediğimiz için. Örneğin bir ekmek kırıntısına, ya da bir kesme şekere ulaşan devriye bir karıncanın, aniden hareketlerini hızlandırıp, ganimetin çevresinde bir iki tur attıktan sonra, arka ayakları üstünde şaha kalkıp bizim insan kulağımızla duyamadığımız bir frekanstan bir çığlık atarak, çevredeki tüm karınca arkadaşlarını oraya topladığını ben gözlerimle gördüm. Başka neremle görebilirim? Kimi boylarından büyük kırıntıları yuvaya taşıyabilmek için, iki karıncanın arasında şöyle bir diyalog geçtiği kesin:</p>

  <p class="block_">“Sen sırtüstü yere yat, malı üstüne koyalım, sen dört ayağınla malı tut, ben seni çekeyim.”</p>

  <p class="block_">“Sırtım zımparalanır, sen yere yat ben çekiim…”</p>

  <p class="block_">Aralarında böyle bir konuşma olmasa, biri sırtüstü yere yatıp kırıntıyı kucaklarken, öbürünün onu hani hani yuvaya çekme işi nasıl düzenlenebilir?</p>

  <p class="block_">Kimi atların, yarıştan önce jokeylerine:</p>

  <p class="block_">“Bugün hiç halim yok ağbi, boşuna kamçılama beni, biz kazanamayacağız!” dediği olmuştur mutlaka, ancak atca bilmeyen jokey, yarış boyu atını hayvanca kamçılamıştır. Böyle hayvanlıkları var insanoğlunun.</p>

  <p class="block_">Detroit Hayvanat Bahçesi yetkilisi Greenewall, 1954’de maymunların 32 seslik bir sözlükleri olduğunu belirlemiş, çıkardıkları değişik seslerle:</p>

  <p class="block_">“Dikkat bekçi geliyor!”</p>

  <p class="block_">“Bırak lan, o muz benim!”</p>

  <p class="block_">“Kapıyı aç!”</p>

  <p class="block_">“Domal!”</p>

  <p class="block_">“Hassiktir! Şu bakıcımız ne kadar salak değil mi?”</p>

  <p class="block_">“Greenewall maymun değil, bizi taklit ediyor!” gibi cümleler kurduklarını kanıtlamıştır.</p>

  <p class="block_">Greenewall’dan çok önce, hayvanların sinir sistemleri merkezinde algılama merkezlerinden başka kimi hassas liflerin de bulunduğunu ve bu liflerin onlara ifade ve anlayış yetilerini sağladığını kanıtlayan, Viyanalı hayvanat bilgisi uzmanı Konrad Lorenz, yavru ördekler üzerinde yaptığı denemeler sonucu, anlatım biçimlerini çözerek, ördeklerin çıkardıkları kimi seslerin basit huzursuzluklar ifade ettiğini, kimilerinin ise gerçek bir ıstırabın dile getirilişi olduğunu ayırdederek, sonunda şakır şakır ördekçe konuşmayı başarmış, yavru ördeklerin derdinden anneleri kadar anlar hale gelmiş, Lorenz’i gerçek annesi sanıp öz annesine üvey muamelesi yapan ördek yavruları bile olmuştur.</p>

  <p class="block_">Giderek işin bokunu çıkaran Lorenz, çıkardığı değişik ördekcil seslerle, ördekleri istediği zaman istediği yöne yürütür hale gelmiştir, tıpkı biz Güzel Sanatlar Akademisi’nde devrimci öğrencilerken, o devrimci dili hepimizden iyi bilen Mahir Kaynak’ın bizi haybeden ve ölümüne yürütüşleri gibi, daha tıpkısı cuma günleri camilerden çıkan grupları galeyana getirenler gibi.</p>

  <p class="calibre1" id="calibre_pb_84"> </p>
</body>
</html>
