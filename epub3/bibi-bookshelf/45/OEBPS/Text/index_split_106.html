<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">MÜTERCİM RÜŞTÜ ÇETESİ</h1>

  <p class="block_1"> </p>

  <p class="block_">Osmanlı Murat’larının sonuncusu, tahta kıçını tam koyamadan kalkanı, 5.Murat 28 Ağustos 1876 cuma günü son kez selamlığa çıkmış. Devrisi cuma artık padişah olmayacağını, ne millet ne de kendisi biliyormuş. Saraya dönünce her nedense ota boka sinirlenen padişah sabaha kadar uyumamış. O 28 Ağustos 1876 cumayı cumartesiye lehimleyen gece uyumayarak ne yaptığına dair en ufak bir ipucu yok. Bütün tarihçiler o gece uyumadığını ve şafak vakti bahçeye fırlayarak kayık havuzuna atlamak istediğini, peşinden deli gibi koşan saray hademelerinin kendisini tutarak, zar zor ikna ederek, içeri aldıklarını yazıyor. Kimi tarihçiler kendisinin ayyaş olduğunu ve sık sık böyle zirzopluklar yaptığını belirtiyorlarsa da, 5.Murat’ı sinirlendiren, bütün gece uyumayıp cinnet halinde kayık havuzuna atlamak istemesine sebep olan şey bilinmiyor. O cuma selamlığında sinir bozucu bir şey mi olmuştur? Yoksa bir kaç cumadır süregelen, padişahı paranoyak kılan kıl tüy bir olay mı vardır? Murat’a overdose bir şey mi içirilmiştir? Tarihçiler bunu söylemiyor.</p>

  <p class="block_">Sultan Murat kayık havuzuna doğru koşarken, olayı dikkatle pencereden izleyen diğer bir saltanat üyesi, 5.Murat tahttan iner inmez bu yumuşak makama kıçını koyacak olan kardeşi Şehzade Veliahd Abdülhamit durumu ilgiyle gözledikten sonra, koşarak olayı sadrazam Mütercim Rüştü Paşa’ya bildirmiş. Tarihçiler bunu somut olarak söylüyor.</p>

  <p class="block_">Demek ki, 5. Murat’ın hiç uyumadığı o 25 Ağustos 1876 cuma gecesi Abdülhamit de uyumuyor ki şafak vakti ağabeyi Murat’ın aniden saraydan fırlayıp kayık havuzuna atlamak istediği ve hademelerce engellenip saraya geri sokulduğu o çok kısa anı görüyor, ilgiyle izliyor ve koşarak durumu sadrazama bildiriyor. Bundan o şafak vakti sadrazam Mütercim Rüştü Paşa’nın da uyumadığı anlaşılıyor. Belki de mütercim bir sadrazam olarak sabaha kadar bir şey tercüme ediyordu diye düşünülebilir.</p>

  <p class="block_">Ancak bu tercüme işleri uzmanı Rüştü Paşa’nın Abdülaziz’i tahttan indirip Murat’ı tahta çıkarma operasyonunda da başrol oynadığını göz ardı etmeyen daha polisiye bir mantıkla düşünüldüğünde, Abdülhamit ve Rüştü Paşa’nın olayı gözleri saatte beklediği ve 5.Murat cinnet geçirir geçirmez, Abdül’ün koşarak Rüştü’nün yanına gidip:</p>

  <p class="block_">“Tamam Rüştü, çak!” diyerek sağ ellerini birbirine çarpıp şaklattıkları da hayal edilebilir.</p>

  <p class="block_">Tarih yazmıyor ama o sırada Abdülhamit’in Murat’ın yerine tahta çıkmasını çok, isteyen eniştesi Damat Mahmut Celaleddin Paşa ve serasker vekili Redif Paşa’nın da oralarda bir yerlerde sonucu bekleyip, mutlu haberi kutladıkları kesindir. Sanırım o gece sarayda hiç kimse uyumuyor.</p>

  <p class="block_">Sonunda vükela meclisi, Avusturya’dan gelen uzmanların, padişahın ancak Viyana’da bir klinikte tedavi edilebileceğini belirten raporunu da göz önünde bulundurarak, 31 Ağustos 1876 perşembe günü 5. Murat’ın tahttan indirilip yerine Abdülmakyavel’in geçirilmesine karar vermiş. Tarihte yazılmamış olan bir de şu var. Acaba bu olaydan sonra Abdülmakyavel ağabeyi Murat’a:</p>

  <p class="block_">“Ağbicim n’oldu? Hayrola? Bir şeye mi sinirlendin? Niçin kendini havuza atmak istiyorsun?” gibi şeyler sormuş mudur?</p>

  <p class="block_">Bence sormamıştır, çünkü Abdülmakyavel olayları biliyordu. Belki de Murat’ın kayık havuzuna atlayıp boğulması planlanmıştı, gel dikiz ki keriz hademeler olaya el koyarak planı bozdular, durup dururken taa Avusturya’dan uzmanlar heyeti getirtilip raporlar yazdırıldı da Murat tahttan indirilebildi.</p>

  <p class="block_">İnsanın aklına takılan bir başka pis soru da, Avusturyalı uzmanlar heyeti nasıl olup da, ne gibi bir vasıtayla, 1876’da dört gün içinde Viyana’dan İstanbul’a gelip, Murat’ı muayene edip, deli raporunu veriyor. Ben 197l’de, yani olaydan 95 yıl sonra, İstanbul’dan Viyana’ya trenle 2,5 günde gittim. Acaba Avusturya heyeti de çok daha önce getirtilmiş ve raporunu yazmış mıydı? Üstelik padişahlığı sadece 93 gün süren bahtsız Sultan Murat Viyana’ya tedaviye gönderileceğine, Çırağan Sarayı’na kapatılmış ve rivayet olunur ki Çırağan Kempinski’nin Casino’sunda yıllarca blackjack oynayıp, hep kaybetmiş.</p>

  <p class="block_">Osmanlı tarihi veliaht kardeşler arasında:</p>

  <p class="block_">“İn oradan ben oturucam!” didişmeleriyle doludur. Ayrıca buna kendileri de karar vermiyorlar.</p>

  <p class="block_">“Abdül gitsin, Murat gelsin, Murat uymadı, Abdülmakyavel gelsin!” biçiminde olayları belirleyen, deneme yanılma yöntemini düstur edinmiş Mütercim Rüştü ve çetesi var, Mithat Paşa da çetenin iyi niyetli taşeronu.</p>

  <p class="block_">Neyse demokrasiye kavuştuk da bu pisliklerden kurtulduk!</p>

  <p class="calibre1" id="calibre_pb_106"> </p>
</body>
</html>
