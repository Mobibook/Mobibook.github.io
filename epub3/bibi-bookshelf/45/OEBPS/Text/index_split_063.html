<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">ÖKÜZ KONT</h1>

  <p class="block_1"> </p>

  <p class="block_">19. yüzyıl feylesoflarını uzun zaman ve şiddetle etkileyen, felsefe konularının ancak pozitif bilgilere dayanılarak çözülebileceğini ileri süren Pozitivizm denilen Olumluculuğun mucidi Auguste Comte’un adını herkes duymuştur.</p>

  <p class="block_">Nasıl bir tip olduğu konusunda, dönemin önemli heykeltıraş ve portre ressamı Antoine Etex tarafından 1852’de yapılan resmi bize kimi ipuçları vermektedir. Bu resimde üstad, bir canlı televizyon yayınında birdenbire birilerini tokatlamak üzere olan Medyum Memiş gibi bakmaktadır. Her iki göz ayrı noktalara odaklanmıştır. Dudaklarının iki ucu, ağlayan tiyatro maskesinde olduğu gibi aşağı kıvrılmıştır ki Medyum Memiş’te de, tam tokat atmadan önce ağız aynı biçimi almaktadır. Bu resme dikkatlice bakıldığında çok acayip şeyler düşündüğü her halinden bellidir.</p>

  <p class="block_">Auguste Comte, evinden çıkar, eve gelmeyi unuturmuş. İpe sapa gelmez mektuplarında kimi sözcüklerin altını çizermiş. Mektubun ortasında çok gereksiz parantez açar, hiç de açıklanması gerekmeyen o şeyi, uzun uzun anlatırmış. Bir gezinti sırasında karısını, kendisiyle birlikte Enghien gölüne atlamaya zorlamış.</p>

  <p class="block_">Durumu pek iyi görülmeyerek tımarhaneye kapatıldığında, güllabicinin gül yanağına çatal saplamış, tımarhaneden çıktığı günkü evlilik töreninde nikah defterini Brutus Bonaparte Comte adıyla imzalamış. Yemeklerde bıçağını masaya saplamaya uğraşır ve ezbere Homeros okurmuş. Paris’in şarkılara konu olmuş Le Pont des Arts köprüsünden kendini Seine nehrine atmaya uğraşmış, Allahtan, Savaş Ay ve A Takımı tarihin derinliklerine dalarak oraya naklen yayın arabasıyla ulaşmış da, canlı yayında adamı intihardan vazgeçirmişler.</p>

  <p class="block_">Auguste Comte Montpellier’ye gitmek üzere yola çıkmış ve Nimes kentine vardığını görerek çok şaşırmış. Buna benzer ipe gelseler, bu gelişi sap kabul etmez türden, usasığmaz denyolukları var üstadın.</p>

  <p class="block_">Karısını gölde boğmaya çalışması ve Savaş Ay’ın televizyon programına çıkmasından başka hiç bir olumlu davranışı tespit edilemeyen, Olumluculuğun babası, anladığınız gibi zır delinin biriymiş.</p>

  <p class="block_">Okul kitaplarımızda çok kısaca, çok önemli ve ciddi bir filozof olarak anlatılır ve fakat öğrenciler ona Öküz Kont derler.</p>

  <p class="calibre1" id="calibre_pb_63"> </p>
</body>
</html>
