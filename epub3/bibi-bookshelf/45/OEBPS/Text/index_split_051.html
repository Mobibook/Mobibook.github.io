<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">NEREYE BAKIYORSUNUZ?</h1>

  <p class="block_1"> </p>

  <p class="block_">Yaşasaydı bugün 134 yaşında olacaktı, oysa 37 yaşında öldü. Toulouse kontlarının soyundan gelen, racon bilir Fransız ressamı Henri Marie Toulouse-Lautrec, “<i class="calibre2">sağlığı bozuk bir çocuktu, 14 yaşında iki kez düşmesi sonucu sakat ve cüce kaldı</i>” diye tanıtılıyor ansiklopedilerde. Babası öyle yazdırmış. Sıkı araştırma sonucu çakıyorsunuz ki adamın cüceliğinin çocukken düşmeyle ilgisi yok, durum genetik bir durum, Toulouse-Lautrec babasının genlerinden kopyalanmış… Üstadın babası öylesine kısa boyluymuş ki, masanın altından geçerken, lan buranın tavanı da amma yüksekmiş, duygusuna kapılıyormuş.</p>

  <p class="block_">“Salonda” isimli tablosunu çizebilmek için randevuevlerinde uzun uzun incelemelerde bulunan, genelde çıplak ya da yarı çıplak kadınlar çizen ünlü ressam çok adi bir zamparaymış ve;</p>

  <p class="block_">“Lütfen bir kere yatalım madam, bi kereden bi şey olmaz!” biçiminde her gördüğü karıya sarkarmış, sarkar denemez tabii, çünkü sarkmak yukardan aşağıya yapılabilen bir eylem, bücür Lautrec kadının kendisine sarkmasını sağlamaya çalışıyormuş, denilebilir. Çünkü üstadın boyu da masa altından geçmeye engel değil… Kadınlara düşkünlüğünü bu çok kısa boyuyla da açıklayabiliriz, çünkü üstat bir kadına baktığında, üstadın göz hizasında kadının en ayıp yerleri bulunuyor, başka erkekler kadınların gözüne bakarken o ister istemez kıçına ya da mıçına, yani devamlı burnunun ucundaki cinsel organa bakıyor. İnsan devamlı oraya bakınca, başka şeyler düşünmesi zor tabii… Örneğin bir mayo defilesi izlerken bilmiyorum siz, mankenlerin daha çok neresine bakıyorsunuz, ben genelde, gözlerine, kaşlarına bakmaya uğraşıyorum… Yani bunun için özel bir çaba sarfediyorum. Kendimi koyversem, ben nereye bakacağımı biliyorum. Bayan tenis maçlarında da erkek izleyicilerin topa bakmadıkları bilinen bir gerçek. Hele yer jimlastiği. Orada hakem olsanız ve de Erman Toroğlu gibi;</p>

  <p class="block_">“Geri al Uğur, yavaş yavaş oynat!” demek hakkınız yoksa, işiniz bayağı zor. İnsan nereye bakacağını şaşırıyor.</p>

  <p class="block_">Daha doğrusu insan nereye bakacağını biliyor, oraya bakmamak için elinden geleni yapıyor.</p>

  <p class="calibre1" id="calibre_pb_51"> </p>
</body>
</html>
