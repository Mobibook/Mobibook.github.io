<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">HANGİ ŞARKI?</h1>

  <p class="block_1"> </p>

  <p class="block_">Nikotin bulut bir barın duvardan duvara penceresinden dolunay gayet buzlucam izdüşüyorken loş geceye:</p>

  <p class="block_">“Söylememi, istediğiniz bir şarkı var mı?” diye bana doğru eğildiler sarışın kadın ve memeleri. Bir an duraksadım. Kadın mı söyleyecek, memeleri mi? O memeler bir şey söyleyecekse bana, söylesinler, benim de o memelere bir çift sözüm olabilir. Kadın söyleyecekse, ne isterse söylesin. Söylediği şarkılar beni pek sarmıyor. Ne demek istediğini çok iyi anlatamayan, daha doğrusu pek bir şey demek istemeyen on on iki fiilin, ikinci şahıs emir kipinde arka arkaya yinelemesinden oluşuyor feryat figan dile getirdiği şarkılar. Her şarkıya başladığında, iç geçirip, bari bundan sonraki şarkı benim olsun diye daha derin iç geçiriyorum.</p>

  <p class="block_">Şu an iki meme, iki göz olarak masama sarkmış bulunuyor sarışın kadın. Aslında sarışın değil, öyle boyanmış. Genelde hepsi öyle şarkıcıların, herhalde saç o renge boyanınca, ses daha iyi çıkıyor.</p>

  <p class="block_">“Ne isterseniz onu söyleyin. Şarkıcılar bizim istediklerimizi değil, kendi söylemek istediklerini söylemeliler. Şarkıcıların söylenecek bir şeyleri olmalı.”</p>

  <p class="block_">“Repertuarım geniştir.” diye çapkınca gülümsedi kadın.</p>

  <p class="block_">“Anlıyorum. Basen gibi… Fakat benim dediğim o değil… Sezen Aksu’nun bir şarkısını ondan iyi söylemenizi beklemiyoruz… Onu Sezen hem kendine has, hem çok güzel söylüyor zaten. Kendi şarkılarınızı söyleyin, Brassens, Miriam Makeba, Jacques Brel, Fikret Kızılok gibi, Aşık Veysel gibi… O müziğe söz oturtmuş bir şarkı sözü yazarı, bulunmayan şarkıları severim ben.”</p>

  <p class="block_">Kadının kafası karıştı, memeleri burnumun ucunda şöyle bir sarsıldılar:</p>

  <p class="block_">“Valla benim söyleyemeyeceğim şarkı yoktur. Fakat orkestra hepsini bilmez.”</p>

  <p class="block_">Artık maçın bitmesini beklercesine gözleri saatlerinde olan orkestra elemanlarına baktım. Bezginler, dükkân kapansa da gitsek diye keyifsizce birbirlerini süzüyorlar.</p>

  <p class="block_">“Şey rica etsem… Benim için Çarşambayı Sel Aldı’yı söyleyebilir misiniz?</p>

  <p class="block_">Memeler bu işe şaşmazken, kadının gözleri kısa bir duraksama geçirdiler.</p>

  <p class="block_">“Ay valla bilmem ki, bilirler mi acaba?” diye geniş basenini devirerek benden uzaklaşıp orkestraya yöneldi kadın ve memeleri. Orkestrayla kısa bir görüşme yaptı. Müzisyenler birbirlerine baktılar. Gitarcı inceden bi soloya girdi. Derken davulcu pata küte dâhil oldu olaya. Arkadan bascı, en son da piyanist devreye girdi ve dolunay gayet buzlucam izdüşüyorken geceye kadının hırıltılı sesi sardı nikotin bulut barı:</p>

  <p class="block_">“Çarşamba yollarında, kelepçe kollarında…”</p>

  <p class="calibre1" id="calibre_pb_48"> </p>
</body>
</html>
