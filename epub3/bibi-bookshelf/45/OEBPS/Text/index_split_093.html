<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">ADALET VE POKER</h1>

  <p class="block_1"> </p>

  <p class="block_">En yakın arkadaşımız telefonun patentini, her ne kadar iş bitirici bir amca olan Alexander Graham Bell, almış ve işin kaymağını yemiş, herkesin birbirine “alo” demesinden bok gibi para kazanmışsa da, telefonu ondan önce bulduğunu iddia eden başka tipler de çıkmıştır, bunların en bilinenleri Floransalı Antonio Meucci ve Frankfurtlu Philipe Reis’tır, en bilinmeyeni ise Pensilvanya’nın manitu tarafından unutulmuş Eberly’s Mills köyünde oturan saat tamircisi Daniel D. Drawbaugh’tur. O kadar bilinmemektedir ki, mahkeme kayıtlarında “D.” olarak geçen ikinci adının sadece D harfi ile başladığı bilinmektedir. Zaten mahkeme kayıtları dışında, ansiklopedilerde falan kendisinden söz edilmemektedir.</p>

  <p class="block_">İkinci adı D harfiyle başlayan köyün saat tamircisi, Bell’in patent almasından yedi yıl önce, bir içki kadehi, bir çay fincanı, bir hardal kutusu ve daha bir kaç parça kullanarak bir konuşma makinesi yapmışmış. Eberly’s Mills köyü buna şahitmiş. Topluca mahkemeye gelmişler. 149 kişi oldukları için mahkeme salonuna zor sığdırılmışlar. Hepsi de o özgün aleti tamircinin atölyesinde gördüklerine yemin etmişler, kutsal kitaba el basmışlar, iki gözüm önüme aksınki’nin İngilizcesini söyleyenler de olmuştur mutlaka. İçlerinden 70 kişi makinenin işlediğini gözleriyle gördüklerini, 49 kişi de bunu kulaklarıyla duyduklarını ileri sürmüşler.</p>

  <p class="block_">Ortalık karışmış. Bell patenti almış ve büyük iş anlaşmaları peşine düşmüşken, hisse senetleri kapışılır hale gelmişken, bu Pensilvanya köylüsü, ikinci adı D harfiyle başlayan Drawbaugh işe çomak sokar hale gelmiş. Ortaya çıkmasıyla birlikte Bell’in hisse senetleri muhteşem bir düşüş kaydetmeye başlamış. Pişmiş telefona su katan bu köylü Bell’in çok sinirini bozmuş.</p>

  <p class="block_">Amerikan kamuoyu da Bell’den yana tavır almış, bu manitunun köylüsü ilkel malzemesi ve yöntemleriyle nasıl olur da devrin en polyester bilginlerini geride bırakabilirmiş? Üstelik olayın başka boyutları varmış. Bu Pensilvanyalılar, özellikle bu Eberly’s Mills köyü adından da anlaşıldığı gibi, bölücü bir köymüş. Amaçları ayrılıkçılık, hatta bağımsızlıkmış.</p>

  <p class="block_">19 Mart 1888’de Birleşik Amerika Temyiz Mahkemesi kararını vermiş. 9 yargıçtan, 2si çekimser kalmış, 4’ü Bell’i haklı bulurken, 3 yargıç da manitunun köylüsü Drawbaugh’u telefonun bulucusu olarak kabul etmiş.</p>

  <p class="block_">Kendi köyünde, Graham Bell’den çok önce, içki kadehi, hardal kutusu, çay fincanı marifetiyle telefonu icad eden ve kapitalizme karşı 43 gibi belirsiz bir skorla yenilen, buluşundan beş kuruş kazanamamış olan Pensilvanyalı bu köylüyü hiç birimiz tanımıyoruz, o köyde heykeli falan yok, o köy zaten artık köy falan değil. Hipermarketi var, siberdiskosu var…</p>

  <p class="block_">Adaletin pokerden farkı, savunma avukatının rest çekememesi ve kâğıdı hep yargıcın dağıtması.</p>

  <p class="calibre1" id="calibre_pb_93"> </p>
</body>
</html>
