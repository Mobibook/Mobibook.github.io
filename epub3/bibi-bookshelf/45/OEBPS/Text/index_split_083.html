<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_11"> </p>

  <p class="bullet_1">HOUSEKEEPING</p>

  <p class="block_11"> </p>

  <p class="block_">Dünyanın en bilinmedik şairlerini bilirim. Niye biliyorsun, ne yararı var, diyeceksiniz. Hayatımda hiç bir şeyi bir yararı olacak diye yapmadım. Bedenime yapılan tıbbi müdahaleleri bile bana yararı dokunacağını düşünerek değil, sırf doktorun hatırı kırılmasın diye, içimde çok gizlediğim bir Bektaşi dergâhından yadigâr tevekkülümle kabullendim.</p>

  <p class="block_">Esamisi okunmayan şairleri bilişim, çok yararlı olduğu düşünülen okul kitapları yerine, başka kitaplar okuduğum ortaokulculuğumdan başlar. Muhteşem romantik bir çocukken şiir yazmaya başlayıp, ünsüz bir şair olarak kalacağımdan emin olduğum için, bu kaderi paylaşmış benden öncekileri arayıp tarayıp bellemişliğim vardır. Malili ozan Gaussou Diawara, buna güzel bir örnek. Bir tek şiirini Rusya’da Fransızca basılmış bir dergide okudum. “ŞAİR İLE YÜREĞİ” isimli bu şiir, otuz yıl önce tarafımdan Türkçeye çevrilmiş, hiç bir yerde yayınlanmamıştır. Bu yüzden tarafınızdan bilinmemektedir. Böyle, yalnızca benim tarafımda kalmış ozanlarım vardır. Gel dikiz ki, Amerikalı ozan Housekeeping’in adını, İzmir Hilton Oteli’nde kalana dek, hiç duymamıştım.</p>

  <p class="block_">Her akşam odama geldiğimde, yastığımın üstünde, kat temizleyicileri tarafından bırakılmış bir şiirini buluyorum. Benim çat pat İngilizcemle, şiirleri hakkında fikir yürütemiyorum ve fakat merak da ediyorum. Her gece yastığa baş koyduğumda, kim lan bu Housekeeping, ne anlatıyor şiirleri diye derin bir merakla uykuya dalıyorum. Düşümde Housekeeping’i görmüyorum.</p>

  <p class="block_">Dün akşam gene otele geldim. Gene üstadın bir şiiri yastığımın üstünde. Şiir iki dörtlükten ibaret ve içinde bir sürü bildiğim kelime var. Şiirin ismi STARS! Yıldızlar demek. İlk satır da benim anlayabileceğim yalınlıkta.</p>

  <p class="block_">Bright stars light stars, parlayın yıldızlar, ışıyın yıldızlar… İkinci satır da yeni bir şey söylemiyor: Shining in the night stars, yani ki, geceleyin parlayın yıldızlar gibi bir şey demek bu. Parlayın lan yıldızlar dedikten sonra, ikinci bir satırla bu parlamanın, gece olduğunu belirtmek şiir adına satır ziyanlığı, şiirde böyle dallamalıklar olmalı, gündüz yıldız olmaz ki, yıldız demek, gece demek zaten…</p>

  <p class="block_">Üçüncü satır şöyle: Little twinkly winkly “stars. Küçük tivinkli vinkli yıldızlar, demek istiyor… Belki de İngilizce bir deyim bu, bizdeki karşılığı olsa olsa, osuruktan teyyare, selam söyle o yâre… Dördüncü satır tam uyduramadın yan gitti türünde; Deep in the sky! Gökyüzünün dibinde!</p>

  <p class="block_">İkinci dörtlük:</p>

  <p class="block_">Yellow stars red stars,</p>

  <p class="block_">Shine when I’m in bed stars,</p>

  <p class="block_">Oh how many blinky stars,</p>

  <p class="block_">Far far away!</p>

  <p class="block_">Türkçesi olsa olsa,</p>

  <p class="block_">San yıldızlar, kırmızı yıldızlar (Bundan Housekeeping’in Galatasaray’lı olduğu, hatta Ali Şen kadar fanatik olduğu özümseniyor.)</p>

  <p class="block_">Ben yataktayken parlayın yıldızlar</p>

  <p class="block_">Oh ne yıldızlar bilinki oldu,</p>

  <p class="block_">Çok çok uzaklara…</p>

  <p class="block_">Bilinki ne demek? Yıldız n’olur? Yıldız hangi fiili yerine getirebilir? Parlar ve kayar! Anlaşıldı. Ne yıldızlar kaydı gitti, demek istiyor. Burada da kimler geldi kimler geçti anlamında, Ajdapekkanımsı bir mecazı mürsel yapıyor.</p>

  <p class="block_">Housekeeping’in osuruk ve önemsiz bir şair olduğunu öğrenmiş olmanın huzuru içinde dalıyorum o gece uykuya. Sabahleyin kat temizlikçisi Kamuran hanıma;</p>

  <p class="block_">“Kimdir bu Housekeeping?” diye sorunca:</p>

  <p class="block_">“Benim efendim!” yanıtı alıyorum. Niçin şiirlerini İngilizce kaleme aldığını sorunca da, housekeeping’in İngilizce kat temizlikçisi demek olduğunu, kendisinin şiir yazmadığını, bu şiirleri onlara şefin dağıttığını ve yastığın üstüne koyulmasını söylediğini, kendisinin “housekeeping”den başka İngilizce sözcük bilmediğini öğreniyorum.</p>

  <p class="calibre1" id="calibre_pb_83"> </p>
</body>
</html>
