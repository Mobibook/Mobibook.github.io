<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">HAYRETLE GÖKYÜZÜNE BAKAN İNSANLAR</h1>

  <p class="block_1"> </p>

  <p class="block_">İnsanoğlu aya ayak bastığında ben çocuktum, evimizde çalışan Sivaslı aşçı Mevlüde Hanım olaya inanmamış; “Yıldız dağına çıkıp fotoğraf çektirmişler! Aya gidilir miymiş?” diyerek kestirip atmıştı konuyu. O sıralar buna inanmayanlar çoktu, aya gidilebilmesini akılları almıyordu.</p>

  <p class="block_">İlerleyen zaman içinde Mevlüde Hanım bu işlere akıl erdirebildi mi bilmiyorum ama insanoğlu uzayın ötelerini keşfe başladı. Bu gidişle 22. yüzyılda insan uzayda fing atacak. Kimi zenginlerin evlerinin bahçesinde füze rampaları olacak, kafası bozulan basacak düğmesine, ateşleyecek roketini ve uzayın derinliğinde kaybolacak. Bu anlamda, sınırlar, gümrükler, yurtdışına çıkma yasaklarının da pek geçerliliği kalmayacak. Bütün dünyada kırmızı bültenle aranan biri, dünya dışında bulunabilecek.</p>

  <p class="block_">“Ohooo, o çoktan atmosferden çıkmıştır!” denilecek.</p>

  <p class="block_">İş bir sisteme girene kadar epey uzay kazası da olacak, hele biz Türkler devreye girdiğimizde uzay trafiği bayağı karışacak, hatalı ateşlemeler, basınç ayarlayamamaktan doğan kazalar, bir füzeye fazla yolcu alarak ateşlenir ateşlenmez Marmara denizine çakılanlar, füze ateşlenmelerinden doğacak yangınlar, uzayda cep telefonu kullanmaktan ötürü yörüngeden çıkıp kaybolan füzeler.</p>

  <p class="block_">“O kayıp füzeden de ses seda çıkmadı…”</p>

  <p class="block_">“Onlar artık Jüpiter’in falan uydusu oldular, öyle dönüyorlardır.”</p>

  <p class="block_">“Başları dönmüyor mudur?”</p>

  <p class="block_">“Sanmam, ölmüşlerdir.”</p>

  <p class="block_">“Bu da ekonomik bir ölüm biçimi, mezar parasından yırttılar. Taksim’e yeni yapılan katlı mezarlıkta hiç yer kalmamış…” gibi yorumlar yapılacak.</p>

  <p class="block_">Dünyaya geri dönüşlerde de bir sürü kaza yaşanacak elbet. Marmara denizine düşmesi beklenen dönüş kabini Uludağ’a çakılacak. Uzay’dan dönenlerin yakınları Uludağ’a hücum edecek. O sıralar 150 yaşını idrak etmiş olacak Reha Muhtar, Uludağ’da uzaydan dönenlerin yakınlarıyla canlı yayında görüşecek; “Eşiniz uzaya giderken, içinizde bir yeriniz cız etti mi?” diye soracak.</p>

  <p class="block_">Marmara’ya düşecekken Uludağ’a düşmek, dünya haritası üstünde kayda değmez, milimetrik bir hata, dünyanın dönüş yönü ve hızının hesabında yapılacak yanlışları sonucu daha vahim olabilir, Zeytinburnu’ndan kendilerini uzaya fırlatan ve uzayda mangal yapıp, rakı içmeyi ve uzaybesk pop fantazinin tartışılmaz starı Nizipli Kamil’in en son CD’sini dinlemeyi şavullayan iki kafadengi arkadaş, dönüşte Madagaskar açıklarına düştüklerinde eve dönmeleri epey zaman alacak.</p>

  <p class="block_">Sevgilisini otele atmak yerine “uzaya atmak” gibi bir deyim yerleşecek.</p>

  <p class="block_">“Ver şu füzeni de bir tur atalım!” yalaklıkları gözlenecek.</p>

  <p class="block_">“Vermem oğlum, sen bilgisayar kullanmayı bilmiyorsun, sıçarsın füzenin içine!”</p>

  <p class="block_">“Ne bilmiyoruz be, “ON” a basıcan kalkicak, “OF” a basıcân inicek. Otomatik değil mi senin füze?” geyik muhabbetleri olacak.</p>

  <p class="block_">Bir uzay kıyafeti sanayi alıp yürüyecek. İkinci el astronot başlıkları piyasası oluşacak. Gazetelerde: “Pet şişe ergisinden, terletmeyen, kapitone astronot elbisesi dikilir ” gibi ilanlar görülecek. Kimi mağazaların vitrinlerinde “Amerikan Nike Astronot ayakkabıları geldi, büyük numaralar da bulunur” türünden duyurular gözlemlenecek.</p>

  <p class="block_">“Baba biz arkadaşlarla aya gidicez!” diyen kızını bıçaklayan babalar, Mars’a yerleşmek isteyen oğlunu evlatlıktan reddedenlerin yanında, sanırım hiç köyünden çıkmayıp bir dağ başında hayretle gökyüzüne bakan insanlar da olacak.</p>

  <p class="calibre1" id="calibre_pb_46"> </p>
</body>
</html>
