<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">BİRDİRBİR OYNAYALIM MI KOMUTANIM?</h1>

  <p class="block_1"> </p>

  <p class="block_">Dikkat ederseniz, Osmanlı İmparatorluğu’nun gerileme devri oldukça uzun bir zaman dilimine yayılmıştır, neredeyse gerilendiğinin farkına varılamamıştır.</p>

  <p class="block_">Tarihçiler yirmi altıncı padişah 3. Mustafa’nın, 21 Ocak 1774 cuma saat 13.30’da dan diye nüzül inerek öldüğü günün yağmurlu fırtınalı bir gün olduğunu belirtiyorlar da, neden nüzül indiği konusunda pek bilgi vermiyorlar. Ölüm saatinin 13.30 oluşu padişahın öğlen yemeğinden sonra öldüğünü, yemekte neler yediğini düşündürüyorsa da, ülkede padişaha nüzül indirecek olaylar da yok değildir.</p>

  <p class="block_">1772’de Osmanlılarla Ruslar arasında 3 yıldır sürüp giden savaşa son vermek üzere yapılan Yerköy Sulh Müzakereleri’nde Osmanlıları Yenişehirli Osman Efendi’nin, Rus Çariçesi 2. Katerina’yı da Başkomutan Romanzof, Abrışkof ve Çariçe’nin sevgilisi Orlof’tan oluşan üçlü bir heyetin temsil etmesi kararlaştırılmış. Onlar üç kişiyle katılırken, bizim tek adamla katılmamız önce garip geliyor, herhalde diyorsunuz, bu Osman Efendi öyle sıkı bir herif ki, üçüyle de başedecek, nitekim tarihçiler ondan bilimsel tartışmalarda ve görüşmeler de pek başarılı, çenesi güçlü bir zat diye sözediyorlar.</p>

  <p class="block_">Yerköy’e İstanbul’dan, rus temsilcilerin geçecekleri yere gizlice gömülmek üzere kimi büyüler gönderilmiş. Büyülerin “rikâbdan varit olmakla icrası matlûbu hazreti cihândarıdır” kaydını taşıması padişah adına gönderildiğini gösteriyor. Vesikanın üzerinde şu satırlar var:</p>

  <p class="block_">“İşbu nüshalar Osman Efendi için irsâl olunmuştur. Bunların ameli sulhü nizam bulmayup avdet olunur ise Orlof, Abrışkof ve Romanzofun geçecekleri mahalle bertakrib Osman Efendi defnettirmeye sây eylesün. Üzerlerinden geçerlerse elbette firara mecbur olurlar.”</p>

  <p class="block_">Yok devenin nalı, diye düşünenler vesikanın Osmanlıca orijinalini Cemal Kutay’ın TÜRKİYE İSTİKLAL VE HÜRRİYET MÜCADELELERİ TARİHİ’nin 1. cildinde bulabilirler.</p>

  <p class="block_">Barış görüşmelerine gelen rus heyetinden Abrışkof ve Çariçe’nin sevgilisi Orlof yarı yoldan geri dönüyorlar. Haydi diyelim Orlof Çariçe’yi özledi de geri döndü, Abrışkofa ne oluyor? Belki Çariçe’nin Abrışkofla da bir numarası var, bunu tarihçiler bilmiyor.</p>

  <p class="block_">Yenişehirli Osman Efendi, Romanzofun büyüsünü geçeceği yere gömdürüyor, öbürlerinin büyülerini ne yapıyor, bilinmiyor.</p>

  <p class="block_">Osmanlı İmparatorluğu o büyüye öylesine güveniyor ki, barış görüşmelerine:</p>

  <p class="block_">“Aldık bu maçı!” rahatlığı içinde takılıyor.</p>

  <p class="block_">Ve fakat büyü tam yerine mi gömülemedi, çok mu derin gömüldü nedir, barış görüşmelerinden hiç bir sonuç alınamıyor, savaş sürüyor ve Osmanlıları hüzünlü Kaynarca andlaşmasına kadar sürüklüyor.</p>

  <p class="block_">Bir ihtimal de Yerköy barış görüşmelerinin, Romanzof denen herifin bir türlü büyünün üstünden geçmemesi ve Yenişehirli Osman Efendi’nin sürekli onu büyünün üstünden geçirmeye uğraşması biçiminde geçtiğidir. Bu ihtimali güçlendirici delil ise tarihçilerimizin çok övdüğü Yenişehirli Osman Efendi için rus komutanın dedikleri. Adamı büyüden atlatacağım diye ne gibi abukluklar yaptıysa o Osman Efendi, belki de rus komutana saatlerce birdirbir oynatmıştır, Romanzof onun için şöyle diyor:</p>

  <p class="block_">“Bu efendi delidir desek, ayıp olur. Ancak şöyle diyebiliriz, bunun aklı var, amma bizim bildiğimiz gördüğümüz akıllardan değildir.”</p>

  <p class="calibre1" id="calibre_pb_16"> </p>
</body>
</html>
