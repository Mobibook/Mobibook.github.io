<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">TATİL</h1>

  <p class="block_1"> </p>

  <p class="block_">Havalar giderek ısındı, yaz kendini eni konu hissettiriyor. Evin içi durulmaz hale geldi. Hemen püfür bir yerlere, tatile gitmek gerekiyor. Ve fakat biz tatile gidersek bu çiçekler n’olucak? Kim sulayacak onları? Bunun için birine evin anahtarını sunmak gerekecek. O birisi evden bir şey yürütürse n’olucak? Ki yürütür, niye yürütmesin, o birisi babasının hayrına mı sulayacak her gün çiçekleri? Başta öyle iyi niyetli olsa bile, eve gire çıka kimi şeyler gözüne batacak, çok gözüne batanı alıp götürecek. Acaba nelerimizi nereye saklasak? Her yeri karıştırmaz mı o birisi? Bence karıştırır, ben olsam karıştırırım yani. İnsanın mayasında böyle bir meraklılık var.</p>

  <p class="block_">Çiçekleri bir yere saklasak, ölmelerine engel olamayız. Ecel gelir ve onları saklandıkları yerde bulur. Çiçekleri komşuya misafir bıraksak, komşu bir yere giderse n’olucak?</p>

  <p class="block_">Çiçekler konusunu çözümledik diyelim, akvaryumdaki balıklar n’olucak? Bir aylık yemlerini boca etsek akvaryuma, bir gecede yer ölürler, doyma duygusu yok bu salak balıklarda. Balıklara yem vermek üzere o birisine anahtar versek, tip tutar balıkların yemini yer, balıklar gene açlıktan ölürler. Bu balıkların da ömrü bu kadarmış demek ki.</p>

  <p class="block_">Kediyi n’apıyoruz? Koyar arabaya götürürüz. Fakat kedili tatil çok saçma, aslında tatil bu kediden, bu balıklardan ve bu çiçeklerden biraz uzaklaşabilmek. Onların olmaması tatil.</p>

  <p class="block_">Köpeği nadasa bırakıcam, ne hali varsa görsün. O aşını taştan çıkarır. Çıkaramazsa çıkaramaz, yılkı köpeği!</p>

  <p class="block_">Kedim, köpeğim, çiçeklerim, balıklarım var diye tatile gitmeyecek miyim ben? Onlarınki canken bizimki bergamut mu?</p>

  <p class="block_">Çeker kapıyı giderim, ölen ölür, kalan sağlar bizimdir.</p>

  <p class="block_">Ali Mülazım’a bir şey olmaz. Ali Mülazım sıfır buçuk yaşında aklı başında bir çocuk. Her şeyin bilincinde. Acıkırsa ağlar, parmağını emer, uyur, altına sıçar… Sıçsın. Anında bez değiştiriyorsun, anında yeniden sıçıyor… Değiştirmezsin, aynı beze sıçar bir kaç hafta… Hem pek bir şey yemeyeceği için o kadar anal ifrazat da olmaz…</p>

  <p class="block_">Fakat gene de aklım burda kalır benim. Gittiğim yerde huzurum olmaz. En iyisi bir yere gitmemek. İnsanın tatile gidebilmesi için, çiçekleri, balığı, kedisi, köpeği ve Ali Mülazım’ı olmaması lazım.</p>

  <p class="calibre1" id="calibre_pb_58"> </p>
</body>
</html>
