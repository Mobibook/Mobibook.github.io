<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">EVDE TATİL</h1>

  <p class="block_1"> </p>

  <p class="block_">Kuşku hepimizde var olan bir duygu. Herkes kimi şeylerden kuşkulanır. Bu kuşkuculuk kimilerinde gereğinden fazla gelişmiş olur, bu ve fotokopisi tipler, bir anlamda yaşamı kendilerine zehir zemberekleyenlerdir.</p>

  <p class="block_">Kuşkucu, dilini bilmediği bir ülkeye gitmeden önce, diyelim ki tatilini Finlandiya’da geçirecek, (niçin tatil için Finlandiya’yı seçtiğine kafa yormayınız, dünya haritasını uzun uzun inceleyip, her nedense Finlandiya’da karar kılmıştır. Diğer ülkeler ayrı ayrı ve esrarengiz kuşkular yaratmıştır onda.) hemen kendi diliyle Fince arasında köprü kuran bir sözlük alır ve Fincede;</p>

  <p class="block_">“Şu an yaralıyım ve kan kaybediyorum.” ya da;</p>

  <p class="block_">“Odamda yangın çıktı!” gibi cümlelerin Fincede nasıl söylenebileceklerini bulur ve ezberler. N’olmaz n’olmaz, gittik Finlandiya’ya, otelde odamızda yangın çıktı, ne bok yiyeceğiz, gibi hummalı bir endişeye kapılır.</p>

  <p class="block_">Madem kaldığın otelin odasında yangın çıkacak, niye gidiyorsun lan sen o Finlandiya’ya? Kuşkucu işte.</p>

  <p class="block_">Kuşkucu, kendisini Finlandiya’ya götürecek yataklı trende, kompartıman arkadaşının ki onunla yolculuk sırasında tanışacaktır, yolculuk esnasında kalp krizi geçirebileceğini düşünerek, yanına kalp ilacı da alır.</p>

  <p class="block_">Uçakla gitsen böyle bir sorun yok lan salak! Üstelik o tren burdan Finlandiya’ya kaç günde gider?</p>

  <p class="block_">Finlandiya gümrüğünde polisin pasaporttaki resminin kendisine hiç benzemediğini iddia edeceğinden emindir, çünkü zayiden yeniden çıkarılan pasaporttaki o fotoğraf kendisine gerçekten benzememektedir. O gümrük polisinin yerinde olsa fotoğrafı kendisine bu kadar benzemeyen tipi Finlandiya’ya sokmaz.</p>

  <p class="block_">Haydi polis bıraktı, girdi o ülkeye, Helsinki havalimanındaki taksici onun oraları hiç bilmediğini hemen anlamıyacak mı, anlayacak! O taksici onu saatlerce Helsinki’nin değişik semtlerinde dolaştırmayacak mı? Dolaştıracak elbette, en doğrusu havalimanından havayollarının otobüsü ile şehir merkezine gidip, oradan taksiye binip, sanki Helsinki’yi avucunun içi gibi biliyormuşcasına, sert bir tonla otelin adını söylemek.</p>

  <p class="block_">Gittiği otelde rezervasyon konusunda sorun çıkacağından emindir, hatta o Finli resepsiyoncu kendisine gıcık olacaktır, bunlar kuşkucunun çok önceden bildiği şeylerdir.</p>

  <p class="block_">Sonra o Finlandiya’dayken evine hırsız girer, mırsız girer, Finlandiya’ya gitmenin hiç bir anlamı yoktur, kuşkucu tatilini evde geçirir.</p>

  <p class="calibre1" id="calibre_pb_69"> </p>
</body>
</html>
