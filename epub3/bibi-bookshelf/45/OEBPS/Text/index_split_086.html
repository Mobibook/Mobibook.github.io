<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">OKULLAR KAPANMADI MI?</h1>

  <p class="block_1"> </p>

  <p class="block_">Bütün bir kış her akşam geç vakitlere dek, ilkokul birinci ve ikinci sınıftaki kızlarımızın ödevleriyle uğraştık. Yap yap bitmiyor problemler, sorular. Kimilerini karı koca baş başa verip çözemiyoruz. Telefonla başka velileri arıyoruz.</p>

  <p class="block_">“Acaba 12. problemi çözebildiniz mi?”</p>

  <p class="block_">Başka veliler de sinirli:</p>

  <p class="block_">“Cebir yoluyla çözebildik… Çocuğa anlatamıyoruz, bunlar henüz cebir bilmiyorlar ki.”</p>

  <p class="block_">Çocuklar ağlaşıyorlar. Biz bağrışıyoruz. Kavga dövüş yatırıyoruz çocukları gece yarısına doğru. Sabahın köründe kalkıp, gereksizce ağır çantalarını sürükleyerek biniyorlar servis arabalarına, akşam bir araba ödevle geliyorlar burunlarından soluyarak. Ailece yeniden oturuyoruz o aptal ödevlerin başına. Ayşe’nin on iki yumurtası var, üç yumurtadan bir omlet yapabiliyor, Ayşe bütün yumurtalarıyla kaç omlet yapabilir? Böl on ikiyi üçe, birde üç yok, on ikide üç dört kere…</p>

  <p class="block_">Kışı böyle tamamladık, neyse okullar kapandı, yaz tatiline geldik.</p>

  <p class="block_">Yaz için de ödevler vermiş hunhar öğretmenler. Sabah kalkılıyor, haydi gene ödevler… Öğlene kadar, ağlayarak, sızlayarak ödevlerle cebelleşiyor çocuklar. Bir hesap yaptık, her gün on sayfa ödev yapılmazsa, okul açılana dek bitmeyecek bu kalın ödev kitapları. Denize gidilemiyor, günlük gezilere gidilemiyor. Yazın okusunlar diye kitaplar aldık çocuklarımıza, o kitapları okumaya sıra gelemiyor.</p>

  <p class="block_">Sanki okul kapanmamış gibi, ödevlerle cebelleşme sürüyor. Bu ödevler biter bitmez okullar açılacak ve yepyeni ödevlerle saldırıya geçecekler gözü dönmüş öğretmenler. Büyük kızım diyor ki:</p>

  <p class="block_">“Baba, öğretmenlere çocukken çok ödev vermişler. Onlar da hırslarını bizden alıyorlar.”</p>

  <p class="block_">Çocuklar yaz tatillerini yaşayamıyorlar. Okulu özlemeye vakitleri kalmıyor. Çok sakıncalı olmaya başladı okullar.</p>

  <p class="block_">Geçen sabah gene kahvaltıdan sonra ödev tatsızlığı başlamak üzereyken ani bir kararla, bir hafta tatil verdim çocuklarıma.</p>

  <p class="block_">“Siz denize yüzmeye gidin. Ben evde oturup her ikinizin de ödev kitabından yetmişer sayfa ödev yapacağım. Bu hafta tatildesiniz çocuklar!”</p>

  <p class="calibre1" id="calibre_pb_86"> </p>
</body>
</html>
