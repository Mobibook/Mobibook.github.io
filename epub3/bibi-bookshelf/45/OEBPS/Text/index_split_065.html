<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">BİRDEN FAZLA GERÇEK</h1>

  <p class="block_1"> </p>

  <p class="block_"><i class="calibre2">“Sadece bir tek gerçeği olsaydı, aynı temada yüzlerce resim yapamazdınız.”</i> demiş adam. Adam dediğim, Atatürk’le aynı yıl doğan ve fakat ondan çok sonra ölen, modern resmin babası, İspanyol ressam Pablo Picasso!</p>

  <p class="block_">Aynı temanın birden fazla gerçeği olması kimi civil beyinler için sinir bozucu elbette. O zaman gerçek ne? Örneğin bir peygamber aynı konuda iki ayrı gerçekten hiç hoşlanmaz. O zaman ortada ne pey kalır ne gamber!</p>

  <p class="block_">Picasso, resim dışında seramik ve taşbaskı da yapmış, Paris’te dost olduğu Abidin Dino’dan hattatların fırça yerine kimi kuşların tüylerini kullandığını öğrenir öğrenmez evindeki bütün kuş tüyü yastıktan, makasla bıçakla deşmiş, çıkardığı tüylerle çizimler denemeye başlamış, bu yüzden boşanmalık olmuş.</p>

  <p class="block_">“Sıçtın evin içine Pablo, yastık yerine ne kullanacağız?” diyen karısına;</p>

  <p class="block_">“Derhal boşanalım şekerim!” demek delikanlılığını gösteren ender dâhilerdendir. Çünkü dâhiler bütün dehalarına rağmen, boşanmak dâhiyane fikrine çok çabuk ulaşamazlar.</p>

  <p class="block_">“Ben dehamı, dehiyorken, o kadın da çamaşırı, bulaşığı hallediyor, şaraba arkadaş mezeler üretiyor, o kadın olmasa ben bir de bu işlerle uğraşacağım, ne çok vakit kaybedeceğim…” memurun zihniyetiyle, hayatlarında hep altyapı hizmetleri için bağlantılı kadınlar bulundurmuşlardır, çünkü seks de yaratıcı bir adam için, mesai içinde seri halledilmesi gereken bir altyapı hizmetidir, ona gümüş tepsi içinde sunulmalıdır. O adam bir de bunun peşinde koşamaz ki!</p>

  <p class="block_">Evliliği kanıksamayıp;</p>

  <p class="block_">“Ben özgürüm, bağımsızım, tek tabancayım ve mutluyum arkadaş!” diyen delikanlı sanatçıların çok kadınlı hayatları idik didiklendiğinde de, kimi kadınlara birdenbire âşık olup;</p>

  <p class="block_">“İşte hayatımın kadını!” saf keriz mantığıyla, ne üç fuhuş etmez kadınlarla, ne üç aylar geçirdiği gözümlenir. Aynı temada birbiriyle çelişiyor gerçekler.</p>

  <p class="calibre1" id="calibre_pb_65"> </p>
</body>
</html>
