<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">GÜLEMEME HASTASI DOKTOR</h1>

  <p class="block_1"> </p>

  <p class="block_">Her ne kadar kimi hayvanların da, örneğin atların ve farelerin de güldüğü son zamanlarda ileri sürülüyorsa da, insanı hayvandan ayıran en büyük özelliğin gülme olduğu tartışılmaz.</p>

  <p class="block_">“Gülme, En iyi ilaç” isimli kitabın yazarı İngiliz doktor Robert Holden gülmenin ruhu olduğu kadar bedeni de iyileştirdiğini ileri sürüyor, bu yöntemle tedaviler yaptığı NHS Gülme Kliniği’nin de yöneticisi. Tıpta gülme yoluyla iyileştirilmiş bir sürü hasta örneği var.</p>

  <p class="block_">Bir doktorla tanıştım. Hiç gülmüyor muhterem. Denilebilir ki gülmeyi bilmiyor. Ben güldürmeyi bilirim, işim bu. Askeri okullarda oynadım, en gülmeyen komutanları güldürdüm. Üstelik insanlar beni sokakta gördüklerinde, ben hiç komiklik yapmazken, bana bakıp gülüyorlar. Gülme çağrıştıran bir konumum var. Gel dikiz ki doktoru gülümsetmek olası değil. Çıldırtacak beni. Gülmeye yarayan kasını yormak mı istemiyor, o kasını başka ve daha akılcıl bir işlev için mi kullanıyor? O kası kullanmayı mı bilmiyor? Olamaz. Kasını kullanmayı bilmeyen doktor olur mu? Cart diye tıp diplomasını geri alırlar adamın vallahi.</p>

  <p class="block_">Gülmemizi bir tek kas sağlıyor. Oysa üzgün, öfkeli ya da ciddi görünmek için iki kas birden çalıştırıyoruz. Sayın doktor, gülme kasını dinlendirirken, diğer iki kasını düzenli kullanıyor.</p>

  <p class="block_">En güldüğüm fıkraları anlattım, ne yüzünde, ne gözünde gülücük var. Anladığını belirten bir baş sallamayla yanıtlıyor fıkrayı. Sinirim bozuldu, arka arkaya espri patlatmaya başladım, yerinde başka biri olsa gülme krizinden gitmesi gerekiyor, bizim doktorda tık yok.</p>

  <p class="block_">Dilimizi anlamakta bir sorunu olacağını sanmıyorum, her ne kadar kendisi konuşurken Latince ve İngilizce tıpsal terimler kullanıyor ve insana sürekli hastanedeyiz duygusunu aşılıyorsa da, mükemmel Türkçe konuşuyor, sapına kadar Türk!</p>

  <p class="block_">“Siz nerenizden gıdıklanırsınız doktor?” dedim.</p>

  <p class="block_">“Ben gıdıklanmam!” dedi.</p>

  <p class="block_">İnsanın sinirini giderek bozup, kaatil edebilecek boyutta küçümseyici bir bakışı var. Suratınıza bakarken;</p>

  <p class="block_">“Ben onikiparmak bağırsağının yerini biliyorum, sen biliyor musun bakiim!” gibi bir kıllığı var. Bize bizim bedenimizin öğretmeni gibi bakıyor. Biraz daha zorlasa organmanyak beynini, sizi ben yarattım diye bakacak.</p>

  <p class="block_">Üstelik siz anlatırken, sayın doktor gözünüzün içine bakarak dinlemiyor, onun gözü, aklı hep başka yerlerde.</p>

  <p class="block_">Çok güvendiğim bir fıkraya tam giriş yapmıştım ki, baktım doktorun gözü apış aramda, dayanamayarak:</p>

  <p class="block_">“Prostata mı bakıyorsunuz doktor bey, bende yok!” dedim. Ben gülmesini beklerken;</p>

  <p class="block_">“Ne biliyorsunuz? Kontrolleriniz yapıldı mı?” demez mi!</p>

  <p class="block_">Artık burama kadar geldi. (Siz şu an elimle neremi gösterdiğimi göremiyorsunuz tabii!) Kendisiyle vedalaşmak üzere elimi uzattım:</p>

  <p class="block_">“Bana müsaade lan doktor! Size dayanamıyacağım!”</p>

  <p class="block_">“Siz yarın gelin hastaneye size bir çekap yapalım!”</p>

  <p class="block_">“Sağolun hocam, hiç çekap sevmem, çekyatı yeğ tutarım. Ayrıca sizden vasiyetengiz bir ricam olucak, sakın beni Türk doktorlarına emanet etmeyin!”</p>

  <p class="calibre1" id="calibre_pb_91"> </p>
</body>
</html>
