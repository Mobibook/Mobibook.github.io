<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">İÇİNDEN BORU GEÇEN UMUT</h1>

  <p class="block_1"> </p>

  <p class="block_">Bu sefer yırttım. Bir zamandır konuşuluyor, “boru nerden geçicek” diye? Herkes telaşta “Aman lütfen boru bizden geçsin, Keşke bize döşense şu boru, Bir boru döşenecekse bize döşenmesi şart,” Böyle bir genel boruperver ortam oluştu. İşin başında konuyla çok ilgili değildim. Fakat giderek anlaşıldı ki, bu boru kimin evinden geçerse, o yırtacak. Müthiş yararı olacak borunun geçişinin.</p>

  <p class="block_">Ben de tabii, bu ekonomik cinnet döneminde, herkes gibi sinekten kremşantiy derdindeyim. Hemen kendi adıma çalışmalara koyuldum. İlla ki benim evden geçmeliydi bu boru. Araya adamlar koydum. Adamların arasına, arasıcaklar koydum… Dündar Ağbi’yi aradım… Alaettin Ağbi’yi aradım… Hatırlı kişiyi aradım… Hatırlı kişi beni iki kez aradı, kendisinin hatırlı kişi olmadığını belirtti… Allem ettim, daha kallem etmeye gerek kalmadan da çökerttim işi. Karar verildi. Boru benden geçecek. Güzel… Yalnız bir şartları var, ben bundan sonra benim kapıcıya köpek muamelesi yapmıyıcam… Kapıcı beni Strazburg’a şikâyet etmiş… Hayvan işte!</p>

  <p class="block_">Peki lan, dedim. Ben bizim kapıcıya insanmış gibi davranıcam. Yeter ki boru bizden geçsin. Hele şu boru döşensin, ben kapıcıya yapacağımı bilirim! Bana işkence yapılıyor diye, birbirine katmış Strazburg’u. Ne işkencesi lan hayvan! İşkence mişkence yok… İhtiyacı olan arkadaşlara, ihtiyacı gereğince, elektrik tedavisi uygulanıyor… O da her zaman değil, çünkü zırt bırt cereyan kesiliyor, uygulama yapılamıyor.</p>

  <p class="block_">Neyse, benim illegal gayretkeşliğim sonucunda, paldır küldür, boru bizden geçirildi. Borunun benimle direk bir ilişkisi yok. Sadece bana giriyor ve benden çıkıyor. Yani tabii, sayın Banker Kastelli’nin kullandığı centilmen anlamda değil, somut olarak, boru bize giriyor ve bizden çıkıyor. Burada böyle her nedense, gayet Haydar Dümen bir dirsek yapıyor ve yoluna devam ediyor.</p>

  <p class="block_">Sızıntısı, döküntüsü yok. Yalnızca boyaması bana ait. Ben de borumun kıymetini bilmeye uğraşıyorum. Fakat bana yararını tam keşfetmiş değilim. Şu an belirli bir yararı yok, hatta tam tersine evimin ortasından geçtiği için belirli bir sıkıntı da yaratmıyor değil. Bööle geçiyor buradan işte, boru değil ki!</p>

  <p class="block_">ilerleyen zaman içinde öğrendim ki, borunun içinden değerli bir sıvı geçiyor, ama biz değerlendiremiyoruz. Kapıcı tutturdu:</p>

  <p class="block_">“Ağabey delelim bir yerinden, bir musluk takalım, biz de yararlanalım bu sıvıdan”</p>

  <p class="block_">Mahallenin başkaldırma eğilimli fırlamaları, tutturdular, biz o boruyu bombalayacağız diye. Bela oldu mu boru başımıza! Boruya bir bok olucak diye, yanından ayrılamıyorum. Uyku muyku söz konusu değil… 13, 35, 57, 79, 911, 1101 boru nöbetindeyim… Borusuz başıma iş açtım. Bu da bana ders olsun, her organ hıyardır diye, bir avuç tuz alıp koşmamak lazım işte…</p>

  <p class="calibre1" id="calibre_pb_23"> </p>
</body>
</html>
