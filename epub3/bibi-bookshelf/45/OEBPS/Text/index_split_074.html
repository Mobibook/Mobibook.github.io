<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">MİLYARLARIN ANLAMSIZLIĞI</h1>

  <p class="block_1"> </p>

  <p class="block_">Hüseyin’le Şükran çok eziyetler çekip o eziyetleri yaşam biçimi olarak kanıksadıktan epey sonra, bir gün rastlantının anüs deliği olarak sayısal lotodan beklentinin göz döndürücü olmadığı bir hafta, ikincil ikramiyeyi yedi kişiyle bölüşerek, 11 milyar sahibi oldular. Bir iş adamı için karnıbahar bir miktar olan bu para, iki haneli milyonlar içinde çırpınan Hüseyin’le Şükran için bir servet, bir köşe dönme, bir sınıf zıplamaydı. Aldı mı bizimkileri; “Ne yapalım bu parayı?” telaşı!</p>

  <p class="block_">“Dolara çevirelim bir yere gömelim.”</p>

  <p class="block_">“Saçmalama Hüseyin.”</p>

  <p class="block_">“Ovırnayt repo yapalım.”</p>

  <p class="block_">“O ney?”</p>

  <p class="block_">“Paramız her gün faiz alıp ertesi gün yeniden faiz almak üzere uykuya yatıyor, dinleniyor Şükran. Repo dinlenme demek, para dediğin, insanlık tarihinin çok ilerlemiş döneminde icad edilmiş bu transeksüel kavram dinlendikçe çoğalıyor, dinlenemez harcanırsa uçup gidiyor.”</p>

  <p class="block_">“Tamam o zaman Hüseyin, ondan yapalım.”</p>

  <p class="block_">“Evet ama hangi bankada yapalım?” diye sonuçlanan tartışmayla da pek bir yere varmış olmadılar.</p>

  <p class="block_">Üç arkadaş naylon torba içinde nakit olarak bulunan 11 milyar, hayatında hiç bir maaşını herhangi bir deste biçiminde almamış olan sinirli ibne veznedar yüzünden bazıları milyonluk, kimileri beş yüz bin, kimileri iki yüz elli binlik desteler halinde ödenen, çünkü veznedar bu salak Hüseyin’le ondan daha salak Şükran’ın birdenbire 11 milyar sahibi olmasına çok sinirlenerek, sırf kıllık olsun, bu parayı taşımak onlara sorun olsun, manitu belalarını versin diye beş milyonluk destelerini zulalayıp onlara bozukluklarını sunmuştu, o gece de başında nöbet beklenmesi gerekir konumunu korudu. N’olucak bu 11 milyar?</p>

  <p class="block_">“Bununla bir ev alsak, sadece ev kirasından kurtulmuş oluruz, hayatımız pek değişmez. Parayı katlayıp kirayı kayda değmez hale getirmemiz lazım.</p>

  <p class="block_">“Çok haklısın Şükran, ben şimdi hemen uyuyorum. Sabah altıya kadar sen bekle paraları. Altıda beni uyandır, ben nöbeti devralırım sen biraz kestirirsin. Dokuzda bankalar açılınca bir formül düşünürüz.” diyerek 11 milyara kıçını dönüp uyudu Hüseyin.</p>

  <p class="block_">Uyandığında ortalık üç arkadaş naylon torbasız ve Şükran’sızdı.</p>

  <p class="block_">Hüseyin uyurken 11 milyarla evi terkeden Şükran, özlü bir not bırakmıştı:</p>

  <p class="block_">“SEVGİLİ HÜSEYİN,</p>

  <p class="block_">SEN UYURKEN DÜŞÜNDÜM Kİ, 11 MİLYAR ÇOK ÖNEMLİ BİR PARA DEĞİL. İKİMİZİ BİRDEN MUTLU ETMEZ. ZATEN 5 BİLDİĞİMİZ BENİM OYNADIĞIM KOLONDU. SEN BU HAFTA GENE OYNA. İNŞALLAH 6 YAKALAR TRİLYONER OLURSUN, MİLYARLARIN HİÇ BİR ANLAMI YOK. SENİ SEVİYORUM.</p>

  <p class="block_">DAİMA SENIN OLAN ŞÜKRAN”</p>

  <p class="calibre1" id="calibre_pb_74"> </p>
</body>
</html>
