<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">OKUL OLMASA</h1>

  <p class="block_1"> </p>

  <p class="block_">Deniz kestanesinin sindirim sistemini bilmediğim için lisede ikmale kaldım. İkmal sınavında deniz kestanesinin sindirim sistemi sorulmadığı için geçtim, daha sonra da hayatım boyunca deniz kestanesinin sindirim sistemi konusuyla hiç ilgilenmedim. Hala bilmem, yuttuğunu nasıl sindirir o deniz kestanesi. Ayrıca sindirse n’olur, sindirmese saat kaç?</p>

  <p class="block_">“<i class="calibre2">Okullar, sağlık hizmetleri, nakil araçları, teknik gelişimlerine göre kimi zaman bize yardımcı olur, kimi zaman da çalışmalarımızı engeller ve toplumda farklılaşmalara yol açar”</i> diyor Avusturya asıllı yazar İvan Illich 1971’de yayınlanan “Okulsuz Bir Toplum” isimli kitabında.</p>

  <p class="block_">Kitabı 197l’de okumuş olsaydım, ondan sonra okuduğum okulları okumazdım belki. Yerden göğe kadar hakkı var adamın. Okullar benim ne kadar çok işime engel olmuştur. Genelde bir ayak bağıdır okul. Bir kereler sabah çok erkenden kalkılıp, çanta yüklenilip oraya gidilecek. O çantada taşıdığın her şey o gün işe yaramayabilir, olsun, götürülecek, getirilecek.</p>

  <p class="block_">Okulda yitirilen zaman bir kenara, oraya gidip gelirken ziyan olan müthiş bir zaman var.</p>

  <p class="block_">Zaten nakil vasıtalarına da sinir olan İvan Illich, 1973’te yayınlanan “Enerji ve Doğruluk” kitabında, gelişmenin sıradan bir insana hangi sınırlardan sonra yarardan çok zarar getireceğini irdeliyor ve saatte 20km hız sınırını geçen her hangi bir kimsenin, bir başkasına zaman kaybettirmeden zaman kazanmasının olanaksız olduğunu ileri sürüyor. Bu da doğru, bir konvoyda sizi sollayarak önünüze giren araba, sizi konvoyda bir sıra daha geri itmiş oluyor.</p>

  <p class="block_">Okula gidip gelirken yitirilen zaman içinde, bir de Ivan Illich’in sözünü ettiği 20km hız sınırını geçen sapıklar yüzünden ziyan olan zamanınızı göz önünde bulundurunca, okula gitmek için neredeyse sebep kalmıyor.</p>

  <p class="block_">Hayatınızı işgal eder okul. Hiç bir işinize yetişemezsiniz, yan gelip yatamazsınız. Bir araba ödev verirler. Yapmış olmak için bir acele yaparsınız o ödevleri, ya da yapan birinden kopye çekersiniz, olur biter. Dersler gayet yıpratıcıdır. Siz hiç Pön savaşlarıyla ilgili olmadığınız bir sabah, ısrarla ve sıkıcı bir biçimde Pön savaşları anlatılır. Pön savaşlarını da okullarım bittikten çok sonra, merak edip okuyarak evde öğrendim.</p>

  <p class="block_">İnsan öğrenmek istedikten sonra, okulda öğrenilen, pekâlâ evde de öğrenilebilir. Hatta evde daha çok şey öğrenmek mümkün, örneğin bana mastürbasyonu okulda öğretmediler, ben evde kendi kendime, deneme yanılma yöntemiyle öğrendim.</p>

  <p class="block_">Okulun bir salak tarafı da not verilmesi, yazılı, sözlü sınavlar, kimilerinin bütün soruları bilerek tam not alması, teşekküre geçmesi, o inek teşekküre geçti diye, sizin teşekküre geçememiş gibi bir konuma düşerek evde fırça yemeniz, ikmale kalarak bütün bir yazı, bir kitaba bir denize bakarak geçirişiniz, sınıfta kalarak hiç tanımadığınız sizden daha genç tiplerle arkadaş olmak zorunda bırakılışınız, müdürün size gıcık olduğundan emin olup müdürü şişleyişiniz ve durup dururken hapse girişiniz…</p>

  <p class="block_">Bir de şu var, eczacılık fakültesini bitiren araba galerisi açıyor, iktisat fakültesini bitiren meyhaneci oluyor, İlahiyat okuyor kaymakam oluyor, hukuk fakültesinden çıkan bankacı oluyor, sanat tarihi okuyan milli piyango bayii açıyor, bilgisayar mühendisi bir otelin havuz müdürü oluyor, çok okullar okuyup hiç bir şey olamayan çok!</p>

  <p class="block_">Sanının okul konusunda genel bir yanlışlık var.</p>

  <p class="calibre1" id="calibre_pb_13"> </p>
</body>
</html>
