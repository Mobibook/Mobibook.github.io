<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">VICTOR HUGO, “SEFİLLER” VE ONUN YAZILMA SEFALETİ</h1>

  <p class="block_1"> </p>

  <p class="block_">Çocukluğumda mahalledeki biricik buzdolabı bizim evdeydi. Amerikan malı, o zaman için şaşırtıcı büyüklükteki bu buzdolabı, mahalle için de sevinç ve merak kaynağı olmuştu. Komşular bozulmasın diye, kap kaçak içinde kimi yemeklerini getirip koyarlar, kapağını açıp hayranlıkla içini izlerler, hizmetçimiz Vedia Abla:</p>

  <p class="block_">“Tamam tamam, o kadar açık durmayacak bunun kapağı!” diye bir müze bekçisi gururuyla kapatırdı kapağını.</p>

  <p class="block_">İlerleyen günlerde Vedia Abla, buzdolabının küvetinde dondurma yapmayı da başarınca dünyalar bizim olmuş, evimizde bir dondurma makinesi olduğunun bilincine ermiş, bütün mahallenin çocuklarına dondurma dağıtmıştık. Dondurma yalamak için artık o salak dondurmacının geçmesini beklemek zorunda değildik.</p>

  <p class="block_">Buzdolabı, radyo, elektrik süpürgesi bizim kuşağımız için şaşırtıcı yeniliklerdi. Biz bunlara alışamadan, insanoğlu aya gitti, televizyon denen sihirli kutuyla sinema evimize geldi, radyonun pabucu dama atıldı, arkasından video, derken bilgisayar furyası başladı, giderek daktilo yerine bilgisayar kullanılmaya başlandı.</p>

  <p class="block_">Bizim kuşağın yazarları bilgisayara geçmekte zorlandılar.</p>

  <p class="block_">“Bu yaştan sonra kim uğraşıcak onunla, efendi gibi daktiloyla pata küte yazıyoruz işte!” diye bu buluşa sırt çevirdiler. Ben de yıllarca burun kıvırdım bilgisayara, gece sabahlara kadar, evdekileri uyandırmasın diye daktilomun altına minderler koyup yazdım.</p>

  <p class="block_">Yeni buluşlara çok meraklı olan sevgili karım ara sıra:</p>

  <p class="block_">“Sessiz daktilolar çıkmış!” gibisinden konuyu açmaya kalkıştıysa da, her seferinde:</p>

  <p class="block_">“Ben onlarda yazamam, alışmışım daktiloma.” diyerek konuyu kapattım.</p>

  <p class="block_">Bir gece tiyatrodan eve geldim, masamın üstünde el büyüklüğünde cici bir hediye paketi. Doğum günü hediyen!” dedi karım. Açtım paketi, bir cep bilgisayarı, kutusunun içinde de bir kullanma kılavuzu.</p>

  <p class="block_">“Artık telefon numaralarını, adresleri, randevularını buna yazabilirsin, ajandalardan kurtuluyorsun… Ayrıca, yolculukta, turnede yazılarını yazabileceğin geniş bir hafızası var… Şurasından bir printer’a takıyorsun, basıyorsun düğmeye, yazın kâğıda dökülüyor.” dedi karım gülerek, çok teşekkür ettim, boynuna sarıldım, her gün çantamda taşıdığım bir sürü defter yerine, bu bilgisayarı cebime koyacağım, olup bitecek, üstelik takside yazı yazabileceğim… Güzel.</p>

  <p class="block_">“Altı ay taksitle aldım. Peşinatını ödedim, sen de taksitlerini ödersin.” diye ekledi karım. O gece yemekten sonra oturdum cep bilgisayarının başına, telefon defterimi bilgisayara kaydetmek üzere ve fakat iş sanıldığı kadar kolay değil; neresine basarsam açılacak? Karıma sordum, o da bilmiyor, el kitabı var, oradan bakılacak. Açtım el kitabını, cebir kitabı gibi. Konuyu hiç bilmeyene sıfırdan bu aletleri kullanmayı öğretmiyor, sizin de herkes kadar çağımızın elektronik aletlerine alışkın olduğunuzu varsayarak giriyor konuya. El kitabından belirli bir haz ve bilgi edinebilmek için, önce bir bilgisayar kursu görmeniz gerekiyor. Nedir bilgisayar? Nasıl sayar bilgiyi? Elektronik konularda çok becerikli sayılmam, hala videoya bir şey kaydetmeyi becerebilmiş değilim, video kanalından kaydetmek istediğim kanalı bulamıyorum, çok düğmeler var, hangisine kaç kere tıklanacak konusu sinirimi bozuyor, pes ediyor, kayıttan vazgeçiyorum. Neye basarsam açılacak bu alet, onu buldum, “ON” yazan düğmeye bastım, bilgisayarımın ekranında:</p>

  <p class="block_">FIND SAVE DIARY</p>

  <p class="block_">CALC PROG ERASE</p>

  <p class="block_">gibi İngilizce yazılar çıkınca, moralim sıfıra indi. FIND yazısının F harfinin üstünde, siyah bir leke yanıp sönüyor. A harfinden Ahmet Gülhan’ın telefon numarasını yazmak amacıyla A harfine bastım, ekrandaki yazılar kayboldu, yerine:</p>

  <div class="calibre3">
    <div class="block_9">
      <span class="bullet_">1) </span><span class="calibre4">FREE</span>
    </div>
  </div>

  <p class="block_10">press EXE to set</p>

  <p class="block_">yazısı çıktı. Allahallah. Tekrar A harfine bastım, hiç bir şey olmadı. Öyle zart diye yazılamıyor yani Ahmet Gülhan’ın telefon numarası. Yeniden “ON” düğmesine bastım, ilk biçimine döndü ekran. “ON” düğmesinin yanında üstünde “MODE” yazan bir düğme var, ona bastım bakalım n’olucak diye, o yazılar kayboldu ekranda:</p>

  <p class="block_">INSERT ITEM diye bir yazı çıktı.</p>

  <p class="block_">Hassiktir!</p>

  <p class="block_">Benim kullanabileceğim bir alet olmadığı hemen anlaşıldı, kapatmak istiyorum, nasıl kapatılacağını bilmiyorum. Televizyonda, videoda olduğu gibi üstünde “OFF” yazan bir düğme yok. El kitabını epey karıştırıp “O” harfine basınca kapatabileceğimi sezer gibi oldum, bastım, ekrandaki yazılar kayboldu, başarıyla kapandı bilgisayar, onu ve el kitabını kutusuna koydum, kutuyu, masamın pek kullanmadığım ölü köşe noktalarından birine yerleştirdim ve masanın tozu alındıkça tozu alınan, masanın bir işe yaramayan okyanus taşı gibi süs eşyalarından biri olarak durdu orada. Her ay taksitini ödedikçe akşam eve gelip sinirle sıvazlıyorum kutuyu, karım aleti kullanamadığım için üzülüyor.</p>

  <p class="block_">Dördüncü ay taksitli başka bir sürü ödemelerle aynı güne denk düştüğü için sinir bozucu oldu. Kullanamıyoruz, bir de inek gibi taksitini ödüyoruz. O gece karım yattıktan sonra, bir Fransız şarabı açtım, oturdum bilgisayar el kitabının başına:</p>

  <p class="block_">Cebirden de zor diil ya lan bu!</p>

  <p class="block_">Kimi yerlerin altını çizerek, yanlarına notlar düşerek ders gibi çalışmaya başladım kitabı. Öğrendiklerimi bilgisayarımda deneyerek keyiflenmeye başladım. Sabaha karşı şarap bitmiş, ben Ahmet Gülhan’ın telefon numarasını bilgisayara yazmayı başarmış, “EXE” komut düğmesiyle hafızaya kaydetme keyfine erişmiştim ki, ekranda:</p>

  <p class="block_">BATTERİE LOW yazısı çıktı. İşi öğrenmiştim ve fakat o kadar ağır ağır ilerlemiştim ki bilgisayarın pili bitmişti.</p>

  <p class="block_">Devrisi gün bir kutu pil alarak geldim eve, oturdum bilgisayarın başına ve telefon ve adres defterinden kurtuldum.</p>

  <p class="block_">Bilgisayarla tanışmam böyle oldu, buna güvenerek daktilodan laptop’a geçtim ve teknolojinin bana sunduğu bu olanaktan yararlanmaya başladıktan sonra düşündüm ki, Victor Hugo “SEFİLLER”i elle yazdı, sonra temize çekti, matbaada hurufat dizildi, yanlış düzeltildi ve bu işler ayakta yazmak gibi bir alışkanlığı olan Victor Hugo’nun ömrünün bir bölümünü aldı.</p>

  <p class="block_">Şimdi öyle mi, basıyorsun düğmeye, matbaanın bilgisayarının hafızasına kaydoluyor roman.</p>

  <p class="calibre1" id="calibre_pb_14"> </p>
</body>
</html>
