<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">RASTLAŞMAYANLAR</h1>

  <p class="block_1"> </p>

  <p class="block_">Sabah kahvaltısı kimisi için sabahın köründe cereyan ederken, benim yaşama ahengim içinde bu olay öğlen suları oluyor.</p>

  <p class="block_">“Aaa, her sabah öğlene kadar uyur musunuz? Ne fena günün yarısını yaşamıyorsunuz!” diyerek durumuma üzülenler bulunur. Bunlar genellikle, gecenin ön yüzünü bile yaşamayıp sıkı ve pijamalı bir akşam yemeğinden sonra 22.30 suları televizyon karşısında uyuyan “<i class="calibre2">Sabah Dokuz Başı</i>” tiplerdir.</p>

  <p class="block_">İkinci bir grup, gecenin önyüzüyle flört edip, arka yüzüne dolanmayan, bu yüzden iki puan alamayan “<i class="calibre2">Geç Yatarım Ağbicimciler</i>”dir ki bunlar işe 11.00’de de gitse olur, lagar ve ferahfeza tiplerdir. Geç yatmaktan kasıtları 02.00’de baş yastığa çeyrek kala horlamaktan ibarettir.</p>

  <p class="block_">Gece bekçilerinin başını çektiği “<i class="calibre2">Gececiler Kozmopolit Grubu</i>” diyebileceğimiz sarmalı, pavyon çalışanları, polisler, hırsızlar, pezevenkler, telekızlar, dönmeler, bağımsız orospular, gececi taksi şoförleri, asya pilavcılar, nöbetçi işkembeciler oluşturur… Bunlar gecenin her yüzünü görmeye alışkın olup, gündüzü bilmeyenlerdir. Bu grubun, bize özgü, yalnız bizde görülen, bir türevi vardır ki, onları “<i class="calibre2">Alkolperver Şehir Gerillası Grubu</i>” olarak ayrıca ele almak gerekiyor. Dün gece sabahladık ağbicim, fakat aslında finalde o pavyona gitmesek çok daha iyi olurdu, diye dellenmeyi geleneksel hale getirmiş olan bu tipler, gecenin ön ve arka yüzlerini ıcık cıcık yaşamakla birlikte, devrisi gün akşama kadar uyumakta ve uyandıklarında geceyi hiç hatırlamamaktadırlar. Bu tip uyandığında;</p>

  <p class="block_">“Bizi o işkembeciye kim götürdü?” gibi beşbenzemez sorularla zonklayan kafasını, duşun altına sokar. O duştan çıktığında zaten akşam olmuştur. Bunlar hayatı, gündüzü bilmeden, gece bekçisi kompleksiyle yaşayan bir grup olup, genel anlamda pek işleri güçleri yoktur. Neyle geçindikleri, her gece o hesapları nasıl ödedikleri çok bilinmeyenli bir cebir muammasıdır.</p>

  <p class="block_">Benim mesaim akşam 20.00 suları başlar, 24.00 suları biter. İş yerimden çıkana kadar yarın olur, taksiciler taksimetreleri hunharca gece tarifesine ayarlarlar, ben işten eve ertesi günün ilk saatlerinde döner, oturur akşam yemeğimi yerim. Sofradan kalkıp cup yatağa gidilmesi söz konusu değildir, okuma, yazma gibi işlerimi akşam yemeğinden sonra yapar, kimi zaman televizyonda bir filim izler, “<i class="calibre2">Sabah Dokuz İş Başı</i>” tipler, daha sayın karga boklu kahvaltısını etmeden çalar saatler eşliğinde yataktan fırlarken, ben ağır ağır yatmaya giderim. Bu gruptan tiplerle hiç karşılaşmam. Hiç rastlaşmadığım bir sürü komşum var.</p>

  <p class="calibre1" id="calibre_pb_88"> </p>
</body>
</html>
