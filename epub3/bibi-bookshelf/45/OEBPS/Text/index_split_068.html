<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">CENAZE GÜVENLİĞİ</h1>

  <p class="block_1"> </p>

  <p class="block_">“Israr etme canım, allahallah, yeter! Usandım senden. Haftada dört kere karakola geliyorsun, karakolu taciz ediyorsun, işgal ediyorsun. Senden başka işimiz yok mu lan bu karakolda?” diye bağırdı komser, karşısında dikilerek huzurunu bozan adama.</p>

  <p class="block_">“Verin ruhsatımı gidiiim” gibi kendisinden beklenmeyen bir çıkış gösterdi, komser tarafından “lan” diye adlandırılan vatandaş.</p>

  <p class="block_">“Her gelene tabanca, ruhsatı versek memleket mezbahaya dönerdi.” dedi komser bir sigara yakarak, sanki memleket mezbahaya dönmemiş gibi arkasına yaslanarak. Sinirini dışa vurmamaya özen gösteren, komserin “lan” diye adlandırdığı vatandaş hiç de gidici değildi:</p>

  <p class="block_">“Bakın komser bey, siz benim durumumu biliyorsunuz, işim icabı eve gecenin geç saatlerinde dönmek zorundayım. O saatlerde bizim mahallede dolaşmanın delilik olduğunu, siz benden iyi biliyorsunuz.”</p>

  <p class="block_">“Sen de kendine doğru dürüst bir iş bul, herkes gibi gündüzleri çalış.” diyerek, kestirip atma eğilimi gösterdi komser ve fakat “lan” diye kod isimlenmiş bulunan vatandaş komseri çileden çıkarmak konusunda kararlıydı:</p>

  <p class="block_">“Olur. Siz bana bir gündüz işi bulun, hemen işimi değiştireyim, ben de bayılmıyorum gece çalışmaya!”</p>

  <p class="block_">“Burası İş Ve İşçi Bulma Kurumu değil, karakol!” diyerek sigaranın dumanını burnundan üfledi komser.</p>

  <p class="block_">“Hayatım tehlikede komser bey.”</p>

  <p class="block_">“Seni tehdit eden mi var?”</p>

  <p class="block_">“Ülkede genel bir tehdit var.”</p>

  <p class="block_">“Şahsen seni tehdit eden var mı?”</p>

  <p class="block_">“Yok.”</p>

  <p class="block_">“Gördün mü bak, ortada fol yok yumurta yok, sen kuluçkaya yatıyorsun, defol.”</p>

  <p class="block_">“Yalnız bir gece beni öldürürlerse, ben karışmam.”</p>

  <p class="block_">“Sen karışma, cenazeni biz kaldırırız!” dedi komser.</p>

  <p class="calibre1" id="calibre_pb_68"> </p>
</body>
</html>
