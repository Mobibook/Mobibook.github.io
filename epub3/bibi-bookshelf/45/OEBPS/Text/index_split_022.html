<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">DİNLEMEYİCİLER</h1>

  <p class="block_1"> </p>

  <p class="block_">Kimi buzdağı insanlar vardır, göründüğünden kat be kat daha aptaldırlar. Bizim gözümüze görünen onun aptallığının çok küçük, kayda değmezdir bölümüdür. Onu yakından tanıdığınızda, aptallığının boyutunun el yordamıyla ulaşamayacağınız derinliklere sarktığını fark edersiniz. Ama bunu kavradığınızda onunla tanışmış ve ayaküstü de olsa, belirli bir ilişkiye girmişsinizdir. Tıpkı bir geminin, gecenin zifirinde bir buzdağına çarpınca durumu fark etmesi gibi. Geri dönüşünüz yoktur, derin aptallığıyla tip sizi esir almıştır. Bu ve fotokopisi durumlarda en akılcıl yol onun aptallığına ayak uydurmaktır. Çünkü aptallık dediğimiz özellik, hepimizde biraz bulunur.</p>

  <p class="block_">Tip sizi birdenbire, konuşulmasa da olur bir konunun içine sürükler ve giderek fark ettiğiniz muhteşem aptallığıyla sizi dönüp dönüp aynı şeyi söylemeye zorlar. Siz bezerken tip bezmez, televizyondaki hayvan belgesellerindeki canlılığın nasıl sağlandığını bir türlü anlayamadığını, hayvanların neredeyse başarıyla rollerini yaptıkları bu filimlerin nasıl çekildiğini ve nerelerin kurgu hilelerinden kaynaklandığını tam çakamadığını en önemli konu olarak gündeme getirir. Bir ya da bir kaç kameramanın teleobjektifle pusuya yatıp avcı gibi uzun bir süre beklemesini bir türlü aklına getiremez. Siz de tipe bu ipucunu vermeyerek, onun sınırlı sorumlu dünyasına kaptırırsınız kendinizi:</p>

  <p class="block_">“Hayvan anlıyor demek ki filme çekildiğini… Aniden müthiş bir performans gösteriyor… Çünkü hayvan da olsa, o da biliyor ki, kendisi ölecek, filim kalacak…”</p>

  <p class="block_">“Eğer hayvan bunu düşünüyorsa, bizden zeki!”</p>

  <p class="block_">“Sizden, tabii.” biçiminde bir kör dövüşü diyalog uzar gider. Dünyamızda ve çevremizde olup bitenle de pek ilgili olmayan tip, öleli epey olmuş birinin ölümünü yeni öğrenerek, daha iç bezdirici konulara yatay geçiş eğilimi gösterebilir:</p>

  <p class="block_">“Neden öldü?”</p>

  <p class="block_">“Haybeden.”</p>

  <p class="block_">“Haybenin tedavisi henüz bulunmadı mı?”</p>

  <p class="block_">“Bak kardeşim Venedik’te, sokakta ton balığı görürsün, yani onlar oraya sokak, diyorlar… Gondolla geçiyorsun sokaktan.” diyorum, konu kapansın için. Tip kendi planetinden bakarak saldırıyor konuya:</p>

  <p class="block_">“İtalyan mutfağını mı tercih ediyorsunuz?”</p>

  <p class="block_">“Mimari açıdan bizim evin mutfağını beğeniyorum.”</p>

  <p class="block_">Giderek bu sayın tipin, buzdağı aptallığının bir kenar süsü olarak dinlememe özelliğini ayırdediyorsunuz.</p>

  <p class="block_">Bu pencereden çevrenize baktığınızda da, kimsenin kimseyi pek dinlemediğini gözümlüyorsunuz. Herkes dinler gibi yapıp, dolar hesabı, beleş yemek hesabı, yol parasını sıfırlama hesabı, karı kız hesabı içinde göz süzüyor. Süzülen gözden yakalıyorsunuz zaten tipin dinlemeyici özelliğini.</p>

  <p class="block_">Bu dinlemeyiciler grubunun çoğunluğu oluşturması da, işin sinir bozucu noktası.</p>

  <p class="calibre1" id="calibre_pb_22"> </p>
</body>
</html>
