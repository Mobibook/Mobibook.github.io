<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">FLORESAN HANIM</h1>

  <p class="block_1"> </p>

  <p class="block_">Bir floresan lamba ne kadar çirkinse ay ışığında o kadar uyumsuz duruyordu barda kadın. Tedirgin. Sinirli. Kavgacı. Barmeni azarlıyor. Garsonlara fırça çekiyor. İçki içmiyor. Sağında solunda içenlere sataşıyor. Bu kadar içmenin ne âlemi var makamından girip, sağlığınızı düşünün biraz doktorsal çift seslemesiyle barın keyfini epey kaçırmıştı ki, barın en ucunda bulunup epeydir söze karışmayan Enderun Ağbi dayanamıyarak:</p>

  <p class="block_">“Yahu, kim sıçtı bu kadını buraya!” diye kükreyip bardaki genel kanıyı aruza oturttu. Bunun üzerine Floresan Hanım, Enderun Ağbi’yi terbiyeye davet etti. Enderun Ağbi, yanıt olarak:</p>

  <p class="block_">“Ben öyle bilmediğim yerlere gelmem!” dedi. Genel bir gülme oldu. Bar yeniden rengine kavuştu. Enderun Ağbi daha gülme tamamen son bulmadan, bağıra bağıra:</p>

  <p class="block_">“Yahya Kemal bir gün hamamda otuzbir çekiyormuş…” hikâyesine girişince de, Floresan Hanım, tasını, kesesini ve lifini hızla toplayarak, uygun adım çıktı gitti bardan. Kimileri Yahya Kemal üstadın özü özüne tohum dökme hikâyesinin devamını sorunca, Enderun Ağbi gevrek bir kahkaha atıp:</p>

  <p class="block_">“Yok ulan öyle bir hikâye… Karı gitsin diye şey yaptım…” dedi.</p>

  <p class="block_">Bardan uygun adım çıkan Floresan Hanım, sert adımlarla karşı kaldırımdaki taksi durağına ulaştı, taksilerden taksi, şoförlerden şoför beğendi, küt diye kapattı taksinin kapısını.</p>

  <p class="block_">“Al da evine götür kapıyı!” diye homurdanan şoföre yol boyu fırça çekti. Şoför bir an önce bu kadından kurtulmak üzere kökledi, hızla bir başka bara ulaştı taksi.</p>

  <p class="block_">O başka bar kalabalıktı. Floresan Hanım, sert dirsek hareketleri ve ani kıç darbeleriyle barda kendine yer edindi, alkolsüz meyva kokteyli emretti. Daha alkolsüz içkisine kavuşamadan da bardaki sigara dumanından yüksek perdeden şikâyete başladı. Bu kadar insanın bulunduğu bir yerde, böyle sorumsuzca ve fosur fosur sigara içilemeyeceğini sert bir dille bildirdi. En yakınındakilerin sigaralarını ani hareketlerle <span class="calibre5">ellerinden alıp</span> kültablasında söndürdü. Kimisini yere attı, üstüne bastı.</p>

  <p class="block_">“İçmeyin bu kadar. Sigaranın insana neler yaptığını bilmiyor musunuz, haydi bilmiyorsunuz, görmüyor musunuz?” diye başlayan çok uzun ve sıkıcı ve monoton ve maraton tiradına girişti. Birden herkesin keyfi kaçtı barda. Bir iki kişi daha sigarasını söndürdü. Tam o sırada yakmayı düşünen, bir süre erteledi nikotin manyaklığını. El çakmakta öyle kalakaldı.</p>

  <p class="block_">“Kim bu karı?” diye fısıldaşanlar oldu. Floresan Hanım, alkolsüz meyva kokteyline kavuştuktan sonra, tiz perdeden, kendisinin de yıllarca alkol ve sigara içtiğini, ama her ikisini de şak diye bıraktığını, bırakılabileceğini, kendisinin bunun canlı, somut bir örneği olduğunu, barlara gelip alkolsüz meyva kokteyli, ya da soda içtiğini ve çok mutlu olduğunu, bağıra bağıra anlatıyordu ki, barmen sözünü balla kesti:</p>

  <p class="block_">“Afedersiniz hanımefendi barlara niçin geliyorsunuz?”</p>

  <p class="calibre1" id="calibre_pb_85"> </p>
</body>
</html>
