<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">ŞİMDİ DONDURMA ZAMANI</h1>

  <p class="block_1"> </p>

  <p class="block_">“<i class="calibre2">Büyük bir yıkım, bir büyük umutsuzluk olarak anımsıyorum o korkunç avlunun sefil deliğini, o iç karartıcı iki basket potasını ve orayı çevreleyen üstü iki metre yüksekliğinde tel kafesli kocaman duvarı. Bu duvarın ardından, atlı arabaların çıngırakları, otomobillerin klaksonları, ellerinde dondurmalarıyla özgürce gezen insanların bağrışmaları, birbirlerine seslenişleri duyulurdu</i>.”</p>

  <p class="block_">diyor Fellini “Bir Film Yapmak” isimli kitabında.</p>

  <p class="block_">Sözünü ettiği yer, sinemacı olacağını aklının ucundan geçirememiş ailesinin onu gönderdiği Rimini’deki papaz okulunun zindanımsı avlusu.</p>

  <p class="block_">Aslında, izinsiz çıkılamayan duvarın öte tarafında olağandışı bir şey olduğu yok, arabalar ve insanlar geçiyor, belki arada dondurma yiyen de var, belki de yok, duvarın ötesini görmüyor ki Fellini, onun canı dondurma istiyormuş besbelli. Avlunun dışında, duvarın ötesinde gündelik hayat sürüp gidiyor yani… İnsan bu gündelik hayattan koparılıp, olağan şeyler ona yasaklanınca, birdenbire usasığmaz bir önem kazanıyor, elin cebinde, bir sigara tüttürerek Fındıklı’dan Kabataş’a yürümek.</p>

  <p class="block_">Haybeden hapse giren yazar Ragıp Duran’ın fotoğrafı var gazetelerde, böyle bir mahpushane avlusunda, bu fotoğraf düşündürdü bana bunları.</p>

  <p class="block_">Fırlama çocuk Fellini birden papazın yolunu çevirip:</p>

  <p class="block_8">“Papaz efendi papaz efendi, bilmem dikkatinizi çekiyor mu ama dışarda çok fena günah biçimde dondurma yalayan var!”</p>

  <p class="block_">diyorken, sevgili Ragıp:</p>

  <p class="block_8">“Üstüne çalıştığım iki kitabım var, içerde onları yazacağım, siz dışarda dondurmalar yalarken!”</p>

  <p class="block_">diyor.</p>

  <p class="block_">Ragıp Duran’ın hapse atılması muhteşem bir ayıp. Bu ayıbın bu dondurma mevsimi bu devlete her gün hatırlatılması gerekiyor.</p>

  <p class="calibre1" id="calibre_pb_102"> </p>
</body>
</html>
