<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">KANUNİ’NİN DURUMU CLINTON’DAN İYİYKEN</h1>

  <p class="block_1"> </p>

  <p class="block_">Osmanlıların en baba devirlerinden biri kuşkusuz Kanuni Sultan Süleyman dönemidir. İmparatorluk tarih atlaslarında her yeri aynı renge boyamıştır, Asya’nın, Avrupa’nın, Anka’nın tartışılmaz sahibidir. Zenginlik sınırsızdır. Harem Süha Özgermi’nin bile dizayn edemeyeceği müthiş bir uluslararası zenginliğe sahiptir, her ırktan, her cinsten taş gibi karılar haremde kol gezmektedir. Kanuni’nin durumu Clinton’dan iyidir.</p>

  <p class="block_">Gel dikiz ki, eldeki vesikalara göre o zaman da bu zengin imparatorluğun merkezi İstanbul’da, et, yağ, ekmek derdi, ulaşım sorunu, konut sorunu, yol ve su derdi İstanbullunun sıkıntıları arasında.</p>

  <p class="block_">Saraylara bakıp da:</p>

  <p class="block_">“Eski adamlar ne güzel yaşamışlar şu İstanbul’da!” diye iç geçirmenin alemi yok.</p>

  <p class="block_">Kanuni döneminde İstanbul’un et gereksinimini Rumeli karşılıyor. İstanbul’a et, Filibe’den, Üsküp’ten, Manastır’dan geliyor. Rumeli’nin eti yetmediği zamanlar, Anadolu’dan et isteniyor. Kanuni Süleyman son zamanlarını bir market genel müdürü gibi, et gereksinimini karşılamak için oraya buraya ferman göndermekle geçiriyor. İstanbul’da et yetmezliği görülünce Diyarbakır ve Erzurum beylerbeylerine:</p>

  <p class="block_">“Haliya Mahrusa”i İstanbul’da et müzayakası olmağın Türkman koyunları dâhil cümlesin akçasın verüb bey’iderek derhal yola revân edüb…”</p>

  <p class="block_">biçimindeki fermanı fakslıyarak, ne kadar koyun varsa parasını verip alın, İstanbul’a gönderin demek istiyor. Daha sonra bütün kadılara faksladığı fermanında da:</p>

  <p class="block_6">“Haliya bazı madrabazlar ve celepler ve bakkallar ve reayanın ehli fesadı, mekûlât ve meşrubatı cem’edüb derr”i mahzen eylemekte ve gaali akça ile mahremce füruht eylemekte ve bu efal”i şeniayı bazı kullukçu makulesi beray”ı menfaat setreylemekte olduklarından nâşi…”</p>

  <p class="block_">diyerek, dönemindeki karaborsadan, istifçilikten ve bu ve fotokopisi tiplerin nüfuz sahibi devlet görevlilerince kollanmasından dert yanıyor. Koskoca Kanuni Süleyman bu kanunsuz heriflerle baş edemiyor. Onun kanunlarında da boşluklar var herhalde ki, bu adi herifler o boşluklardan amiboid hareketlerle sıyrılıyor.</p>

  <p class="block_">Padişahın üzümlerin sıkılıp pekmez ve turşu eylenmesini emretmesine rağmen, kimi uyanıklar gizlice üzümden şıra yapınca, padişahın gözü dönüp:</p>

  <p class="block_8">“…bağlarının üzümlerin şira edüb fıçılara konmuş iseler fıçılanma tuz serpüp sirke edüb yoklıyasın.”</p>

  <p class="block_">buyurduğu da, dönemin Divanı Hümayun 5 nolu mühimme defterinin 140. sayfasında görülmektedir.</p>

  <p class="block_">450 yıl öncesinin İstanbul’unda da, kıtlık, yokluk, üçkaat, istifçilik, karaborsa, avantadan lavanta bir durum gözleniyor. Sokaklar, gene kalabalık, gemilerle yedi düvelden adam gelip gidiyor, ulaşım bela. Kavuğu devrik tahtırevancılar bugünkü taksicilerden küstah. Ortaçağ’ın kozmopolit bir limanı işte İstanbul. Her milletten adam var. Kent çaktırmadan ve kafasına göre büyüyor.</p>

  <p class="block_">Divanı Hümayun mühimme defterlerinde yazmıyor ama, bana öyle geliyor ki, 450 yıl önce bir sabah. Kanuni Sultan Süieyman Topkapı Sarayı’ndan İstanbul’a bakıp, iç geçirerek:</p>

  <p class="block_8">“İstanbul’un boku çıktı vesselam”</p>

  <p class="block_">Diye buyurmuştur, bunu bile, en azından düşünmüştür. Hiç bir şey yeni değil, köhne Bizans’ta.</p>

  <p class="calibre1" id="calibre_pb_12"> </p>
</body>
</html>
