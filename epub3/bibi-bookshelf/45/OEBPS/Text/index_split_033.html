<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">DÜMBÜLLÜ’NÜN ÇOK GİZLİCE ANILIŞI</h1>

  <p class="block_1"> </p>

  <p class="block_">Üsküdar Belediyesi’nden bir yetkili aradı. 5 Kasım günü İsmail Dümbüllü’yü anmak üzere, Karacaahmet’te mezarının başında bir anma töreni düzenlendiğini bildirdi, beni de davet etti.</p>

  <p class="block_">O yağmurlu 5 Kasım günü, denilen saatte Karacaahmet Mezarlığı’na gittim. Bir sürü girişi var mezarlığın. Ana girişe geldim. Girişteki yetkiliye Dümbüllü’nün mezarı başında belediyenin düzenlediği bir anma töreni için geldiğimi bildirdim ve ünlü komik”i şehirin mezarının yerini sordum:</p>

  <p class="block_">Yetkili bana bir süre boş baktı. Belediye başkanının gelip gelmediğini sordum.</p>

  <p class="block_">“Başkan gelmedi.”</p>

  <p class="block_">“Gelecek mi?”</p>

  <p class="block_">“Bilmiyorum. Gelse haberimiz olur.”</p>

  <p class="block_">Gayet tabii, koskoca belediye başkanı, buraya elini kolunu sallıyarak gelmez. Eskortu olur, koruması olur, çevresinde yardımcıları kalabalığı bulunur. Bir belediye başkanı, en az yirmi kişiyle dolaşır.</p>

  <p class="block_">“Peki hiç böyle bir tören yok mu mezarlıkta yani?”</p>

  <p class="block_">Daha az yetkili bir üçüncü şahıs, yanaşarak muhabbete ortak oldu.</p>

  <p class="block_">“Siz kimin mezarını aramıştınız ağbi?”</p>

  <p class="block_">“İsmail Dümbüllü’nün.”</p>

  <p class="block_">“Kimin?”</p>

  <p class="block_">“Dümbullü Dümbüllü! Eski komiklerden İsmail Dümbüllü var ya!”</p>

  <p class="block_">Yetkiliyle daha az yetkili birbirlerine, baktılar. Koskoca komik-i şehirin ismi hiç bir şey ifade etmiyordu onlara.</p>

  <p class="block_">Daldım mezarlığa, rastgele dolaşmaya başladım. Bir kalabalık aranıyorum. Madem bu saatte mezarı başında tören yapılacak, başkan gelmediyse bile Üsküdar Belediye’sinden birileri gelmiştir, Müjdat Gezen gelmiştir, belki Münir Özkul da gelmiştir. Yalnız ben davetli değilim ya bu törene.</p>

  <p class="block_">Koskoca Karacahmet Mezarlığı’nın girilmedik yerini bırakmadım. Sabırla kırk dakika kadar arandım. İn cin çift kale maç. Umutsuzca geri döndüm mezarlığın kapısına. Yetkiliye yöneldim.</p>

  <p class="block_">“Müjdat Gezen falan gelmedi mi bugün buraya?”</p>

  <p class="block_">“Kim?”</p>

  <p class="block_">“Müjdat Gezen! Tiyatrocu.”</p>

  <p class="block_">Yetkili ve daha az yetkili gene bakıştılar. Görseler şıp diye tanıyacaklar Müjdat’ı, ismen çözemiyorlar.</p>

  <p class="block_">“Tamam peki, eyvallah!” diyerek, çıkış kapısına yöneldim. O sırada yetkili peşimden seğirtti.</p>

  <p class="block_">“Afedersiniz bir agbi, ben sizi nerden tanıyorum.”</p>

  <p class="block_">“Ölünce tanışırız.” dedim, çıktım Karacahmet Mezarlığı’ndan.</p>

  <p class="calibre1" id="calibre_pb_33"> </p>
</body>
</html>
