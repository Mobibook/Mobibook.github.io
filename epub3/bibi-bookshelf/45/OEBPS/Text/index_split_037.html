<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">ANTEN SEVMEZ GÜVERCİN</h1>

  <p class="block_1"> </p>

  <p class="block_">Bir görev noktasına yetişecekmiş gibi harıl harıl büyük şehir elektronlarıyla yüklü kanatlarını çırparak geldi, pencerenin karşısındaki dala kondu güvercin.</p>

  <p class="block_">Televizyonlar o kadar sinirsel yıpranmaya yol açıyor ki, dikkat edin, artık güvercinler bile antenlere tünemiyorlar.</p>

  <p class="block_">Pencereden içeri baktı güvercin. Gene oturmuş, karıkoca televizyon izliyorlar.</p>

  <p class="block_">“Hasbinallahvelivelvekil” diye guruldanarak, başını iki yana bir kaç kez çevirdi güvercin.</p>

  <p class="block_">Hiç kimsenin televizyonunun ekranı pencereden görünen ağaca dönük konuşlandırılmadığı için, televizyonda olup biteni göremiyordu ve fakat ses maşallah sonuna kadar açık olduğundan, mutfakta fasulye ayıklayıp salondaki televizyonun sesini duyarak dizi izleyen bir ev hanımı kadar içindeydi olayın güvercin. Baktıkları şey, güvercinin daha önce de duyduğu bir reklam filmiydi.</p>

  <p class="block_">“Ben küçük bir konserveyim, açın beni şaşıracaksınız! Konservatif Konserve! Her zaman turfanda!”</p>

  <p class="block_">Adam birden elindeki bardağı masaya bıraktı ve sinirle söylenmeye başladı:</p>

  <p class="block_">“Şu reklamın aptallığına bak. Konserve konuşur mu? Bu reklamları daha aklı başında bir şekilde yapmanın imkânı yok mu? Her zaman turfanda, diyor. Her zaman turfanda olur mu? Turfandanın ne anlamı kalır o zaman?”</p>

  <p class="block_">“Niye sinirleniyorsun? Başka kanala geç!” dedi kadın.</p>

  <p class="block_">“O kanal, bu kanal dolaşmaktan yoruldum. Bu kadar çok kanal olmaz ki… Hiç bir şeyi tam izleyemiyoruz…”</p>

  <p class="block_">“Sen Susurluk kazasından sonra böyle oldun! Sinirlerin yıprandı. Bir psikiyatra görünsen iyi olur” dedi kadın.</p>

  <p class="block_">“Yok yahu? Bir psikiyatrımız eksik. Gitsem n’olucak? Ona da fırça çekicem. O beni dinleyecek, baş sallıyacak, haklısınız, sakin olun, diyecek, daha çok sinirlenicem. Bir de üstüne para vericem. Eğer o sayın psikiyatr, sabahları bakkala uğrayıp, gaste, süt, sigara, ekmek masraflarımızı karşılıyacaksa, aybaşından aybaşına bankaya uğrayıp ev sahibimizin hesabına mutlu aile yuvamızın kirasını yatıracaksa, niye gitmiim ben o psikiyatra? Bildiğin öyle, hali vakti yerinde, peygamber ruhlu bir psikiyatr varsa, derhal gidelim!”</p>

  <p class="block_">“Ne bağırıyorsun? Ne dedik?”</p>

  <p class="block_">“Bağırdığım falan yok, bu benim normal halim.” diyerek bardağı pencereye fırlattı adam. Bardak pencere camını delerken pencere camı da tuz ve buz olarak dışarı saçıldı, cam kırıkları arasından kanat çırparak hızla uçtu güvercin, hep çamaşır asılı dar balkonun demirine kondu. İçerde televizyon izleniyor, ateşli bir tartışma yaşanıyor, evin beyi bir elinde sigara, öbür elinde telsiz telefon, televizyondaki canlı yayına katılıp orada ileri geri konuşan kel adama haddini bildirmeye uğraşıyor ve fakat televizyon programının telefonunu düşüremiyordu.</p>

  <p class="block_">Çırptı kanatlarını, gökyüzüne yükseldi, Karadeniz’e doğru uzun bir uçuşa koyuldu, anten sevmez güvercin.</p>

  <p class="calibre1" id="calibre_pb_37"> </p>
</body>
</html>
