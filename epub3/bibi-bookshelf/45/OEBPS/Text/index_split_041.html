<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">ADAMIMIZ RAKOVSKI</h1>

  <p class="block_1"> </p>

  <p class="block_">Balkan altında, Bulgaristan’ın Kazan kentinde doğuyor 1821 yılında. Sonra zamanın ünlü Kuruçeşme Rum Okulu’na, İstanbul’a geliyor. Ailece fotoğrafları var, Constantinople, 1842 biçiminde, babasının başında fes, bıyıkları osmanengiz, zaten Georgui Stoykov Rakovski’nin bıyıkları da, Ortaköy’de, Kuruçeşme’de bundan otuz yıl öncesine kadar sık görülen bir dolmuş kahyası bıyığı. Fotoğraf “biz Nulgarız” demiyor.</p>

  <p class="block_">Rakovski, 1841’de İstanbul’da Bulgar devrimcilerle bütünleşiyor, her nedense daha sonra yunan vatandaşlığına geçiyor. Komünist Bulgar tarihinde bu geçiş “bu sayede kellesini kurtarmıştır” diye açıklanıyor.</p>

  <p class="block_">Osmanlı Rakovski’ye;</p>

  <p class="block_">“Sen niye Bulgarsın, senin bu kafirliğin, komünistliğin n’olucak, şimdi niye durup dururken yunan oluyorsun lan sen, bela mısın nesin?” gibisinden ahret suali sormuyor.</p>

  <p class="block_">Daha sonra Romanya’ya geçen söz konusu Rakovski, orada Georgui Makedon takma ismiyle Fransızca dersleri verirken, 14 Temmuz 1842’de devlete karşı komplo düzenleyen bir Bulgar devrimcisi olarak tutuklanıyor, ölüme mahkum ediliyor. Zamanın İstanbul Yunan elçisi, allem edip kallem edip onu kurtarıyor ve Fransa’ya gönderiyor. Bir buçuk yıl sonra Bulgaristan’a geri dönüp gene devrimci çalışmalarına koyuluyor ve bu sefer babası ile birlikte tutuklanarak İstanbul’a hapishaneye getiriliyor. Baba oğul üç yıl kadar hapis yatıyorlar. Hapisten çıktıktan sonra, nasıl oluyorsa Rakovski, İstanbul’da bir tür avukat mali müşavir gibi bir meslekle yer ediniyor, ün kazanıyor ve zengin oluyor. Onu hapse atanlar, ona saygı duymaya başlıyorlar.</p>

  <p class="block_">“Akşam şerifler hayrolsun Rakovski ağbi!” muhabbeti gelişiyor.</p>

  <p class="block_">1853-1856 yıllarını işgal eden Kırım Savaşı sırasında, tercüman olarak bizzat devletin içine sızıyor ve Ruslara, Osmanlı ordusunun harekatı hakkında ayrıntılı ve düzenli bilgi sızdırıyor. Kırım Savaşı sırasında, Ruslar 30 Kasım 1853 günü Batum’a erzak götürmekte olan on parçalık bir Osmanlı filosunu Sinop’ta basarak yakmışlar. Birisinin Ruslara kimi bilgiler sızdırdığı kesin. 1856 Paris antlaşmasından sonra ne oluyorsa, Rakovski birdenbire Romanya’ya kaçıyor.</p>

  <p class="block_">1867’de yağmurlu bir ekim günü, Bulgaristan’ın bağımsızlığını göremeden Bükreş’te 46 yaşında ölen Rakovski, yaşamının son yıllarını, Balkan ülkelerinin birleşmesine ve topluca Osmanlı’ya başkaldırmasına hasretmiş bir adamdır. Ve fakat Osmanlı Devleti’nin çok önemli yerlerinde bokyedibaşı olarak bulunmuştur. Kırım Savaşı sırasında padişahın komünist tercüman danışmanı var! Olur mu lan, diyeceksiniz. Deyin, içiniz rahatlasın ve fakat olmuş işte!</p>

  <p class="block_">Devletin içinde, devlet adına kim ne bok yiyor konusunun bilinmezliği de bizde çok eskiye dayanan, geleneksel bir durum.</p>

  <p class="calibre1" id="calibre_pb_41"> </p>
</body>
</html>
