<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">JEAN GENET VE HIRSIZ HAKLARI</h1>

  <p class="block_1"> </p>

  <p class="block_">Bir sürü faks geliyor her gün. Gündüz bunlarla ilgilenilemiyor, çünkü faks çeken beyler kadar boş vaktimiz yok, matine suare oynuyoruz, ayıptır yapması provalar yapıyoruz, gece perde kapanıp evinize dönerken, eğer arabayı siz kullanmıyorsanız, yol boyu göz atabiliyorsunuz bu fakslara.</p>

  <p class="block_">Böyle bir cuma gecesi, taksiyle tiyatrodan eve dönüyorum. Bir bekâr gececi şoför ve çenesi düşük, anlatmasa sanki çalışmayacak araba. Pis de bir koku var arabanın içinde, önce şoför osurdu düşüncesine kapılıyorsunuz, ilerleyen söyleşi içinde arabanın tüplü olduğu anlaşılıyor. Durum daha da sinir bozucu. Her an infilak edebilir bir taksiyle ilerlemekteyiz bir İstanbul gece yarısında.</p>

  <p class="block_">Konuya fazla takmamaya uğraşarak, kendimi günün fakslarına veriyorum. Birinci faks, tiyatroda cep telefonları çaldığında tepki gösterdiğim için cep telefonu kullanmayan, geçenlerde bir kırmızı ışıkta cep telefonum çalınınca ve olaylar medyaya yansıyınca, benim cep telefonum olmasına çok içerleyen, kendisini aldatılmış hisseden Ali isimli beyden geliyor, beni şiddetle protesto ediyor ve en kısa zamanda konu ile ilgili açıklamamı bekliyor. En kısa zamandan kastı nedir? Benim hayatta Ali kardeşimin sayın faksına yanıt vermekten başka işlerim var mıdır? Günde bu ve fotokopisi kaç faks almaktayım? Hepsine yanıt vermeye kalksam, benim yapmam gereken işleri kim yapacak? Faksı kim icad etti? Bu cep telefonundan da tehlikeli bir şey. Siz uyurken de gelebiliyor. Gene de Ali kardeşime, cep telefonunun kötü bir şey olmadığını, bilimin vardığı noktada insanlara sunduğu nimetlerden elbette yararlanmamız gerektiğini, sadece cep telefonlarının tiyatrolarda ve uçaklarda kapatılması gerektiğini, bu yüzden üstünde açmaya ve kapamaya yarayan düğmeler bulunduğunu belirten bir yanıt yazmayı düşünüyorken, taksi bir kırmızı ışıkta duruyor.</p>

  <p class="block_">“Evli misiniz ağbi?” şoför.</p>

  <p class="block_">“Evet.”</p>

  <p class="block_">“Çoluk çocuk var mı?”</p>

  <p class="block_">“Var.”</p>

  <p class="block_">“Ben bekârım ağbi.”</p>

  <p class="block_">“Olabilir.”</p>

  <p class="block_">“Otuz bir yaşımdayım.</p>

  <p class="block_">“Bana ne!”</p>

  <p class="block_">Sanki ben “bana ne!” dememişim gibi sürdürüyor şoför konuşmayı.</p>

  <p class="block_">“Kısmet! Olmadı işte.”</p>

  <p class="block_">Işık yeşile dönüyor. Kökleyerek nedense yan şeritteki taksinin önüne geçmeyi görev sayan şoför susuyor, ben de bir sonraki faksa geçiyorum. İnsan Hakları Derneği’nden geliyor ve yukardaki hırsızlık olayıyla ilgili olarak yakalanan Dolapdereli Yıldıray isimli esmer çocuğa “esmer vatandaş” dememden ötürü beni kınıyor, ırkçılıkla suçluyor, televizyonda çalınan şeylerimi bir kenara itip, “ Bu toplumun bir yarasıdır, Yıldıray’lar n’olacak?” diyerek konuya insanca yaklaşımımı anüsünden anlayarak, “Bunlardan çok var, bunlar n’olacak, fırında mı yakalım, sabun mu yapalım?” biçiminde naftalinli bir sendrom olarak algılayan bir tavırla, insanların rengi, etnik kökeni biçiminde laba luba edebiyatıyla son buluyor. “Kasımpaşalı esmer vatandaşlar” deyimi ustam Haldun Taner tarafından da kullanılmıştır. Haldun Taner ırkçı mıydı?</p>

  <p class="block_">Irkçı olmadığım, insan hakları konusunda ne düşündüğüm herkes tarafından biliniyor. Söz konusu dernek tarafından da bilinmek zorunda.</p>

  <p class="block_">Derneğin bilmediği bir konu, soyulmam konusuyla değişik emniyet müdürlüklerinde gözaltına alınan bir sürü çocuğun eziyet görmemeleri ve bir an önce serbest bırakılmaları için iki gün iki gece, işimi gücümü bırakıp, aralıksız olarak mesai verdiğim ve suçlu Yıldıray Çokçalışkan’ın kılına dokunulmaması için gösterdiğim özel ihtimam. Bu polisiye olay sırasında hiç kimsenin burnu kanamamıştır.</p>

  <p class="block_">İnsan Hakları Derneği’nin bildirisinde değinilen bir konu da CMUK yasasıyla sanıktan yana kimi haklar getirilmesini eleştirmem. Sanığın hakları olmasına karşı değilim. İnsan Hakları Derneği’nin hırsız insanın haklarının savunması derdine düşerken, benim insan olarak çantamda paramı, bilgisayarımı, defterimi, şiirlerimi taşıma hakkım olduğunu unutması sinir bozucu. Dolapdereli çocukların dramı ve ne olacakları konusu apayrı bir konu, ben de buna herkes kadar üzülüyorum, ancak bunun çözümü onların bizi soymaları değil ki! Ben oyunlarımı zaman zaman birinin yararına oynuyorum, Dolapdereli esmer çocuklar gelseler bana;</p>

  <p class="block_">“Ağbi biz bu akşam barbut atmak istiyoruz hiç paramız yok, bize bir sipali kıyağı yapılabilir mi?” deseler, ben 13:00 FERHANGİ ŞEYLER’i onlar için oynayabilirim, kimler için oynamadım ki?</p>

  <p class="block_">Sanki orospu çocuğu, hırsız, ibne Jean Genet tarafından yapılmış hırsızseven şu CMUK yasası. Yolda giderken birisi çantanızı kapıp kaçtı mı, ya da bir kırmızı ışıkta arabanızın kapısını açıp, cep telefonunuzu, çantanızı çalınca, yasa size diyor ki;</p>

  <p class="block_">“Sıkı tutsaydın çantanı! Arabanın kapısını kilitleseydin. Cep telefonunu cebine koysaydın, cebin ağzına ucu kilitli fermuar yapsaydın.”</p>

  <p class="block_">Tamam peki, biz bunları yapmadık, bu bir gaflet hatta delalet, varsayalım kendi kendimize bir hıyanet, çalanın hiç mi suçu yok be kardeşim?</p>

  <p class="block_">“Yok! Çalan çalar. O çalıcı, onun işi o!”</p>

  <p class="block_">Tam, bir Jean Genet üslubuyla hırsızlığa davet ve teşvik ediyor insanı bu CMUK yasası. Çantam çalındı diye polise başvurunca da, çantayı çalan çocuk sarışın değil diye ben ırkçı oluyorum. Aferim İnsan Hakları Derneği, helal olsun size bu defne yapraklı yollar!</p>

  <p class="block_">Demek ki İnsan Hakları Derneği’ni de ciddiye almamak gerekiyor. Peki ama, biz kimi ciddiye alacağız bu ülkede?</p>

  <p class="block_">Türkiye’de solun, sosyalizmin, hatta hümanizmin başına gelen bütün felaketler, bu düşünceleri savunan kesim içindeki kot kafalardan gelmiştir. Dinle sınırlı değildir yobazlık. Eceli gelen komünist gidip Berlin duvarına işiyor.</p>

  <p class="block_">Bu faksı da dürerek, İzmirli bir avukatın zenci hırsıza zulmeden beyaz Amerikalı Ferhan Şensoy’un insafsızlığını konu eden faksına geçiyorum. Beni Dolapdereli esmer vatandaşlara zulmeden bir beyaz Amerikalıya benzetiyor. Daha da ıkınsa, bu ülkenin o esmer vatandaşlara ait olduğunu, biz beyazların çok uzak ülkelerden deniz yoluyla Kasımpaşa’ya ulaşıp buraları işgal ettiğimizi de yumurtlayacak. Bu adam Hukuk Fakültesini bitirmiş. Demek ki Hukuk Fakültesini bitirmenin de ciddiye alınacak bir konumu kalmamış.</p>

  <p class="block_">Şoför gene gereksiz muhabbet açıyor.</p>

  <p class="block_">“Bi karı bulsam evlenicem ağbi.”</p>

  <p class="block_">“Evlenirsin, daha gençsin. Ben senin yaşında evli değildim.”</p>

  <p class="block_">“Biz bulamıyoruz işte ağbi… İstanbul karı kaynıyor, bir tek ben bulamıyorum.”</p>

  <p class="block_">“İnsan Hakları Derneği’ne başvur. İstanbul’da herkes karı bulup becerirken senin bulamaman insan hakları evrensel beyannamesine de aykırı… Ben sana faks numaralarını veriiim, yarın hemen ara, insan Hakları Derneği sana karı bulmak zorunda! Esmerim dersen torpil de yaparlar!”</p>

  <p class="calibre1" id="calibre_pb_104"> </p>
</body>
</html>
