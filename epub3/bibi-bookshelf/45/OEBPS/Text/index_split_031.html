<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_11"> </p>

  <p class="bullet_1">DOĞRU YOLUN KİTABI</p>

  <p class="block_11"> </p>

  <p class="block_11"> </p>

  <p class="block_">Çinli düşünür Lao Tsö’nün İ.Ö. VI. ve V. yüzyıllar arasında yaşadığına dair söylentiler varsa da, böyle bir tipin yaşayıp yaşamadığı bilinmemektedir. Hayatı hakkında ipe sapa buyurmaz efsaneler vardır. 200 yıl yaşadığı söylenir, Konfüçyüs’le karşılaştığı söylenir, bu söylentiden Konfüçyüs’ün yaşadığı anlaşılır ve fakat bir adı da Lao Tan olan o adamın yaşayıp yaşamadığı anlaşılmaz. Nedense Çinlilerin bir sürü adı oluyor. Sanırım çocuğun adı ne olsun tantanası sırasında, çok kalabalık olan Çinli ailede her kafadan bir hece çıkıyor, hepsini arka arkaya sıralayıp çocuğun adını belirliyorlar.</p>

  <p class="block_">Lao Tsö’nün, çağının yozlaşması ve çağdaşlarının maddiyata düşkünlüğüne çok fena bozularak, Batı’ya doğru gittiği ve bir daha geri dönmediği söylenir. Hatta ünlü yapıtı Tao Tsö King’i (Doğru Yolun ve Erdemin Kitabı), Batı sınır kapısından çıkarken, sınır muhafızının dileği üzerine, oturup Çin’den çıkarayak Free Shop’un cafesinde yazdığı söylenir. Ne kadar zamanda yazdığı bilinmiyor elbette ve fakat ülkeden çıkarayak yazdığına göre, biraz aceleye gelmiş bir eser olarak da değerlendirilebilir. Üstelik kitap elle yazılarak yüzyıllar sonra bize ulaştığına göre, her temize çeken kitaba kendi abuk fikirlerini de eklemiş olabilir. Belki de özgün eser, kısa bir nottan ibaretti. Lao Tsö, bir kâğıda Çince “EYVALLAH!” yazarak çıktı gitti Çin’den.</p>

  <p class="block_">Günümüzde daha çok sevişme tekniği açısından ilgi çeken Taoizm de bu gümrükte ayaküstü yazılan eserden çıkmıştır. Sınır muhafızı rica etmese kitabın yazılmasını, böyle bir “izm” yok. Belki de Batı sınır kapısından hiç böyle bir adam geçmedi, orada sıkılan sınır muhafızı yazdı bu kitabı, yani kitabın 26 yüzyıl önceki ilk biçimini, belki de sınır kapısında sıkılan bir askerin mektubuydu bu. O zamandan bu yana, kim bilir kaç bin kişi temize çekti bu eseri.</p>

  <p class="block_">Derin düşünme ve vecde gelme kadar, insanın fizik becerilerini de geliştirici bir jimnastiği şart koşan, sayın Tansu Çiller’in de müridi olduğu Taoizm hiç bir siyasal anlayış içermez, tarih görüşüne ve eğitime karşıdır, politikada zekaya başvurulmasını ve işlerin “oluruna bırakılması”nı uygun görür.</p>

  <p class="block_8">“Hükümdar için ülkeyi yönetmek demek… yani olumlu hareket edip etkin bir biçimde hükümet etmek demek… bence, başarısızlığı aramak demektir. İmparatorluk son derece nazik bir mekanizmadır. Kendi bildiği gibi işlemeye bırakmak gerekir onu. Dokunduğunuz anda bozulur.”</p>

  <p class="block_">deniliyor, Batı sınır kapısında sıkılan muhafız tarafından yazıldığını sandığım, sayın Özer Çiller’in de okuduğu anlaşılan, Doğru Yolun ve Erdemin Kitabı’nda. Kitap insana Gogol’ün “Bir Delinin Günlüğü” öyküsünü anımsatıyor. Öykünün kahramanı Poprişçin’in de böyle zıvanadan çıkmış fikirleri vardır.</p>

  <p class="block_">Ne duyarlı oyuncaksa bu imparatorluk, dokunur dokunmaz bozuluyor. Bekâretten de beter. Dikkat kırılacak eşya, bir durum. Bu durumda imparatora hiç bir iş kalmıyor. Yiyip içip, vecdedecek, derin derin düşünecek, hiç bir şey düşünesi olmadığı zaman düşünür gibi yapacak, imparatorluğu hiç ellemeyecek, cıss, yoksa hemen bozulur, ona elleme, buna elleme, ne yapacak bu imparator? Kendisine sunulan, elleme hakkı bulunduğu karıları taocu bir teknikle becerecek, dönemini vukuatsız olarak tamamlayacak, karılar bu imparatordan sıkılınca imparator değiştirilecek!</p>

  <p class="block_">O kadar kişi temize çekmiş, bir boş vaktimde diyorum, oturup ben de kendime göre temize çeksem şu Tao Tö King’i, daha neşeli bir hale gelebilir Taoizm..</p>

  <p class="calibre1" id="calibre_pb_31"> </p>
</body>
</html>
