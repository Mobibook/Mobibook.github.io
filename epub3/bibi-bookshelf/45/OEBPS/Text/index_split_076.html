<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">ÇOCUK CUMHURİYET BUNAK CUMHURİYET</h1>

  <p class="block_1"> </p>

  <p class="block_">Yıl 1927. Cumhuriyet 4 yaşında, daha doğru dürüst konuşamıyor. Adam gibi yürüyemiyor. Elinden tutanlar var. Yol yordam gösterenler var. Koskoca Osmanlı mirasını devralıyor, 4 yaşında bir çocuk. İstanbul Hazine-i Evrak’ından bir kısmının satılmasına karar verilir. Kimin karar verdiği belli değil, 4 yaşında çocuk karar verecek değil ya buna.</p>

  <p class="block_">“Bu kaatlar n’olucak?” sorusunu sorarak ve kimseden n’olacağına dair somut bir yanıt alamayarak dellenen bir memurun babalaması sonucu satılmasına karar verilen bu yüzlerce ton işe yaramaz kâğıda, Edirne’de oturan Bulgar uyruklu bir Musevi talip olur.</p>

  <p class="block_">O memurla o Musevi tanışmakta mıdır? Musevi’nin kâğıtları alması memura bir avanta sağlamış mıdır, bilemiyoruz. Belki de memura gelip; “Bu kaatlar n’olucak?” diyalektik sorusunu sorarak olayları başlatan da o Musevi’dir. Bu konuda da bilgimiz yok. Bildiğimiz o ki, o Musevi okkası doksan paradan alır bu üç yüz bin okka kâğıdı. Amacı kâğıdı Çekoslovakya’da bir kâğıt fabrikasına satmaktır. İlk parti 18 vagon kâğıt Sirkeci garından yola çıkar. Vagonlar Sofya’dan geçerken, Sofya’dan geçen her treni didik didik aramaktan özgün bir zevk alan Bulgarlar, bu kâğıtlarda ne yazıyor acaba gibi bir derde de düşerler. Bulgar gümrük memurları arasında, eski Türkçe bilen biri bulunur ve kâğıtları inceleyen o tip gözlerine inanamaz. Söz konusu işe yaramaz kâğıtlar, Abdülmecid ve Abdülaziz dönemine ait resmi dosyalardır. Bulgar resmi makamları olaya el koyar ve içinde Balkanların o dönemine ait gizli ve özgün vesikalar da bulunan bu kâğıtları o Musevi’den satın alır. Bu durum Musevi’nin de işine gelir. Taa, Çekoslovakya’ya götürüp üç kuruşa satacağına, yolun yarısında Bulgarlara daha güzel bir paraya satar kâğıtları.</p>

  <p class="block_">Olay Bulgar gazetelerine yansır, bizim gazeteler olayı oradan, 4 yaşındaki Cumhuriyet de durumu bizim gazetelerden öğrenir. Uzun görüşmeler sonucu, yedi ay sonra geri alınan bu kâğıtlarımızın içinden değerli vesikaların ayıklanarak, bize geri kalanın iade edilmesi de işin acıklı yanı.</p>

  <p class="block_">İade etmeyebilirlerdi. Hoş iade edilen kâğıtların nerde olduğu, hepsinin korunup korunmadığı da tarafımdan bilinmiyor. Belki de odacının biri o çok soğuk 1928 kışında bir bölümüyle soba tutuşturdu.</p>

  <p class="block_">Sen okkası doksan paradan tarihini satıyorsun, Bulgar uyanmasa, Çekoslovakya’da hamur olup yeni kâğıda dönüşecek, o kâğıdın üstüne yeni tarih atılacak.</p>

  <p class="block_">Fakat tabii Cumhuriyet 4 yaşında o zaman, olayları tam çakamıyor, 75 yaşına erip bunayınca da, Abdülhamit’in mühürü, Abdülmecit’in çalar saati peşinde, uluslarası açık artırmalara koşuyor.</p>

  <p class="calibre1" id="calibre_pb_76"> </p>
</body>
</html>
