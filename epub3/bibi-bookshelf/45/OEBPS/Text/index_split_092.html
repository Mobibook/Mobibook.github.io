<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">İSTANBUL’UN ORTA YERİ NERESİ?</h1>

  <p class="block_1"> </p>

  <p class="block_"><i class="calibre2">“Ağ biçimi örülmüş, dört köşe kentler, al mesela Los Angeles, insan ruhunda iz bırakıcı bir tedirginlik yaratırmış, öyle deniliyor. Bu ve benzeri kentler, kent denilen çok binasal ormanın, gidilip gelinecek mimlediğimiz bir merkezi olması, kafamıza kazınmış bir noktası, oraya göre yön bulup, oradan uzaklaştığımızı, özcesi oranın neresinde olduğumuzu bilmek, kendimizi o noktaya göre ayarlamak isteyen insanca duygumuzu tedirgin eder.”</i> diyor Roland Barthes “L’empire des Signes” isimli kitabının “<i class="calibre2">Şehir Merkezi, Merkez Boşluk</i>” başlıklı yazısında. Kitap Yapı Kredi Yayınlarında Tahsin Yücel’in çevirisi ile yayınlandı. Yukardaki paragrafı onun çevirisinden almadım, Roland Barthes Türkçe konuşsa nasıl söylerdi biçiminde kendim yeniden söyledim. Sayın Yücel’in çevirisi kusursuz, ona sözüm yok, saygım ile sevgim var ve fakat zaten Fransızcada da her cümlesi geri dönüp bir yeniden okunmadan tam çakılamayan, bu yüzyılın son dil cambazlarından biri olan Roland Barthes’la siz de tanışın diye, size renkli Türkçe bir kıyak yaptım.</p>

  <p class="block_">Roland amcamız Los Angeles’e gitmiş midir bilmiyoruz, zaten o da gidip gitmediği konusundaki merakı okuyucusunda uyandırmak için tüm başarılı polisiye roman yazarları gibi, <i class="calibre2">(çünkü kendisi bir edebiyat felsefesi polisiye romancısıdır, sen edebiyat felsefesini polisiye bir merak uyandırarak yazamazsan seni kim okur, zaten konu gayet karışık!)</i> Los Angeles hakkında fikirlerini belirttikten sonra, öyle diyorlar, öyle deniliyor gibi bir Bertolt Brechtengiz yabancılaştırma efektiyle konudan uzaklaşıyor. Bilmiyorum kendisi Brecht’ten ne denli etkilenmiştir ancak yazarken okuyucusuyla da yabancılaşan bu adama hiç kimse;</p>

  <p class="block_">“Lan sen Los Angeles’i biliyor musun da bu konuda yazı yazıyorsun?” demek küstahlığında bulunamamıştır. Üstelik adam Los Angeles’i anlatmıyor. Ankara’yı, Niğde’yi, bir caddeden ibaret Burdur’u bilmediği için Los Angeles örneğini veriyor. Bir de programa ilaveten kendisi Türk değil, Burdur’a yönelik bir yazı yazmıyor. Konu Roland Barthes olunca, o konuda kalem oynatanın da dediğinden giderek bi bok anlaşılmıyor.</p>

  <p class="block_">Amcam diyor ki, doğulu kentlerin merkezleri, çarşıları, pazarları ve orada atan bir yüreği var, batılı kentlerde böyle bir şey yok, ya da en azından biz batılılar eskiden var olan böyle bir şeyimizi yitiriyoruz diye gözünü Japonya’ya çeviriyor, Brecht’in;</p>

  <p class="block_">“İlim Çin’deyse git al lan oğlum Bertolt!” diye düşünüşü gibi, batılıyı bir uzak doğu resmiyle etkilemeye uğraşıyor.</p>

  <p class="block_">Örneğin Denizli’yi görse, o horoza göre yön tayinini yaparak şak diye Pamukkale’ye çıkıp çok mutlu olabilirdi bu doğulu kentten hoşlanan Roland Barthes. Hoş Denizli’de de artık birçok yerde horoz var, Denizli de enine boyuna genleşiyor, son gittiğimizde yanlış horozdan kerteriz alıp açık hava tiyatrosunu çok aradıktan sonra, yanlışlıkla doğru horoza rastlayarak yolumuzu bulduk.</p>

  <p class="block_">Denizli’nin her yerine horoz dikip, enine boyuna sündürmeyin, kaybolacağımız bir labirent haline getirmeyin kentleri, demek istiyor Roland Barthes amcamız.</p>

  <p class="block_">Tamam da, sen ne demek istiyorsun, perşembe sabah sabah diyeceksiniz.</p>

  <p class="block_">Şunu ibraz ve ifraz etmek istiyorum;</p>

  <p class="block_">“Şimdi İstanbul’un merkezi neresi?”</p>

  <p class="block_">Pazartesi akşam Beyoğlu’ndan taksiye bindim,</p>

  <p class="block_">“Arnavutköy!” dedim.</p>

  <p class="block_">“Hangi Amavutköy?” dedi şoför. Meğer artık mükerrer Arnavutköy’ü var İstanbul’un, Edirne’ye yakın bir yenisini yapmışlar, en son gelen çok taze Arnavutlar ve kimse bu Arnavutlar o çok ırak Arnavutköy’den sık sık Beyoğlu’na gelip, akşam ordan taksiyle o ırak Arnavutköy’lerine dönüyorlar ki, taksi şoförünü de;</p>

  <p class="block_">“Arnavutköy!” deyince oraya gitmeye alıştırmışlar.</p>

  <p class="block_">Şimdi siz Roland Barthes olarak gelin İstanbul’a da, çıkın işin içinden, o <i class="calibre2">Arnavutköy dö Edirne</i> İstanbul’un neresi, <i class="calibre2">par rapport à Dudullu, lö centreville dö İstanbul</i> neresi?</p>

  <p class="calibre1" id="calibre_pb_92"> </p>
</body>
</html>
