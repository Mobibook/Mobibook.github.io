<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">GENÇLİĞİM EYVAH</h1>

  <p class="block_1"> </p>

  <p class="block_">Gençlik tam hangi yaşlar? Çocukluk nerede bitiyor? Tam bitmiyor mu yoksa? Kimi tiplerde derinden süregiderek onların hiç beklenmedik abuk davranışlar sergilemesine yol açıyor. Dışardan baktığımızda da bu davranışlar bizi şaşırtıyor; “Şuna bak yahu, koskoca herif, çocuk gibi!” diye onun adına hayıflanıyoruz bile.</p>

  <p class="block_">Rüştümüzü kanıtlayıp, reşit olunca mı başlıyor gençlik? 18 yaş neyin başlangıcı? Bir şeyin başlangıcı mı bakalım? On sekiz yaşında hiç bir şeye başlanmıyor, henüz başlamamışsanız içkiye, sigaraya başlayabilirsiniz, o sıralar lise bitiyor, üniversite hengamesi başlıyor, birbirini kovalıyor sınavlar. Çalışkan, her yıl tıkır tıkır sınıfını geçen, öğrenciliği ruhuna sindirmiş, milli eğitime kayıtsız şartsız teslim olmuş düzenli öğrenci tipinden söz ediyorum. Eğer ikmalsever, sınıfta çakmaya alışkın, her sınıfın hakkını vererek, ikişer yıl okuyan baba öğrenci tiplerdenseniz, liseden çıkışınız 23 ya da 24 yaşınıza rastlayabilir, 24 yaşı bitirip liseyi tüketemeyen var.</p>

  <p class="block_">24 yaşında üniversite bitirip, sınıf arkadaşıyla evlenen var. Onlar erken yaşlananlar grubunu oluştururlar, gençlikleri çok kısa sürmüştür.</p>

  <p class="block_">İki üniversite terk edip, bir üçüncü de karar kılan, 40 yaşında üniversite diploması alan, 42’sinde askere giden baba tiplerse gençliğini sündürenler takımını oluşturur. Çünkü bir anlamda, çekersen bir ucundan az biraz sündürülebilir narin bir şeydir gençlik.</p>

  <p class="block_">Gençlik biraz başkaldırı, biraz kural tanımazcılık, müthiş bir özgürlük ve her koşula göğüs gerebilirlik, biraz da hayatla dalga geçme biçiminde tanımlanırsa, bu yaşam felsefesini koruyabildiğiniz sürece, gençliğinizi yaşıyorsunuz demektir. Kimi organlarınız size garip şakalar yaparak, ikide bir sizi hastanelik etse de, kimi hücreleriniz intihar girişimlerinde bulunsa da, ilerleyen yıllarda kimi hastalıklarla arkadaş olsanız da, başkaldırmayı unutmamışsanız, size sunulan her kuralı kafadan kabullenmiyor, beyninize sunulan bir brifing olarak algılayıp beyninizde konuyu hücreler arası bir tartışma düzlemine yayabiliyorsanız, özgürlüğünüzü genel anlamda sonuna dek inatla savunuyorsanız, her koşula göğüs gerebilmeyi gözünüz kesiyorsa, hayatla dalga geçme huyunuz kurumamışsa, gençliğinizi sündüre sündüre sürdürüyorsunuz demektir.</p>

  <p class="block_">Örneğin Altan Erbulak öldüğü gün böyle bir gençti.</p>

  <p class="calibre1" id="calibre_pb_103"> </p>
</body>
</html>
