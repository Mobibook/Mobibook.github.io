<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">İKİNCİ KEMAN</h1>

  <p class="block_1"> </p>

  <p class="block_"><i class="calibre2">“İkinci kemandım ben ve belki bir virtüözlük derecesine ulaştım. Ama asıl Marx gibi bir birinci kemanım olduğu için mutluyum.”</i> demiş Engels.</p>

  <p class="block_">Tipler arasında benzerlik yoksa da, konu benzerliği açısından İsmet İnönü de Atatürk’ün vazgeçilmez ikinci kemanıdır. Ama mesela Celal Bayar kemancı değildir. Nadir Nadi kemancı olarak ona beş çeker. Bayar 100 yaşında:</p>

  <p class="block_">“Bu kış Türkiye’ye komünizm gelecek!” diyerek ölmüştür. Hiç bir kemancı böyle salak bir laf etmez.</p>

  <p class="block_">İkinci keman çok önemlidir, çünkü müzikte olsa bile, hayatta hiç bir partisyon tek keman için yazılmamıştır.</p>

  <p class="block_">Sanırım Necmettin Erbakan için keman abdest bozucu bir şeydir ve haksız sayılmaz çünkü keman yayı, girmesinin tavsiye edildiği yerler açısından çok müstehcen bir şeydir. İşte bu yüzden onların kadrolarında ikinci keman yoktur ve kendi aralarında “yaylı mı olacak” yoksa “yaysız mı olacak” gibi bir tartışmaya girmezler, Tanrı’ya inanıp kemana inanmayan bu kemansızlar!</p>

  <p class="block_">Yaşar Nuri Öztürk’ün biraz daha saçlısı olan kemancıların piri İtalyan Paganini de namazını İtalyanca kılan bir solo kemancıdır. Onun bunun gözüne yay sokan, Karadenizli kemençeci dayı ise ikinci keman kavramını çakamayacak konumdadır:</p>

  <p class="block_">“Ha bu uşak çalacağsa bağa ne luzum var?” diyerek, herkese küserek, çalmadan olay yerini terkeder ve kendini sinir bozucu derecede haklı bulur.</p>

  <p class="block_">“Lan oğlum ha bu uşak çalmayacak, sen çalacağsun o sağa akkompanye edecek, başka bir şey etmeyecek daaa” denilmesi de kemençeci dayıyı laz inadından geri çeviremez.</p>

  <p class="block_">“Bir ipte iki kemençeci oynamaz!” mantığı onun için anayasaldır.</p>

  <p class="block_">Oysa bir ipte birden fazla canbaz fingattığı zaman görsellik daha güzel, gösteri daha etkileyicidir, ama bir ipte mükerrer canbazın oynayabilmesi için canbazlar arasında müthiş bir uyum gerekli. Daha da gerekli olan bir şey var, birilerinin öbürlerine, Engels’in Marx’a dediği gibi:</p>

  <p class="block_">“Rica ederim, siz önden buyurun!” diyebilmesi.</p>

  <p class="calibre1" id="calibre_pb_21"> </p>
</body>
</html>
