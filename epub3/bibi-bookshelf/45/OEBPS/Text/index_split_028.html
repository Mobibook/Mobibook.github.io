<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">DİŞ İŞLERİ</h1>

  <p class="block_1"> </p>

  <p class="block_">Diş macunun kokusu hoş olmakla birlikte, tadı pek o kadar sevilesi değildir. Ayrıca dili yakar. Diş macunu tadına bayılan kimi tipler de vardır mutlaka, ona bakarsanız tiner seven çocuklar da var, marjinallerden söz etmiyorum, aptal fakat kendini çok akıllı sanan, illaki bir futbol takımının taraftarı olan düzenli milli piyango alan, kirada oturup her aybaşı ev sahibini öldürmeyi düşleyen ve rakının hiç bir zararı olmadığına, öksürüğünün aralıksız içtiği sigarayla ilintisi bulunmadığına kendini inandırmış, gerektiğinde birdenbire gıcık olduğu birini bıçaklayabilecek anaörnek Türk tipinden sözediyorum.</p>

  <p class="block_">Genelde dişçiye de gıcık olan bu tip de bilir ki diş hiç fırçalanmadan da olmuyor. Giderek sararıyor, kararıyor. Hoş, ne kadar fırçalasan o reklamlardaki beyazlığa erişmiyor insanın dişi. Dişçiye sorsan, günde beş vakit fırçalamak gerekiyor. Dişçi de macuncuyla ortak. Günde beş kere diş fırçalamaya macun mu dayanır? Üstelik gün boyu kürdan marifetiyle kuru temizleme yapılıyor zaten. Ancak dişçi bunu temizlik ten saymıyor, ona kalsa bütün dişlerin araları, diş ipi denilen iple tek tek temizlenecek. Ayrıca gece yatmadan önce diş araları özgün uçlu ince fırçalarla didiklenecek ve tazyikli su püskürten bir aygıtla diş arası seven ve ne denli fırçalasanız o zula kovuğundan kımıldamayan susam, ekmek kırıntısı, maydanozun may kısmı gibi nesneler benimsedikleri oyuklarından çıkarılıp atılacak.</p>

  <p class="block_">Özcesi gündelik işleriniz arasında dişinize ayırmanız gereken süre epey büyük bir zaman dilimini çalıyor. Bu düzen herhangi bir dişinizde bir ağrı sızı olmayan olağan günler için. Sabah zonklayan bir diş ağrısıyla uyandıysanız, dişçiye de gidilmesi gerektiği anlaşılıyor. O zaman o günü tamamen diş günü ilan edip, diğer işlerinizi bir başka1 güne erteleyeceksiniz. Dişçiye gitmek, gelmek ve dişçide geçen süre zaten günü öldürüyor, kimsenin dişçisi alt katında oturmuyor. İşin daha sinir bozucu tarafı, dişçiye gittiğiniz gün iş bitmiyor. Ağrıyan dişin oyulması, dolgusuyla kapanmıyor konu. Dişçi hemen size bir başka randevu veriyor, taş temizliğine gidiliyor. O sırada dişçi ağzınızda size henüz hiç bir zarar vermeyen ve fakat ilerleyen günlerde sizi çok üzecek olan başka dişler keşfediyor, kiminin kanal tedavisi başlıyor, kiminin kesilip üstüne jaket yapılması gerektiği ortaya çıkıyor. İlerleyen yaşınıza rağmen bir türlü baş verip boy atamamış olan, manitunun ağzımıza niye koyduğunu dişçinin de anlamadığı, çok gereksiz yirmi yaş dişlerinizin ameliyatla alınması somut gerçeği su yüzüne çıkıyor. Diş eti tedavisi gibi, aklınızın ucundan geçmeyen bir başka konu gündeme geliyor. Sonuç olarak bir kaç ay işi gücü bırakıp, dişçiye yazılmanız gerektiği acıklı gerçeği ile karşı karşıya kalıyorsunuz.</p>

  <p class="block_">“Evet ama, dişimden başka işim yok mu benim?” renkli Türkçe düşüncesi bircinizin kıvrımları arasından fışkırarak imdadınıza yetişiyor. Üstelik dişçinin ağzınızın içinde yaptığı bu çalışmalar için ciddi bir para da alacağı göz önünde bulundurulunca, dişçiye gitmenin gereksizliğini dan diye kavrayacaksınız ve anaörnek bir Türk tipi olarak, ağrıyan dişi rakı ile gargara edip, yemeği ağrımadan tarafla yiyeceksiniz. Her iki taraf da ağrımaya başladığında, daha sıvı yiyeceklere yönelip, gıdanızı kamışla alacaksınız.</p>

  <p class="calibre1" id="calibre_pb_28"> </p>
</body>
</html>
