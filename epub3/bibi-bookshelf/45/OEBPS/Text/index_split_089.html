<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">DÜŞÜNÜZÜ İZLEDİM</h1>

  <p class="block_1"> </p>

  <p class="block_">Adam zaten ne söylesen hırlayacak bir biçimde eve geldi ve sonunda;</p>

  <p class="block_">“Ben tirbuşonu soruyorum, sen çek yat anlatıyorsun!” cümlesiyle şarap açarayak karısını öldürecek boyuta ulaştı.</p>

  <p class="block_">“Aklım oraya gitti.” diyerek konudan sıyrılmayı denedi kadın.</p>

  <p class="block_">“Var olan bir şey bir yerden bir yere gidebilir, olmayan şeyler sandığın kadar devingen değildirler. Senin aklın yok ki bir yere gitsin!” diye çıkıştı adam.</p>

  <p class="block_">Birbirlerinden nefret ettikleri kesinlik kazanmış ve fakat boşanmak konusunda henüz kesin karara ulaşamamışlardı. Yemek yeme sürecini tamamlıyarak televizyona bakmaktaydılar. Aslında televizyonda olup bitenlerle de ilgili değildiler. Birbirlerine bakmamak için gözlerini televizyona dikmişler, apayrı bambaşka şeyler düşünmekteydiler.</p>

  <p class="block_">“Doğru, aklım olsa seninle evlenmezdim.” diye diş gıcırdattı kadın. O diş gıcırdatır da adamın gıcırdatılacak dişi yok mu sanıyorsunuz:</p>

  <p class="block_">“Evliliğimiz konusundaki akılsızlık tamamen bana ait. Senin genel akılsızlığına bir an için benim de kendimi kaptırmam yani. Gaflet ve delalet konumu…” diye vurdu masaya şarap kadehini.</p>

  <p class="block_">“Tamam, ayrılalım o zaman.” dedi kadın. Kısa bir sessizlik oldu.</p>

  <p class="block_">Genelde her akşam yinelenen bu sinir bozucu konuşma, zaman zaman uzasa bile, hep bu biçimde bir suskunlukla son buluyor devrisi akşama dek bu konu pek açılmıyordu.</p>

  <p class="block_">Adam sinirle kadehine şarap boca etti, lap diye dikledi, bir an aklından hızla, bu kadından ayrıldığını sonra bir başka kadına rastlayıp onun merkezkıç kuvvetine girerek, yeniden aynı konuma düştüğünü geçirdi. Başka bir kadınla başka bir evde aynı didişsel diyaloğu yaşayacağını düşündü. Ve ayrılmak ayrıntısıyla uğraşmayı saçma buldu.</p>

  <p class="block_">O an kadın da bu adamdan ayrıldıktan sonraki yalnızlığını ve karşısına çıkacak belki bundan da hıyar bir herifle aynı öyküyü yeniden yaşayacağını düşündü ve ayrılma konusunu çok saçma buldu.</p>

  <p class="block_">Suskunca televizyona bakmayı sürdürdüler.</p>

  <p class="block_">“Başka bir kanalda daha az aptal bir şey yok mu?”</p>

  <p class="block_">“Yok. En az aptal olan bu.”</p>

  <p class="block_">“İyi tamam, ben yatıyorum o zaman.” dedi adam. Yatmaya gitti. Gitmekle kalmadı, yattı da. Yatmakla yetinmedi, zart diye uyuyarak düşe daldı. Adamın düşü hakkında bilgi sahibi değiliz çünkü bilgisayarcılar henüz el âlemin düşünü kablolu yayına geçirmiş değil.</p>

  <p class="block_">Ama bu bir gün gerçekleşecek, uyurken adamın iki şakağına iki elektrod bağlayıp, kendisi uyuduktan sonra yan odada bir ekranda gördüğü düşü ayrıntılarıyla izleyip, uyanır uyanmaz kendisine o sapık düşten ötürü hesap sorma hakkımız olacak. Hatta kocasının bir ıssız adaya dört zenci karıyla dal yaprak ulaşmasına dayanamayıp, bir tokatla adamı düşünden uyandıran kadınlar da olacak:</p>

  <p class="block_">“Sen nerden tanıyorsun o karıları İsmail?”</p>

  <p class="block_">“Tanıyorsam adiyim, onlar benim düş arkadaşlarım.”</p>

  <p class="calibre1" id="calibre_pb_89"> </p>
</body>
</html>
