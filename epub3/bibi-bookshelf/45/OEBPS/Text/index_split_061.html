<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">KADASTRO</h1>

  <p class="block_1"> </p>

  <p class="block_">Tapu ve Kadastro Dairesi’nden resmi bir yazı aldım. Oraya davet ediliyorum. Nefret ederim Tapu Dairelerinden. Tapu neymiş? Haydi tapuyu algıladık; Kadastro kim? Kökü dışarda bir durum olduğu kesin. Türkçe olamaz bu sözcük. Söylemesi bile ne kadar zor; kadastro! Fidel Kastro’nun başımıza ördüğü bir çorap mı bu?</p>

  <p class="block_">Ne zaman su yüzüne çıkmış bu tapu hatta kadastro? Eskiden tapu mu vardı? Kadastro ne geziyordu?</p>

  <p class="block_">Kadastro sözcüğü, İtalyanca “catastro”dan dilimize tecavüz etmiş. Frenkçede buna en yakın sözcük olan “catastrophe”, felaket demek. Demek ki iyi bir şey değil bu kadastro.</p>

  <p class="block_">Paranın ve tapulu toprağın tarihine kuş bakışı bir dikiz atıldığında, görülüyor ki, eski zaman kapitalistleri iktidardaki güçlerle iyi geçinmelerine rağmen kaz gibi soyulmuşlardır.</p>

  <p class="block_">Çok feodal zamanlarda zenginlerin sayısı çok azdı… O günlerin çok sıkı bir zengini, çevresindekilerle küçük bir devlet oluşturuyordu. Senyör denilen bu adamın şatosu merkez olmak üzere, çevredeki kimi şatolar ona bağlılıklarını bildirmişler, adam da oraların sahibi, başı, başkanı olmuştur.</p>

  <p class="block_">“Ben seni tanımıyorum lan senyör!” diyen bir zırtapoz çıktığında senyör ordusuyla onun üstüne yürür. Senyör hıyar gibi en önde yürümez tabii. Önden kalkanlı mızraklı adamları gider, o arkadan at üstünde tırıs gelir. Zırtapozla savaş eder, bizzat kendi etmez, o emreder, adamları savaşır ve zırtapozu öldürür, yok ederler. Bir aksilik olur da zırtapoz senyörü alt ederse, senyör gömülür, zırtapoz senyör olur. Ve fakat hiç bir zaman bir ipte iki senyör oynamaz. Buna ip izin vermez. Senyör dediğin hafif bir şey değil ki, tanesi yüz kilo. Senyörün astığı astık, kestiği kan içindedir. Kimin karısını kızını isterse alır, becerir. 3ir senyör tarafından becerilmek yalnız becerilen hatun için değil, bütün kız tarafı için büyük onurdur, çünkü senyörün çükü altın kaplamadır.</p>

  <p class="block_">Bizim tarihimizde de genel anlamıyla malın mülkün sahibi padişahtır. O istediğine, istediği kadar ihsan eder. Çok kafası bozulursa vurdurur kellesini. O adam bir yana kellesi bir başka yana giderken; varı yoğu da padişahın olur. Padişah mangırın mutlak sahibidir. Toprak zaten onundur, o oralarda atla gezmektedir. Padişah gül kokladığı bu at gezintileri sırasında hiç bir zaman Kadastro diye bir tiple karşılaşmamaktadır. Sayın padişah da tıpkı senyör gibi, canı birinin karısını ya da kızını becermek istediğinde kimseye fikir danışmaz. Söz konusu dişinin getirilmesini emreder. Padişahın çükü de senyörünkünden aşağı kalmamakla kalmayıp, haşmetlüdür.</p>

  <p class="block_">Yani ki senyör de, padişah da, hem tapudur hem de kadastro.</p>

  <p class="block_">14. yüzyılda Avrupa’da tapu takıntısı yokmuş. Hatta 17.yüzyılda bile bugünkü tapumanyaklık görülmez. Dünya yüzeyinin, parsellere ayrılıp, metrekarelere bölünüp, her çeşit arazi ve mülklerin yerinin sınırlarının ve mangırsal değerlerinin “kadastro memuru” denilen sefil bir tip tarafından belirlenip plana bağlanması sapık ideolojisi, 15. yüzyıldan başlıyarak filizlenen ve son altı yüz yıldır insanlığın başına bela olan bir hastalıktır. Düşünün bir kere, mucidini sevdiğim tapu olmasa, enflasyon olur muydu?</p>

  <p class="calibre1" id="calibre_pb_61"> </p>
</body>
</html>
