<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <h1 class="block_5">RESSAM</h1>

  <p class="block_1"> </p>

  <p class="block_">Komşumuz bir ressam var. Çok soyut resimler yapar, çok somut şeyler bulursunuz içinde. Kendi gibi cins bir kedisi var, onunla yaşar. Sabah erken kalkmaz, gece zaten geç yatar. Kediyi de alıştırmış bu ahenge. Kedi erken uyansa bile, miyavlayıp şarlayıp uyandırmaz üstadı.</p>

  <p class="block_">Düzenli içki içer, bu yüzden içtiği her kadehin, sabah rakısı, öğlen rakısı, tavla rakısı, ikindi rakısı, günbatımı rakısı, akşam rakısı, gecenin esas şişesi, gecenin istepne şişesi gibi özgün isimleri vardır ve bu isimler o her kadehin içilme gerekliliğini, bir o kadar özgünlüğünü sağlar. Gecenin son rakısı kavramınıysa geniş tutar hazret, bu isim altında mükerrer kadeh içer.</p>

  <p class="block_">Bu onun yaşama, var olma, insanlardan çok sıkılma, hem insanlar özleme ve yaratma biçimi. Bireysel sanatlardan resim. Bir başına boş tuvalle karşı karşıya kalıp yapılan bir iş. Tiyatro gibi, bale gibi bir saatte başlayıp, bir saatte biten, izleyicisiyle birlikte yapılan işlerden değil. Bu yüzden de çok saptanmış bir mesai yok ortada. Gün olur it gibi çalışır, sonra günlerce oturur o yarım resme bakar ressam. Bir gece birden, bozar resmi, başka bir yöne gider iş. Sonra gene günlerce oturur, içer, hem de yarım resme hiç bakmadan.</p>

  <p class="block_">“Bu adam daha az içse daha çok resim yapacak!” gibi bir genel kanı, komşular arasında çok yaygın.</p>

  <p class="block_">Daha çok resim yapmasını, kendisine yararından çok, o öldükten sonra elde kalan tablo sayısının çokluğu açısından değerlendiriyor komşular. Öldükten sonra geride bir sürü eser bırakmış olmak. Ve bunların değerli olması ve çok para etmesi ve bilmem hangi müzelere alınması, giderek okul kitaplarına girmesi ve öğrencilerin o illüstrasyonların oralarına ve buralarına bıyık ve sakal yapmaları ve benzeri ve benzemezi…</p>

  <p class="block_">Komşuların bu yüz elli yıllık kalkınma planları içinde ne komşular var ne de ressam, yirmi ikinci yüzyıla yönelik boş gezen öneriler. Onların başrol derdi, bu adam içki içmesin… Kediye de içiriyordur mutlaka… Yoksa o kedi o denli mülayim olur mu?</p>

  <p class="block_">Oysa bizim ressamın ancak içince resim yapası aklına geliyor. İçmese n’apardı bilmiyorum, hiç içmediğini görmedim.</p>

  <p class="block_">“Ama bu gidişle ölücek bu adam!” diye düşünüyor komşular. Sanki öbür gidişle komşular ölmeyeceklermiş gibi.</p>

  <p class="block_">İçki içen adamları rahat bırakınız pratisyen doktor komşular, her içenin bir bildiği var.</p>

  <p class="calibre1" id="calibre_pb_75"> </p>
</body>
</html>
