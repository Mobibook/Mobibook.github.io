<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gec10</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik2" id="calibre_toc_20">17<br class="chapter"/>
  Bir Bütün Olarak Geç Kapitalizm</h1>

  <p class="default"><span>Şimdi ortaya çıkan problem şudur. Ekonominin özel ve devlet regülasyonu yolunda artan girişimler bizzat sermayenin gelişim yasaları ile nasıl açıklanabilir? Böyle bir regülasyonun nihai limitleri –kapitalist üretim tarzının kendi içkin çelişkilerini yenemeyişi– nasıl gösterilebilir? Başka bir deyişle: “örgütlü kapitalizm” ile genelleşmiş meta üretimi arasındaki</span> <span class="ideitalik">bağlantı</span> <span>nasıl kavranmalı ve çözümlenmelidir?</span></p>

  <p class="default"><span>Şimdiye değin geç kapitalizmi açıklamak için yapılan –hem Marksist hem de Marksist olmayan– girişimlerin genel başarısızlığı bu bağlantının ihmaline atfedilebilir – başka bir deyişle, Marx’ın</span> <span class="ideitalik">Kapital</span><span>’de anonim (hisseli) şirketlere uyguladığı ünlü formülün kavranmayışına: “</span><span class="ideitalik">Bu, kapitalist üretim tarzının bizzat kapitalist üretim tarzı içinde ortadan kaldırılmasıdır</span> <span>ve dolayısıyla</span> <span class="ideitalik">prima facie</span> <span>yeni bir üretim biçimine geçişin yalnızca bir evresini temsil eden, kendi kendini çözen bir çelişkidir. Bu böyle bir çelişki olarak, kendisini, kendi sonuçlarıyla da ortaya koyar. Bazı alanlarda tekel kurar ve böylece devlet müdahalesini gerekli kılar. Yeni bir finans aristokrasisi, kurucular, spekülatörler ve düpedüz nominal direktörler şeklinde yeni bir asalaklar zümresi türetir; şirket promosyonu, devlet tahvili çıkartmak ve hisse senedi spekülasyonları yoluyla tam bir sahtekarlık ve dolandırıcılık sistemi yaratmış olur. Bu, özel mülkiyetin denetimi olmaksızın, özel bir üretim biçimidir.”<a href="../Text/gec10_split_036.html#footnote-525-1064" id="footnote-525-1064-backlink">[1064]</a> Benzer şekilde: “Kredi sisteminin, aşırı-üretimin ve ticarette aşırı-spekülasyonun ana kaldıraçları gibi görünmesinin biricik nedeni, doğası gereği esnek olan yeniden üretim sürecinin burada son sınırlarına kadar zorlanmasıdır ve bu zorlanmaya da, toplumsal sermayenin büyük bir kısmının, ona sahip olmayan ve dolayısıyla işleri, bizzat kendi işini yürüttüğü zaman kendi malı olan sermayesinin sınırlarını dikkatle ölçüp biçtiği halde şimdi bambaşka bir biçimde ele alan kimseler tarafından kullanılması yol açar. Bu yalnızca şu olguyu gözler önüne serer ki, kapitalist üretimin çelişkili niteliğine dayanan sermayenin kendi kendisini genişletmesi, ancak belli bir noktaya kadar gerçekten serbest bir gelişmeye izin verir ve böylece, aslında, üretimin önünde engeller ve bağlar yaratır, bu engeller sürekli olarak kredi sistemi ile aşılır”.<a href="../Text/gec10_split_036.html#footnote-525-1065" id="footnote-525-1065-backlink">[1065]</a></span></p>

  <p class="default"><span>Uluslararası kapitalist ekonomide İkinci Dünya Savaşı’ndan beri (hatta neredeyse 1929-32 Büyük Depresyon’undan beri) hiçbir değişiklik olmadığını beyan etmekle yetinen dogmatikler haricinde, geç kapitalist ekonomiyi açıklamaya yönelik hemen hemen bütün Marksist ve Marksist olmayan girişimlerin ortak bir paydası vardır: ekonominin özel ve devlet eliyle regülasyonunun bu üretim tarzının iç ekonomik çelişkilerini elemeyi veya askıya almayı becermiş olduğu varsayımı. Bu tezin varyasyonları - “karma ekonomi” teorilerinden “sanayi toplumu” teorilerine kadar – geç kapitalizmin siyasal iktisadında tekrar tekrar kendini gösterir. Başka yerlerdeki farklılıkları ne olursa olsun sonunda ortak bir sonuca varırlar.</span></p>

  <p class="default"><span>Bu anlamda, geç kapitalizmin hem beyan edilmiş biçimde Marksist olmayan hem de görünüşte Marksist olan “resmi” siyasal iktisadı, kendi kökenlerini kesintisiz olarak geriye doğru kapitalist çelişkilerin tedrici yumuşaması ve kapitalist üretim tarzının kendini çözerek bir “karma ekonomiye” dönüşmesinin özgün teorisyenlerine dek götürebilir. Bu okulun en önemli temsilcisi Eduard Bernstein idi. 1940’lar ve 50’lerin Alman Sosyal-Demokratı Richard Löwenthal ve İngiliz Sosyal-Demokratları –hepsinden önce Strachey ve Crosland– bu geleneği 1960’ların ve 70’lerin cari siyasal iktisadıyla bağlantısını kurdular.<a href="../Text/gec10_split_036.html#footnote-525-1066" id="footnote-525-1066-backlink">[1066]</a> Geç kapitalizmin “resmi” teorisinin kendisi elbette geç kapitalizmin bir ifadesidir. Burjuva toplumunun bu aşamasında genelde baskın olan, uzmanların bütün patlayıcı çatışmaları yenmeye ve karşıt (antagonizmik) toplumsal sınıfları mevcut toplumsal düzene entegre etmeye yetenekli olduğunu ilan eden teknokratik ideoloji geç kapitalizmde teknoloji ve ekonomik programlamanın özgül rolüne tekabül eder. Geç kapitalizmin siyasal iktisadı böylece geç kapitalizmin yukarıda tartışılan genel ideolojisinin bir köşe taşıdır. Bu anlamda kapitalist üretim tarzının çağımızdaki oluşturucu bir önkoşuludur. Dolayısıyla onun ekonomi ve toplumun bir yorumuna yönelik çeşitli çabaları özdeş değilse, çok benzer karakterde olması şaşırtıcı değildir. Aynı toplumsal sınıf ya da katmanın (geç kapitalist teknokratik entelijensiya) ürünleri olan yazarları kendi arka planlarının zihinsel yapılarını sadık bir biçimde yansıtırlar ve zaman zaman aynı tip yanlılık ya da körlüğü sergilerler. Sözde Marksist yazarların durumunda ise, kıyaslanabilir hatalar ya tarihsel materyalizmi anlamakta kısmi bir başarısızlığa ya da işçi sınıfının uluslararası toplumsal statükoyu muhafaza etmekte çıkarı olan ayrıcalıklı kesimleriyle (Doğu’daki Komünist bürokrasiler, Batı’da ve Japonya’daki Sosyal-Demokrat ve sendikal bürokrasiler) ortak bir bakışa atfedilmelidir.</span></p>

  <p class="default"><span>Toplumsal ya da toplumsal-siyasal alanın ekonomik alandan hiçbir keyfi ayrımı geç kapitalizmin genel doğası (niteliği) sorusuna tatmin edici bir yanıt veremez.<a href="../Text/gec10_split_036.html#footnote-525-1067" id="footnote-525-1067-backlink">[1067]</a> Sermaye ilişkisini sadece fabrikanın hiyerarşik yapısına indirgemek bu üretim tarzının bütünlüğünün belirleyici bir yönünü göz ardı etmektir. Kapitalizmin kökleri meta üretiminin evrenselleşmesinde ve rekabettedir. Özel mülkiyet –yani üretim araçları üzerindeki tasarruf gücünün birçok özerk merkez arasında bölünmüş olduğu ve bu nedenle</span> <span class="ideitalik">emeğin özel örgütlenmesi</span> <span>sonucunu veren bir durum– üretim maliyetlerini düşürmek için sürekli sermaye birikimi ve dolayısıyla emek üretkenliğinin sürekli yükseltilmesi şeklindeki rekabetçi kısıtların kökünde yatan sebeptir.<a href="../Text/gec10_split_036.html#footnote-525-1068" id="footnote-525-1068-backlink">[1068]</a> Bu kapitalist üretim tarzının kendine özgü sosyo-ekonomik matrisidir, onun tüm hareket yasaları buradan türer.</span></p>

  <p class="default"><span>Sömürü bütün toplumsal formasyonlarda ve sınıf ayrımlarına dayalı üretim tarzlarında var olmuştur. Sömürünün özgül</span> <span class="ideitalik">kapitalist</span> <span>biçimi meta üretiminin evrenselleşmesi ile tanımlanır – elbette bu emek gücünün bir metaya ve üretim araçlarının sermayeye dönüşümünü içerir.</span></p>

  <p class="default"><span>O zaman geç kapitalizm, kapitalist üretim tarzının gelişiminde yeni bir evre midir yoksa sadece onun tekelci aşaması mıdır ya da kapitalizmin gelişim yasalarını tümüyle geride bırakmış bir rakip sistem midir? Bu soruya yanıt bir merkezi ölçüt ile ölçülebilir. Ekonominin devlet eliyle regülasyonu ya da “tekellerin iktidarı” ya da her ikisi nihai olarak ya da sürekli olarak değer yasasının işleyişini iptal edebilir mi?</span></p>

  <p class="default"><span>Bunun mümkün olduğunu söylemek çağdaş toplumun kapitalist olmaktan çıktığını söylemektir. Bu doğruysa, o zaman ekonominin yolu artık kapitalist gelişimin insanların arkasından işleyen nesnel yasaları tarafından değil fakat tekellerin ve devletin bilinçli, planlı ya da keyfi<a href="../Text/gec10_split_036.html#footnote-525-1069" id="footnote-525-1069-backlink">[1069]</a> kararları tarafından belirlenir. Ekonomik bunalımlar ve resesyonlar hala meydan gelirse, o zaman bu artık sisteme içkin güçler yüzünden değil, fakat sadece “ekonomiyi yönlendirenlerin” öznel hataları ve yetersiz bilgisi yüzünden olur. O zaman ekonomik regülasyondaki böyle hataların düzeltilmesi sadece bir zaman meselesi olmalıdır ve hakikaten bunalımlardan bağımsız bir “sanayi toplumu” ortaya çıkar. Hükümet ve tekeller tarafından “ekonominin regülasyonu” düpedüz değer yasasının etkilerini kırmaya ve geçici olarak yumuşatmaya (yani nihai olarak sadece ertelemeye) yönelik bir girişim ise, o zaman bu yasanın işleyişi kaçınılmaz olarak sonunda hüküm sürmelidir. Durum bu ise, bunalımlar sisteme içkin olarak kalır. Batı “sanayi toplumu”nun uzun vadeli gelişimi, kapitalist üretim tarzının Marx’ın keşfettiği hareket yasaları tarafından yönetilmeye devam edecektir. Çağdaş ekonomik ve toplumsal düzen tartışmasız</span> <span class="ideitalik">kapitalist</span> <span>nitelikte olmaya devam etmektedir.</span></p>

  <p class="default"><span>Bu çalışma bu sonuncu tezin sınanmasına adanmıştır. Şimdi buraya kadarki çözümlemenin ayrı ve birbirini izleyen konularının bir sentezini yapmaya ve</span> <span class="ideitalik">değer yasasının bir bütün olarak geç kapitalizmde hüküm sürme biçimlerini göstermeye</span> <span>çalışacağız.</span></p>

  <p class="default"><span>Meta üreten bir toplumda, değer yasası ikili bir role sahiptir. 1) Ekonomik kaynakların (üretim güçlerinin) periyodik dengenin ve az çok sürekli üretim ve yeniden üretimin sağlanabilmesi için kapitalist ekonominin çeşitli dalları arasında dağıtımını regüle eden bir nesnel standart sunar;<a href="../Text/gec10_split_036.html#footnote-525-1070" id="footnote-525-1070-backlink">[1070]</a> 2) bu dağıtımın en azından yaklaşık olarak “nihai tüketicilerin” (bireyler, aileler ve daha geniş tüketici birimleri – sözde “sosyal hizmetler” için yerel, bölgesel, ulusal, ve şimdiden marjinal bir biçimde uluslararası topluluklar) talep yapısına (tüketim yapısına) denk düşmesini sağlar.<a href="../Text/gec10_split_036.html#footnote-525-1071" id="footnote-525-1071-backlink">[1071]</a></span></p>

  <p class="default"><span>Bildiğimiz gibi, değer yasası, yalnızca basit meta üretimi bağlamında doğrudan metaların mübadele değeri aracılığıyla işler. Kapitalist üretim tarzında kâr oranlarının eşitlenmesi ile dolayımlanır – başka bir deyişle, sermayeler arasında rekabet ile. Kârlar rakip sermayeler arasında her değişken sermayenin ürettiği artı-değere orantılı olarak dağılmaz, fakat her özerk firmanın harekete geçirdiği</span> <span class="ideitalik">toplam</span> <span>sermaye kitlesi ile orantılı olarak dağılır. Bu nedenle daha çok makine uygulayarak ortalama emek üretkenliğini artıran sermaye emek üretkenliği açısında “geri” olan sermayelerin ürettiği artı-değerin bir kısmını kendine mal eder. Sermaye ortalamanın altında bir kâr oranına sahip sektörlerden ortalamanın üstünde bir kâr oranına sahip sektörlere akacaktır. Bu durum ekonomik kaynakların bu ikinci sektörlerin lehine bir yeniden dağıtımına yol açar, ta ki oradaki üretimdeki genişleme pazar fiyatlarını ve kârları düşürene ve birinci sektörlerdeki üretimdeki gerileme oradaki fiyatları ve kârları yükseltene dek. Ancak mübadele değerlerinin bu yeniden dağıtımı kapitalizmin belirlediği kullanım değerleri talep yapısı ile uyumlu olmalıdır. Burada iki durum incelemek üzere ayrılabilir.</span></p>

  <p class="default"><span>Eğer ortalamanın altında bir kâr ile üretilmiş metalar “nihai tüketicilerin” talep yapısındaki paylarını genelde korursa, o zaman bu üretim dalından dışarıya sadece</span> <span class="ideitalik">geçici</span> <span>bir sermaye akışı olacaktır. Bu dalda kullanılan üretici güçlerdeki azalma, hasılanın (üretimin) talebin altına düşeceği anlamına gelir. O zaman yükselen fiyatlar kâr oranında bir artışa yol açacaktır, bu da bir kez daha “daha modern” bir bileşimi olan sermayeyi bu sektöre çekecektir. Bütün sürecin sonucu nihai olarak basitçe üretkenlik yapısının ya da sermayenin organik bileşiminin bu arada yükselmiş olan ortalama bir toplumsal düzeye uyarlanması olacaktır.</span></p>

  <p class="default"><span>Ancak, eğer bir üretim dalından dışarıya sermaye akışı “nihai kullanıcıların” tüketim yapısında bu üretim dalı tarafından üretilen kullanım değerlerinin aleyhine bir değişimle çakışırsa,<a href="../Text/gec10_split_036.html#footnote-525-1072" id="footnote-525-1072-backlink">[1072]</a> o zaman bu sektörden dışarıya sermaye akışı</span> <span class="ideitalik">nihai</span> <span>olacaktır. Dengenin bozulması –ya da ayarlama– döneminin sonunda toplumsal emek kaynaklarının sermaye dışa akışından öncekinden daha küçük bir payı bu üretim dalına yatırılacaktır. (Söylemeye gerek yok ki toplam üretimde önemli bir büyüme olmuşsa, bu daha küçük</span> <span class="ideitalik">pay</span> <span>mutlak sermaye kitlesinde bir büyümeye pekala tekabül edebilir ve uzun vadede daima daha yüksek bir organik sermaye bileşimine eşlik edecektir.) Sermayenin dışarıya akışı bu sektördeki kâr oranının toplumsal ortalamanın altına düşmüş olmasından kaynaklanır ve bu da tüketici talebinin yapısındaki bir değişimden dolayı burjuva toplumunun şimdi söz konusu üretim dalına elindeki toplam ekonomik kaynakların daha küçük bir kısmını tahsis ettiğinin bir ifadesidir sadece.</span></p>

  <p class="default"><span>Bu genel teorik çözümleme hem tekellerin ya da tekelci artı-kârların işlevini hem de tabi oldukları sınırlamaları hemen ortaya çıkarır. Bir tekelin işlevi, belli üretim dallarından içeri ve dışarı sermaye akışını zorlaştırmak suretiyle kâr oranının eşitlenmesini önlemektir (ya da belirsiz bir zamana kadar ertelemektir). Tekeller sınırlarını böyle bir eşitlemenin</span> <span class="ideitalik">uzun vadede önlenemeyeceği</span> <span>noktada bulurlar, bu noktada bu eşitlemeyi önlemeye yönelik yöntemler hedeflerine ulaşmayı başaramaz.</span></p>

  <p class="default"><span>Tekelci kapitalizm kavramının (serbest rekabet kapitalizmi kavramından farklı olarak) geçerliliği tekelci kapitalizmden önce hiçbir tekel olmadığı ya da tekelci kapitalizmde rekabetin olmadığı anlamına gelmez. Bu kavram sermayenin yoğunlaşması ve merkezileşmesindeki</span> <span class="ideitalik">nitel</span> <span>bir artıştan kaynaklanan rekabet ve tekelin<a href="../Text/gec10_split_036.html#footnote-525-1073" id="footnote-525-1073-backlink">[1073]</a></span> <span class="ideitalik">yeni ve özgül</span> <span>kombinasyonunu anlatır. Serbest rekabet kapitalizminde, onun “birçok sermayeleri”nin görece küçük değeri artı-kârların uzun dönemler için muhafazasını neredeyse olanaksız kılıyordu – tekelci toprak mülkiyetinin kurumsal istisnası ile. Üretim dallarına giriş engelleri (bariyerleri) ihmal edilebilir düzeyde idi. Tekelci kapitalizmde –ki geç kapitalizmin kendisi bunun bir evresinden başka bir şey değildir– tekelleşmiş sektörlere korkutucu bir giriş engeli koyan ve böylece artı-kâr elde etme süresini uzatan, “tekellerin” dev boyutlarıdır, başka bir deyişle onun “birçok sermayeleri”nden belli bazılarının astronomik boyutlardaki birikimidir.<a href="../Text/gec10_split_036.html#footnote-525-1074" id="footnote-525-1074-backlink">[1074]</a></span></p>

  <p class="default"><span>Tekel sorununa bu yaklaşım problemin pazar yanını üretim yanından daha az vurgular. Elbette, tekel her zaman ilk olarak fiyat rekabetini yok edebilme yeteneği anlamına gelir – yani belli bir zaman aralığında pazarları kontrol etme yeteneği. Fakat son çözümlemede pazar kontrolü üretim alanında olanlar tarafından belirlenir, pazarda ya da finansçıların ve şirket yöneticilerinin komplocu toplantılarında olanlar değil. Tekelci piyasa kontrolleri aracılığıyla kazanılan artı-kârlar aynı sanayi dalına yeterince rakip cezbederse ve ettiği zaman, tekelci durum kaybolma eğiliminde olacaktır, onunla birlikte artı-kârlar da. “Ekonomi dışı zor” verili bir üretim dalında ya da pazar sektöründe herhangi bir makul zaman dilimi boyunca rekabetin böyle bir yeniden ortaya çıkışını önleyemez (yine de tekellerin emri üzerine çoğu zaman tam da bunu sağlamaya çalışan yasa yapıcıların ve politikacıların kurnazlığı ve hilelerini küçümsememek gerekir). Çok daha büyük bir engeli şu basit olgu temsil eder ki, eğer başka bir sermayenin bir tekelci ile rekabet etmek için bir milyar dolara ihtiyacı varsa böyle bir miktarı kolayca bulamayacaktır ve tekellerle ilişkili olan büyük bankalar da bu krediyi vermeyecektir. Dolayısıyla tekel, ekonomik yaşamın olguları tarafından stabilize edilme eğiliminde olacaktır, “ekonomi dışı” araçlarla değil. Bununla birlikte, sınırsız bir süre boyunca istikrarlı kalmayacaktır. Tekeller kendilerini değer yasasının işleyişinden kurtaramazlar. Uzun vadede rekabetin yeniden kendini dayatması gerekir, her ne kadar mutlaka fiyat rekabeti olmak zorunda değilse de. Tekel artı-kârları her zaman erozyona tabidir.</span></p>

  <p class="default"><span>İlk önce sorunu mübadele değeri açısından ele alalım. Marx’ın değer ve artı-değer teorisinin temellerinden biri üretim sürecinde toplumun tasarrufundaki yeni değerin (gelirin) toplam miktarının sabit olduğu ya da harcanmış toplam emek miktarı tarafından önceden belirlenmiş olduğu tezi idi. Bu miktar dolaşım sürecinde yeniden dağıtılabilir fakat artırılamaz ve azaltılamaz. Üretim fiyatlarının toplamı değerlerin toplamına eşit olarak kalır.<a href="../Text/gec10_split_036.html#footnote-525-1075" id="footnote-525-1075-backlink">[1075]</a> Tekeller kendileri için kalıcı tekel artı-kârları sağlarsa o zaman bunlar ancak iki kaynaktan ya da ikisinin bir kombinasyonundan gelebilir: ya tekelleşmemiş üretim dallarının elindeki kâr miktarında bir azalmadan, yani kâr oranlarında toplumsal ortalamanın altına bir düşüşten ya da toplumsal artı-değer oranında bir artıştan (mutlaka reel ücretlerde bir düşüşe eşlik etmek zorunda elbette olmayan, emek gücü metasının değerinde bir kesinti). Ancak her iki süreç de kaçınılmaz olarak tekel kârlarını zayıflatan ya da azaltan orta –ve uzun– vadeli etkiler doğurur.</span></p>

  <p class="default"><span>Toplumsal ortalama artı-değer oranında bir artışın iki çelişkili sonucu olur, bunlar nihai olarak toplumsal kâr oranında bir kesinti yaratır – başka bir deyişle, toplam toplumsal sermaye ile toplumsal artı-değerin toplam miktarı arasındaki oranda bir azalma yaratır. Bir yandan, sermaye birikiminde bir büyümeye yol açar, öte yandan, canlı emeğin toplam toplumsal emek harcaması içindeki payında bir düşüşe. Ancak, yalnızca canlı emek artı-değer ürettiğine göre, hızlanmış birikimin sermayenin organik bileşiminde sebep olduğu bir artışın, artı-değer oranındaki bir artışı geçmesi sadece bir zaman meselesidir. O noktada, kâr oranı –tekellerinki dahil olmak üzere– bir kez daha düşmeye başlar.</span></p>

  <p class="default"><span>Kâr oranındaki bu düşüşü münhasıran tekelleşmemiş üretim alanlarıyla sınırlamak mümkün müdür? Bu soru bizi tekel artı-kârlarının ikinci olası kaynağına götürür: toplumsal olarak üretilmiş artı-değerin tekellerin lehine yeniden dağıtılması. Basitlik uğruna, Departman I tümüyle tekellerden oluşurken Departman II’nin tümünde serbest rekabetin hala hüküm sürdüğü hipotezinden yola çıkacağız. Ayrıca başlangıçta, artı-değer oranı yüzde 100’de sabit ve artan bir organik sermaye bileşimi ile üretimin aşağıdaki değer yapısına sahip olduğunu varsayalım:</span></p>

  <p class="default"><span>I : 4,000 c + 1,500 v + 1,500 s = 7,000 I</span></p>

  <p class="default"><span>II : 2,000 c + 1,200 v + 1,200 s = 4,400 II</span></p>

  <p class="default"><span>Serbest rekabet koşullarında, kâr oranının iki sektör arasında eşitlenmesi, birbirini çevrimlerde aşağıdaki üretim fiyatlarını verecektir:</span></p>

  <p class="default"><span class="ideitalik">Birinci Çevrim</span></p>

  <p class="default"><span>I : 4,000 c + 1,500 v + 1,750 kâr = 7,205 üretim aracı</span></p>

  <p class="default"><span>II : 2,000 c + 1,200 v + 995 kâr = 4,195 tüketim aracı</span></p>

  <p class="default"><span class="ideitalik">İkinci Çevrim</span></p>

  <p class="default"><span>I : 4,905 c + 1,800 v + 2,060 kâr = 8,765 üretim aracı</span></p>

  <p class="default"><span>II : 2,300 c + 1,400 v + 1,140 kâr = 4,840 tüketim aracı</span></p>

  <p class="default"><span class="ideitalik">Üçüncü Çevrim</span></p>

  <p class="default"><span>I : 6,005 c + 2,160 v + 2,450 kâr = 10,615 üretim aracı</span></p>

  <p class="default"><span>II : 2,760 c + 1,600 v + 1,310 kâr = 5,670 tüketim aracı*</span></p>

  <p class="default"><span>*Birinci çevrimde Departman I’deki 500 birim kâr ve Departman II’deki 495 birim üretken olmayan biçimde tüketilir. İkinci çevrimde Departman I’den 600 birim ve Departman II’den 480 birim öyle tüketilir.</span></p>

  <p class="default"><span>Şimdi eğer kâr oranının birinci çevrimde yüzde 31’e, ikinci çevrimde yüzde 30.7’ye, üçüncü çevrimde yüzde 30’a vb eşitlenmesi yerine, Departman I yüzde 40’lık sabit bir tekelci kâr elde etmeye çalışsaydı, o zaman değerlerin yeniden dağıtımı aşağıdaki gibi yapılanırdı:</span></p>

  <p class="default"><span class="ideitalik">Birinci Çevrim</span></p>

  <p class="default"><span>I : 4,000 c + 1,500 v + 2,200 kâr = 7,700 üretim aracı</span></p>

  <p class="default"><span>II : 2,000 c + 1,200 v + 500 kâr = 3,700 tüketim aracı</span></p>

  <p class="default"><span class="ideitalik">İkinci Çevrim</span></p>

  <p class="default"><span>I : 5,350 c + 1,850 v + 2,880 kâr = 10,080 üretim aracı</span></p>

  <p class="default"><span>II : 2,350 c + 1,250 v + 220 kâr = 3,820 tüketim aracı*</span></p>

  <p class="default"><span>*Birinci çevrimde Departman I’deki kâr şu şekilde dağıtılır: 500 birim üretken olmayan biçimde tüketilir, 1,350 birim c’ye ve 350 birim v’ye yatırılır; Departman II’de ise 100 birim üretken olmayan biçimde tüketilir, 350 birim c’de ve 50 birim v’de birikir.</span></p>

  <p class="default"><span class="ideitalik">Üçüncü Çevrim</span></p>

  <p class="default"><span>I : 7,610 c + 2,070 v + 3,370 kâr = 13,050 üretim aracı</span></p>

  <p class="default"><span>II : 2,460 c + 1,300 v + 0 kâr = 3,760 tüketim aracı*</span></p>

  <p class="default"><span>*İkinci çevrimde kâr dağılımı şöyledir: Departman I, 500 birim üretken olmayan biçimde tüketilir, 2,260 birim c’de ve 220 birim v’de birikir; Departman II, 50 birim üretken olmayan biçimde tüketilir, 120 birim c’de ve 50 birim v’de birikir.</span></p>

  <p class="default"><span>Daha üçüncü çevrimde yüzde 40 tekelci kâr oranına ulaşmak olanaksız hale gelecekti. Tekelleşmemiş sektör hiç kâr etmemiş olsaydı bile, yani oradaki üretim durmuş olsaydı bile, tekelleşmiş sektörün kâr oranı 3,370 / 9,680’e yani yüzde 35’in altına düşmüş olacaktı.</span></p>

  <p class="default"><span>Ortalamanın üstünde bir tekelci kâr oranı hipotezini bir yana bıraksak –yüzde 31’e kıyasla yüzde 40– ve bunun yerine ortalama toplumsal orana daha yakın bir tekelci kâr oranı, örneğin yüzde 35’i alsak bile o zaman bu oranında sürdürülemeyeceği üçüncü yerine altıncı çevrimde belli olur, aşağıdaki serinin gösterdiği gibi:<a href="../Text/gec10_split_036.html#footnote-525-1076" id="footnote-525-1076-backlink">[1076]</a></span></p>

  <p class="default"><span class="ideitalik">Birinci Çevrim</span></p>

  <p class="default"><span>I : 4,000 c + 1,500 v + 1,925 kâr = 7,425 üretim aracı</span></p>

  <p class="default"><span>II : 2,000 c + 1,200 v + 775 kâr = 3,975 tüketim aracı</span></p>

  <p class="default"><span class="ideitalik">İkinci Çevrim</span></p>

  <p class="default"><span>I : 5,025 c + 1,900 v + 2,424 kâr = 9,349 üretim aracı</span></p>

  <p class="default"><span>II : 2,400 c + 1,425 v + 901 kâr = 4,726 tüketim aracı</span></p>

  <p class="default"><span class="ideitalik">Üçüncü Çevrim</span></p>

  <p class="default"><span>I : 6,449 c + 2,400 v + 3,097 kâr = 11,846 üretim aracı</span></p>

  <p class="default"><span>II : 2,900 c + 1,626 v + 929 kâr = 5,455 tüketim aracı</span></p>

  <p class="default"><span class="ideitalik">Dördüncü Çevrim</span></p>

  <p class="default"><span>I : 8,417 c + 2,929 v + 3,971 kâr = 15,317 üretim aracı</span></p>

  <p class="default"><span>II : 3,429 c + 1,826 v + 784 kâr = 6,039 tüketim aracı</span></p>

  <p class="default"><span class="ideitalik">Beşinci Çevrim</span></p>

  <p class="default"><span>I : 11,388 c + 3,429 v + 5,186 kâr = 20,003 üretim aracı</span></p>

  <p class="default"><span>II : 2,900 c + 2,010 v + 253 kâr = 6,192 tüketim aracı</span></p>

  <p class="default"><span class="ideitalik">Altıncı Çevrim</span></p>

  <p class="default"><span>I : 15,924 c + 3,779 v + 5,842 kâr</span></p>

  <p class="default"><span>II : 4,079 c + 2,063 v + 0 kâr</span></p>

  <p class="default"><span>Altıncı çevrimde tekelleşmemiş sektördeki sermaye valorizasyonu tümüyle dursaydı bile –bu sektörde üretimin durması demektir bu– tekelleşmiş sektör artık yüzde 35 tekelci kâr oranını elde edemeyecekti: kâr oranı başlangıçtaki ortalama yüzde 31 oranının bile altına, kesin olmak gerekirse yüzde 29.6’ya düşmüş olacaktı.</span></p>

  <p class="default"><span>Şimdi ilk baştaki basitleştirici varsayımlarımızdan birini, yani sabit bir artı-değer oranını terk edelim. Artan bir artı-değer oranının varlığında, tekelci kâr oranını sürdürmenin olanaksızlığı artışın ritmine bağlı olarak yedinci, sekizinci ya da dokuzuncu çevrime dek ertelenecekti. Aynı şekilde, eğer toplumsal sermayenin dağılımındaki ilk orantılar (iki Departman arasındaki,</span> <span class="ideitalik">c</span> <span>ile</span> <span class="ideitalik">v</span> <span>arasındaki, vb) değiştirilseydi, o zaman tekelci oranın düşüş temposu da değişirdi. Bütün bu mülahazalar gelişim yasasının daha kesin bir tanımını formüle etmemizi mümkün kılar, onu ortadan kaldırmamızı değil.</span> <span class="ideitalik">Tekelci kâr ortalama kârdan ne kadar yüksek olursa ve tekelleşmiş sektör ne kadar büyük olursa, tekelci kâr o kadar hızla başlangıçta geçerli olan ortalama toplumsal kâr düzeyine düşmelidir veya onunla birlikte gerilemelidir</span><span>. Artı-değer oranındaki artış bu yasayı sadece geciktirebilir, fakat ortadan kaldıramaz.</span></p>

  <p class="default"><span>Başka bir şekilde ifade edersek: tekelleşmiş sektör üretimin sadece çok küçük bir alanında hala egemen ise ancak o zaman tekelci kâr ortalama kârın üstüne çıkabilir. Tekelleşmiş sektör ne kadar genişlerse, tekelci kâr ile ortalama kâr arasındaki marj da o kadar azalır.</span></p>

  <p class="default"><span>Bu durum, “serbest rekabetin” sürdüğü bütün sektörleri yutmanın tekelleşmiş sektörlerin neden çıkarına olmadığını açıklar. Gerçekte, ekonomide yeni tekelleşmemiş sektörler yaratılmasından kazançlı bile çıkarlar. Bu bağlamdaki klasik örnekler küçük ve orta boy işletmelere verilen taşeronluk işleridir. Klasik örnek otomobil sanayisidir. Fakat taşeron sistemi bugün çoğu tekelleşmiş sektöre yayılmıştır. 1965’te Batı Alman tekellerinin taşeron firma sayıları şöyle idi: AEG – 30,000; Siemens – 30,000; Krupp – 23,000; Daimler-Benz – 18,000; Bayer – 17,500; BASF – 10,000; Opel – 7,800.<a href="../Text/gec10_split_036.html#footnote-525-1077" id="footnote-525-1077-backlink">[1077]</a></span></p>

  <p class="default"><span>Baran ve Sweezy’nin</span> <span class="ideitalik">Tekelci Sermaye</span><span>’deki ana hataları, genel toplumsal artı-değerin sınırlı miktarının tekel kârlarına getirdiği sınırları kavrayamayışlarıdır. Hataları Marx’ın emek değer teorisini Keynes’in “toplam talep” kavramına dayalı bir yeni-klasik teori ile birleştirmeye yönelik eklektik çabalarından kaynaklanır.<a href="../Text/gec10_split_036.html#footnote-525-1078" id="footnote-525-1078-backlink">[1078]</a> Baran ve Sweezy’nin “artı(k)” kavramı (</span><span class="ideitalik">surplus</span><span>) bütün gelirleri içeriyor ki bu toplumsal gelirin iki hatta üç kez</span> <span class="ideitalik">yeniden dağıtımına</span> <span>tekabül eder. Böylece onların kavramı hemen bütün ciddiyetini yitirir. Bu kavram iddia edilen “artığın yükselme eğilimi” ile Marx’ın</span> <span class="ideitalik">ortalama kâr oranının</span> <span>düşme eğilimi yasası ya da Marx’ın</span> <span class="ideitalik">artı-değer miktarının</span> <span>büyüme eğilimi hipotezi arasında bir karşıtlığı kanıtlamak için kullanılamaz. Bu büyüklükler karşılaştırılabilir değildir, o kadar. Ayrıca Baran ve Sweezy’nin “artı(k)” kavramı içine artı</span> <span class="ideitalik">sermayeyi</span> <span>de katmaları bunların çözümlemesini daha da zorlaştırır.</span></p>

  <p class="default"><span>Baran ve Sweezy’nin tekellerin (maliyet fiyatları düşerken) satış fiyatlarını istikrarla sürdürebileceği varsayımı –“büyüyen artığın” ana kaynağı– onları tekellerin daima aşırı-sermayeleşmiş olduğu sonucuna götürür. Tekeller böylece hem genel satış piyasasından hem de parasal ve mali piyasalardan büyük ölçüde bağımsız hale gelirler. Burada Baran ve Sweezy açıkça konjonktürel bir görüngüden uygun olmayan bir biçimde çıkarsama yapmışlardır. “Genişleme tonlu uzun dalga”da tekellerin öz-finansman oranında genellikle dik bir yükseliş vardı. Fakat ortalama kâr oranı bir kez daha gerilemeye başlar başlamaz şirket öz-finansman oranı da kaçınılmaz olarak düşmeye başladı. Sweezy’nin</span> <span class="ideitalik">Monthly Review</span><span>’un editörü rolünde bu görüngüyü doğru bir biçimde algılamış ve betimlemiş iken,</span> <span class="ideitalik">Tekelci Sermaye</span><span>’nin yazarı olarak, 1969-71 yıllarının kanıtlarına karşın, büyük şirketlerin tam mali özerkliği tezine sıkı sıkıya sarılması dikkate değer.<a href="../Text/gec10_split_036.html#footnote-525-1079" id="footnote-525-1079-backlink">[1079]</a></span></p>

  <p class="default"><span>Şimdi problemi kullanım değeri açısından ele alalım. Tekelleşmemiş sektörden tekelleşmiş sektöre sistematik artı-değer transferi özel bir durum hariç, büyük bozulmalara sebep olmaksızın bir an bile süremez. O özel durum şudur: bu transfere tüketimin yapısında bir değişmenin eşlik etmesi – bir başka deyişle, parasal olarak efektif talep tekelleşmemiş sektörde üretilmiş kullanım değerlerinin tüketiminden tekelleşmiş sektörde üretilmiş olanlara az çok bu transfere eşit oranda kayması durumunda. Bölüm 12’de böyle bir kaymanın gerçekten de geç kapitalizm çağında, başka şeyler arasında tarım, tekstil, ayakkabıcılık, kereste ve benzer dalların zararına olarak meydan gelmiş olduğunu gösterdik.<a href="../Text/gec10_split_036.html#footnote-525-1080" id="footnote-525-1080-backlink">[1080]</a> Fakat böyle bir eğilimin kuşkusuz var olmasına karşın, problemin bizzat terimleri tekelci sermayenin karşısındaki zorlukları açığa çıkarıyor. Çünkü tekeller eninde sonunda tekelci olmayan sektörlerde üretilmiş mallara olan talepte</span> <span class="ideitalik">dayanıklı bir göreli gerileme</span> <span>sağlamakla kalmamalı –bu fizyolojik olarak mümkün değildir çünkü gıda ya da soğuk ülkelerde giysilerin tüketimi sıfıra düşemez– fakat bu gerilemenin toplumsal artı-değerin yeniden dağıtım sürecine</span> <span class="ideitalik">tam olarak denk düşen bir oranda</span> <span>olmasını da sağlamalıdır. Burada özel mülkiyet ve piyasa ekonomisi koşullarında bunu başarmanın mümkün olmadığını vurgulamaya gerek yoktur.<a href="../Text/gec10_split_036.html#footnote-525-1081" id="footnote-525-1081-backlink">[1081]</a></span></p>

  <p class="default"><span>Tekelci sermaye toplam parasal olarak efektif talebin bir kısmının azalan esnekliğine eskiden tekelleşmemiş olan üretim dallarını ilhak etmeye çalışarak tepki verirse,<a href="../Text/gec10_split_036.html#footnote-525-1082" id="footnote-525-1082-backlink">[1082]</a> bu durum otomatik olarak tekelleşmiş sektörün tekelleşmemiş sektöre kıyasla bir genişlemesine yol açar, bu da artı-kârların hacminde toplam kâr kitlesine kıyasla bir azalma demektir. Sonuç tekelci kâr oranının ortalama kâr oranına doğru daha da gerilemesidir.</span></p>

  <p class="default"><span>Aksine, eğer tekelleşmiş sektörler lehine artı-değer transferleri tüketimin yapısında özgül bir kaymaya tekabül etmezse, o zaman tekelleşmemiş sektörlerdeki birikimde ortaya çıkacak gecikme onlar tarafından üretilen kullanım değerlerinin göreli bir kıtlığına yol açacaktır. Bu metaların pazar fiyatları yalnızca mutlak olarak değil fakat ayrıca tekellerin ürettikleri mallara göre de yükselecek ve böylece artı-değer transferinde periyodik bir gerileme olacaktır. Bu durumda, talep baskısı kâr oranının bir eşitlenmesini belirler, gerekirse buna tekelleşmemiş sektörlerdeki birikimin bir hızlanması eşlik eder – bir başka deyişle, bu sektörlerdeki sermayenin organik bileşiminin tekellerinkine uyarlanması eşlik eder. Tam da bu süreç tekelleşmemiş hammadde üretimi ya da tarımın belli alanlarında periyodik olarak meydana gelir.</span></p>

  <p class="default"><span>Tekellerin uzun vadede istikrarlı tekelci artı-kârlar elde etme yeteneği, yani değer yasasının etkisinden ve kapitalizmde bu yasaya ortam hazırlayan sermayeler arası rekabetten çekilme yeteneği, hem toplam parasal olarak efektif talebe hem de tekelci sermaye birikiminden dolayı tekelleşmiş sektörde kullanım değerleri çıktısı için artan üretken kapasiteye tam orantılı olarak metaları için sabit bir pazar elde etme yeteneği ile birlikte düşer ya da kalkar. Reklam, pazar araştırması ve satış etkinliğinin müthiş gelişimi, Galbraith’in belirttiği gibi,</span> <span class="ideitalik">bu özgül talebi</span> <span>kesin miktarlarda</span> <span class="ideitalik">sağlama alma girişimi</span> <span>olarak görülebilir.<a href="../Text/gec10_split_036.html#footnote-525-1083" id="footnote-525-1083-backlink">[1083]</a> Böyle çabaların rasyonelliği en hafif deyimle şüphelidir. Ancak nihai sonuç şaşmaz: tek bir üretim dalındaki tek bir tekel bile uzun vadede kendisini değer yasasından kurtaramamıştır. Ciddi tekel kârlarının elde edildiği bir ilk evreden sonra hepsi de er ya da geç satışlarda çevrimsel bir gerilemenin evrelerinden geçmiştir. Dolayısıyla hepsi de daimi aşırı-kapasite ya da satışlarda göreli bir yapısal gerileme tehlikesinin tehdidi altındadır, tabii bunlar çoktan başlamadı ise. Birkaç burjuva yazarın ve Marksist olduğunu iddia eden başkalarının ilan ettiği, tekellerin uzun vadeli kâr istikrarı sağlama yeteneği aslında bir efsanedir.<a href="../Text/gec10_split_036.html#footnote-525-1084" id="footnote-525-1084-backlink">[1084]</a></span></p>

  <p class="default"><span>Tekeller belli malları için satışlarda istikrarlı bir büyüme sağlayamazsa, o zaman tekeller arasında bile rekabet başlar. Tekelci artı-kârlarda bir düşüş tehdidi –yani tekelci kâr oranının, bir düşme eğilimine tabi olan ortalama orana yakınlaşması– hem pazarların hem de ürün farklılaşmasının sürekli bir genişlemesi ile savuşturulabilir ancak. Tekelci firmalar üretimi (hasılayı) sınırlama eğiliminde iken, bu firmaların sermayeleri ve üretken kapasitelerinin, tam da artı-kârlar elde etmenin bir sonucu olarak ortalamadan daha hızlı büyüme eğiliminde olması da ürün farklılaştırmasını büyük ölçüde teşvik eder. Dolayısıyla tekelci firmalar, ürün farklılaşması yoluyla geçici olarak çözülebilecek bir üretken kapasitenin eksik kullanımı problemi ile karşı karşıyadırlar. “Verili bir talep ile, tekelci bir firma için ortalama maliyet değişmeden kaldığı sürece özgün ürününün kapasitesini genişletme yatırımı irrasyoneldir, ancak girişi önleme ya da daha büyük bir pazar payı için mücadeleyi başlatma önlemi olduğu durumlar hariç... Değişmemiş bir talep eğrisi verili olduğunda ve aynı problemi daha geç bir aşamada gündeme getiren maliyet azaltma yatırımlarını saymazsak, geriye sadece yeni ürünlere yatırım kalır... Farklılaştırma eğiliminin daha güçlü olması olasıdır, özgün ürünün talep esnekliği ne kadar düşük ise fazla kapasite o kadar büyük olur ve firmanın üretken olanaklarının uzmanlaşma derecesi de o kadar düşük olur.”<a href="../Text/gec10_split_036.html#footnote-525-1085" id="footnote-525-1085-backlink">[1085]</a></span></p>

  <p class="default"><span>Araştırma ve Geliştirme’nin muazzam büyümesine yönelik eğilimin, teknolojik yenilikçiliğin hızlanmasının, durmak bilmeyen teknolojik “rant” arayışlarının ve uluslararası sermaye merkezileşmesi –çokuluslu şirketler– ve konglomeraların oluşumu ile özgül metalara olan talepte konjonktürel ve özellikle yapısal, göreli gerileme tehlikelerini savuşturma çabalarının sebebi budur. Bu süreç ne kadar ilerlerse ve tekellerin ürettiği mallar paketi toplumsal üretimin bütün aralığını kapsamaya ne kadar yaklaşırsa, tekelci artı-kârlar o kadar küçülme eğilimine girecek ve tekelci kâr oranı da ortalama kâr oranına o kadar yakından ayarlanacaktır. Tekeller böylece bu ortalama kâr oranının düşme eğiliminin girdabına gittikçe daha çok sürüklenecektir.</span></p>

  <p class="default"><span>Sweezy’nin argümanına göre, tekelci kapitalist koşullarda, tekelci sermaye daha yüksek bir kâr oranına sahip alanlardan daha düşük bir oranına sahip alanlara da akabilir, büyük bir şirket için kritik olan yatırılan</span> <span class="ideitalik">ek</span> <span>sermayenin getireceği</span> <span class="ideitalik">ek</span> <span>kârdır.<a href="../Text/gec10_split_036.html#footnote-525-1086" id="footnote-525-1086-backlink">[1086]</a> Açıktır ki tekeller yeni sermaye yatırımı alanlarını seçmekte 19. yüzyıldaki şirketlerden daha büyük bir özekliğe sahiptirler. Fakat Sweezy bu özerkliğin belli</span> <span class="ideitalik">limitleri</span> <span>olduğunu göremiyor. Ek sermaye, ortalamanın altında kâr oranlarına ya da sadece ortalama faiz oranına sahip alanlara</span> <span class="ideitalik">sistematik olarak</span> <span>yatırılır ise, bu tekellerin toplam kârı düşecektir. Bu yolu seçen bir şirket, rakiplerine kıyasla, öz-finansman yeteneğinde ve nihayetinde büyüme oranında bir gerilemeye duçar olacaktır. Tüm rekabetçi konumu böylelikle zayıflayacaktır. Büyük şirketlerin özerkliğinin limitlerini ve bunların uzun vadede katlanmak zorunda olduğu belirsizliği tanımladığımız zaman, işte tam da o zaman, değer yasasının etkilerini yeniden keşfederiz.<a href="../Text/gec10_split_036.html#footnote-525-1087" id="footnote-525-1087-backlink">[1087]</a></span></p>

  <p class="default"><span>Tekelci şirketlerin genelde klasik fiyat rekabetinden çekilebilmeleri olgusunun kendisi elbette yeni bir keşif değildir; bu Lenin’in tekelci kapitalizm teorisinin dayanaklarından biri idi. Bununla birlikte, Galbraith’in şirketlerin fiyat rekabeti baskısından “kurtuluş”unun onların pazardan ve onun yasalarından “kurtuluş”una (emansipasyon) eşdeğer olduğu tezi<a href="../Text/gec10_split_036.html#footnote-525-1088" id="footnote-525-1088-backlink">[1088]</a> iki katlı bir kafa karışıklığına dayanır. Birincisi,</span> <span class="ideitalik">kısa</span> <span>ve</span> <span class="ideitalik">uzun vadeli</span> <span>kâr maksimizasyonlarını karıştırır; ikincisi, fiyat rekabeti ile bir bütün olarak rekabeti karıştırır.</span></p>

  <p class="default"><span>Ampirik olarak, geç kapitalist bir ekonomide fiyat davranışı iki kesimli bir şemaya indirgenebilir: yönetilen fiyatlar alanı ve rekabetçi fiyatlar alanı.<a href="../Text/gec10_split_036.html#footnote-525-1089" id="footnote-525-1089-backlink">[1089]</a> Ancak bu ikisi arasındaki etkileşim dikkate alınmalıdır. Büyüme (aktiflerin) maksimizasyonunu hedefleyen tekelleşmiş sektör içindeki rekabet sürekli olarak maliyetleri düşürmek için teknolojik yenilikçiliği ve satışları genişletmek için ürün farklılaştırmayı arar; böylece komşu ve rakip tekeller arasındaki sınırları daima tehdit etme eğilimindedir. Özgül bir ürüne olan talep çökerse, tekeller bile fiyat indirimine katlanmak zorundadır. Tersine, rekabetçi sektörde, çok sayıda rakip arasındaki fiyat anlaşmaları kötü piyasa koşullarını geçici olarak telafi etmek için çalışabilir. Bu tür anlaşmalar zaman içinde etkin kalamaz; fakat kısa vadede başarılı olabilirler.</span></p>

  <p class="default"><span>Galbraith haklı olarak tekelci şirketler için büyümenin önceliğinden başlıyor işe. Fakat rekabet değilse, büyüme</span> <span class="ideitalik">baskısını</span> <span>(zorunluluğunu) üreten nedir? Galbraith’in bu zorlamayı “teknoyapı”ya komuta edenlerin ahlaki ya da yurtseverce kanaatlerine atfetme suretiyle açıklama girişimi ciddiye alınamaz.<a href="../Text/gec10_split_036.html#footnote-525-1090" id="footnote-525-1090-backlink">[1090]</a> Tekelci şirketler arasındaki rekabet, elbette, 19. yüzyıldaki rakip kumaş üreticileri arasındakinden ya da erken 20. yüzyıldaki sebze tüccarları arasındakinden başka biçimlere bürünür. Ama şirketleri sürekli üretim maliyetlerini düşürmeye, durmaksızın teknolojik yenilik yapmaya, kesintisiz bir biçimde “yeni” ürünler üretmeye, yorulmak bilmeksizin operasyon alanlarını genişletmeye zorlayan şey bu tekelci rekabetten başka nedir? Büyüme baskısı bir öz-finansmanı maksimize etme baskısını içermez mi? Peki bu, uzun vadeli kâr maksimizasyonu haricinde nasıl başarılabilir?<a href="../Text/gec10_split_036.html#footnote-525-1091" id="footnote-525-1091-backlink">[1091]</a></span></p>

  <p class="default"><span>Tekeller üzerindeki büyüme baskısı onların rekabetçi kalmaları baskısından dolayı ise –başka bir deyişle, değer yasasının etkilerinden kaçınamayışlarından dolayı ise– o zaman bizim</span> <span class="ideitalik">Marxist Economic Theory</span><span>’de ortaya attığımız “ikili kâr oranı” sorunu<a href="../Text/gec10_split_036.html#footnote-525-1092" id="footnote-525-1092-backlink">[1092]</a> açıklanabilir hale gelir. Bu terim bazı çevrelerin şiddetli saldırısına maruz kaldı.<a href="../Text/gec10_split_036.html#footnote-525-1093" id="footnote-525-1093-backlink">[1093]</a> Ancak o 1890’dan 1940’a kadarki “klasik” emperyalizm dönemi dahil olmak üzere tüm bir tekelci kapitalizm çağı için çok kolayca ampirik olarak sınanabilir. Bu “ikili kâr oranı”nın kökeni ve işlevi bizzat tekellerin doğasından türer, çünkü tekeller son tahlilde sermayenin belli sektörlere akmasını daima nitel olarak daha zor hale getirir ve böylece artı-kârların genel kâr eşitlenmesine girmesini önler.</span></p>

  <p class="default"><span>Belli bir sektöre sermaye girişinin engellenmesi ne var ki daima sadece görelidir ve asla mutlak değildir. Çünkü, birincisi, tekelci fiyatlar yoluyla artı-kârlar elde edilmesi tipik olarak göreli ya da mutlak piyasa durgunluğuna yol açar ve eninde sonunda ikame mallarını devreye sokar.<a href="../Text/gec10_split_036.html#footnote-525-1094" id="footnote-525-1094-backlink">[1094]</a> İkincisi, rakip sermayeler yüksek artı-kârların cazibesine karşı koyamazlar. Tekelleşmiş sektördeki rekabet dolayısıyla sınırlı olabilir,</span> <span class="ideitalik">fakat yok edilemez</span><span>. Pratikte bu güçlerin her ikisi de artı-kârların yakınlaşmasına yol açar – başka bir deyişle, tekelci kâr oranının eşitlenmesine yönelik bir eğilim yaratırlar. Belli tekeller bütün tekelerin bu ortalama kâr oranını geçerse, o zaman bütün zorluklara karşın sermaye onların egemen olduğu sektöre akacak ve böylece oradaki artı-kârları düşürecektir (1960’ların ABD elektronik sanayisi iyi bir örnektir).<a href="../Text/gec10_split_036.html#footnote-525-1095" id="footnote-525-1095-backlink">[1095]</a> Belli tekellerin artı-kârları ortalamanın altına düşerse, o zaman bunlar tekel fiyatlarını artırarak bu kârları ortalama düzeye getirebilirler ve bu büyük bir direniş yaratmaz.</span></p>

  <p class="default"><span>Bununla birlikte, aynı zamanda tekelleşmemiş alanlarda da sermayeler serbestçe oraya buraya akmaya devam ettiği için bu alanlardaki kâr oranının da eşitlenmesi yönünde bir eğilim olmalıdır. Dolayısıyla tekelci kapitalizmde iki farklı ortalama kâr oranı ortaya çıkar, bunlar birbirinden ortalama artı-kâr oranı ile ayrılır: biri tekelleşmiş öteki de tekelleşmemiş sektörde.</span></p>

  <p class="default"><span>Bain 1936-40 döneminde en büyük sekiz firmanın toplam üretimin yüzde 70’den fazlasını ürettiği sanayi dallarında işleyen başlıca işletmelerin, daha az tekelleşmiş sanayi dallarında etkin olan şirketlerinkinden önemli ölçüde daha yüksek bir kâr oranına sahip olduğunu göstermiştir (yüzde 6.9’a kıyasla ortalama yüzde 12.1). Aşağıdaki hesaplamalar iki ortalama kâr oranının gerçekten var olduğuna ve uzun vadede konsolide edildiklerine dair hiçbir kuşku bırakmaz.</span></p>

  <table border="1" class="calibre2" width="100%">
    <tbody class="calibre3">
      <tr class="calibre4">
        <td class="calibre5">
          <p class="table-contents"><span class="ideitalik">Sanayi Dalı</span><span class="idebold">*</span></p>
        </td>

        <td class="calibre5">
          <p class="table-contents"><span>1958</span></p>
        </td>

        <td class="calibre5">
          <p class="table-contents"><span>1968</span></p>
        </td>

        <td class="calibre5">
          <p class="table-contents"><span>1972</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5"/>

        <td class="calibre5"/>

        <td class="calibre5"/>
      </tr>

      <tr class="calibre4">
        <td class="calibre5">
          <p class="table-contents"><span>İmalat sanayisindeki kâr oranının genel ortalaması</span></p>
        </td>

        <td class="calibre5">
          <p class="table-contents"><span>% 10.9</span></p>
        </td>

        <td class="calibre5">
          <p class="table-contents"><span>% 12.1</span></p>
        </td>

        <td class="calibre5">
          <p class="table-contents"><span>% 10.6</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5"/>

        <td class="calibre5"/>

        <td class="calibre5"/>
      </tr>

      <tr class="calibre4">
        <td class="calibre5">
          <p class="table-contents"><span class="ideitalik">Ortalamanın üstündeki kâr oranları</span></p>
        </td>

        <td class="calibre5"/>

        <td class="calibre5"/>

        <td class="calibre5"/>
      </tr>

      <tr class="calibre4">
        <td class="calibre5">
          <p class="table-contents"><span>Havacılık</span></p>
        </td>

        <td class="calibre5">
          <p class="table-contents"><span>% 17.8</span></p>
        </td>

        <td class="calibre5">
          <p class="table-contents"><span>% 14.2</span></p>
        </td>

        <td class="calibre5">
          <p class="table-contents"><span>% 7.4</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>Kimyasallar</span></p>
        </td>

        <td class="calibre5">
          <p class="table-contents"><span>% 13.2</span></p>
        </td>

        <td class="calibre5">
          <p class="table-contents"><span>% 13.3</span></p>
        </td>

        <td class="calibre5">
          <p class="table-contents"><span>% 12.9</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>Elektirikli makineler</span></p>
        </td>

        <td class="calibre5">
          <p class="table-contents"><span>% 12.6</span></p>
        </td>

        <td class="calibre5">
          <p class="table-contents"><span>% 12.2</span></p>
        </td>

        <td class="calibre5">
          <p class="table-contents"><span>% 8.6</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>Otomobiller</span></p>
        </td>

        <td class="calibre5">
          <p class="table-contents"><span>% 12.5</span></p>
        </td>

        <td class="calibre5">
          <p class="table-contents"><span>% 16.6</span></p>
        </td>

        <td class="calibre5">
          <p class="table-contents"><span>% 14.3</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>Petrol</span></p>
        </td>

        <td class="calibre5">
          <p class="table-contents"><span>% 12.4</span></p>
        </td>

        <td class="calibre5">
          <p class="table-contents"><span>% 12.3</span></p>
        </td>

        <td class="calibre5">
          <p class="table-contents"><span>% 8.6</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>Bilimsel aygıtlar</span></p>
        </td>

        <td class="calibre5">
          <p class="table-contents"><span>% 12.0</span></p>
        </td>

        <td class="calibre5">
          <p class="table-contents"><span>% 16.6</span></p>
        </td>

        <td class="calibre5">
          <p class="table-contents"><span>% 14.3</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5"/>

        <td class="calibre5"/>

        <td class="calibre5"/>
      </tr>

      <tr class="calibre4">
        <td class="calibre5">
          <p class="table-contents"><span class="ideitalik">Ortalamanın altındaki kâr oranları</span></p>
        </td>

        <td class="calibre5"/>

        <td class="calibre5"/>

        <td class="calibre5"/>
      </tr>

      <tr class="calibre4">
        <td class="calibre5">
          <p class="table-contents"><span>Metal işleme</span></p>
        </td>

        <td class="calibre5">
          <p class="table-contents"><span>% 9.3</span></p>
        </td>

        <td class="calibre5">
          <p class="table-contents"><span>% 11.7</span></p>
        </td>

        <td class="calibre5">
          <p class="table-contents"><span>% 11.0</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>Kağıt ve matbaacılık</span></p>
        </td>

        <td class="calibre5">
          <p class="table-contents"><span>% 8.9</span></p>
        </td>

        <td class="calibre5">
          <p class="table-contents"><span>% 9.7</span></p>
        </td>

        <td class="calibre5">
          <p class="table-contents"><span>% 9.0</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>Gıda maddeleri</span></p>
        </td>

        <td class="calibre5">
          <p class="table-contents"><span>% 8.6</span></p>
        </td>

        <td class="calibre5">
          <p class="table-contents"><span>% 10.8</span></p>
        </td>

        <td class="calibre5">
          <p class="table-contents"><span>% 11.2</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>Tekstil ve giyim</span></p>
        </td>

        <td class="calibre5">
          <p class="table-contents"><span>% 4.8</span></p>
        </td>

        <td class="calibre5">
          <p class="table-contents"><span>% 8.8</span></p>
        </td>

        <td class="calibre5">
          <p class="table-contents"><span>% 7.5</span></p>
        </td>
      </tr>
    </tbody>
  </table>

  <p class="default"><span>*Joe S. Bain, “Relation of Profit Rate to Industrial Concentration: American Manufacturing 1936-1940”, The Quarterly Journal of Economics, Ağustos 1951; Joe S. Bain, Barriers to New Competition, Harvard, 1965, s. 195. Statistical Abstract of the United States, 1961, 1971. 1972 için bkz. Statistical Abstract of the United States 1973.</span></p>

  <p class="default"><span>Bu istatistikler üzerinde iki yorum yapılmalıdır. Bir yandan, (askeri harcamalardaki dalgalanmalardan çok etkilenen) uçak sanayisi gibi özel durumları dışarda tutarsak, her dal içindeki uzun vadeli benzerlikler barizdir. 1972’deki petrol arıtma sanayisi örneği bariz bir istisnadır; fakat bu sanayi 1968-72 döneminde 1972 yılı hariç her yıl ortalamanın üstünde kâr oranları elde etti ve 1973-74’te bir önceki yılın istisnai biçimde düşük kalan kâr oranını sansasyonel bir ölçekte telafi etti. Öte yandan, artı-kârlar oranı çok uzun vadede gerileme eğilimindedir. Bu durum, bütün sanayi dalları için ortalama kâr oranı ile en rekabetçi dallardaki ortalama kâr oranı arasındaki farkın azalmasından görülebilir: örneğin, tekstil sanayisinde, söz konusu fark 1958’de - yüzde 6.1 iken, 1968’de - yüzde 3.3 ve 1972’de - yüzde 3.1 idi ve matbaacılık sanayisinde 1958’de - yüzde 2, 1968’de - yüzde 2.4 ve 1972’de - yüzde 1.16 idi.<a href="../Text/gec10_split_036.html#footnote-525-1096" id="footnote-525-1096-backlink">[1096]</a></span></p>

  <p class="default"><span>Tekellerin kendi operasyon alanlarını genişletme eğilimlerinin</span> <span class="ideitalik">uzun vadede</span> <span>artı-kârların hacmini azaltması gerektiğini görmüş bulunuyoruz. Tekelci kapitalizmde iki “ortalama kâr oranı”nın ortaya çıkması nihai olarak</span> <span class="ideitalik">genel toplumsal ortalama kâr oranının oluşum sürecinin ilgasından ziyade geciktirilmesi</span> <span>sonucunu verir. Serbest rekabet çağında, kâr oranlarının ortalamada buluşması genelde yedi ya da on yıllık bir çevrimde oluyordu, fakat tekellerin göreli ekonomik gücü şimdi bu eşitlenme sürecine ciddi engeller yaratır. Bu nedenle sürecin tamamlanması da daha uzun sürer.</span></p>

  <p class="default"><span>1893’ten sonraki ekonomik gelişmenin “uzun dalga”sı tekelleşmiş ve tekelleşmemiş sektörler arasındaki kâr oranını eşitlemek için gereken dönem olsaydı bu durum bu çalışmanın temel hipotezlerinden biri ile uyumlu olurdu. Her “genişleme tonlu uzun dalga”, bizzat doğası gereği (bir genişleme evresi olarak), tekelleşmemiş sektörlerin geçici bir genişlemesine, yani artı-kârlar elde etme olanağının büyümesine sahne olur. Böyle bir dalganın kapanış evresinde ve özellikle onu izleyen “durgunluk tonlu uzun dalga”da ise tersine sermayenin yoğunlaşması ve merkezileşmesi temposunda bir artış vardır. Tekelleşmemiş sektörlerin etkinlik alanı daralır. Dolayısıyla bu sektörlerde üretilmiş artı-değer kitlesinde bir azalma ve artı-kârların kaynağında buna denk düşen bir gerileme olur. Tekelci kâr böylece ortalama kâra yakınlaşır. Ancak bu hipotezi daha ayrıntılı olarak geliştirmek istemiyoruz, bu başka bir araştırmanın konusu olmak durumundadır.</span></p>

  <p class="default"><span>Her şey ortalama tekelci kâr oranının boş bir soyutlama olmadığına, aksine şirketlerin kafalarında pekala mevcut olduğuna işaret ediyor. Bu nedenle bazı şirketlerin başkanları oldukça açık sözlülükle ifade etmişlerdir ki belli bir kâr oranını “normal” kabul ederler ve (bir tekel piyasasındaki!) fiyat hesaplamalarını buna göre yaparlar. Gardiner Means bu anlamda bir “hedeflenen yatırım getirisi oranı”ndan söz ediyor ki bunu Lanzillotti ABD imalat sanayisinde incelemiştir. 1947-55 dönemi için, bu oranın General Motors, Du Pont de Nemours ve General Electric için yüzde 20, Union Carbide için yüzde 18 ve New Jersey’den Standard Oil için yüzde 16 olduğu söyleniyor (son örnekte gerçekleşen ortalama kâr oranı aynı olmuştur). Elbette büyük şirketler de yanlış hesap yapabilir. Büyüyen aşırı-kapasite onların beklenen ortalama tekelci kâr oranını uzun vadede erişilmez kılabilir, bunun üzerine ortalama kâr oranının bir eşitlenmesi olacaktır. Yoğunlaşma oranı yüksek olan sentetik lifler sanayisi bu konudaki örneğimizi sunmaktadır. Bu sektörde, 14 şirket kapitalist dünyanın tüm hasılasının yüzde 80’inden sorumludur (ABD’de Du Pont, Celanese ve Monsanto; Büyük Britanya’da ICI ve Courtaulds; Japonya’da Toray, Toyobo ve Asahi; Fransa’da Rhône-Poulenc; İtalya’da Montedison ve Snia Viscosa; Benelux-Batı Almanya ve İsviçre’de AKZO ve Batı Almanya’da Bayer). Bir kilo polyester ipliğinin fiyatı 1970’te S1.25’ten 1972’de S0.80’e düştü. Bunun sonucunda kâr oranında uçurumdan düşer gibi bir düşüş oldu.<a href="../Text/gec10_split_036.html#footnote-525-1097" id="footnote-525-1097-backlink">[1097]</a></span></p>

  <p class="default"><span>Elmar Altvater tekelci kapitalizmde iki ortalama kâr oranı tezini şiddetle eleştirmiştir: yani tekelleşmemiş sektörlerdeki ortalama kâr oranı ile tekelleşmiş sektörlerdeki ortalama kâr oranı tezini. Altvater’in argümanlarını ele alırken, onun Dobb ya da Varga gibi yazarların bu ortalamaların ikiliği hakkında sunduğu doğrulamalara ilişkin eleştirisi ile bu iki ortalamanın var olmadığı, çünkü değer yasasının yalnızca bir ortalama kâr oranına izin verdiği ve bu oranın tekelci kapitalizmde rekabetçi kapitalizmde olduğu gibi realize edildiği ancak daha yavaş bir tempo ile ve daha uzun bir aralıktan sonra olduğu şeklindeki çıkarsaması arasında bir ayrım yapmak gereklidir. Altvater söz konusu tezi çürütmesine, tek bir kapitalist toplumda kâr oranının iki eşitlenme hareketinin varlığının “ebedi” tekeller olasılığını ima ettiğini ve dolayısıyla kapitalist ekonomiyi sadece iki sektöre değil, iki “topluma” böldüğünü iddia ederek başlıyor.<a href="../Text/gec10_split_036.html#footnote-525-1098" id="footnote-525-1098-backlink">[1098]</a> Ancak bu sağlam olmayan bir çıkarsamadır.</span></p>

  <p class="default"><span>Tekelleşmiş ve tekelleşmemiş sektörlerde iki ortalama kâr oranının ortaya çıkışı tek bir değer yasasının işleyişi tarafından belirlenen</span> <span class="ideitalik">tek bir eşitlenme hareketinin</span> <span>sonucudur. Sermaye, kârın ortalamanın altında olduğu sektörlerden dışarıya ve kârın ortalamanın üstünde olduğu sektörlere doğru akmaya devam eder. İki ortalama kâr oranının ortaya çıkışı, eşzamanlı olarak, bu tek eşitlenme hareketini ve her şeyden önce</span> <span class="ideitalik">boyut engelleri</span> <span>olan “giriş engelleri”nin buna karşı çıkardığı engelleri ifade eder. Tekelci kapitalizmdeki eşitlenme sürecini “serbest rekabet kapitalizmi”ndeki süreç ile özdeşleştirmek, bu engelleri minimize etmek ve Marksist çözümlemeden tekeli çıkarmak demektir. Tekellerin varlığından dolayı bu eşitlenme sürecinin işleyişini inkar etmek, tekellerin ekonomi dışı zor, manipülasyon, dolandırıcılık ve devlet müdahalesi yoluyla değer yasasınından sınırsızca kaçınabileceğini varsaymak ve böylece Marksist çözümlemeyi de terk etmektir. Gerçekte, tam da sadece çok uzun vadede yakınlaşma eğiliminde olan, iki ortalama kâr oranının uzun bir dönem boyunca yan yana oluşuna yol açan tam da kâr oranının eşitlenmesine yönelik içkin bir atılım ile tekellerin bu eşitlenmeye karşı diktiği muazzam engellerin bir</span> <span class="ideitalik">kombinasyon</span><span>udur. Meta üretimi, özel mülkiyet ve “birçok sermayeler” koşullarında, “ebedi tekellerin” var olmadığı ve olamayacağı hususunda Altvater’e tamamen katılıyoruz. Tekelleşmiş sektörlerde ortalama bir tekelci artı-kâr oranının ortaya çıkışı değer yasasının işleyişiyle çelişmez, aksine, daha önce vurguladığımız gibi, ona tekabül eder. Eğer bir tekelleşmiş sektöre –örneğin, otomobil sanayisine– yatırılan sermaye, maliyet azalmalarına karşın sürekli fiyat artışı uyguluyorsa ve böylece öteki tekelleşmiş sektörlerin ortalama artı-kârının üstünde bir tekelci artı-kâr elde ediyorsa, değer yasası onun üzerinde çifte bir karşı baskı uygulayacaktır.</span></p>

  <p class="default"><span>a) Bu büyük süper-kârların cezbettiği ek sermaye otomobil sanayisine akacaktır. Bu durum göreli aşırı-kapasite (ya da aşırı-üretim) yaratacak ve böylece artı-kâr oranını bir miktar azaltacaktır. Fakat yeni bir otomobil firması yaratmak için yüzlerce milyon dolar gerektiği için</span> <span class="ideitalik">yalnızca öteki tekellerin sermayesi bu eşitlenme hareketine katılabilecektir</span><span>. Küçük iş adamları yeni bir otomobil şirketi kurmak için yeterince sermaye toplayamazlar ve bu nedenle bu sektörün artı-kârlarından yararlanamazlar.<a href="../Text/gec10_split_036.html#footnote-525-1099" id="footnote-525-1099-backlink">[1099]</a> Bu ortalama bir tekelci artı-kâr oranının ortaya çıkışının ana mekanizmasıdır.</span></p>

  <p class="default"><span>b) Bu aşırı fiyatlandırılmış metaların satışı ya mutlak olarak ya da en azından aşırı fiyatlandırmasız düzeylerine (ya da satıcı firmanın beklentilerine) kıyasla göreli olarak azalacaktır. Çünkü değer yasası toplumsal talep aracılığıyla “aşırı” artı-kârların da üzerine gider. Gerçekten de uluslararası otomobil sanayisinde 1974’te geniş bir ölçekte fiilen meydana gelen şey bu idi. İmalatçılara birincil ya da yarı-mamul mal satan tekellerin durumunda –örneğin, büyük Amerikan çelik şirketleri– aşırı-fiyatlandırmaya karşılık teknolojik ikame olasılıkları barizdir, bu da yine talepte bir azalma ve ortalama tekelci artı-kâr oranının bir eşitlenmesiyle sonuçlanır. Aynı şey mamul mallar alanında bile potansiyel olarak geçerlidir.</span></p>

  <p class="default"><span>Altvater tekelci kapitalizmde iki ortalama kâr oranının varlığına ilişkin bu somut argümanlara bir yanıt sunmaz. Onun konumundaki çelişkiler en çok öteki yazarların görüşlerini eleştirmekten tekelci artı-kârlar sorununa kendi çözümünü formüle etmeye geçtiği zaman açıkça belli oluyor. “Değer yasasının değişimi (modifikasyonu), değer hareketlerinde içkin olan eğilimlerin tek bir çevrimde değil, fakat birkaç çevrim boyunca kendilerini dayattıkları anlamına gelebilir ancak”.<a href="../Text/gec10_split_036.html#footnote-525-1100" id="footnote-525-1100-backlink">[1100]</a> Altvater’in kendisi iş çevriminin süresinin “yüksek düzeyde gelişmiş kapitalizmde” 7-11 yıldan 4-6 yıla inmiş olduğunu doğru bir biçimde ifade eder. Dolayısıyla “birkaç çevrim” sözü en azından 8-12, muhtemelen 12-18 ve hatta belki de 16-24 yılı ima eder. Altvater için, değer yasasının işleyişinin “değişimi”, artı-kârların bu türden uzunca bir süre boyunca “sabit” kalması demektir. Fakat bu süre boyunca tekelci artı-kârlara gerçekte ne olur? Bu kârlar engelle karşılaşmaksızın işleyebilir mi? Başka bir deyişle, yıldan yıla ve çevrimden çevrime</span> <span class="ideitalik">büyüyebilir</span> <span>mi? Altvater böyle bir konumu kabul etseydi (ki etmiyor) o zaman bu onun haklı olarak mücadele ettiği kavrama bir geri dönüş olurdu – yani tekellerin kendilerini yaklaşık bir çeyrek yüzyıl kadar bir süre değer yasasının her türlü etkisinden kurtarabileceği anlayışına. O zaman tekellerin hareketleri tamamen şansa bağlı ya da rastgele midir? Yine, böyle bir tez, artı-kârların değer yasası tarafından herhangi bir nesnel regülasyonunu inkar ederdi. Bu savunulamaz sonuçlardan kaçınmanın ve birbirini izleyen bir dizi ticaret çevrimi boyunca</span> <span class="ideitalik">tekellerin artı-kârları elde ederken bile kendilerini değer yasasının işleyişinden kurtaramayacağı</span> <span>temel tezini savunmanın yalnızca bir yolu vardır: önce tekelleşmiş ve tekelleşmemiş sektörlerdeki iki farklı ortalama kâr oranının oluştuğu ve sonra da bunların çok uzun vadede tek bir ortalama kâr oranında kaynaştığı tezini kabul etmek.</span></p>

  <p class="default"><span>Altvater’in hatasının nedeninin, sermayenin serbest hareketinin önündeki teknik (açık) ve pazar etkenlerinden kaynaklanan engeller ile tekel görüngüsünü yok yere özdeşleştirmesi ve kâr oranlarının eşitlenmesinin önündeki tekellerin</span> <span class="ideitalik">boyut</span><span>larından, başka bir deyişle sermayenin yoğunlaşma ve merkezileşme derecesinden kaynaklanan engellerin yeterince farkında olmayışı olduğuna inanıyoruz. Verili bir sanayi dalındaki hakiki rekabet 1 ya da 1.5 milyon dolarlık bir yoğunlaşmayı gerektiriyorsa bu olgunun kendisi bu daldan içeriye ve dışarıya sermaye hareketine ve böylece kâr oranının etkin bir eşitlenmesine en büyük engel haline gelir.<a href="../Text/gec10_split_036.html#footnote-525-1101" id="footnote-525-1101-backlink">[1101]</a> İşin içindeki sermayenin boyutları, aynı zamanda hem rekabetin bu dallarda neden daha uzun süreler için etkin biçimde kısıtlanabileceğini, hem benzer boyutlardaki yeterli sermayeler karşı karşı geldikleri zaman aniden yeniden (bazen çok şiddetli biçimde) niçin alevlenebileceğini ve hem de böyle bir rekabetin niçin zorunlu olarak bu boyuttaki sermayelerle sınırlı olduğunu açıklar. Bazen daha küçük bir “yabancı” tekelleşmiş bir dala girebilir. Fakat istisna çabucak kuralı doğrular: bu sermaye o zaman tekeller tarafından yutulacaktır.</span></p>

  <p class="default"><span>Unutulmamalıdır ki Marx, ortalama kâr oranının, kapitalistlerin bilincine giren hesaplarının temelini oluşturan ekonomik bir “hayat olgusu” olduğunu söylemiştir.<a href="../Text/gec10_split_036.html#footnote-525-1102" id="footnote-525-1102-backlink">[1102]</a> Dolayısıyla şu soru gereklidir: hangi “ortalama kâr oranı” tekelcilerin hesaplarına temel oluşturur? Sadece her 16 ya da 24 yılda bir gerçek olan soyut bir “genel ortalama” mı? Yoksa tekellerin üretim maliyetlerine ekledikleri yüzde 15-20’lik “beklenen getiri oranı”ndan başka bir şey olmadığını gördüğümüz ortalama tekelci kâr oranı mı? Marx’ın kendisi toprak rantı sorunuyla ilgili olsa da artı-kâr oranının eşitlenmesi sorununu ortaya koymuştur. “Metaların değerlerinin, üretim-fiyatlarına eşitlenmesi herhangi bir engelle karşılaşmazsa, o zaman rant farklılık rantına dönüşür, yani düzenleyeci (regüle edici) üretim-fiyatları tarafından bazı kapitalistlere verilmesi gereken ve şimdi toprak sahibinin eline geçen artı-kârların eşitlenmesi ile sınırlıdır. O zaman burada, rant, üretim fiyatlarının genel kâr oranı tarafından regülasyonunun sebep olduğu bireysel kâr oranındaki sapmalarda kendi kesin değer sınırını bulur... Son olarak, eğer artı-değerin ortalama kâra eşitlenmesi çeşitli üretim alanlarında yapay ya da doğal tekeller biçiminde engellerle ve özellikle toprak mülkiyeti tekeliyle karşılaşırsa ve böylece üretim-fiyatının üstüne ve böyle bir tekelden etkilenen metaların değerinin yukarısına yükselen bir tekel fiyatı mümkün hale gelirse, o zaman metaların değerinin empoze ettiği limitler böylelikle ortadan kalkmış olmaz. Belirli metaların tekel fiyatı sadece öteki meta üreticilerinin kârının bir kısmını tekel fiyatına sahip olan metalara transfer edecektir. Artı-değerin çeşitli üretim alanları arasındaki dağıtımında yerel bir dengesizlik dolaylı olarak meydana gelecektir, fakat bu durum, bu artı-değerin kendi limitini değiştirmez.”<a href="../Text/gec10_split_036.html#footnote-525-1103" id="footnote-525-1103-backlink">[1103]</a></span></p>

  <p class="default"><span>Tekellerin ekonomiyi regüle etmek için özel girişimleri hakkında geçerli olan şey eşit şekilde devlet regülasyonu için de geçerlidir. Burada bu regülasyonun toplumsal işlevini çözümlemeye gerek yoktur. Zaten Bölüm 15’te geç kapitalizmde devletin 19. yüzyılda ne idiyse öyle kalmaya devam ettiğini göstermeye çalıştık – nihai olarak burjuva sınıfının (“bir bütün olarak sermayenin”), her şeyden önce onun egemen toplumsal-ekonomik katmanının çıkarlarını ancak temsil edebilen bir burjuva devleti. Burada biz devlet regülasyonunun ekonomik işlevi ile ilgiliyiz, başka bir deyişle, onun geç kapitalist ekonomiyi değer yasasının ve kapitalist üretim tarzının hareket yasalarının işleyişinden hepten kurtarmaktaki iddia edilen yeteneği ile. Geç kapitalist ekonomide devlet müdahalesi üç başlık altında toplanabilir: teşvik (stimülasyon), enflasyon ve sübvansiyon. Bu çalışmanın 13 ve 14. bölümlerinde, para ya da kredi yaratma yoluyla sanayi çevrimini ılımlılaştırma girişimini tartışmış bulunuyoruz. Devlet eyleminin, istihdamı artırmak için ya da dolaşım araçlarının ve banka parasının enflasyonu olmaksızın kapasite kullanımını teşvik etmek için hükümet müdahalesiyle sınırlı olduğu optimum durumda, göstermiş olduğumuz gibi bu girişim kuşkusuz bir ölçüde etkilidir. Fakat bu etki iki nedenden ötürü zaman içinde sınırlıdır: Birincisi, ancak eğer eşzamanlı olarak artı-değer oranını ve böylelikle otomatik olarak realizasyon zorluklarını sermaye genişlemesinin koşullarını iyileştirecek ölçüde artırırsa teşvik edici bir etkiye sahip olabilir. (Genel olarak sermaye için, bu bir genişletilmiş yeniden üretim çevrimleri serisi içindeki bir çevrimi “dışarda bırakmaya” eşdeğer olurdu). İkincisi, çevrimsel dalgalanmalar aralığının geçici kısıtlanması bunalımın bir bütün olarak sermaye için olumlu etkisini de azaltır. toplumsal ortalama emek üretkenliğinin ya da kârlılığın altında işleyen birçok işletme hükümet müdahalesi sayesinde daha uzun süre boğulmaksızın suyun üstünde durur. Bu durum toplam sermayenin devalorizasyonunu yavaşlatır, fakat aynı zamanda böyle bir devalorizasyondan kaynaklanan ortalama kâr oranındaki artışı geciktirir. Dolayısıyla, ekonomideki bu enflasyonist olmayan devlet müdahalesi optimum durumunda bile, sonuç açıkça kapitalist üretim tarzının çelişkilerini ortadan kaldırmak şöyle dursun, azaltmakta bile başarısız olmaktadır: sadece bu çelişkilerin patlama saatini ertelemektedir. Tarihsel olarak, devletin ekonomiye bu türden teşvik edici müdahalesinin 19. yüzyılın klasik para ve kredi sisteminin etkisine benzer bir etkisi vardır.</span></p>

  <p class="default"><span>Bununla birlikte, daha yukarıda özetlenen nedenlerden ötürü 20. yüzyıl, herhangi bir hükümetin bir aşırı-üretim bunalımının başlangıcından sonra bu “optimum” biçimde bir ekonomik yukarı salınımı doğurmasına hemen hemen hiç tanık olmamıştır. Ekonominin mevcut bu türden teşviklerinin her bir örneği şimdiye değin enflasyonist olmuştur. Bunun temel nedeni tartışılmış bulunuyor, Keynes’in kendisi de buna aşina idi.<a href="../Text/gec10_split_036.html#footnote-525-1104" id="footnote-525-1104-backlink">[1104]</a> Tüketici talebinin tek başına uyarılması (teşviki) kapitalist koşullarda iki yönden etkisizdir: birincisi, artı-değer oranını düşürür ve dolayısıyla kâr oranını da ve ikincisi girişimsel yatırım etkinliğini artırmaz – Departman II’deki harcamalardaki sınırlı bir yükselişin olası istisnası ile. Fakat devlet “nihai tüketicilerin” parasal olarak efektif talebini artırmayı dilemekle kalmayıp yatırımların küresel hacmini yükseltmeyi de dilerse, bunu ancak kendi yatırımlarının özel kapitalist işletmelerin yatırımlarıyla rekabet etmemesini sağlayarak –başka bir deyişle, onların zaten kısıtlı pazarlarını ellerinden almayarak– yapabilir. Böylece devlet yatırımları ancak “ek pazarlar” yaratırsa bir yukarı salınımı teşvik edebilir. Tarihsel olarak, silah üretimi ve bayındırlık işleri bu rolü yerine getirmiştir.</span></p>

  <p class="default"><span>Devletin yeni kullanım değerleri ya da “hizmetler” üretiminin teşviki ne var ki meselenin sonunu getirmez. Şimdi artı-değerin dağıtımı ya da sermayenin valorizasyonu sorunu doğar. Böylesi devlet harcamaları tamamen vergilerle finanse edilirse, o zaman bir kez daha küresel talepte bir değişim olmayacak ve devlet yatırımları basitçe özel sektörün satışlarında göreli –hatta belki de mutlak– bir gerilemeye yol açacaktır. Ancak bu yatırımlar satın alma gücünde en azından bir ölçüde bir doğrudan nominal artışa sebep olursa –yani ek ödeme araçlarını dolaşıma sokarsa– ancak o zaman ekonomi üzerinde teşvik edici bir etkiye sahip olacaktır (açık finansmanı). Fakat böylesi yatırımlar dolaşımdaki metaların miktarını ek ödeme araçları yaratma ölçüsünde artırmayacağı için kaçınılmaz olarak enflasyonist bir yanları olacaktır.</span></p>

  <p class="default"><span>Dolayısıyla, somut anlamda, ekonomide bir yukarıda salınımı teşvik etmek için (bunalımı yenmek ya da sınırlamak için) devlet müdahalesi düzenli olarak enflasyona yol açmıştır. Bölüm 13’te zaten tartışılmış olan bu konuya dönmenin bir gereği yoktur. Ayrıca Bölüm 9’da silah üretiminin kapitalist üretim tarzının hareket yasaları üzerindeki etkisinin bir çözümlemesinde enflasyonun bu hareket yasalarını zayıflatmaktan ya da ortadan kaldırmaktan aciz olduğunu göstermiş bulunuyoruz. Böylece burada da kapitalizmin çelişkilerinin patlamasını ertelemek için devlet regülasyonunun etkileri bu çelişkileri şiddetlendiren etkilerle yavaş yavaş kaynaşırlar.</span></p>

  <p class="default"><span>Devletin sübvansiyon etkinliği, burjuva devletinin Bölüm 15’te keşfedilen kapitalist üretimin genel koşullarının garantörlüğü işlevinde zaten rüşeym halinde mevcuttur. Bayındırlık ya da altyapı işleri alanındaki her türlü devlet etkinliği toplam sermayenin valorizasyonunu kolaylaştıran “bedava mallar” ve hizmetler yaratır.</span> <span class="ideitalik">Artı-değerin üretimi ve realizasyonunun dolaylı maliyetlerinin</span> <span>sorumluluğunu devlete yüklemekle, bir bütün olarak kapitalist sınıf değer bakımından da kazanır, tabii eğer bu etkinliği finanse etmenin araçları münhasıran kapitalist işletmelerin kârlarından türemiyorsa. Küçük bağımsız üreticilerin ve bir bütün olarak küçük burjuvazinin gelirleri ile birlikte proletaryanın brüt ücretlerinin vergilendirilmesi böylece toplumsal (devlet) sermaye(si)nin genişlemesinin dolambaçlı yoluyla toplumsal gelirin bir yeniden dağıtımını yapar, bu da artı-değer üretiminde bir artışa yol açar. Bu anlamda, burjuva devletinin artan altyapısal etkinliği kendi içinde özel sermayenin artan bir sübvansiyonuna eşdeğerdir. Bu böylece kapitalist üretim tarzının şiddetlenen yapısal bunalımının bir dışavurumudur – çünkü yükselen kapitalizm zamanında sermaye devlet etkinliğini genişletmekten ziyade sınırlamaya çalışıyordu, hatta devletin kapitalist üretimin genel koşullarını yaratma rolünü bile. Bu yapısal bunalım tekelci kapitalizm çağında ve özellikle onun geç kapitalist evresinde ne kadar şiddetlenirse devletin sübvanse edici etkinliğinin ölçeği de o kadar büyük olur. Bu etkinlik elbette sanayi çevriminin evreleri ile iç içe geçmiştir: sermaye valorizasyonunda bir bozulma zamanlarında sıçrayarak gelişirken,<a href="../Text/gec10_split_036.html#footnote-525-1105" id="footnote-525-1105-backlink">[1105]</a> ortalama kâr oranında geçici bir yukarı salınım dönemlerinde ise uygun biçimde kısılır. Devletin altyapıyı genişletme etkinliği böylece hem yapısal hem de çevrimsel etkenler tarafından belirlenir. Bu durum geç kapitalizmde, bir bütün olarak burjuvazinin bu harcamaların çevrime karşı kullanımına dayanan kesimlerinin çıkarları ile belli başlı devlet ihalelerinde uzmanlaşan, böyle projeleri birkaç yıl önceden planlamaya çalışan ve dolayısıyla kendi üretken kapasitelerinin sürekli kullanımını sağlamak için daimi bir altyapı politikasını tercih eden kapitalist işletmelerin (bazı tekeller dahil) çıkarları arasında tipik bir karşıtlık yaratır.<a href="../Text/gec10_split_036.html#footnote-525-1106" id="footnote-525-1106-backlink">[1106]</a></span></p>

  <p class="default"><span>Burada devlet sübvansiyonunun iki farklı biçimi arasında ayrım yapmak gereklidir – doğrudan ve dolaylı sübvansiyon.<a href="../Text/gec10_split_036.html#footnote-525-1107" id="footnote-525-1107-backlink">[1107]</a> Sermayeye verilen dolaylı devlet sübvansiyonu doğrudan artı-değer üretimi ile birleştirilebilir. Örneğin hammaddeler, enerji ya da yarı mamul mallar üreten belli sanayi dallarının kamulaştırılması bu kamu sektöründe üretilen metaların ortalamanın altında bir kâr oranıyla, belki de zararla özel işletmelere satılmasına yol açtığı zamanlarda olduğu gibi. Bu durumda, kamulaştırılmış sektördeki işçiler tarafından üretilen artı-değerin bir kısmı özel sermayeye transfer edilmiş olur ki bunun etkisi kapitalist özel işletmelere genel bir sübvansiyonunki ya da özel sermayenin elde ettiği kâr kitlesindeki genel bir artışınki ile aynıdır.<a href="../Text/gec10_split_036.html#footnote-525-1108" id="footnote-525-1108-backlink">[1108]</a></span></p>

  <p class="default"><span class="ideitalik">A</span> <span>(diyelim Büyük Britanya’nın, Fransa’nın ya da İtalya’nın) kamulaştırılmış sektörü ve</span> <span class="ideitalik">B</span> <span>özel sektör olsun. Bu ikisindeki değer yaratımı şu oranlarda olsun:</span></p>

  <p class="default"><span class="ideitalik">A</span> <span>: 2,000</span> <span class="ideitalik">c</span> <span>+ 1,000</span> <span class="ideitalik">v</span> <span>+ 1,000</span> <span class="ideitalik">s</span> <span>= 4,000</span></p>

  <p class="default"><span class="ideitalik">B</span> <span>: 6,000</span> <span class="ideitalik">c</span> <span>+ 3,000</span> <span class="ideitalik">v</span> <span>+ 3,000</span> <span class="ideitalik">s</span> <span>= 12,000</span></p>

  <p class="default"><span>Şimdi eğer</span> <span class="ideitalik">A</span><span>’da üretilen mallar (ki bunların tamamı</span> <span class="ideitalik">B</span><span>’nin değişmeyen sermayesinin öğeleri olmuştur) 3,000 birime</span> <span class="ideitalik">B</span><span>’ye satılırsa, o zaman</span> <span class="ideitalik">B</span><span>,</span> <span class="ideitalik">A</span><span>’da üretilmiş olan 1,000 birim artı-değeri elde edecektir ve bu sübvansiyon özel sermayenin kâr oranını yüzde 33.3’ten yüzde 44.4’e çıkaracaktır.</span></p>

  <p class="default"><span>Ancak, özel sermayenin çıkarları adına bile, kamulaştırılmış sanayi dalları genişletilmiş yeniden üretim yapabilmelidir (her ne kadar mutlaka hepsinin yapması gerekmese de ve ekonominin özel sektörleri ile mutlaka aynı oranda olmasa da).<a href="../Text/gec10_split_036.html#footnote-525-1109" id="footnote-525-1109-backlink">[1109]</a> Dolayısıyla bunlarda üretilmiş artı-değer kitlesinden kesintiler en azından kısmen başka araçlarla telafi edilmelidir, eğer dolaylı sübvansiyonlar sistemi kamulaştırılmış sektördeki kârlılığın sistematik bir biçimde kayboluşuna yol açamayacaksa. Öte yandan bu amaç için gereken emek miktarları nihai olarak ancak (ücretlilerin brüt gelirlerinin daha ağır vergilendirilmesi yoluyla) ücretlerin zararına ya da küçük bağımsız üreticilerin zararına ya da başka yerde üretilmiş artı-değerin zararına elde edilebilir. Bu nedenle, son çözümlemede, dolaylı sübvansiyonlar sistemi ya toplumsal artı-değer oranında bir artışa ya da toplumsal artı-değerin belli kapitalist gurupların lehine ve ötekilerin aleyhine bir yeniden dağıtımına yol açar. Dolaylı sübvansiyon devlet ihalelerindeki aşırı kârlar biçimini de alabilir. Bu kârlar devlete çalışmayan özel firmaların zararına bir artı-değer transferi yoluyla ya da proletaryanın ve küçük burjuvazinin vergilerinde bir artış yoluyla ya da bütün bu varyantların bir kombinasyonu yoluyla elde edilebilir.</span></p>

  <p class="default"><span>Doğrudan sübvansiyonlar genellikle kapitalist işletmelerin zararlarının devletçe karşılanması ya da ek kâr garantileri ya da araştırma ve geliştirme harcamaları gibi belli üretim maliyetlerinin finanse edilmesi biçimini alır.<a href="../Text/gec10_split_036.html#footnote-525-1110" id="footnote-525-1110-backlink">[1110]</a> Böylesi doğrudan sübvansiyonlar da toplumsal artı-değer oranında bir artışı ile ya da toplumsal artı-değerin bir yeniden dağıtımı ile sonuçlanır. Sistemin içkin çelişkileri bu şekilde yenilemez. Aksine, bu çelişkiler – daima toplumsal ve ekonomik olarak sınırlı kalması gereken artı-değerin oranındaki herhangi bir artışın öteki tarafında hüküm sürecektir ve kârların üretken sermayenin çeşitli dalları arasındaki dağıtımından etkilenmeyecektir.</span></p>

  <p class="default"><span>Doğal olarak, bu demek değildir ki ekonomide teşvik, enflasyonist kredi parası yaratımı ve özel sermayenin sübvansiyonu olarak sınıflandırılabilen devlet müdahalesi sonuçsuz ya da önemsizdir. İki anlamda bu geç kapitalizmin esas bir özelliğidir. Birincisi, klasik tekelci kapitalizm çağında esas olarak bankalar ve mali sermaye tarafından yerine getirilen, toplam toplumsal artı-değerin çeşitli sanayi dallarına dağıtımına yön vermede toplam sermaye için genel bir takas odası rolü şimdi devlet ve büyük tekellerin ortak eylemi tarafından gittikçe daha çok yerine getirilmektedir. İkincisi, devletin ekonomiye artan müdahalesi nihai olarak emeğin ve üretim araçlarının nesnel toplumsallaşmasının bugünkü derecesinin üretim araçlarının özel mülkiyeti ile çatışmakla kalmayıp aynı zamanda artan sayıda alanlarda bazen onunla doğrudan uyumsuz hale gelmiş olduğunun bir dışavurumudur yalnızca. Bu nedenle devletin, artık özel sermayenin garanti edemediği üretimin önkoşullarını yaratmak için giderek daha çok ekonominin özgün üretken alanlarına müdahale etmesi eğilimi mevcuttur. Bu alanlar fiili altyapıdan ve eğitim ve yönetim alanından, hammadde üretiminin belli dallarına, ulaşım sistemine ve hatta teknolojik olarak haddinden fazla “ileri atılmış” olan üretim dallarına (örneğin nükleer enerji istasyonları) kadar uzanır.</span></p>

  <p class="default"><span>Geç kapitalist ekonominin devletçe regülasyonunun özgüllüğü ve onun benimsediği rol, yani mevcut sermayenin genişlemesi, yatırımı ve dağıtımı için merkezi bir takas odası olma rolü bu müdahalenin kapitalist üretim tarzının hareket yasaları ile olan bağlantısında yatar. Ekonomi artı-değer üretimi ve realizasyonuna dayalı kalır, hala değer yasasının uzaktan kontrolüne tabidir ve sermaye valorizasyonu baskısı ve bundan doğan büyüme baskısı tarafından yönetilmeyi sürdürür. Bu çerçevede devlet uzun vadede bu üretim tarzının çelişkilerinin ya da hareket yasalarının hiçbirini ortadan kaldırmak şöyle dursun azaltamaz bile. Hele son kertede burjuva sınıf egemenliğinin bir aracı olarak kaldığı için işi daha da zordur. Her ne kadar devlet çoğu zaman tekellerin belli çıkarlarını savunsa da bu işi sistemin ayakta kalmasını tehlikeye atacak dereceye vardıramaz. Devlet hiçbir anlamda “tekel kârları üretmez”, hatta başlı başına genişletilmiş yeniden üretim için sorumluluk dahi almaz.</span></p>

  <p class="default"><span>Uzun vadede devlet sermayenin valorizasyon koşullarını iyileştirmeyi ve realizasyon zorluklarını azaltmayı eşzamanlı olarak başaramaz. Kâr oranı düşerse, pazar genişliyor olsa bile sermaye birikiminde de bir düşüş olacaktır. Kâr oranı yüksekse veya yükseliyorsa, sermaye birikimi hala yavaşlayacaktır, şayet aynı zamanda pazarda göreli bir daralma varsa ya da kapasite kullanımı azalırsa. Ekonominin özel ve devletçe regülasyonunun hiçbir kombinasyonu, uzun vadede, yükselen bir kâr oranı</span> <span class="ideitalik">ve</span> <span>genişleyen bir pazar (her iki Departman’da da yüksek bir kapasite kullanımı) mucizesini başaramamıştır. Mattick de geçenlerde devletin kapitalist üretim tarzında içkin olan çelişkileri uzun vadede başarıyla yenemeyeceği sonucuna varmıştır.<a href="../Text/gec10_split_036.html#footnote-525-1111" id="footnote-525-1111-backlink">[1111]</a> Ancak o bu doğru sonuca yanlış bir argümanla ulaşıyor, çünkü o devlet harcamalarının artı-değer kitlesinden bir kesintiyi, dolayısıyla da sermaye birikiminde bir geciktirmeyi içerdiğini iddia ediyor. Bu iki nedenle yanlıştır.</span></p>

  <p class="default"><span>Devlet harcamalarının gerçekte artı-değer oranını artırabileceğini ve böylece sermaye birikimini yavaşlatmaktan ziyade hızlandırabileceğini göstermiş bulunuyoruz. Ancak Mattick’in kritik hatası neo-klasik burjuva iktisatçılarına özgüdür: Mattick, tam istihdamın mümkün olduğu ve dolayısıyla bütün sermayenin yatırıma dönüştüğü ve ortalama kâr oranını elde ettiği şeklindeki örtük hipotezden hareket ediyor. Bu varsayım tekelci kapitalizm çağında uygulanamaz. Aşırı-birikmiş sermayenin bir kısmının sadece ortalama faiz elde ettiğini, yani artı-değer</span> <span class="ideitalik">üretimi</span> <span>açısından atıl kaldığını varsayarsak, o zaman bu sermayenin devletin satın aldığı silahları ya da altyapı tesislerini üretmek için kullanılması pekala artı-değer kitlesini artırabilir ve böylece sermaye birikimini de hızlandırabilir, hatta devlet satın alımlarının bedelini kısmen açık finansmanı yoluyla ve kısmen vergilendirme yoluyla ödese bile. Gelecekteki artı-değerin bir kısmı üzerindeki bir iddia, genişletilmiş yeniden üretim fiilen meydana geldiği sürece, cari artı-değerdeki bir artış ile kesinlikle uyuşmaz değildir. Yeniden üretim sürecine girmeyen metaların üretimi bile üretilen artı-değer kitlesini artırabilir.</span></p>

  <p class="default"><span>Bu çalışmanın başında Bölüm 2, 3 ve 4’te kapitalist üretim tarzının tarihinde geç kapitalizmin yerini ve değer yasasının bu üretim tarzının içkin çelişkilerini yönetme biçimini ana hatlarıyla verdik. Şimdi sonuç bölümünde temel bulgularımızı öne çıkarıp özetleyebiliriz. Geç kapitalist evre, faşizm ve İkinci Dünya Savaşı, artı-değer oranında önemli bir artış yarattığı zaman başladı ve değişmeyen sermayenin önemli öğelerinin fiyatındaki ciddi bir indirim bu artışın ömrünü uzattı. Bu da, “genel olarak sermaye”nin, ortalama kâr oranının uzun vadeli gerilemesini ya da durgunluğunu yenmesine izin verdi. Sonuç, sermaye birikiminde, daimi silahlanma ekonomisinin de desteklediği bir hızlanma oldu ve bu hızlanma şimdi geçen on yılda olgunlaşmakta olan keşifleri ve yenilikleri sardı ve böylelikle üçüncü bir teknolojik devrimi tetikledi.</span></p>

  <p class="default"><span>Bu özgül koşullar altında, hızlanmış sermaye birikimi kâr oranını iki anlamda teşvik etti. Birincisi, emek-gücü istikrarlı olarak serbest bırakıldı, böylece artı-değer oranının yüksek bir düzeyde tutulması sağlandı. İkinci olarak, değişmeyen sermaye öğelerinin maliyetinde bir indirim daha vardı, böylece sermayenin organik bileşimindeki büyüme ilk bakışta göründüğünden çok daha yavaş ve daha ılımlı idi. Dolayısıyla kâr oranı uzun bir süre görece yüksek kaldı; sonuçta geç kapitalizm üretici güçlerin uzun vadeli belli başlı bir büyümesi ile öne çıkmıştır. Bununla birlikte, bu genel gelişme dünya sermayesinin bütün kesimleri arasında eşit olarak dağılmadı. Kapitalist sınıfın bir kesiminin, daha az önemli bir kesimi olsa dahi, malları bu dönemde tümüyle kamulaştırıldı.<a href="../Text/gec10_split_036.html#footnote-525-1112" id="footnote-525-1112-backlink">[1112]</a> Emperyalist metropol ülkelerde bir dizi tekel “büyüme sektörü” denen sektörlerde yuvalandılar ve ciddi teknolojik artı-kârlar elde ettiler, sömürge ve yarı sömürgelerle yapılan eşitsiz mübadele bu artı-kârları bir ölçüde büyüttü. Hızlanmış sermaye birikimi esas olarak bu sektörlerde meydana geldi –bunlar genişlemeci “uzun dalga”nın gerçek “taşıyıcıları” idi– ve bu durum talep yapısında bir değişime yol açtı, böylece bazı üretim alanlarının kârlarında göreli ya da mutlak bir gerileme yaşandı: taş kömürü madenciliği, tarım, geleneksel tekstil sanayisi (ve kısmen giyim sanayisi bile), küçük perakendeciler, vs. Bununla birlikte, hızlı genişleme bu dallarda istihdam edilen emeğin geç kapitalizmin büyüme sektörlerine (sanayi ve hizmetler) transfer edilmesine izin verdi ve dolayısıyla “genişlemeci uzun dalga” yeni bir sanayileşme dalgası karakterine büründü (genişlemesine, özellikle Fransa, İtalya, Japonya, Hollanda, İskandinavya, ABD’nin güney eyaletleri, İspanya gibi ülkelerde ve Brezilya, Meksika, Hong Kong ve Singapur gibi birkaç yarı sömürgede; derinlemesine ise, tarım, muhasebe, bankacılık sistemi, belli hizmet sektörleri ve inşaatın “sınaileşmesi” ile). Fakat tam da bu şekilde elde edilen ciddi tekelci artı-kârlardan dolayı, büyüme sektörleri, “nihai tüketiciler”in payına düşen talebin gelişimini ya da toplumsal talebin genel yapısının değişimini aşan bir sermaye birikimi oranı ile öne çıktı. Böylece uzun “canlanma”dan esas olarak sorumlu olan dallarda, daha 1960’ların ortalarında durgun ya da gerileyen üretim dallarında belirmiş olana benzer bir büyüyen aşırı-kapasite ortaya çıktı.</span></p>

  <p class="default"><span>Kredilerin genişlemesi, toptan ve perakende ticaretin “sınaileşmesi”, hizmet sektörünün genişlemesi ve üçüncü teknolojik devrimin ulaşım ve iletişim sektöründe olduğu gibi envanter kontrolü gibi etkinliklerdeki yenilikleri dolaşımdaki sermayenin rotasyonunda önemli bir hızlanmaya izin verdi, bu da İkinci Dünya Savaşı’ndan sonra kâr oranındaki yükselişe bir katkı daha yaptı.<a href="../Text/gec10_split_036.html#footnote-525-1113" id="footnote-525-1113-backlink">[1113]</a> Ancak bunun ardından sabit sermaye yatırımı projelerinin artan masrafı, yeni fabrikalar ve üretici kompleksler inşa etmek için gereken sürenin uzaması, gerileyen öz-finansman oranı ve kredilerin daralmasına yönelik büyüyen eğilim sabit sermayenin ve dolaşımdaki sermayenin devir-çevriminin kısalmasını sınırladı ve artık üretken olarak işleyemediği koşullarda giderek daha çok sermayeyi hareketsizleştirme eğilimine girdi ve böylece yeniden kâr oranını düşürdü.</span></p>

  <p class="default"><span>Daha önemli emperyalist ülkelerde, ortalama-üstü büyümenin uzun süresi, eşzamanlı olarak, yedek sanayi ordusunun soğurulması anlamına geldi – yarı-kapitalist periferiden geç kapitalizmin merkezlerine çok sayıda yabancı işçi ithal edilmesine rağmen. Böylece kâr oranı da artı-değer oranındaki düşüş tarafından tehdit edilirken, sermayenin organik bileşimindeki uzun vadeli artış da ne kadar yavaş olsa bile kaçınılmaz olarak olumsuz bir etkide bulundu. Üçüncü teknolojik devrim, sabit sermayenin kısalan devir süresi, emek-gücünün daha yüksek bir entelektüel ve teknik nitelik düzeyinde yeniden üretiminin artan önemi ve kendisi de giderek daha çok devletçe finanse edilen araştırma geliştirmenin büyüyen öneminin hepsi bir araya gelerek şirketler içinde daha çok ekonomik planlama ve bir bütün olarak toplumda ekonomik programlamaya yönelik bir baskı yarattılar. Kompleks üretim sisteminin daha büyük duyarlılığını ve tehlikelere açıklığı, özel ve kamu ekonomik regülasyonu ve toplumsal denetimi için artan bir gereksinim yarattı. Ancak böylesi bir regülasyonun etkililiğinin sınırları üretimin meta karakteri ve sermaye valorizasyonu baskısının aşılmaz engelleri tarafından belirlenmiştir. Uzun vadede, tekelci artı-kârlar ve ortalama kâr oranı, özgül metaların pazarı ve özgül işletmelerin büyüme oranı belirsiz ve değer yasasına tabi kalır.</span></p>

  <p class="default"><span>Sanayi çevrimini regüle etmek için artan girişimler şimdiye değin sadece büyük emperyalist güçlerin çeşitli ulusal döviz sahalarının göreli özerkliğinden dolayı başarılı oldu. Bu göreli özerklik, en güçlü emperyalist gücün para birimi, ABD doları, altının yan ısıra bir dünya parası olarak işlev görebildiği sürece, dünya pazarının istikrarlı bir genişlemesi ile uyumlu idi ancak.<a href="../Text/gec10_split_036.html#footnote-525-1114" id="footnote-525-1114-backlink">[1114]</a> ABD içinde artı-değer realizasyonu ve sermaye valorizasyonundaki artan zorlukların getirdiği doların satın alma gücündeki istikrarlı erozyon şimdi doların bir dünya parası olma işlevini zayıflatmıştır. Bu ise kendi payına ulusal olarak manipüle edilen para birimlerinin bütün sistemini tehlikeye sokar ve “genelde sermaye”nin ulusal kesimlerinin müdahalesinden dünya pazarında genel kabul görmüş bir evrensel eşdeğere dönüşü gittikçe daha çok gerekli kılar. “Ulusal” para ve kredi politikasının iş çevrimini ılımlılaştırmadaki rolü böylece kesin olarak kısılma tehdidi altındadır. Hızlanmış genişlemenin “uzun dalga”sının yeni bir teknolojik devrim koşullarında sermayenin hızlanmış yoğunlaşma ve merkezileşmesinin yeni bir evresine yol açtığı ölçüde bu tehdit bir gerçeklik haline gelmektedir ve bu durum çokuluslu şirketi geç kapitalist işletmenin belirleyici örgütsel biçimi haline de getirmiştir. Geç burjuva devleti bu örgütsel biçim üzerinde geçen yılın ve daha öncesinin “ulusal” tröstleri ve tekelleri üzerinde olduğundan çok daha az bir etkiye sahiptir. Üretici güçler ulusal devletten daha hızlı büyüdükçe benzer şekilde devletin sanayi çevrimini kontrol etmedeki ve ekonomik yukarı salınım ve büyümeyi teşvik etmedeki rolünü de tedricen geri bırakmaktadır.</span> <span class="ideitalik">Tekeller değer yasasından ulusal sınırlar içinde ne kadar kurtulduklarını sandıkları ölçüde uluslararası ölçüde o kadar ona tabi olmaktadır</span><span>.</span></p>

  <p class="default"><span>Son olarak, teknolojik artı-kârlar ve onların elde edilmesi arayışının getirdiği tüm ekonomik süreç kapitalist dünya ekonomisinin her iki kutbunda geniş bir patlayıcı malzeme biriktirmiştir. Uluslararası sermaye hareketleri bugün her zamankinden daha fazla olarak emperyalist tekeller tarafından belirlenirken uluslararası sermaye piyasasında hiçbir tek tiplik yoktur (ne de üretim ilişkilerinin dünya ölçeğinde bir türdeşleşmesinden söz edilebilir). Sonuçta, metropol ülkelerin sakinleri ile sömürge ve yarı sömürgelerde yaşayanlar arasındaki üretkenlik, gelir ve refah farkının istikrarlı olarak artmakta ve bu nedenle bu ikincilerdeki devrimci kurtuluş hareketlerini artırmaktadır. Üçüncü teknolojik devrim metropol ülkelerdeki çalışan kitlelerin gereksinimlerinde derin değişimler getirmiştir – çalışmanın biçim ve içeriğinde nitel değişimler gereksinimi de buna dahildir, fakat geç kapitalizm bu gereksinimleri karşılayamamaktadır.</span> <span class="ideitalik">Artı-değer oranı üzerindeki evrensel bir mücadelenin</span> <span>patlak vermesinin geç kapitalizmi daha önceden proletaryaya tanınmış olan “haklar”ı bile (özellikle tam istihdam ve ücret görüşmelerinde özerklik) pratikte tanımamaya zorladığı günümüzde bu gereksinimleri karşılaması daha da zordur. Dolayısıyla metropol ülkelerde toplumsal çelişkiler ve gerilimler şiddetlenmektedir. Bunların kökleri son bölümümüzde tartışacağımız toplumsal bunalımın büyüyen evrenselleşmesinde yatmaktadır.</span></p>
</body>
</html>
