<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gec10</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal"><span class="idebold">Abraham Léon ile Birlikte</span></p>

    <p class="normal">Temmuz 1941’den itibaren, Ernest PCR’nin (eski PSR) Merkez Komitesi’nde yer alıyordu. Kasım 1943’de ilk defa yeni oluşturulmuş olan geçici Avrupa Sekretarya’sının toplantısına, ardından da Şubat 1944’de Dördüncü Enternasyonal’in Avrupa Konferansı’na katıldı. O dönemden itibaren, Belçika’da devrimci bir partiyi inşa etmek ve Enternasyonal’in inşasına katkıda bulnmak militan faaliyetinin iki temel direği olmuştur. Hayatının sonuna kadar, hem Belçika yönetiminde hem de uluslararası yönetimdeki bu eşzamanlı varlığını muhafaza edecektir – uluslararası faaliyeti altmışlı yılların ortasından itibaren açıkça ön plana geçse bile.</p>

    <p class="normal">İlk baştan Abraham Léon ile birlikte Ernest, Belçika Seksiyonu’nun günün sorunları üzerine aldığı kararları Enternasyonal’in yönetimine sunmuştur: <span class="ideitalik">DE’nin Avrupa’daki Görevleri</span> (Şubat 1942), “ulusal sorun” üzerine bir karar metni (Avrupalı emperyalist ülkeler üzerinde Alman hâkimiyetinin siyasi sonuçlarına değinen bir metin) ve Léon ile Mandel tarafından hazırlandığı anlaşılan ve “emperyalist savaşın devrimci tasfiyesi” konusundaki tartışmaya katkıda bulunmayı amaçlayan bir karar tasarısı (1943 sonu). Kırklı ve ellili yıllar boyunca rolü ortaya çıkacak olan Michel Pablo’nun da katılımıyla birlikte, Enternasyonal’in Avrupa kesiminin yönetimi böylece yeniden oluşturulma yoluna girmişti. Ne var ki, Abraham Léon, Marcel Hic (bunlar kamplardan bir daha dönmeyecekti) ile Ernest Mandel’in tutuklanmasıyla bu toparlanma bir darbe daha yiyecekti.</p>

    <p class="normal">Üç kısa yıl, mücadele arkadaşlarına, en başta da Ernest’e, topluma ve işçi sınıfına dair geniş vizyonunu, militan ruhunu ve devrimci iyimserliğini aktarmak için yetmiştir Abraham Léon’a. “Umutsuzluğa kapılmak için her nedenin ardında bir umut nedeni bulmak gerek”: Léon’un 1942’de yazdığı <span class="ideitalik">Yahudi Sorununun Materyalist Kavranışı</span>’nın ilk baskısına yazdığı önsözde bu ilkeye yer vererek Ernest böylece bir saygı gösterisinde bulunur.</p>
  </div>

  <div class="calibre1" id="calibre_pb_7"/>
</body>
</html>
