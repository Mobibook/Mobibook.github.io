<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gec10</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik2" id="calibre_toc_13">10<br class="chapter"/>
  Sermayenin Uluslararası Yoğunlaşması<br class="chapter"/>
  ve Merkezileşmesi</h1>

  <p class="default"><span>Sermaye doğası gereği genişlemesine hiçbir coğrafi sınır tanımaz.<a href="../Text/gec10_split_035.html#footnote-525-592" id="footnote-525-592-backlink">[592]</a> Tarihsel yükselişi bölgesel sınırların ortadan kalkmasına ve modern ulus devletin yaratılmasının temelini atan büyük ulusal pazarların kurulmasına yol açtı. Ne var ki sermaye üretim alanına daha yeni nüfuz etmişti ki onun genişlemesi bu ulusal sınırları da süpürüp attı. Sermaye, yalnızca kapitalizm öncesi çağda uluslararası olarak ticareti yapılan lüks mallar yerine tüm malları için gerçek bir dünya pazarı yaratmaya çalıştı. Kapitalist büyük sanayinin olanaklı kıldığı ucuz kitlesel üretim bu süreçteki en önemli silah idi, fakat tek silah o değildi. Burjuvazinin hizmetçisi olarak devlet pre-kapitalist sınıfların ve devletlerin kapitalist meta ihracının kısıtsız genişlemesine karşı koydukları engelleri aşmak için siyasal ve çoğu zaman askeri güç kullanmak zorunda kaldı. Serbest rekabetçi kapitalizm çağının en “liberal” ve “saf” burjuva devletleri bile hiçbir zaman uluslararası pazarları ele geçirmek için güç kullanmaktan vazgeçmedi: İngiliz kapitalizminin Çin’deki Afyon Savaşları ve İngilizlerin Hindistan’daki fetih ve konsolidasyon seferleri, ABD’nin Meksika’daki genişleme savaşı, Fransa’nın Cezayir’deki savaşı vb örnekleri hatırlamak yeterlidir.</span></p>

  <p class="default"><span>Sermayenin ulusal ve uluslararası genişlemesi arasındaki ilişki böylece baştan itibaren birleşik bir yapı belirledi ve bu durum burjuvazinin uluslararası düzlemde güç kullanmak söz konusu olduğunda gösterdiği çelişkili tavırlarına yansıdı. Son tahlilde bu ilişki, 2. Bölüm’de açıklandığı gibi kapitalist üretim tarzına içkin olan eşitsiz ve birleşik gelişme yasasının bir ifadesi idi. Sermaye doğası gereği uluslararası genişleme ile ulusal pazarların oluşumu ve konsolidasyonunu birleştirmek eğilimindedir. Dolayısıyla, üretici güçlerin ve toplumsal koşulların gelişmişliğine bağlı olarak dünya çapındaki kapitalist mübadele ilişkileri kapitalist, yarı-kapitalist ve pre-kapitalist üretim ilişkilerini organik bir birlik içinde birbirine bağlar.<a href="../Text/gec10_split_035.html#footnote-525-593" id="footnote-525-593-backlink">[593]</a></span></p>

  <p class="default"><span>Kapitalist üretim tarzının gelişiminin emperyalist, tekelci kapitalist evresinde, hem ulusal ve uluslararası genişleme arasındaki ilişkiye ve hem de kapitalist gelişme yasaları ile ekonomik amaçlar için kasıtlı olarak devlet gücünün kullanımı arasındaki ilişkiye yeni bir boyut eklendi. Sermayenin ulusal düzeyde</span> <span class="ideitalik">yoğunlaşması</span> <span>–ikinci teknolojik devrim ve onun sonucunda o zamanın büyüme sektörlerinde etkin rekabet için gereken sermaye birikimindeki ciddi artış tarafından hızlandırılmış olarak– gittikçe artan bir şekilde sermayenin</span> <span class="ideitalik">merkezileşmesine</span> <span>yol açtı. Bu da sanayi dallarının tümden bir avuç tröst, şirket ve tekelin eline geçmesine ve ortak fiyat anlaşmalarının bu tekellerin ekonomik davranışını değiştirmesine değin birbiriyle rekabet eden “farklı sermayeler”in sayısında radikal bir indirim anlamına gelmiştir. Bunun sonucunda ortaya çıkan, rekabetin ve aynı zamanda iç pazarın genişlemesinin daralması eğilimi, o zaman aşırı bir kapitalizasyon, artan bir sermaye ihracı ve yalnızca meta ihracının serbestliği için yapılan</span> <span class="ideitalik">periyodik</span> <span>gambot seferlerine değil fakat</span> <span class="ideitalik">daimi</span> <span>askeri işgal ve sermaye ihracı için yeni yatırım alanlarının kontrolüne artan bir kapitalist ilgiyi doğurma eğiliminde oldu. Kendisi iç pazarda kapitalist rekabetin daralmasının bir sonucu olan dünyanın büyük emperyalist güçler tarafından evrensel bölüşümü dünya pazarında uluslararası kapitalist rekabetin şiddetlenmesine, emperyalistler arası rekabete dünya pazarının periyodik olarak silahlı güç kullanımı dahil olmak üzere yeniden bölüşümü eğilimine, kısacası emperyalist savaşlara yol açtı.<a href="../Text/gec10_split_035.html#footnote-525-594" id="footnote-525-594-backlink">[594]</a></span></p>

  <p class="default"><span>Ancak 20. yüzyılda kapitalizmin genel yapısal bunalımının<a href="../Text/gec10_split_035.html#footnote-525-595" id="footnote-525-595-backlink">[595]</a> patlak vermesiyle birlikte, kapitalist dünya pazarından geniş bir alan Rusya’da Ekim Devrimi’nin zaferi ile koparıldı. Bundan sonraki dönemin eğilimi 19. yüzyılın sonunda Çin’in de dahil olmasıyla dünya yüzündeki muzaffer yürüyüşünün sonuna gelmiş olan sermaye birikiminin coğrafi alanının daha da daralmasına yönelik idi. Uluslararası rekabet şimdi gitgide yabancı pazarlardan emperyalizmin kendi iç pazarlarına geri dönüyordu. Özellikle İkinci Dünya Savaşı sırasında ve sonrasında belli olduğu gibi, bu emperyalist ülkeler şimdi tedricen uluslararası rekabetin özneleri olmaktan nesneleri olmaya doğru değişmeye başladılar. Aynı zamanda burjuva devletinin zorlayıcı gücü, hem yurt dışından tekelci artı-kârların pürüzsüzce akışını sağlamak hem de içerde pürüzsüz sermaye birikimi koşullarını garantilemek için ekonomiye her zamankinden daha doğrudan müdahale etmeye başladı. Bu adım geç kapitalist çağın başlangıcına işaret etti.<a href="../Text/gec10_split_035.html#footnote-525-596" id="footnote-525-596-backlink">[596]</a></span></p>

  <p class="default"><span>Erken kapitalist serbest rekabet çağına sermayenin göreli bir uluslararası hareketsizliği damgasını vurmuştu. Sermaye yoğunlaşması esas olarak ulusal ölçekte kalırken merkezileşme tümüyle öyle idi. Bu evrede bile elbette ana eğilime karşı bir uluslararası sermaye hareketleri eğilimi çıkmıştı, bu eğilim her şeyden önce birkaç büyük mali grup tarafından taşınıyor ve ifadesini uluslararası devlet borçlarının öneminde buluyordu. Emek-gücünün her şeyden önce beyaz yerleşimci kolonileri denen yerlere doğru artan uluslararası hareketliliğine de özellikle Kuzey Amerika’daki bir miktar uluslararası sermaye hareketliliği eşlik ediyordu. Akdeniz’de yalnızca İngiltere, Fransa ve Belçika mal ihraç etmekle kalmayıp Batı Avrupalı sermaye Mısır ve Osmanlı İmparatorluğu’na devlet borçları aracılığıyla giderek artan bir biçimde dolaylı olarak nüfuz ettiler, böylece bu ülkelerdeki sonraki emperyalist sermaye yatırımlarının temelini attılar.<a href="../Text/gec10_split_035.html#footnote-525-597" id="footnote-525-597-backlink">[597]</a> Fakat genelde sermayenin bu uluslararası hareketliliği küçük ölçekli olarak kaldı, her şeyden önce çünkü iç pazarda sermaye birikimi genişlemesine henüz hiçbir ciddi limit yoktu ve emperyalizm öncesi çağda yurt içinde sermaye yatırımlarının güvenliği yurt dışı yatırımlarının güvenliğinden o kadar çok fazla idi ki yurt dışı kâr oranındaki her fark çevreyi kuşatan güvensizlik koşulları yüzünden fazlasıyla etkisiz kalıyordu.</span></p>

  <p class="default"><span>Klasik emperyalizm çağında sermaye yoğunlaşmasının karakteri giderek daha çok uluslararası hale geldi. Sömürge ve yarı-sömürge ülkelerdeki sermaye yatırımları birikim sürecinin önemli bir parçası oldu ve sömürgelerden gelen artı-kârların katkısında istikrarlı bir artış vardı. Sermayenin uluslararası hareketliliği dev adımlarla ilerledi çünkü klasik burjuva devleti şimdiden üretici güçlerin büyümesinin önünde bir kısıtlayıcı haline gelmişti. Başlıca yurt içi satış alanlarının özellikle ağır sanayidekilerin tekelleşmesi yüzünden iç pazarları genişletme zorlukları giderek sermaye birikimini uluslararası bir yola girmeye zorladı. Fakat klasik emperyalizm çağı büyük emperyalist güçler arasında şiddetli bir rekabet mücadelesine tanık oldu, bu mücadelede coğrafi alanlar (iç pazar artı sömürgeler) üzerindeki askeri ve siyasal kontrol bu güçlerin dünya pazarından aldıkları payın savunulması ya da genişletilmesinin temelini oluşturdu.<a href="../Text/gec10_split_035.html#footnote-525-598" id="footnote-525-598-backlink">[598]</a> Tam da bu nedenle sermayenin</span> <span class="ideitalik">uluslararası yoğunlaşması</span> <span>esas olarak sermayenin bir</span> <span class="ideitalik">uluslararası merkezileşmesi</span> <span>biçimini almadı, fakat ulusal emperyalist tekelleri uluslararası meta, hammadde ve sermaye pazarındaki rakipler olarak birbirine düşürdü. Sadece çok nadiren sermayenin herhangi bir fiili uluslararası birleşmesi (füzyonu) oldu.<a href="../Text/gec10_split_035.html#footnote-525-599" id="footnote-525-599-backlink">[599]</a></span> <span class="ideitalik">Klasik tekeller ulusal bir düzeyde birleşirken uluslararası düzeyde geçici anlaşmalarla</span> <span>(uluslararası karteller, vb)</span> <span class="ideitalik">yetindi</span><span>. Ulusal merkezileşme bunalımlar ve resesyonlar tarafından teşvik edildi ve hızlandırıldı, bu da daha zayıf şirketleri acımasızca elerken, devlet müdahalesi giderek daha çok tekellerin artı-kârlarını güvenceye almak için kullanıldı. Öte yandan uluslararası anlaşmalar periyodik olarak bozuldu çünkü bunlar uzun vadede uluslararası bunalımlara, resesyonlara ve savaşlara ya da eşitsiz gelişme yasası tarafından belirlenen kapitalistler arası ilişkilerdeki değişimlere dayanıklı değildi.<a href="../Text/gec10_split_035.html#footnote-525-600" id="footnote-525-600-backlink">[600]</a> Bu demek değildir ki İkinci Dünya Savaşı’ndan önce meta üretiminin önemli bir parçası ülke dışında yapılan tekeller anlamında uluslararası şirketler yoktu. Hammaddeler üzerinde tekel kuran emperyalist konsernlerin hemen hepsi bu kategoride idi. Üretiminin büyük bir bölümünü emperyalist metropollerde yapan ABD petrol sanayisindeki Rockefeller grubu gibi tekellerin bile 20. yüzyılın başlarında çok erkenden dış pazarlardan ziyade dış üretim siteleri üzerinde bir kontrol kurma stratejisini geliştirdiğini kaydetmek ilginçtir. Ancak tüm bu süreç önemli bir uluslararası sermaye nüfuzu olmaksızın ve imalat sektörünü ciddi biçimde etkilemeksizin sermayenin uluslararası yoğunlaşması ve ulusal merkezileşmesi çerçevesinde meydana geldi. Ayrıca, saf nicel bir açıdan bakarsak, çok uluslu şirketlerin sermaye ihracı sürecindeki ağırlığı marjinal idi. 1914’te tüm uluslararası sermaye hareketlerinin yaklaşık yüzde 90’ı portföy yatırımı biçimi alırken bugün bu akışın yüzde 75’ini çok uluslu şirketlerin doğrudan yatırımı oluşturuyor.<a href="../Text/gec10_split_035.html#footnote-525-601" id="footnote-525-601-backlink">[601]</a></span></p>

  <p class="default"><span>1890 ile 1940 arasında bu ana eğilimin bazı istisnaları elbette vardı. İki büyük İngiliz-Hollandalı şirketi Royal Dutch Shell ve Unilever uluslararası bir sermaye birleşiminin sonucu idiler. Hoffmann La Roche ve Nestles [Nestle ?] gibi başlıca İsviçre şirketleri sınırlarının ötesinde çok daha fazlasını üretiyorlardı. İsveçli Kreuger şirketi çöküşünden önce aynı kategoriye aitti. Belçika ve Fransız sermayesi daha Birinci Dünya Savaşı’ndan önce Rus demir sanayisinin inşasında işbirliği etmişlerdi ve bazı alanlarda bu işbirliği daha büyük bir ölçekte Birinci Dünya Savaşı’ndan sonra da devam etmişti. Ancak bu istisnalar karakteristik olarak şunları içeriyordu: 1) Küçük bir özgül ağırlığı fakat görece önemli bir sermaye zenginliği olan ülkeler. Bu ülkeler aynı zamanda göreli fazla sermayelerinden dolayı uluslararası yatırımlarını artırmaları gerekse de</span> <span class="ideitalik">bağımsız</span> <span>bir emperyalist dünya politikası izlemekte giderek daha çok zorlanıyorlardı (Hollanda, Belçika, bir ölçüde İsviçre ve İsveç). 2) Büyük emperyalist güçlerin ekonomik gücü açısından hayati olmayan alanlar. Örneğin, Büyük Britanya ve Almanya’da büyük kimya şirketleri –ICI ve IG-Farben– kurulduğu zaman bazı durumlarda önemsiz olmaktan uzak olan başlıca yabancı hissedarlar (ICI örneğinde Solvay hatta tek başına en büyük hissedar idi)<a href="../Text/gec10_split_035.html#footnote-525-602" id="footnote-525-602-backlink">[602]</a> şirketin yönetimine ortak etmek yerine bu büyük sermayenin kontrolünden uzak tutuldu.</span></p>

  <p class="default"><span>Buharin bu konuda bazen biraz sallantıda olmakla birlikte yine de genelde Birinci Dünya Savaşı öncesi emperyalizm çağında (ekleyelim: ve iki dünya savaşları arasında) “uluslararası örgütlerin” (uluslararası şirketler ve kartellerin) öneminin “asla ilk bakışta göründüğü kadar büyük” olmadığını kavramıştı.<a href="../Text/gec10_split_035.html#footnote-525-603" id="footnote-525-603-backlink">[603]</a> Ona göre ekonomik hayatın uluslararasılaşması eğilimi hala sermayenin ulusallaşması süreci tarafından alt edilmekteydi.<a href="../Text/gec10_split_035.html#footnote-525-604" id="footnote-525-604-backlink">[604]</a> “ ‘Ulusal ekonomi’ katılımcıları mali gruplar ve devlet olan tek ve geniş birleşik bir tröste dönüştürülür. Bu tür oluşumlara devlet kapitalizmi tröstleri diyoruz.”<a href="../Text/gec10_split_035.html#footnote-525-605" id="footnote-525-605-backlink">[605]</a> Buharin’e göre, (klasik) emperyalist çağın ana özelliği sermayenin uluslararası birleşmesi değil, bu “devlet kapitalizmi tröstleri” arasındaki rekabet idi.</span></p>

  <p class="default"><span>Üçüncü teknolojik devrim ve geç kapitalizmin oluşumu bu bakımdan çok önemli bir dönüş noktası oldu:</span> <span class="ideitalik">sermayenin uluslararası yoğunlaşması bundan böyle uluslararası merkezileşme şeklinde gelişmeye başladı. Geç kapitalizmde çok uluslu şirket büyük sermayenin belirleyici örgütsel biçimi haline gelir</span><span>. Bu süreçte istisnai bir rol oynamış olan ve geç kapitalist çağda şirketlerin gelişimi ile bu şirketlerin klasik emperyalizm çağındaki gelişimi arasındaki nicel farkları kavramamıza yardım eden güçler şunlardır:</span></p>

  <p class="default"><span>1. Üçüncü teknolojik devrimin serbest bıraktığı üretici güçlerin yeni gelişimi öyle bir noktaya ulaşmıştır ki bu noktada artan sayıda alanda yalnızca iç pazarın sınırlarından dolayı değil aynı zamanda üretim için gereken sermayenin muazzam hacminden dolayı ulusal ölçekte kârlı bir üretim yapmak artık mümkün değildir. Uzay sanayisi ya da sesten hızlı uçak imalatı ve yarın muhtemelen “kirlenmeye karşı sanayi” de bu sürecin Batı Avrupa’daki klasik</span> <span class="ideitalik">mutlak</span> <span>örnekleridir. Birçok Avrupa ülkesinde başlamış olsa da şimdi tüm Batı Avrupa için yalnızca tek bir üretici tarafından kârlı bir biçimde geliştirilebilen entegre devre üretimi aynı eğilimi</span> <span class="ideitalik">göreli</span> <span>bir örneğidir. Fakat çağdaş üretici güçlerin ulus devletin çerçevesinden taşmakta olduğuna ilişkin başka birçok alandan da kanıtlar vardır, çünkü belli birtakım metaların üretimi için minimum kârlılık eşiği birkaç ülkenin pazarları ile orantılı çıktı serileri içerir.<a href="../Text/gec10_split_035.html#footnote-525-606" id="footnote-525-606-backlink">[606]</a> Örneğin, bugün rasyonel bir hız ve yükleme ile on milyon tüketici için kibrit üretebilen bir makine vardır; başka bir makine yirmi beş milyon için elektirik ampulü üretebilir; tek bir petrol rafinerisi on beş milyondan fazla kullanıcının petrol tüketimini karşılayabilir, vs.<a href="../Text/gec10_split_035.html#footnote-525-607" id="footnote-525-607-backlink">[607]</a> İsveç gibi bir ülke için, iç pazar (yurt içi tüketim) sigara üreten bir fabrikanın optimum kapasitesinin yalnızca yüzde 30’unu karşılar, buzdolabı üreten bir fabrikanın yüzde 50’sini ve bir bira fabrikasının yüzde 70’ini. Kanada’da bile iç pazar buzdolabı üreten tek bir fabrikanın minimal optimum kapasitesinin kullanımı için çok küçüktür.<a href="../Text/gec10_split_035.html#footnote-525-608" id="footnote-525-608-backlink">[608]</a> Üretici güçlerin uluslararasılaşması böylece sermayenin uluslararasılaşması için altyapıyı yaratır. Bu durumu başka şeyler arasında uluslararası ticaret hareketlerinin artan bir kısmının gerçekte aynı uluslararası şirket içinde yer alması ifade eder (başka şeyler arasında, başka bir yerde monte edilmek üzere otomobil parçalarının ihracı, yedek parçalar, vb). Üretici güçlerin büyümesinin uyguladığı yapısal baskı, birçok dev araştırma projesinin maliyetini orta boyutta birçok devletin mali gücünün ötesine geçirir, bu ülkeleri giderek kamu destekli araştırmalarda uluslararası eşgüdüm, işbirliği ve iş bölümüne zorlar. Çok uluslu şirketlerin kurulmasına ek bir teşvik edici de sermayenin merkezileşmesinin sürükleyici güçlerinden biri olan</span> <span class="ideitalik">dikey bütünleşme (entegrasyon) zorunluluğudur</span><span>. Ancak böyle bir dikey entegrasyon, hammadde kaynakları, teknolojik yenilik ve sermaye birikiminin dünya üzerindeki eşitsiz gelişimine tekabül edecek biçimde farklı ülkelerde konuşlandırılmış bir üretim siteleri kombinasyonunu giderek daha çok gündeme getirir.</span></p>

  <p class="default"><span>2. Tekelci kapitalizm çağında sermayenin ilerleyen birikimi ve merkezileşmesi giderek daha çok sermayeyi realize ettikleri artı-kârlar yoluyla büyük oligopol ve tekelci şirketlerin emrine verir. Sonuç öz-finansman ve aşırı-kapitalizasyondur.<a href="../Text/gec10_split_035.html#footnote-525-609" id="footnote-525-609-backlink">[609]</a> Ancak fiyat rekabetini elemek tekelci sermayenin tipik davranışı olduğu için, satışlar ve üretimin büyümesi içerde giderek daha çok sınırlı hale gelir. Bunun da sonucu büyük şirketlerin ürünleri için pazar bulmak için ulusal pazarın dışında genişleme zorunluluğudur. Bu genişleme iki yol izler: iç pazarda farklılaşma ve sektörlerin birleşmesi (kombinasyonu)<a href="../Text/gec10_split_035.html#footnote-525-610" id="footnote-525-610-backlink">[610]</a> ile dünya pazarında uzmanlaşma ve ürünlerin farklılaşması. Uzun vadede kâr maksimizasyonu açısından (büyük seriler, iç ve dış ölçek ekonomisi ve pazar kontrolleri avantajları) bu eğilimlerin ikincisi egemendir ve büyük şirketleri dünya ölçeğinde üretmeye ve satmaya yönlendirir. Kimya sanayisi iyi bir örnek sunar. Büyük İsviçre konserni Ciba (bugünkü Ciba-Geigy) foto-kimyaya nüfuz etti (başka şeyler arasında İngiliz Ilford şirketini bünyesine katarak) ve oradan görsel-işitsel aygıtlar, matbaacılık ve askeri hava fotoğrafçılığı aletleri üretimi alanına kaydı. Büyük ilaç şirketleri gıda sanayisini (Bristol Myers), kozmetik alanını (Roche, Eli-Lilly, Roussel-Uclaf) ve hastane ve tıbbi cihazlar alanını (Johnson and Johnson, Roche) istila etti.<a href="../Text/gec10_split_035.html#footnote-525-611" id="footnote-525-611-backlink">[611]</a></span></p>

  <p class="default"><span>3. Geç kapitalizmde artı-kârlar baskın olarak teknolojik artı-kârlar (teknolojik rantlar) biçimi alır. Sabit sermayenin azalmış devir zamanı ve teknolojik yeniliklerin hızlanması, araştırma ve geliştirme için gerekli muazzam harcamalar yüzünden sermaye genişlemesinin içkin risklerini barındıran yeni ürünler ve yeni üretim süreçleri için bir arayışı belirler ve yeni imal edilmiş metalar için maksimum üretim ve satış talep eder.<a href="../Text/gec10_split_035.html#footnote-525-612" id="footnote-525-612-backlink">[612]</a> Amerikan kimya sanayisinin bir sözcüsü ikirciksiz bir biçimde ifade ettiği gibi: “Ortalamanın üstünde kâr marjları elde etmek için sürekli olarak yüksek kâr marjları veren yeni ürünler ve yeni uzmanlıklar keşfedilmelidir, bu arada aynı kategorideki daha eski ürünler düşük kâr marjlı kimyasal mallar kategorisine düşer.”<a href="../Text/gec10_split_035.html#footnote-525-613" id="footnote-525-613-backlink">[613]</a> Bu baskı da uluslararası üretim için güçlü bir teşvik oluşturur ve büyük pazarlara görece kolay erişim (büyük kentsel alanlardaki nüfus yoğunlaşması) tarafından da desteklenir.<a href="../Text/gec10_split_035.html#footnote-525-614" id="footnote-525-614-backlink">[614]</a></span> <span class="ideitalik">Dolayısıyla uluslararası işbölümünün ürün uzmanlaşmasına dayalı yeni bir biçimi şimdi geç kapitalizmin büyük çokuluslu şirketlerine tekabül etmektedir</span><span>.<a href="../Text/gec10_split_035.html#footnote-525-615" id="footnote-525-615-backlink">[615]</a> Bu şirketler tekelci artı-kârlarını dünya ölçeğinde maksimize etmek için hammadde, teçhizat, arsa ve binalar olduğu gibi emek gücü satın alımında da uluslararası fiyat diferansiyellerinden ve kendi fabrikalarında üretilen malların piyasa fiyatlarındaki farklardan da yararlanmaya çalışırlar.<a href="../Text/gec10_split_035.html#footnote-525-616" id="footnote-525-616-backlink">[616]</a> Otomobil sanayisi çarpıcı bir örnek sunuyor, burada Avrupalı ve Japon şirketler ABD küçük araba pazarına egemendir, belli birtakım firmalar (Mercedes, Volvo, BMW, Alfa-Romeo, Citroen, Amerikan şirketleri) Avrupa büyük otomobiller ve lüks modeller pazarına egemendir; belli şirketler orta sınıf sedanlar üzerinde uzmanlaşır ve ötekiler hafif ya da ağır kamyonlar üzerinde vb.</span></p>

  <p class="default"><span>4. Toplumsal-siyasal güçler (İkinci Dünya Savaşı’ndan beri sömürgelerdeki ve yarı-sömürgelerdeki sürekli devrimci mayalanma) ile birlikte ekonomik güçler (hammadde üretiminin erken sınai teknolojiden ileri sınai teknolojiye çevrimi; bu malzemeleri üretmek için doğal yöntemler yerine giderek daha çok kimyasal yöntemlerin artan gelişimi, vs) az gelişmiş yörelere sermaye ihracında göreli bir düşüşe sebep olmuştur. Bunun sonucunda, fazla sermaye şimdi esas olarak emperyalist metropol ülkeler arasında gidip gelmektedir ki bu da çokuluslu şirketin yükselişini teşvik etmektedir. İkinci Dünya Savaşı’ndan sonra bu sermaye akışı esas olarak Amerika ve Britanya’dan kaynaklanmış ise de Kıta Avrupa’sı ve Japon sermayesi bugün bu emperyalistler arası ihracat hareketinde büyüyen bir rol oynamaktadır. Çeşitli emperyalist ülkelerin eşitsiz gelişiminin kendisi sermayenin uluslararası içi çeliği için önemli bir teşvik edicidir; örneğin Avrupa’da, yalıtılmış “ulusal” Avrupalı şirketlerin ABD’li rakiplerinin rekabetine direnme kapasitesi böyle bir iç içelik gerçekleşmezse ciddi bir biçimde tehlikeye girer.<a href="../Text/gec10_split_035.html#footnote-525-617" id="footnote-525-617-backlink">[617]</a></span></p>

  <p class="default"><span>5. Çeşitli büyük emperyalist güçlerin (ya da bölgelerin) eşitsiz gelişimi ve izledikleri korumacı ya da kısmen korumacı politikalar, bu türden gümrük kısıtlamalarını aşmak için meta ihracının yerine sermaye ihracı biçimindeki çağdaş eğilimi güçlendirmektedir. Böylece Amerikan ve İngiliz şirketleri pazar paylarını üçüncü ülkelerden ihracattaki ortak AET gümrük tarifelerinin etkilerinden korumak için AET içinde çok sayıda şubeler açtılar. Bu etken Birinci Dünya Savaşı’ndan önce Lever Brothers, Bayer ya da Jurgens (Unilever’in ilk parçalarından biri) tarafından uygulanmış olan büyük şirketlerin ülkeleri dışında üretim birimleri kurma yönündeki ilk çabalarında zaten bir rol oynamıştı. Bugün –birkaç yıldan beri bariz olan fakat Nixon’un 15 Ağustos 1971’deki konuşmasında net bir biçimde dile gelen– ABD’nin ticaret politikasındaki son yılların korumacı eğilimi benzer şekilde ABD’ye Avrupa ve Japonya’dan sermaye ihracatını hızlandırabilir. Bununla karşılaştırılabilir bir rolü uluslararası döviz sistemindeki artan istikrarsızlık oynamaktadır, bu durum giderek döviz kurlarında öngörülemez dalgalanmalar korkularını doğurmaktadır ve benzer şekilde meta ihraçları üzerinde bir freni temsil ederken aynı zamanda sermaye ihracını ve üretim sitelerinin uluslararasılaşmasını teşvik etmektedir.<a href="../Text/gec10_split_035.html#footnote-525-618" id="footnote-525-618-backlink">[618]</a></span></p>

  <p class="default"><span>6. Uzmanlaşma ve ulusal bir ölçekte sermayenin artan merkezileşmesini bekleyen sermaye üzerindeki kontrolün “rasyonalizasyon”u yurt dışı doğrudan yatırımları o derece teşvik eder ki kapitalistlerin “saf” yeniden üretim etkinliği alanında giderek daha çok uzmanlaşmasına izin verir ve yeni yatırım tercihlerinin ulusal ya da uluslararası mülahazalardan bağımsız olarak nesnel ölçütler tarafından belirlenmesini mümkün kılar. Oligopol rekabetinin mantığı ve onun teknik ilerleme ile olan bağı aynı yönde işler, çünkü bazı ürünler örneğinde dünya pazarından başka bir “normal pazar” söz konusu değildir. Bir şirketin ulusal statüden uluslararası statüye kendi kendine gelişimi “birçok sermaye”ler düzeyinde daha önce ana hatlarını vermiş olduğumuz “genelde sermaye”nin nesnel gelişim eğilimlerine tekabül eder.<a href="../Text/gec10_split_035.html#footnote-525-619" id="footnote-525-619-backlink">[619]</a></span></p>

  <p class="default"><span>Büyük Alman şirketi Robert Bosch GmbH’nın yönetim kurulu başkanı şirketinin uluslararasılaşması kararını belirleyen ekonomik düşünceleri geçenlerde şöyle özetledi:</span></p>

  <p class="default"><span>1. Ulaşım maliyetleri, tedarik güvenliği, ürünlerin yerel gereksinimlere uyarlanması, istihdam ve satış bölgesinin yapısal sorunlarını içeren nedenlerden ötürü çoğu zaman bir metanın üretiminin o metanın tüketim bölgesinde olmasını gerektiren çağdaş pazarlar.</span></p>

  <p class="default"><span>2. Yalnızca hammadde ve enerjiyi değil fakat özellikle optimum kombinasyonu üretim maliyetlerinin minimizasyonu için bir önkoşul olan emek-gücünü de içeren üretim faktörleri;</span></p>

  <p class="default"><span>3. Farklı bölgelerde farklı ilerleme sektörlerini barındıran ve uluslararası eşgüdüm gerektiren dünya çapında teknoloji gelişimi;</span></p>

  <p class="default"><span>4. Risklerin dağıtılması, cari eğilimlerin düşen getiriler ve artan tehlikeler olduğu bir zamanda anlaşılır bir hedef.</span></p>

  <p class="default"><span>Artı-değerin</span> <span class="ideitalik">realizasyonundan</span> <span>farklı olarak</span> <span class="ideitalik">üretimin</span> <span>bu uluslararasılaşmasının ölçülerini göstermek için birkaç rakam yeterli olacaktır. Bir “uluslararası şirket”i, toplam ciro, yatırım, üretim ya da istihdamının en azından yüzde 25’i menşe ülkesinin ya da merkezi yönetiminin dışında yer alan bir şirket olarak tanımlarsak, o zaman en büyük 200 Amerikan şirketinden 75 – 85’i ve en büyük 200 Avrupa şirketi bu kategoriye girer.<a href="../Text/gec10_split_035.html#footnote-525-620" id="footnote-525-620-backlink">[620]</a> En büyük 176 Amerikan konserninden 71’inde çalışanların ortalama üçte biri yurt dışında ikamet etmektedir.<a href="../Text/gec10_split_035.html#footnote-525-621" id="footnote-525-621-backlink">[621]</a> 1967’de önde gelen on kapitalist sanayi ülkesinin 130 milyar dolarlık ihracatı aynı ülkelerin şirketlerinin iştiraklerinin ve yabancı üretim merkezlerinin cirosunun (240 milyar dolar) yarısını ancak geçiyordu. 1971’de çokuluslu şirketlerin kendi toprakları dışında 300 milyar dolar değerinde meta üretmiş olduğu söyleniyor ki bu dünya ticaretinin toplam değerinin yarısından fazladır.<a href="../Text/gec10_split_035.html#footnote-525-622" id="footnote-525-622-backlink">[622]</a> Magdoff’a göre, 1965’te ABD şirket kârlarının yüzde 22’si yabancı iştiraklerinden geldi.<a href="../Text/gec10_split_035.html#footnote-525-623" id="footnote-525-623-backlink">[623]</a> 1972 başlarında çokuluslu olarak tanımlanan tüm şirketlerin toplam cirosunun kullanılan tanımlara göre 300 ile 450 milyar dolar arasında olduğu tahmin ediliyordu – başka bir deyişle, tüm kapitalist dünyanın brüt toplumsal hasılasının yaklaşık olarak yüzde 15’i ile yüzde 20’si arası.<a href="../Text/gec10_split_035.html#footnote-525-624" id="footnote-525-624-backlink">[624]</a> Bu ciro son on yıldaki brüt toplumsal hasıla oranından iki kat daha hızlı büyüdüğü için cari eğilim sürseydi (ki bu muhtemel görünmüyor), bu hasıla içindeki payı gelecek on yılda yüzde 28 - yüzde 40’a yükselmiş olacaktı.</span></p>

  <p class="default"><span>Bunla birlikte, sermayenin uluslararası merkezileşmesine yönelik bir eğilimden söz ederken, onun değişik biçimlerini ayırdetmeli ve “çokuluslu şirket” kavramını daha net biçimde tanımlamalıyız. Sermayenin merkezileşmesi merkezi komuta gücü ya da</span> <span class="ideitalik">üretim araçları üzerindeki kontrolün merkezileşmesi</span> <span>anlamına gelir – başka bir deyişle, merkezileşmiş özel mülkiyet. Bu bağlamda hisselerin uluslararası alanda küçük ya da orta boy hissedarlar arasında genişçe dağılmış olup olmadığının hiçbir önemi yoktur. Çünkü kapitalist anonim şirketin ve bir bütün olarak tekelci sermayenin kötü bir şöhreti, herhangi bir büyük şirket içindeki büyük bir miktar sermaye mülkiyetinin daha da büyük miktarlarda sermayeler üzerinde komuta gücü sağlamasıdır.</span></p>

  <p class="default"><span>Uluslararası sermaye merkezileşmesi böylece farklı ulusal kökenleri ve kontrolleri olan bir sermaye üzerindeki merkezi komuta anlamına gelir. Bu merkezileşme buna göre iki biçim alabilir: Ya</span> <span class="ideitalik">farklı</span> <span>ulusal emperyalist sahipleri olan şirketler ve büyük işletmeler</span> <span class="ideitalik">tek bir</span> <span>emperyalist sınıfın kontrolüne girebilir (örneğin Machines Bull şirketi General Electric tarafından yutulduğu zamanki gibi, Phoenix Firestone tarafından, Belçikalı ACEC şirketi Westinghouse tarafından vs olduğu gibi); ya da</span> <span class="ideitalik">farklı</span> <span>ulusal sahipleri olan şirketler ve büyük işletmeler, kontrol tek bir gücün sahiplerinin eline</span> <span class="ideitalik">geçmeksizin</span> <span class="ideitalik">tek</span> <span class="ideitalik">bir</span> <span>uluslararası şirket içinde iç içe geçebilirler, örneğin AGFA ve Gevaert’in birleşmesi, Ijmuiden-Hoesch-Dortmund-Horder-Hütten-Union birleşmesi, Dunlop-Pirelli ve AEG-Zanussi birleşmeleri ve VFW-Fokker (Alman-Hollandalı uçak tröstü) birleşmesi gibi.<a href="../Text/gec10_split_035.html#footnote-525-625" id="footnote-525-625-backlink">[625]</a></span></p>

  <p class="default"><span>Birçok ülkede şubeler ve iştirakler yaratmış olan dev Amerikan şirketlerinin (örneğin General Motors, Ford, Esso Standard, Texaco, Westinghouse, General Electric ve I.B.M.) belli ki gerçek bir uluslararası sermaye birleşmesi kategorisinin dışındadırlar, çünkü sermayelerinin hem kökeni hem de kontrolü tartışmasız bir biçimde ulusal karakterdedir. Bu Kuzey Amerikan şirketlerinin, tıpkı Britanya imparatorluğunun klasik İngiliz şirketleri gibi, uluslararası bir sermaye yoğunlaşmasını temsil etmesine rağmen, biriktirdikleri sermayenin artan bir kısmının ülkeleri dışındaki artı-değer üretimi ve realizasyonundan kaynaklanmasından ötürü<a href="../Text/gec10_split_035.html#footnote-525-626" id="footnote-525-626-backlink">[626]</a> bunlar bir uluslararası sermaye merkezileşmesini temsil etmez. Böylesi bir uluslararası merkezileşme ancak bu şirketler uluslararası etkinlikleri çerçevesinde çeşitli ülkelerdeki yerel şirketleri ve işletmeleri yuttukları zaman meydan gelir.</span></p>

  <p class="default"><span>Sermayenin uluslararası merkezileşmesinin ve geç kapitalist devletle olan ilişkisinin gelişiminin uzun vadeli eğilimlerini netleştirmek için artı-değerin</span> <span class="ideitalik">realizasyonunun</span> <span>uluslararasılaşması (metaların satışı), artı-değerin</span> <span class="ideitalik">üretiminin</span> <span>uluslararasılaşması (meta üretimi),</span> <span class="ideitalik">emek-gücü metasının</span> <span>satın alımının (ya da bu meta için özgül pazarın) uluslararasılaşması ile nihai olarak her zaman</span> <span class="ideitalik">sermaye mülkiyetinin</span> <span>uluslararasılaşmasına dayalı olan sermaye üzerindeki komuta gücünün uluslararasılaşması arasında net bir ayrım yapmalıyız.</span></p>

  <p class="default"><span>Artı-değerin realizasyonunun, yani metaların satışının uluslararasılaşması kapitalizme içkin bir eğilimdir fakat bu üretim tarzının tarihinde çok farklı biçimlerde gelişir. Kabaca söylersek, bu uluslararasılaşma 19. yüzyıl başlarından Birinci Dünya Savaşı arefesine dek arttı (yani ihracat ileri kapitalist ülkelerin sınai hasılasının büyüyen bir kısmını temsil etti), ardından 1914’ten 1945’e değin geriledi; geç kapitalist çağın gelişi ile birlikte bir kez daha yukarı tırmanmaya başladı, Birinci Dünya Savaşı’ndan önce erişilen göreli düzeye (başka bir deyişle göreli kişi başına ihracatın payına) 1960’lara değin yetişilememiş olmasına rağmen.<a href="../Text/gec10_split_035.html#footnote-525-627" id="footnote-525-627-backlink">[627]</a></span></p>

  <p class="default"><span>Geçmişte artı-değer üretiminin fiili imalat sanayisinde hammaddeler alanının dışında yalnızca marjinal bir uluslararasılaşması vardı. Bugün o geç kapitalist çağdaki sermaye uluslararasılaşmasının gerçekten yeni ve özgül yönünü oluşturuyor. Büyük şirketlerin çoğunluğu şimdi kendi doğrudan kontrolleri altındaki şubelerde ya da başka şirketlerde ortak girişimlerde olsun, yabancı ülkelerde yabancı şirketler tarafından kurulmuş ve sonradan satın alınmış işletmelerde ya da yabancı konsernlerin iç içe geçmiş olduğu büyük çokuluslu şirketlerde olsun yeryüzünün birçok ülkesinde değişmeyen ve değişken sermaye harcamaları yapıyor. Bu gelişme İkinci Dünya Savaşı’ndan hemen sonra özellikle Amerikan petrol, otomobil ve elektirik aygıtlar sanayilerinde başladı ve bugün tüm dünyada bilinen bir olgu haline geldi. Bu olgu gerçekten ilk kez sermayenin rekabeti için doğrudan uluslararası bir çerçeveyi sağlıyor (bariz bir örnek elektronik sanayisinde en önemli Amerikan bilgisayar şirketleri arasındaki uluslararası rekabet alanıdır).<a href="../Text/gec10_split_035.html#footnote-525-628" id="footnote-525-628-backlink">[628]</a></span></p>

  <p class="default"><span>Emek-gücü metasının satın alımının uluslararasılaşması, artı-değer üretiminin uluslararasılaşmasının kaçınılmaz bir sonucudur, her ne kadar bu ikisi mekanik bir biçimde birbirine denk düşmese de. Bir yandan, yurt dışında üretim pek yabancı emek-gücü olmaksızın meydana gelebilir, özellikle hayli makineleşmiş veya otomasyona bağlanmış işletmelerde ya da sanayi dallarında. Öte yandan, üretim sitelerinin ya da mülkiyetlerinin zorunlu bir uluslararasılaşması olmaksızın iş arayan büyük uluslararası emek-gücü hareketleri olabilir: İtalyan, İspanyol, Portekizli, Yunan, Yugoslav, Türk ve Faslı emek-gücünün Batı Avrupa’ya ve özellikle AET ülkelerine olan kitle hareketlerinden dolayı Batı Avrupa sanayisindeki mülkiyet ilişkilerinde bir değişiklik yoktur. Bir anlamda bu iki hareket, sermayenin uluslararası hareketliliği ve emek-gücünün uluslararası hareketliliği (erken kapitalist çağdaki eğilimlerine karşıt olarak) geç kapitalizm çağında paralel ya da birbirini tamamlayıcı değildir, aksine birbirine ters gider. Emek-gücü az gelişmiş marjinal bölgelerden Batı Avrupa’nın sanayi merkezlerine akar, tam da sermaye bu merkezlerden bu marjinal bölgelere ak</span><span class="ideitalik">ma</span><span>dığı (ya da yeterince akmadığı) için.<a href="../Text/gec10_split_035.html#footnote-525-629" id="footnote-525-629-backlink">[629]</a></span></p>

  <p class="default"><span>Sermaye üzerindeki komuta gücünün uluslararasılaşması, sermayenin fiili merkezileşmesi her zaman ya bir ülkeden ötekine ya da bir ulusal sermaye sahipleri gurubundan birkaçına bir</span> <span class="ideitalik">mülkiyet transferi</span> <span>anlamına gelir. Burada da eşitsiz ve birleşik gelişim yasası hüküm sürer. Sermayenin uluslararası merkezileşmesi, üretimin ya da üreticilerin ya da metaların satışının uluslararasılaşması ile ne zorunlu olarak ne de mekanik bir biçimde uyumludur. Üretimin uluslararasılaşması sermaye mülkiyetinin bir uluslararasılaşmasına – başka bir deyişle, bir uluslararası</span> <span class="ideitalik">el değiştirmesine</span> <span>yol açıyorsa, ancak o zaman gerçekten sermaye üzerindeki komuta gücünün bir uluslararasılaşmasından söz edebiliriz.<a href="../Text/gec10_split_035.html#footnote-525-630" id="footnote-525-630-backlink">[630]</a> Sermayenin gerçek bir uluslararası komuta gücü uygulamasını mümkün kılan maddi altyapı üçüncü teknolojik devrim tarafından teleks aygıtı, jet uçağı ve öteki kolaylıklar sayesinde yaratılmıştır.</span></p>

  <p class="default"><span>Burada burjuva ulus devleti ile sermayenin uluslararası merkezileşmesi arasında üç ilişki varyantı ayırt edilmelidir. Sermayenin uluslararası merkezileşmesine</span> <span class="ideitalik">tek bir devletin</span> <span>gücünün uluslararası genişlemesi eşlik edebilir. Bu eğilim daha Birinci Dünya Savaşı sırasında gözlemlenebiliyordu ve İkinci Dünya Savaşı sırasında ve sonrasında ABD emperyalizminin dünya çapındaki siyasal ve askeri hegemonyasında görkemli ifadesini buldu. Bu esas olarak sermayenin uluslararası merkezileşmesinin iki ana biçiminden birincisine tekabül eder: tek bir ulusal kapitalistler sınıfının uluslararası üretim aygıtının giderek artan bir kısmı üzerindeki kesin kontrolü ve yabancı ortakların en fazla</span> <span class="ideitalik">küçük ortaklar</span> <span>olarak sürece katılımı. Tek bir emperyalist devletin artan uluslararası gücü tek bir ulusal sermaye sahipleri gurubunun toplam uluslararası sermaye alanındaki artan uluslararası üstünlüğü ile uyumludur.</span></p>

  <p class="default"><span>Sermayenin uluslararası merkezileşmesine çeşitli burjuva ulusal devletlerinin gücünün tedrici azalması ve</span> <span class="ideitalik">yeni, federal</span> <span>bir ulusüstü</span> <span class="ideitalik">burjuva devlet gücünün</span> <span>yükselişi de eşlik edebilir. Batı Avrupa AET alanı için muhtemel olmasa bile en azından mümkün görünen bu varyant sermayenin uluslararası merkezileşmesinin ikinci ana biçimine tekabül eder: herhangi belli bir ulusal kapitalistler gurubunun üstünlüğü olmaksızın sermayenin uluslararası birleşmesi. Tıpkı bu gerçekten çokuluslu şirketlerde hiçbir türde hegemonya hoş görülmediği gibi, bu sermaye biçimine tekabül eden devlet biçimi de uzun vadede tek bir burjuva ulus devletin ötekiler üzerindeki üstünlüğünü barındıramaz, ne de egemen ulus devletlerin gevşek bir konfederasyonunu. Daha ziyade o önemli egemenlik haklarının transferiyle karakterize edilen bir ulusüstü federal devlet biçimini almalıdır.</span></p>

  <p class="default"><span>Saf ekonomik güçleri bu bakımdan mutlak olarak değerlendirmek ve onları genel tarihsel bağlamdan koparmak elbette vahim bir hata olurdu. Burjuva devletinin işlevi yalnızca sermaye sahiplerinin –ya da kapitalist üretim tarzının her evresindeki belirleyici kapitalistler gurubunun– doğrudan ekonomik çıkarlarını korumak değildir. Bu rolü etkin bir biçimde yerine getirmek için aslında burjuva devleti etkinliğini üstyapının tüm alanlarına da yaymak zorundadır. Bu görev her belirli milliyetin ulusal ve kültürel özelliklerini dikkate almaksızın yapılırsa büyük güçlükler sunar.<a href="../Text/gec10_split_035.html#footnote-525-631" id="footnote-525-631-backlink">[631]</a> Geç kapitalist çağda burjuva devlet aygıtının doğrudan ya da dolaylı ekonomik işlevleri üretim ve yeniden üretim süreçlerinin tüm evreleri üzerinde artan bir kontrol kazanma kısıtı aracılığıyla öylesine ön plana itilir ki belli koşullar altında tekelci sermaye ulus-üstü federal bir devlet ile ulus devletlerin kültürel etkinliği arasındaki belli bir iş bölümünü kuşkusuz ehveni şer olarak görebilir. Unutulmamalıdır ki örneğin ABD’de eğitim, din ve kültüre ilişkin tüm sorunlar –birliğin kuruluşundan beri– Federal Hükümet’ten ziyade tek tek eyaletlerin ellerinde kalmıştır. Ayrıca, eğitim ve kültür sorunlarının çeşitli dillerde düzenlenmesi asla olanaksız değildir (bakınız İsviçre Federasyon’undaki kanton sistemi).</span></p>

  <p class="default"><span>Batı Avrupa’da ulusüstü bir emperyalist devlet kurma yönündeki ezici zorlama –sermayenin uluslararası merkezileşmesi esas olarak herhangi bir ulusal burjuva sınıfın hegemonyası olmaksızın Avrupa düzeyinde bir sermaye birleşmesi biçimini alsaydı– tam da devletin geç kapitalizmdeki doğrudan ekonomik işlevinden kaynaklanır. Ulus devlet içinde ekonomik programlama uzun vadede sermayenin çokuluslu birleşmesi ile uyumlu değildir.<a href="../Text/gec10_split_035.html#footnote-525-632" id="footnote-525-632-backlink">[632]</a> Ya birincisi özellikle bunalım ya da resesyon dönemlerinde ikincisini geriye zorlayacak ya da ikincisi kendisiyle uyumlu bir uluslararası programlama biçimi yaratmak zorunda kalacaktır.<a href="../Text/gec10_split_035.html#footnote-525-633" id="footnote-525-633-backlink">[633]</a></span></p>

  <p class="default"><span>Bu iki alternatif arasındaki seçim eninde sonunda anti-çevrimsel ekonomik politika meselesine takılacaktır, çünkü bunalımlar ve resesyonlara karşı çokuluslu şirketlerin çıkarları ile uyumlu ve başarılı bir mücadele ulusal bir düzeyde verilemez; ancak uluslararası olabilir. Anti-çevrimsel politikanın araçları parasal, kredi, bütçesel, vergi ve gümrük tarifesi aygıtlarından oluştuğu için, böyle bir politikanın nihai olarak elinde birörnek bir uluslararası döviz ve birörnek bir kredi, bütçeleme ve vergi çizgisi olmalıdır (ortak bir uluslararası ticaret politikası AET’de şimdiden bir gerçekliktir). Fakat uzun vadede vergi ve finans konularında tam yetkili ve otoritesini uygulamak için bir baskıcı yürütme gücü olan federal bir hükümet –başka bir deyişle, ortak bir devlet– olmaksızın ortak bir döviz, ortak bir bütçe, ortak bir vergi sistemi ve ortak bir bayındırlık programı olanaksızdır.<a href="../Text/gec10_split_035.html#footnote-525-634" id="footnote-525-634-backlink">[634]</a> Ayrıca büyük çokuluslu şirketlerin, her halükarda ulusal para birimlerinin, ulusal kredi politikalarının ve ulusal bütçelerin ve vergilerin var olmasını gittikçe daha fazla sorunlu kılan bir çokuluslu sermaye pazarını da yarattığı da söylenmelidir.<a href="../Text/gec10_split_035.html#footnote-525-635" id="footnote-525-635-backlink">[635]</a></span></p>

  <p class="default"><span>Sermayenin uluslararası merkezileşmesi ile geç kapitalist devletin gelişimi arasındaki ilişkini üçüncü olası varyantı birincinin ikinciye karşı göreli bir</span> <span class="ideitalik">kayıtsızlığıdır</span><span>. Büyük İngiliz, Kanadalı ve bazı Hollanda şirketleri örneği bu bağlamda özellikle anılmaktadır.<a href="../Text/gec10_split_035.html#footnote-525-636" id="footnote-525-636-backlink">[636]</a> Bu şirketler etkinliklerini öylesine uluslararasılaştırmışlar ve o denli çok ülkede artı-değer üretip realize ederler ki kendi ana ülkelerinin ekonomik ve toplumsal konjonktürünün gelişimine büyük ölçüde kayıtsız olmuşlardır.<a href="../Text/gec10_split_035.html#footnote-525-637" id="footnote-525-637-backlink">[637]</a></span></p>

  <p class="default"><span>Bu varyantın varlığını yadsımaksızın yine de onu esas olarak yukarıda özetlenen iki ana varyantın bir ortasından ibaret görebiliriz. Çünkü daha yakın bir çözümlemede “devlete karşı umursamaz” bu şirketlerin operasyonlarındaki iki farklı durumu ayırdetmeliyiz. Birincisi, bu şirketlerin ulusal devlet gücünün kendisinin zaten yabancı konsernlerin ek kâr arayışlarına direnemeyecek kadar zayıf olduğu ülkelerde çalışmaları durumu vardır: Bu ancak nihai olarak İngiliz sermayesinin kontrol ettiği yarı-sömürge ülkeler için geçerlidir. İkincisi, ekonomiye müdahale eden ulusal devlet gücünün bu şirketlerden bağımsız olduğu ülkelerde çalışmaları durumu vardır. Uluslararası rekabetin ve sermayenin merkezileşmesinin daha da şiddetlenmesi ile birlikte birinci guruptaki ülkeler giderek daha çok ellerinde ne kadar devlet gücü varsa onu kendi çıkarlarını olası rakiplere karşı savunmak için kullanmak eğiliminde olacaklardır. İkinci gurup ülkelerde ise “devlete karşı umursamaz” şirketlerin konumu, yerel devlet aygıtının gerçek desteğine sahip olan şirketlerin giderek daha çok tehdidi altında olacaktır. O zaman bu şirketlerin devlete karşı kayıtsız tavırlarını terk etmeleri veya kendi devletlerine ya da sınırları içinde operasyonlarının büyük bölümünün yapıldığı yerel devlete egemen olmaya çalışmaları sadece bir zaman meselesi olacaktır. Bunda başarısız olurlarsa, bu bir zamanların “umursamaz” şirketleri geç kapitalizm çağında devletin rolünü küçümsemekten dolayı ağır bir bedel ödemek zorunda kalabilirler; eninde sonunda rakiplerine yenik düşeceklerdir.<a href="../Text/gec10_split_035.html#footnote-525-638" id="footnote-525-638-backlink">[638]</a></span></p>

  <p class="default"><span>Böylece bu üçüncü varyantın ölçüp biçilmesinden çıkabilecek tek önemli sonuç, sermaye mülkiyetinin uluslararasılaşması olmaksızın bile, artı-değer üretiminin artan uluslararasılaşmasının büyük bir şirketin “denasyonalizasyonuna” [ulusal olmaktan çıkmasına] yol açabileceğidir. Başka bir deyişle, Phillips ya da British Petroleum gibi bir şirket faaliyetinin büyük bir kısmını Kuzey Amerika’ya transfer edecek olsaydı, Britanya ya da Avrupa’nın ekonomik konjonktüründen ziyade Kanada’nın ya da ABD’ninkiyle daha çok ilgili olurdu ve dolayısıyla ekonomik çıkarlarını korumak için Britanya’dan çok Kuzey Amerikan devlet aygıtını kullanmak zorunda kalacaktı ve nihayetinde kendisi de belki de “saf” Kuzey Amerikalı konsernlerle birleşmek yoluyla ABD burjuvazisinin bir parçası olabilirdi. Burada teorik olarak mümkün olduğunu saptamanın ötesinde böyle bir “göç”ün olasılığını araştırmak için yer yoktur. Fakat böylesi her evrim ancak bizi ilk iki varyanta döndürür.</span></p>

  <p class="default"><span>Charles Levinson gibi çokuluslu şirketleri geç kapitalist devletin gücünü devre dışı bırakan egemen devler olarak gören bütün yazarlar 50’ler ve 60’larda çok popüler olan bir görüşü örtük olarak varsayarlar, yani büyük sermayenin artık satış ya da realizasyonda hiçbir ciddi güçlüğü ya da büyük toplumsal bunalımları dikkate almasına gerek kalmadığı<a href="../Text/gec10_split_035.html#footnote-525-639" id="footnote-525-639-backlink">[639]</a> ve “işler kesat” olduğu zamanlarda bile yatırım faaliyetlerinin yara almadan sürdüğü görüşü. Başka bir deyişle, basitçe artık devletin keskin çevrimsel ve yapısal bunalımlarla ya da sınıf mücadelesinin büyük patlamalarıyla baş etmek için ekonomiye müdahale etmeye gerek olmadığını varsayarlar. Batı Almanya’da 1966-67’deki resesyon; Fransa’daki Mayıs 1968 isyanı; İtalya’daki 1969-70 “sıcak güz”ü; 1969-71 ABD resesyonu ve 1975-75’te tüm emperyalist ülkelerdeki dünya çapındaki resesyon bu varsayımın gerçekdışılığını göstermiştir. Gerçekte, şimdi yapılabilecek tek kesin tahmin çokuluslu şirketlerin sadece bir devlete değil, fakat onların dev sermayelerini periyodik olarak tehdit eden ekonomik ve toplumsal çelişkileri en azından kısmen yenmelerini sağlamak için “klasik” ulus devletten gerçekten daha güçlü bir devlete gereksinimleri olacağıdır.</span></p>

  <p class="default"><span>Sermayenin uluslararası merkezileşmesi ve geç burjuva devleti arasındaki olası ilişkinin bu üç varyantı, emperyalizmin metropollerdeki siyasal sisteminin uluslararası yapısı için gelecek yıllar ve onyıllardaki üç olası modelini sunar:</span></p>

  <p class="default"><span>1.</span> <span class="ideitalik">Süper-emperyalizm</span> <span>modeli. Bu modelde tek bir emperyalist güç öyle bir hegemonyaya sahiptir ki öteki emperyalist güçler her türlü gerçek bağımsızlıklarını yitirirler ve yarı-sömürgesel küçük güçler statüsüne inerler. Uzun vadede böyle bir süreç sadece süper-emperyalist gücün askeri üstünlüğüne dayanamaz –böyle bir üstünlüğe ancak ABD emperyalizmi sahip olabilir– ancak başka yerlerdeki en önemli üretim siteleri ve sermaye, bankalar ve başka mali kurumlar yoğunlaşmalarının doğrudan sahipliği ve kontrolüne yönelmelidir. Böyle bir doğrudan kontrol olmaksızın, başka bir deyişle, sermayeyi dolaysız kullanım gücü olmaksızın, eşitsiz gelişme yasasının uzun vadede başlıca kapitalist devletler arasındaki ekonomik güç ilişkisini önde giden emperyalist gücün askeri üstünlüğünün kendisini zayıflatacak şekilde değiştirmesini önleyecek hiçbir şey yoktur.</span></p>

  <p class="default"><span>“Süper-emperyalizm” kavramının savunucuları buna göre başlıca uluslararası ABD şirketlerini dünya pazarının gerçek –potansiyel ya da sanal– hükümdarları olarak görürler.<a href="../Text/gec10_split_035.html#footnote-525-640" id="footnote-525-640-backlink">[640]</a> Onlar büyük Avrupalı ve Japon şirketlerinin uzun vadede ABD’li rakiplerine karşı etkin bir rekabette bulunma yeteneklerinden kuşku duyarlar, çünkü onların teknolojik olarak çok geri, sermaye gücü çok küçük veya “yönetim becerileri”nden yoksun olduklarını düşünürler.<a href="../Text/gec10_split_035.html#footnote-525-641" id="footnote-525-641-backlink">[641]</a> Alternatif olarak, onlar Avrupa ya da Japon şirketlerinin, belki “saf ekonomik” rekabete muktedir olsalar bile, böyle bir engellemenin çağdaş dünya emperyalizminin askeri ve siyasal merkezine ve son tahlilde kendilerine ölümcül bir darbe indirebileceği zamanlarda ABD rekabetine direnmek için siyasal iradeye sahip olduklarından kuşku duyarlar.<a href="../Text/gec10_split_035.html#footnote-525-642" id="footnote-525-642-backlink">[642]</a> Bu bakımdan, Poulantzas’ın bizim kendimizin “teritoryal” istatistikler tarafından yanıltılarak Amerikan sermayesinin (Avrupa merkezli ABD şirketleri dahil olmak üzere) üstünlüğünü küçümsediğimiz iddiası tipiktir, fakat hiçbir temeli yoktur.<a href="../Text/gec10_split_035.html#footnote-525-643" id="footnote-525-643-backlink">[643]</a> Bizim bu konudaki argümanlarımız her zaman farklı (ABD, Avrupa ya da Japon) ulusal kapitalist gurupların</span> <span class="ideitalik">mülkiyetindeki</span> <span>çeşitli uluslararası şirketler arasındaki rekabete dayanmıştır. Phillips, Fiat, ICI, Siemens ya da Rhône-Poulenc’in sahipleri Avrupalı kapitalistlerdir, tıpkı Mitsubishi, Hitachi, Matsushita ya da Sony’nin Japon sahipleri olduğu gibi ve General Motors, Exxon, General Electric ya da US Steel’in sahiplerinin Amerikan kapitalistleri olduğu gibi.</span></p>

  <p class="default"><span>2.</span> <span class="ideitalik">Ultra-emperyalizm</span> <span>modeli. Bu modelde sermayenin uluslararası birleşmesi o derece ileri gitmiştir ki farklı uluslardan sermaye sahipleri arasındaki tüm kritik ekonomik çıkar farkları kaybolmuştur. Tüm belli başlı kapitalistler sermaye mülkiyetlerini, artı-değer üretimlerini, artı-değer realizasyonlarını ve sermaye birikimlerini (yeni yatırımları), farklı ülkeler ve dünyanın dört bucağı arasında öylesine eşit bir biçimde yaymışlardır ki herhangi bir ülkedeki belli bir konjonktüre, sınıf mücadelesinin belli bir gidişine ve siyasal gelişimin “ulusal” özelliklerine karşı tamamen kayıtsız (umursamaz) olmuşlardır. dünya ekonomisinin böylesine tam bir uluslararasılaşmasının ulusal ekonomik çevrimlerin genel olarak ortadan kaybolması anlamına da geleceği besbellidir. Bu bağlamda, geriye kalan tek şey büyük çokuluslu şirketler arasındaki rekabet olurdu; artık emperyalistler arasında gerçek anlamda bir rekabet olmazdı – başka bir deyişle, nihayet rekabet ulus devletteki başlangıç noktasından kurtulmuş olurdu. Doğal olarak böyle bir durumda emperyalist devlet “sönümlen”mezdi; kaybolan tek şey onun emperyalistler arası rekabetin bir aracı olma rolü olurdu. Ekonomik bunalımlar, emperyalist ülkeler içindeki proletaryanın ayaklanması, sömürge halklarının isyanı ve yurt dışında emperyalist olmayan devletlerin gücünün tehditlerine karşı tüm emperyalist sermaye sahiplerinin ortak çıkarlarının savunmasının merkezi silahı olma rolü her zamankinden daha fazla ön planda olurdu. Ancak bu devlet artık emperyalist bir ulus devlet değil fakat bir ulusötesi emperyalist “dünya devleti” olurdu. Çokuluslu şirketlerin burjuva devletin gücüne karşı artan “kayıtsızlığı” tezinin savunucularının birçoğu bu doğmakta olan “ultra-emperyalizm” kavramına çok yaklaşırlar; bu Levison’un durumunda özellikle böyledir.<a href="../Text/gec10_split_035.html#footnote-525-644" id="footnote-525-644-backlink">[644]</a></span></p>

  <p class="default"><span>3. Sürmekte ve yeni tarihsel biçimler almakta olan</span> <span class="ideitalik">emperyalistler arası rekabet</span> <span>modeli. Bu modelde, sermayenin uluslararası birleşmesi çok sayıda bağımsız büyük emperyalist güçlerin yerine daha az sayıda emperyalist süper-güç koyacak kadar ilerlemiş olmasına rağmen sermayenin eşitsiz gelişiminin buna karşı giden gücü, sermaye için gerçek bir küresel çıkar topluluğu oluşumunu engeller.</span> <span class="ideitalik">Sermaye birleşmesi kıtasal bir düzeyde gerçekleşir fakat böylece kıtalararası emperyalist rekabet daha da şiddetlenir</span><span>. Bu sonuncu emperyalistler arası rekabetin, Lenin’in çözümlemesindeki klasik emperyalizme kıyasla yeni olan yanı ilk olarak uluslararası emperyalist ekonomide sadece üç dünya gücünün karşı karşıya olduğu gerçeğidir, yani ABD emperyalizmi (Kanada ve Avustralya’yı büyük ölçüde yutmuştur), Japon emperyalizmi<a href="../Text/gec10_split_035.html#footnote-525-645" id="footnote-525-645-backlink">[645]</a> ve Batı Avrupa emperyalizmi. Japon emperyalizmi-nin bağımsızlık ya da büyük ABD şirketleriyle birleşme yönündeki gelişimi muhtemelen burada bu rekabet mücadelesinin nihai sonucunu belirlerdi. İkinci olarak elbette sermaye için esas olarak elverişli olmayan şimdiki dünya toplumsal-siyasal konjonktüründe emperyalistler arası küresel dünya savaşları olanaksız değilse bile son derece olasılık dışı oldukları gerçeği vardır. Elbette bu, bürokratik işçi devletlerine karşı nükleer bir dünya savaşı tehlikesi şöyle dursun, emperyalistler arası (deyim yerindeyse vekaleten yürütülen) yerel savaşları , yeni sömürgeci yağma savaşlarını ya da ulusal kurtuluş hareketlerine karşı karşı-devrimci savaşları dışlamaz.</span></p>

  <p class="default"><span>Karl Kautsky’nin tüm dünya güçleri arasında bir “ultra-emperyalist anlaşma” olasılığını öngören ilk kişi olduğu iyi bilinir. O bunu Birinci Dünya Savaşı’ndan önce yaptı.<a href="../Text/gec10_split_035.html#footnote-525-646" id="footnote-525-646-backlink">[646]</a> Lenin’in onu nasıl keskin bir biçimde çürüttüğü de iyi bilinir.<a href="../Text/gec10_split_035.html#footnote-525-647" id="footnote-525-647-backlink">[647]</a> Nicolaus elinizdeki eserin yazarını çeşitli Avrupa güçlerinin tek bir Avrupalı emperyalist süper güçte birleşmesi olasılığını öngörmekten dolayı “Kautsky’nin ayak izlerinden gitmek”le suçlamıştır.<a href="../Text/gec10_split_035.html#footnote-525-648" id="footnote-525-648-backlink">[648]</a> Bu analoji tamamen biçimsel ve yüzeyseldir. Kautsky’nin perspektifi emperyalist çelişkilerin “ultra-emperyalizm”e yol açacak biçimde tedrici bir zayıflaması idi. Bizim perspektifimiz buna tümden karşıdır. Geç kapitalizm çağında emperyalizme içkin olan tüm çelişkilerin bir</span> <span class="ideitalik">şiddetlenmesini</span> <span>öngörür: Metropol ülkelerde ve yarı-sömürgelerde emek ve sermaye arasındaki uzlaşmaz çelişki [antagonizma]; emperyalist metropol devletler ile sömürge ya da yarı-sömürge uluslar arasındaki antagonizma; emperyalistler arası rekabetin şiddetlenmesi. Tam emperyalistler arası çelişkilerin böyle bir</span> <span class="ideitalik">şiddetlenmesi</span> <span>zorunlu olarak beraberinde</span> <span class="ideitalik">belli birtakım</span> <span>emperyalist güçlerin birleşme eğilimini getirecektir. Aksi takdirde bu güçler rekabet mücadelesini hiç sürdüremeyeceklerdir. Kautsky’nin çözümlemesi kaçınılmaz olarak reformist ve özürcü sonuçlara yol açarken, onun tersine bizimki mantıksal olarak metropol ülkelerdeki proletaryanın bağımsız devrimci görevlerine daha büyük bir vurgu ile doruğa ulaşmaktadır.<a href="../Text/gec10_split_035.html#footnote-525-649" id="footnote-525-649-backlink">[649]</a></span></p>

  <p class="default"><span>Lenin’in kendisi, elbette, büyük emperyalist güçlerinki dahil olmak üzere, sermayenin daha fazla uluslararası yoğunlaşması ve merkezileşmesi olasılığını asla dışlamadı: gerçekten o uzun vadeli tarihsel eğilimin “mantıksal olarak” tek bir dünya tröstüne doğru olduğunu açıkça ifade etmiştir. Ancak o, bu gelişme sonucuna varmadan çok önce, emperyalizmin hem iç çelişkilerinin hem de proletaryanın ve ezilen halkların ona karşı devrimci mücadelesinin bir sonucu olarak çökmüş olacağına inanıyordu.<a href="../Text/gec10_split_035.html#footnote-525-650" id="footnote-525-650-backlink">[650]</a> Biz bu kavrayışı paylaşıyoruz ve emperyalist metropol ülkelerdeki proleter devrimin ertelenmesinin çok sayıdaki emperyalist güçlerin üç “süper güce” dönüşmesi modelinin kolaylaşmasını gerçekten muhtemel değilse bile olanaklı kıldığı sonucuna varıyoruz.</span></p>

  <p class="default"><span>Yukarıda açıklanan üç modelin sonuncusu böylece en azından görünür gelecekte en muhtemel olanıdır. Son tahlilde, bu modellerin her birinin gerçekleşmesi, askeri ya da siyasal güçlerin geçici özerk ağırlığı da ne kadar önemli olursa olsun, sermayenin uluslararası merkezileşmesinin alacağı baskın biçime bağlıdır.</span></p>

  <p class="default"><span>Süper emperyalizm ancak hegemonik emperyalist gücün tekelci sermayesi en önemli potansiyel rakipleri arasında belirleyici bir</span> <span class="ideitalik">sermaye mülkiyeti</span> <span>derecesi edinirse gerçekleşebilir. Şimdiye dek ABD emperyalizmi Batı Avrupa’da olsun Japonya’da olsun bunu başaramadı. Bu ülkelerin mali sermayesi ABD’li eşdeğerinden büyük ölçüde bağımsızdır. ABD bankaları ekonomilerinde sadece marjinal bir rol oynarlar. Sınai sermayedeki ABD mülkiyeti daha önemli ise de ve özellikle büyüme sektörleri denen sektörlerde ortalamanın çok üstünde ise de cari payı toplam sermaye yatırımlarının yüzde 10-15’i dolayında tahmin edilebilir. Bu payın kesintisiz olarak büyüyeceğine dair bir eğilim de mevcut değildir, daha ziyade sabitleşiyor gibi görünmektedir. Dolayısıyla şimdiye kadar Batı Avrupa ya da Japon devletlerinin yarı-sömürge statüsüne düştükleri kesinlikle söylenemez. Bu devletler ticarette, dış işleri ve askeri işlerde bağımsız politikalar izlemektedir, bu bağımsızlık ortak sınıf düşmanlarına karşı ortak bir ittifakın çerçevesi dahilinde uygulanıyor olsa bile. Bu ittifakın kesinlikle yalnızca ABD emperyalizminin belli çıkarları ile değil, tüm kapitalist sınıfların ortak çıkarları ile tam bir uyum içinde olduğu kaydedilmelidir. Gerçekten, 50’lerin başından beri ABD emperyalizmi ile onun Batı Avrupalı ve Japon eşdeğerleri arasındaki güçler ilişkisinin sürekli olarak birincinin aleyhine ve ikincinin lehine değiştiği eklenebilir.<a href="../Text/gec10_split_035.html#footnote-525-651" id="footnote-525-651-backlink">[651]</a></span></p>

  <p class="ortabaslik"><span class="ideitalik">Ekonomik Güçler İlişkisinin Evrimi ABD – Batı Avrupa – Japonya<a href="../Text/gec10_split_035.html#footnote-525-652" id="footnote-525-652-backlink">[652]</a></span></p>

  <p class="ortabaslik"><span class="ideitalik">Toplam Dünya Kapitalist Sanayi Hasılasının Yüzdesi</span></p>

  <table border="1" class="calibre2" width="100%">
    <tbody class="calibre3">
      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1953</span></p>
        </td>

        <td class="calibre5">
          <p class="table-contents"><span>1963</span></p>
        </td>

        <td class="calibre5">
          <p class="table-contents"><span>1970</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>ABD</span></p>
        </td>

        <td class="calibre5">
          <p class="table-contents"><span>% 52</span></p>
        </td>

        <td class="calibre5">
          <p class="table-contents"><span>% 44</span></p>
        </td>

        <td class="calibre5">
          <p class="table-contents"><span>% 40.5</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>AET</span></p>
        </td>

        <td class="calibre5">
          <p class="table-contents"><span>% 16</span></p>
        </td>

        <td class="calibre5">
          <p class="table-contents"><span>% 21.1</span></p>
        </td>

        <td class="calibre5">
          <p class="table-contents"><span>% 22</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>İngiltere</span></p>
        </td>

        <td class="calibre5">
          <p class="table-contents"><span>% 10</span></p>
        </td>

        <td class="calibre5">
          <p class="table-contents"><span>% 6.4</span></p>
        </td>

        <td class="calibre5">
          <p class="table-contents"><span>% 5</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>Japonya</span></p>
        </td>

        <td class="calibre5">
          <p class="table-contents"><span>% 2</span></p>
        </td>

        <td class="calibre5">
          <p class="table-contents"><span>% 5.3</span></p>
        </td>

        <td class="calibre5">
          <p class="table-contents"><span>% 9.5</span></p>
        </td>
      </tr>
    </tbody>
  </table>

  <p class="ortabaslik"><span class="ideitalik">Toplam Dünya Kapitalist İhraçlarının Yüzdesi</span></p>

  <table border="1" class="calibre2" width="100%">
    <tbody class="calibre3">
      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1953</span></p>
        </td>

        <td class="calibre5">
          <p class="table-contents"><span>1963</span></p>
        </td>

        <td class="calibre5">
          <p class="table-contents"><span>1970</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>ABD</span></p>
        </td>

        <td class="calibre5">
          <p class="table-contents"><span>% 21</span></p>
        </td>

        <td class="calibre5">
          <p class="table-contents"><span>% 17</span></p>
        </td>

        <td class="calibre5">
          <p class="table-contents"><span>% 15.5</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>AET</span></p>
        </td>

        <td class="calibre5">
          <p class="table-contents"><span>% 19.3</span></p>
        </td>

        <td class="calibre5">
          <p class="table-contents"><span>% 27.8</span></p>
        </td>

        <td class="calibre5">
          <p class="table-contents"><span>% 32</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>İngiltere</span></p>
        </td>

        <td class="calibre5">
          <p class="table-contents"><span>% 9.7</span></p>
        </td>

        <td class="calibre5">
          <p class="table-contents"><span>% 8.7</span></p>
        </td>

        <td class="calibre5">
          <p class="table-contents"><span>% 7</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>Japonya</span></p>
        </td>

        <td class="calibre5">
          <p class="table-contents"><span>% 1.7</span></p>
        </td>

        <td class="calibre5">
          <p class="table-contents"><span>% 4</span></p>
        </td>

        <td class="calibre5">
          <p class="table-contents"><span>% 7</span></p>
        </td>
      </tr>
    </tbody>
  </table>

  <p class="ortabaslik"><span class="ideitalik">Toplam Dünya Kapitalist Altın ve Döviz Rezervlerinin Yüzdesi</span></p>

  <table border="1" class="calibre2" width="100%">
    <tbody class="calibre3">
      <tr class="calibre4">
        <td class="calibre5">
          <p class="table-contents"><span>ABD</span></p>
        </td>

        <td class="calibre5">
          <p class="table-contents"><span>% 43</span></p>
        </td>

        <td class="calibre5">
          <p class="table-contents"><span>% 25</span></p>
        </td>

        <td class="calibre5">
          <p class="table-contents"><span>% 8.3</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>AET</span></p>
        </td>

        <td class="calibre5">
          <p class="table-contents"><span>% 11.5</span></p>
        </td>

        <td class="calibre5">
          <p class="table-contents"><span>% 29.5</span></p>
        </td>

        <td class="calibre5">
          <p class="table-contents"><span>% 37.0</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>İngiltere</span></p>
        </td>

        <td class="calibre5">
          <p class="table-contents"><span>% 5</span></p>
        </td>

        <td class="calibre5">
          <p class="table-contents"><span>% 4.3</span></p>
        </td>

        <td class="calibre5">
          <p class="table-contents"><span>% 3.5</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>Japonya</span></p>
        </td>

        <td class="calibre5">
          <p class="table-contents"><span>% 1.5</span></p>
        </td>

        <td class="calibre5">
          <p class="table-contents"><span>% 3.0</span></p>
        </td>

        <td class="calibre5">
          <p class="table-contents"><span>% 11.2</span></p>
        </td>
      </tr>
    </tbody>
  </table>

  <p class="ortabaslik"><span class="ideitalik">Toplam Dünya Kapitalist Dış Yatırımlarının Yüzdesi</span></p>

  <table border="1" class="calibre2" width="100%">
    <tbody class="calibre3">
      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1960</span></p>
        </td>

        <td class="calibre5">
          <p class="table-contents"><span>1971</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>ABD</span></p>
        </td>

        <td class="calibre5">
          <p class="table-contents"><span>% 59.1</span></p>
        </td>

        <td class="calibre5">
          <p class="table-contents"><span>% 52.0</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>İngiltere</span></p>
        </td>

        <td class="calibre5">
          <p class="table-contents"><span>% 24.5</span></p>
        </td>

        <td class="calibre5">
          <p class="table-contents"><span>% 14.5</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>Fransa</span></p>
        </td>

        <td class="calibre5">
          <p class="table-contents"><span>% 4.7</span></p>
        </td>

        <td class="calibre5">
          <p class="table-contents"><span>% 5.8</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>B. Almanya</span></p>
        </td>

        <td class="calibre5">
          <p class="table-contents"><span>% 1.1</span></p>
        </td>

        <td class="calibre5">
          <p class="table-contents"><span>% 4.4</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>Japonya</span></p>
        </td>

        <td class="calibre5">
          <p class="table-contents"><span>% 0.1</span></p>
        </td>

        <td class="calibre5">
          <p class="table-contents"><span>% 2.7</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>İsviçre</span></p>
        </td>

        <td class="calibre5"/>

        <td class="calibre5">
          <p class="table-contents"><span>% 4.1</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>Kanada</span></p>
        </td>

        <td class="calibre5"/>

        <td class="calibre5">
          <p class="table-contents"><span>% 3.6</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>Hollanda</span></p>
        </td>

        <td class="calibre5"/>

        <td class="calibre5">
          <p class="table-contents"><span>% 2.2</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>İsveç</span></p>
        </td>

        <td class="calibre5"/>

        <td class="calibre5">
          <p class="table-contents"><span>% 2.1</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>Belçika</span></p>
        </td>

        <td class="calibre5"/>

        <td class="calibre5">
          <p class="table-contents"><span>% 2.0</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>İtalya</span></p>
        </td>

        <td class="calibre5"/>

        <td class="calibre5">
          <p class="table-contents"><span>% 2.0</span></p>
        </td>
      </tr>
    </tbody>
  </table>

  <p class="default"><span>Bununla birlikte bu alandaki gelişmeler henüz sonucuna varmış değildir. Uluslararası sermaye rekabetinin şiddetlenmesi birkaç yıldan beri ivme kazanmaktadır ve eninde sonunda sermayenin uluslararası merkezileşmesinin yeni ve nitel olarak daha yüksek bir aşamasına götürmelidir.<a href="../Text/gec10_split_035.html#footnote-525-653" id="footnote-525-653-backlink">[653]</a> Önemli uluslararası şirketlerin sayısı bugün yaklaşık olarak 800 civarında tahmin edilmektedir. Perlmutter’in tahminine göre, yaklaşık 1985’e gelindiğinde kapitalist dünya ekonomisine böylesi 300 kadar şirket egemen olacaktır. Biraz izlenimci olan bir eserinde Lattes, altmış kadar çokuluslu şirketin dünya pazarını kendi aralarında paylaşacağını öngörmektedir.<a href="../Text/gec10_split_035.html#footnote-525-654" id="footnote-525-654-backlink">[654]</a> Bunlar sadece ABD şirketleri mi olacak, yoksa bir yandan ABD şirketleri, öte yandan Avrupa ve Japonya, ya da Avrupalı, Japon-Avrupalı ve Japon-Amerikan şirketleri mi olacak? Bu sorunun yanıtı kuşkusuz süper emperyalizm modelinin olasılığını karara bağlayacaktır. Metropol ülkelerde proleter devrimin bir daha ertelenmesi durumunda, sonunda her şey sermayenin uluslararası merkezileşmesinin iki ana biçiminden hangisinin nihai olarak muzaffer olacağına bağlı olacaktır.</span></p>

  <p class="default"><span>ABD’nin çokuluslu denen şirketlerinin bu yeni şiddetlenmiş rekabet mücadelesi evresine rakiplerine göre iki kritik avantaj ile girdikleri açıktır: onlar şimdiki halde ortalama olarak çok daha büyük sermaye kaynaklarına (en önemli rakiplerinden üç ya da dört kat daha fazla) ve hizmetlerine hazır çok daha güçlü bir devlete sahipler. Onların Batı Avrupalı ve Japon eşdeğerleri ancak kendileri buna karşılık hızlı bir uluslararası birleşmeler sürecinden geçer, en büyük ABD’li rakiplerininkine eşit bir sermaye mülkiyeti derecesi ve üretken kapasiteye erişir ve en azından Batı Avrupa’da ABD ile eşit düzeyde bir siyasal ve askeri temele sahip bir federal devlet kurarlarsa hayata kalabileceklerdir. Gelecekteki ilk ve ondan sonraki resesyonda AET’nin kaderi böylece muhtemelen bağımsız bir Batı Avrupalı süper güç olasılığını ve dolayısıyla bir ABD süper emperyalizminin gerçekleşme şansını belirleyecektir.</span></p>

  <p class="default"><span>Ultra emperyalist modeli gerçek olabilmesi için öncelikle bugün gündemde olduğundan çok daha büyük bir derecede sermayenin uluslararası merkezileşmesi olmalıdır. Her şeyden önce, bu model büyük Avrupa ve Japon hissedarlarının en büyük ABD şirketlerinin yönetimine geniş bir ölçekte katılımlarını öngörür ki bu bu şirketlerin ABD’li sahiplerinin göreli azınlık hisselerine düşmesi anlamına gelir. Bugün bu durum büyük Avrupa ve Japon şirketlerinin mülkiyet yapılarında paralel bir indirimden daha az muhtemel görünmektedir.<a href="../Text/gec10_split_035.html#footnote-525-655" id="footnote-525-655-backlink">[655]</a></span></p>

  <p class="default"><span>Amerikan pazarına Avrupa ve Japon ihraçlarının hızlı artışına –ki bugün dünya pazarında bir zamanlar İngiliz iç pazarının 1780-1880 döneminde oynadığı merkezi rolün aynısını oynar– Birleşik Devletler’de daha geniş Avrupalı ve Japon sermaye ihracı yönünde bir eğilimin eşlik ettiği elbete doğrudur. Bu hareket henüz Batı Avrupa’daki Amerikan sermaye yatırımı kadar önemli Bir şey değilse de yine de önemsiz sayılamaz. Avrupalı firmaların ABD’deki doğrudan yatırımlarının yanı sıra ABD şirketlerinin Avrupalı şirketler tarafından bazı kayda değer yutmaları da anılmalıdır. British Petroleum Ohio’lu Standard Oil üzerinde</span> <span class="ideitalik">de facto</span> <span>kontrolü ve Alaska petrollerinde büyük bir hisseyi ele geçirmiştir. FIAT şimdi Allis Chambers’in yol yapma teçhizatı bölümü üzerinde benzer bir kontrole sahiptir. Olivetti, Underwood’u satın almıştır. Dünya Bankası ve öteki uluslararası örgütler dünyanın en önemli sınai devlerinin çoğunu birbirine bağlayan ortak projeleri teşvik ettiği de doğrudur. Ayrıca, “Atlantik” ideolojisinden esinlenen lobiler tarafından Avrupa ve Kuzey Amerika arasında giderek yakınlaşan bir çıkar topluluğu ve sermaye kaynaşmasını başarmak için bilinçli çabalar harcanmıştır. Fakat rekabetin acımasız buyrukları siyasal öngörüden ya da emperyalist burjuvazilerin davranışındaki dünya vatandaşlığı anlayışlarından daha ağır basar.</span> <span class="ideitalik">Bugünkü uluslararası şiddetlenen rekabet mücadelesinin ana eğilimi büyük sermayenin dünya ölçeğinde birleşmesi değil, birkaç emperyalist oluşumun ortak antagonizmalarındaki sertleşme yönündedir</span><span>.</span></p>

  <p class="default"><span>Emperyalistler arası süren rekabet modeli sonuç olarak üç model içinde en muhtemel ve gerçekçi olanı olarak görülmektedir, hatta Batı Avrupa ve Japonya’da uluslararası bir sermaye birleşmesinin bu bölgelerin emperyalist sınıflarının ABD emperyalizminden bağımsızlığını korumak için hızla başarılması koşuluyla birlikte.<a href="../Text/gec10_split_035.html#footnote-525-656" id="footnote-525-656-backlink">[656]</a> Son tahlilde bu üçüncü modelin daha büyük olasılığı uluslararası merkezileşmesinin ikinci ana biçiminin etkin bir biçimde birincisine karşı koyup koyamayacağı sorunuyla bağlantılıdır – başka bir deyişle,</span> <span class="ideitalik">gelecek onyıllardaki sermayenin uluslararası merkezileşmesinin bir yandan ABD’nin egemenliğindeki şirketler ile öte yandan uluslararası olarak birleşmiş, çokuluslu şirketlerin bir kombinasyonu biçimini alıp almayacağı sorunuyla</span><span>.</span></p>

  <p class="default"><span>Avrupa mali sermayesi içinde bir çıkar ve katılım topluluğuna doğru olan eğilim bu bakımdan özellikle önemlidir. Şimdiye dek Batı Avrupa’da baskın olan bu eğilimdir, Levinson’un sandığı gibi<a href="../Text/gec10_split_035.html#footnote-525-657" id="footnote-525-657-backlink">[657]</a> Avrupalı ve Amerikan büyük bankaları ve mali grupları arasında bir çıkar topluluğunun ortaya çıkması değildir. En önemli dört çokuluslu mali çıkar topluluğundan ikisi tamamen Avrupalıdır:</span></p>

  <p class="default"><span>−</span> <span class="ideitalik">European Banks' International Company</span> <span>(Britanyalı Midland Bank, Alman Deutsche Bank, Belçikalı Société Générale de Banque ve Hollandalı Amsterdam-Rotterdam Bank). Bu gurup başka şeyler arasında,</span> <span class="ideitalik">Banque Européenne de Credit Moyen</span> <span>ile birlikte ABD’de ortak bir mali şirket</span> <span class="ideitalik">European-American Banking Corporation</span><span>’ı ve Pasifik’te bir ortak işletmeyi</span> <span class="ideitalik">Euro-Pacific Finance Corporation</span><span>’ı (Avustralya, Endonezya ve Güney Afrika) yaratmıştır;</span></p>

  <p class="default"><span>−</span> <span class="ideitalik">C.C.B. Group</span><span>. Bu gurup Alman Kommerzbank, Fransız Crédit Lyonnais ve İtalyan Banco di Roma ile İspanyol Banco Hispano-Americano’yu amalgamasyona yakın bir biçimde bir araya getiriyor ve Lloyd’un Bank of London’ı ile bağlantılı olduğu söyleniyor.</span></p>

  <p class="default"><span>− Üçüncü gurup Société</span> <span class="ideitalik">Financière Européenne’in</span> <span>Amerikalı bir ortağı,</span> <span class="ideitalik">Bank of America</span><span>, vardır ancak bu banka konsorsiyumda ikincil bir rol oynamaktadır. Gurup esas olarak Avrupalıdır ve Barclay’s Bank (Britanya), Algemene Bank Nederland (Hollanda), Dresdner Bank (Almanya), Banque de Bruxelles (Belçika), Banco Nazionale del Lavoro (İtalya) ve Banque Nationale de Paris (Fransa) bankalarını birleştirir. Bu bankaların toplam bilançosu 80 milyar doları aşar – bu dünyadaki başka herhangi bir bankacılık ya da finans gurubunun bilançosundan daha büyüktür. Bu gurup –Bank of America hariç olarak!– Latin Amerika’daki çeşitli ortaklarla birlikte o kıtadaki operasyonlar için Euro-Latinamerican Bank (Eulabank) adında bir bankacılık konsorsiyumu kurmuştur.</span></p>

  <p class="default"><span>− Sadece dördüncü kombinasyon, yani</span> <span class="ideitalik">Orion Group</span> <span>Avrupa dışı olarak tanımlanabilir. Bu gurup ABD’li Chase Manhattan Bank’ın yanı sıra Kanadalı Royal Bank, National Westminster Bank (Büyük Britanya) ve Westdeutsche Landesbank’ı (Almanya) içeriyor.</span></p>

  <p class="default"><span>1970’te Banco di Roma, Mees and Hope, Bank of Nova Scotia, Bayerische Hypothek-und-Wechselbank, Banque Française du Commerce Exterieur ve Crédit du Nord tarafından beşinci bir önemli bankacılık gurubu,</span> <span class="ideitalik">United International Bank</span><span>, kuruldu. ABD’li bir banka Crocker-Citizens National Bank bu konsorsiyuma katıldı, fakat azınlık rolüyle (yüzde 14.3). Avrupa ticaret bankaları benzer şekilde işbirliğinde kayda değer bir ilerleme elde ettiler – bunun bir örneği geçenlerde Compagnie Financière de Suez ile Morgan Grenfell Holdings arasında imzalanan anlaşmadır. 1974 baharında Banque de Paris et de Pays-Bas, Schweizerische Kreditanstalt ve Fransız Société Générale yeni büyük enerji projelerini finanse etmek için Finerg adında bir şirket kurdular. Belçikalı Société Générale de Banque, Britanyalı Midland Bank ve Hollandalı Amsterdam-Rotterdam Bank da daha sonra Finerg’e katılmaya karar verdiler. Tüm bu çokuluslu mali gurupların karakteristik özelliği dev çokuluslu şirketlere dev krediler verme yetenekleridir. Böylece bunlar aynı zamanda hem sermayenin uluslararası merkezileşmesinin bir ürünü, hem de gerçekten uluslararası bir sermaye pazarının doğuşunun ürünüdürler.<a href="../Text/gec10_split_035.html#footnote-525-658" id="footnote-525-658-backlink">[658]</a></span></p>

  <p class="default"><span>Şimdiye değin AET içindeki doğrudan sermaye nüfuzunun pek yavaş ilerlediği doğrudur. 1961 ile 1969 arasında birkaç AET üyesi ülkeden firmalar arasında toplam 257 birleşme olurken, üye ülke firmaları ile üçüncü ülke firmaları arasında 820 birleşme ve aynı ülkeden firmalar arasında 1861 birleşme oldu. Son tahlilde bir Batı Avrupa federal devletinin olmayışına tekabül eden hukuksal ve örgütsel güçlükler AET içindeki sermaye nüfuzunun yavaşlamasında önemli bir rol oynamıştır. Bu koşullarda, farklı Avrupa ülkelerinden firmalar arasındaki işbirliği doğrudan birleşmeden daha hızlı gelişmiştir. Örneğin Phillips (Hollanda), Siemens (Batı Almanya) ve CII’nin (Fransa) yarattığı bilgisayar konsorsiyumu Unidata ve hafif nükleer reaktör yakıtı zenginleştirilmiş uranyum fabrikaları için Eurodif ve Urenco.</span></p>

  <p class="default"><span>Uluslararası emperyalist ekonominin büyüme ritmi ne kadar çok yavaşlarsa, en önemli kapitalist devletler içindeki toplumsal çelişkiler o kadar keskinleşecektir. Sermayenin uluslararası rekabeti ne kadar şiddetli olursa, bu toplumsal çelişkiler ve onlarla birlikte her bireysel emperyalist sınıfın kendi tikel çelişkilerini ve zorluklarını hem kendi işçileri hem de rakipleri pahasına çözme –başka bir deyişle, bu zorlukları rakiplerin ülkelerine ihraç etme– girişimleri o kadar çok bilenecektir. Gelecek yılların şiddetlenen sınıf mücadelelerinin sonucu kendi payına sermayenin uluslararası merkezileşmesinin ritmleri ve biçimlerini birlikte belirleyecektir. Sınıf mücadelesi ulusal gelirin bölüşümü kavgalarından üretim araçlarının kontrolü üzerindeki saldırılara ve kapitalist üretim ilişkilerine saldırılara doğru ne kadar çok kayarsa, işçi sınıfının sermayenin uluslararası merkezileşmesinin</span> <span class="ideitalik">tüm</span> <span>varyantlarına karşı duruşu o kadar bağımsız olacak, herhangi bir “ehveni şer” politikası yolundan da o kadar uzak duracak ve Batı Avrupa’da ABD hegemonyası, bir “Atlantik Topluluğu” projeleri, yeni bir emperyalist süper güç olarak bir Avrupa federal devleti ya da küçük Avrupa devletleri fazlalığının sürmesi arasındaki çelişkilerde o kadar daha az şaşırıp kalacak ve kendi duruşunu –Avrupa Birleşik Sosyalist Devletleri’ni!– daha canlı bir biçimde ortaya koyacaktır.</span></p>

  <p class="default"><span>Hızı azalmış ekonomik büyüme ve şiddetlenmiş uluslararası rekabet koşullarında, sermayenin ulus merkezileşmesi sorununa her geçici çözüm ancak işçi sınıfının aleyhine olarak getirilebilir. Çünkü böylesi her çözüm sonunda tekel sektöründeki ortalama kâr oranında ani bir artışı öngörür ve gelecek yıllarda bu türden bir artış ancak artı-değer oranını yükselterek, başka bir deyişle, işçi sınıfının yoğunlaşmış bir sömürüsü ile elde edilebilir. Batı Avrupa işçi sınıfının ve daha sonra Kuzey Amerika ve Japonya proletaryalarının böylesi bir sömürü yoğunlaşmasına karşı direnecekleri geçen dört yılın pratik deneyiminden görülebilir.</span></p>

  <p class="default"><span>Her şeyden önce, reel ücretler üzerinde daha vahşi bir saldırı bizzat ABD’de beklenebilir. Amerikan sanayisi ciddi ücret diferansiyelini üretkenlikteki önderliği sayesinde on yıllarca koruyabildi. Bugün üretimin birçok dalında bu önderlik kayboluyor. 1950’den 1965’e kadar olan dönemde ABD’de ortalama emek üretkenliği yılda yüzde 2.6 oranında büyürken bu oran Batı Avrupa’da yüzde 4 ve Japonya’da yüzde 6.8 büyüdü. 1965’ten 1969’a kadar olan dönemde bu rakamlar sırasıyla yüzde 1.7, yüzde 4.5 ve yüzde 10.6 idi.<a href="../Text/gec10_split_035.html#footnote-525-659" id="footnote-525-659-backlink">[659]</a> 1973-74’te ABD’de emek üretkenliğinin büyümesi hepten durdu. Bu koşullarda, ABD sermayesinin ücret farklılıklarını indirmek için acil bir gereksinimi vardır. Böylece 1968’de çelik sanayisinde çalışan başına üretim ABD, Belçika ve Japonya’da aynı iken ABD’deki saat başı ücret maliyetleri Belçika’dakinden iki kat ve Japonya’dakinden dört kat daha yüksek idi. <a href="../Text/gec10_split_035.html#footnote-525-660" id="footnote-525-660-backlink">[660]</a></span></p>

  <p class="default"><span>Sermayenin uluslararası merkezileşmesi, sermayenin ulus-devletin tarihsel engellerini aşma girişimi olarak anlaşılmalıdır, tıpkı ulusal (ve yarın belki de ulus-üstü) ekonomik programlamanın üretici güçlerin gelişiminin devamı için kısmen özel mülkiyet ve özel mal edinme engellerini aşma yönünde bir girişimi temsil etmesi gibi. Her iki girişim de Marx’ın deyişiyle bizzat kapitalist üretim tarzının sınırları içinde sermayeyi aşma girişimleridir.<a href="../Text/gec10_split_035.html#footnote-525-661" id="footnote-525-661-backlink">[661]</a> Dolayısıyla her ikisi de bu üretim tarzının iç çelişkilerini, her şeyden önce kapitalist meta üretiminin tüm çelişkilerinin kökünde yatan kullanım değeri ile mübadele değeri arasındaki antagonizmayı sadece daha yüksek bir düzlemde yeniden üretir. Sermayenin artan uluslararasılaşmasının gereksinimlerine yeterli bir uluslararası sermaye ve para pazarı için olan baskının ulusal düzeydeki ekonomik programlama ile ne ölçüde çatışması ve böylece –olağanüstü bir ekonomik büyüme evresinden sonra– geç kapitalist ekonominin bunalımlara açıklığını ne ölçüde şiddetlendirmesi</span> <span class="ideitalik">gerektiği</span> <span>bu kitabın 13 ve 14’üncü bölümlerinde açıklanacak. Ancak öncelikle geç kapitalizmin yeni örgütsel biçimlerinin metropol ve yarı-sömürge ülkeler ekonomiler üzerindeki (Bölüm 11) ve ardından da üretim alanı ile dağıtım alanı arasındaki ilişkiler üzerindeki etkilerini çözümlemeliyiz (Bölüm 12).</span></p>
</body>
</html>
