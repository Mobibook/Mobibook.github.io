<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gec10</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal"><span class="idebold">Avrupa ve Devrim</span></p>

    <p class="normal">Düşüncesini derinleştirerek, yirminci yüzyıl işçi hareketinin büyük tartışmalarına başvurarak, aynı zamanda da (1962’de yayımlanan) <span class="ideitalik">Marksist Ekonomi Çalışması</span> adlı eseri üzerinde çalışarak, Ernest Avrupa’nın gelişmiş kapitalist ülkelerinde sosyalist devrimin stratejik bir şemasının hazırlanmasında ilerliyordu. Savaş sırasında ortaya çıkan soru daha da güçlü bir şekilde geri geliyordu: Sınıf üzerindeki bu ısrarlı reformist hâkimiyeti, onu yok edebilmek amacıyla, nasıl açıklayabiliriz? Mandel’in analizi zincirin iki ucunu da konu alır: Kapitalist sistemin hangi nesnel çelişkileri devrimci bir duruma yol açabilir (nükleer ve yok edici yeni bir dünya savaşı dışında)? Diğer yönden, öznel düzeyde, bir ekonomik refah çerçevesinde işçi sınıfı devrimci bir anti-kapitalist bilince nasıl ulaşabilir ve devrimci-Marksistler sınıf mücadelesinin önderliğini nasıl ele geçirip kendi partilerini kurabilirler?</p>

    <p class="normal">İlk önceleri “neokapitalizm”, daha sonradan ise “geç kapitalizm” diye adlandıracağı çağın analizinde Mandel, çağdaş kapitalizmin devindirici güçlerini ve bunların toplumsal ilişkiler ve sınıf mücadelesi üzerinde etkisini ortaya koyar. Bir diğer yandan da kendini Avrupa düzeyinde gösteren SP ve KP’lerin sol kesimleriyle (özellikle de İtalya’dakilerle) diyalog içerisinde, bu tespitlerden çıkardığı programatik ve stratejik sonuçları derinleştirmeye çalışır. “Neokapitalizm ile sosyalizm arasındaki Belçika”, aynı anda hem <span class="ideitalik">La Gauche</span>’da hem de <span class="ideitalik">Partisans</span>’da (Paris, Kasım-Aralık 1963) yayımlanır, ardından da Lelio Basso tarafından yönetilen <span class="ideitalik">La revue internationale du socialisme</span>’de [Sosyalizmin Uluslararası Dergisi] “Batı Avrupa için Sosyalist Bir Strateji” adlı makale çıkar (Mayıs-Haziran 1965). Güney Avrupa’daki 1968-1974 devrimci yükselişi bu hipotezleri tahkik etmeye yaramıştır. Ne var ki, yeni bir siyasi dönemin başlaması, kapitalist Avrupa’da toplum ve sosyal hareket içerisinde meydana gelmiş olan önemli değişiklikleri göz önünde bulundurmayı gerektirmiştir.</p>

    <p class="normal">Uzun zaman boyunca dar militan çevrelerinin tekelinde olan tüm bu stratejik meseleler, artık yüzbinlerce militan tarafından uluslararası düzeyde tartışılacaktı.</p>
  </div>

  <div class="calibre1" id="calibre_pb_9"/>
</body>
</html>
