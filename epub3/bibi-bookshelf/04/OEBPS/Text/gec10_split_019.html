<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gec10</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik2" id="calibre_toc_9">6<br class="chapter"/>
  Üçüncü Teknolojik Devrimin<br class="chapter"/>
  Özgül Doğası</h1>

  <p class="default"><span>Şimdi önceki bölümlerde izlenen iki çözümlemeyi birleştirmeye çalışacağız: üretkenlik düzeylerindeki farklılıkların birbirini izleyen egemen biçimleri ile birlikte bunlara denk düşen artı kâr arayışının ana yönelimlerinin çözümlemesi ile Departman I’deki üretimin genel yapısını belirleyen hareketli makine ve enerji kaynaklarının birbirini izleyen egemen biçimlerinin çözümlemesi.</span></p>

  <p class="default"><span>Serbest rekabet kapitalizmi çağında genişletilmiş yeniden üretimin ana kaynağının en önemli kapitalist ülkeler içindeki farklı bölgelerin eşitsiz ve bileşik gelişimi olduğu görülüyor. Kapitalist meta dolaşımının giderek tarıma nüfuz etmesi ve topraksız üreticilerin serbest kalması yoluyla para sermayesinin açığa çıkması, bu para sermayesini toprağından atılmış eski köylülerin şimdi bir yedek sanayi ordusu oluşturduğu başlıca sanayi merkezlerine sürekli göçünü getirdi.</span></p>

  <p class="default"><span>Burada iki ara evre ayırdedilebilir. Birincisi genellikle zanaat ve manüfaktür temelinde kendisi makine üreten hareketli makine ve araçların üretimi evresidir. Departman I’in üretiminin önemli bir kısmı Departman II’den mallarla değiştirilmiyordu ve tüketim mallarının mekanik üretimine hizmet etmiyor fakat Departman içinde kalıyorlardı. Tarımsal hammadde üretimi de hala esas olarak ev sanayisi şeklindeydi. Bu çağda yalnızca demir ve kömür sanayisinde belli üretim süreçleri önemli ölçüde mekanize edilmişti. Fakat kömür sanayisinde bile el emeğinin varlığı hala öylesine güçlüydü ki sadece ücret giderleri ürün maliyetinin yüzde 66’sını hatta bazen yüzde 75’inden çoğunu oluşturuyordu. Bu açıkça düşük bir sermayenin organik bileşimine işaret ediyordu ki bu organik bileşim sınai hammaddelerin tarımsal üretiminde muhtemelen daha da düşüktü.</span></p>

  <p class="default"><span>Serbest rekabetçi kapitalizm çağının ikinci evresinde makine üretimi artık hareketli makinelerin, buharlı motorların alanına nüfuz etmişti. Makinelerin başka makineler üreten makineler ürettiği noktaya ulaşılmıştı. Fakat bu evrede de hammaddelerin zanaatkarlar eliyle üretimi egemen olmaya devam etti. Örneğin, Bessemer ve Siemens-Martin patentlerinin uygulanmasından önce çelik sanayisinde yalnızca orta ölçekli işletmelerin olması ve hiçbir biçimde kitle üretimi olmayışı karakteristiktir.<a href="../Text/gec10_split_034.html#footnote-525-353" id="footnote-525-353-backlink">[353]</a></span></p>

  <p class="default"><span>Dolayısıyla serbest rekabetçi kapitalizm çağının bu ilk iki evresi boyunca makine ile çalışan büyük sanayi sadece tüketim malları sanayisinde (ana vurgu tekstil sanayisi üzerinde olmak üzere) yoğunlaştı. Büyük ulaşım aracı –özellikle demir yolu– üreticileri bile ancak bu dönemin ikinci evresinde baş gösterdiler ve 1847-73 arası “bir genişleme tonu taşıyan bir uzun dalga”nın ortaya çıkışındaki belirleyici etkenler arasında idiler.</span></p>

  <p class="default"><span>Böylece şaşırtıcı bir biçimde Sanayi Devrimi’nden sonraki ilk yüzyılda Departman II’deki sermayenin organik bileşiminin genel olarak Departman I’dekinden daha yüksek olduğunu keşfediyoruz. Sınai kapitalizmin doğuşu, Karl Marx’ın</span> <span class="ideitalik">Kapital</span><span>’in birinci cildinin 15. bölümünde tarif ettiği gibi, gerçekten de</span> <span class="ideitalik">tüketim mallarının el yapımı makineler aracılığıyla makineli-sınai üretimi</span> <span>olarak tanımlanmalıdır.</span></p>

  <p class="default"><span>Bu durum kavrandıktan sonra, Departman I’e makine üretimini sokmanın neden o kadar uzun bir zaman aldığını açıklamak mümkün hale gelir. Emek üretkenliğinin daha düşük olduğu Departman I ile üretkenliğin daha yüksek olduğu Departman II arasındaki kâr oranının eşitlenmesi Departman I’den Departman II’ye sürekli bir artı-değer transferine yol açtı. Artı kârları dağıtan eşitsiz mübadele süreci bu dönemde tarımsal ürünler ile Departman II’nin malları arasında bir mübadele idi; tarıma kitlesel bir biçimde makineler ve yapay gübrelerin girmesi henüz herhangi bir yerde görülmüyordu. Batı Avrupa’da (ve ABD’de) kapitalist üretim tarzının bu çağdaki tüm iç dinamiği</span> <span class="ideitalik">Departman I’deki birikimin pahasına Departman II’deki birikimi hızlandırmakta</span> <span>yoğunlaştı.</span></p>

  <p class="default"><span>Aynı konfigürasyon şunları da açıklar:</span></p>

  <p class="default"><span>(a) Kapitalist üretim tarzının sanayileşmemiş ülkelere nüfuzunun ana uluslararası yöneliminin bu evrede neden meta ihracı, daha doğrusu</span> <span class="ideitalik">tüketim malları ihracı</span> <span>biçimini aldığını. Çünkü bu evre boyunca metropol ülkelerin kapitalist ekonomisine egemen olan bu sektör idi ve ne zaman çevrimsel aşırı-üretim olsa bu her şeyden önce sınai tüketim mallarının aşırı-üretimi biçimini alıyordu.</span></p>

  <p class="default"><span>(b) Kapitalizmin bu evrede neden gerçekten serbest rekabetçi olduğunu. Çünkü tüketim malları sektörüne girmek için gereken asgari sermayenin mütevazı karakteri tekellerin ve oligopollerin doğuşunu önlüyordu.</span></p>

  <p class="default"><span>Emperyalist çağın başında meydana gelen dönüm noktası kapitalist üretim tarzının işleyişindeki iki eşzamanlı ve bileşik değişimin sonucu idi. Bir yandan Departman I buharlı motorların makineyle üretiminden elektrikli motorların makineyle üretimine geçti. Sonuçta Departman I’deki tüm üretim sürecinin dönüşümü Departman I’in</span> <span class="ideitalik">sabit</span> <span>değişmeyen sermaye üreten alt-departmanında sermayenin organik bileşiminde büyük bir artışa sebep oldu. Fakat Departman I’in</span> <span class="ideitalik">dolaşan</span> <span>değişmeyen sermaye üreten alt-departmanının teknolojisinde de – hammadde üretiminde– bir dönüşüm oldu. Biz bu dönüşümü “el sanatları yoluyla hammadde üretiminden manüfaktür hattında üretimine ya da erken sanayiye geçiş” olarak nitelendirdik. Birlikte ele alındığında, bu iki süreç böylece Departman I’deki sermayenin organik bileşiminde önemli bir artışı –değişen ölçülerde– belirledi. Departman II’deki sermayenin organik bileşimindeki artışın Departman I’dekiyle karşılaştırılabilir bir ölçekte olamayacağı apaçıktır. Bütün olarak alındığında, Departman II’deki üretim teknolojisinin devrimci dönüşümü buharlı motorun yerini elektrikli motorun almasıyla sınırlıydı ki bunun sermayenin organik bileşiminde temelli bir değişim getirmesi pek zordu.<a href="../Text/gec10_split_034.html#footnote-525-354" id="footnote-525-354-backlink">[354]</a></span></p>

  <p class="default"><span>Öte yandan, 1847-73 döneminde makine yapımı buharla işleyen makinelerin giderek yayılması ve bu dönemde demir yolu inşasının artan genelleşmesi dev boyutlarda sermayeyi emdi.<a href="../Text/gec10_split_034.html#footnote-525-355" id="footnote-525-355-backlink">[355]</a> Bu büyük sermaye transferi Departman I’in Departman II üzerindeki egemenliğini pekiştirmeye başladı. Departman I’deki sermayenin organik bileşimi yavaş yavaş Departman II’ninkine yaklaştı ve sonra da onu geçti. Kâr oranının eşitlenmesine eşlik eden, Departman I’den Departman II’ye bu temel artı-değer transferi bunun üzerine durdu; değer aktarımı şimdi ters yönde Departman II’den Departman I’e doğru idi.</span></p>

  <p class="default"><span>Bununla birlikte, Departman I’de üretilen sabit sermayenin özgül doğası onun esas olarak sipariş üzerine üretildiği ve anonim bir pazarda satış için üretilmediği anlamına geliyordu. Dolayısıyla üretim tesisleri maksimum siparişlere göre ayarlanmıştı. Kapitalist ülkelerdeki en önemli sanayi dalları makine yapımı buharlı motorlarla donatıldığı zaman –bu durum muhtemelen 1870’lerin başında geçerliydi– Departman I’in üretim kapasitesi artık yüzde yüz kullanılamazdı. 1873-93 arasındaki durgunluk tonuna sahip uzun dalganın ana nedenlerinden biri buydu. Ne var ki bu Departman I’de realize edilen artı-değerin önemli bir bölümü ve Departman II’de üretilen fakat kâr oranının eşitlenmesi yoluyla Departman I tarafından elde edilen artı-değerin önemsiz olmayan bir bölümü artık değer kazanıp genişleyemezdi. Ondan önceki elli yılda kapitalist üretim tarzının gelişimini sürdürmesinin önündeki limitlerin Departman II’deki aşırı-üretim biçimini alması gibi, 19. yüzyılın son çeyreğinde</span> <span class="ideitalik">Departman I’deki aşırı-kapitalizasyon (sermaye fazlası)</span> <span>biçimini aldı. Bunun mantıksal sonucu kapitalist genişleme dürtüsünün temel yöneliminde bir değişim oldu: artık kapitalizm öncesi bölgelere tüketim malları ihracı yerine sermaye ihracı (ve bu sermayelerle birlikte alınan malların ihracı, esas olarak demir yolu hatları, lokomotifler ve liman tesisleri, yani metropol sermayesi ile üretilen hammaddelerin ihracını kolaylaştırmak ve ucuzlatmak için altyapı tesisleri). Sermayenin artan yoğunlaşması ile birlikte bu kapitalist dünya ekonomisinin yeni, emperyalist yapısının ortaya çıkması için belirleyici neden idi.</span></p>

  <p class="default"><span>Kapitalist üretim tarzının işleyişindeki ya da bu üretim tarzının başlıca bağımsız değişkenleri arasındaki oranlardaki bu değişim serbest rekabetçi kapitalizmden tekelci kapitalizme geçişi de açıklar. Departman I’e muazzam sermaye nüfuzu, Marx’ın dediği gibi, dev üretim araçları ve dev sermaye miktarları ile işleyen üretim tesisleri yarattı. Bu alanda rekabet edebilmek için gereken asgari sermaye miktarında muazzam bir artış oldu. Gitgide rekabet yoğunlaşmaya yol açtı; yalnızca sınırlı sayıda bağımsız işletme ve anonim şirket sağ kalabildi.1873-93 arası uzun vadeli durgunluk evresinin ikinci teknolojik devrimin –her şeyden önce elektrik motorları teknolojisinde– ortaya çıkışı ile örtüşmüş olması tröstlerin ve tekellerin oluşması için zorlayıcı bir sebepti. Lenin bu iki etkenin tekelci kapitalizmin oluşmasında oynadığı belirleyici rolü vurgulamıştı.<a href="../Text/gec10_split_034.html#footnote-525-356" id="footnote-525-356-backlink">[356]</a> Bu tekelleşmenin “yeni” sanayi dallarında (çelik<a href="../Text/gec10_split_034.html#footnote-525-357" id="footnote-525-357-backlink">[357]</a>, elektrikli makineler, petrol) ve “yeni” sınai ülkelerde (ABD, Almanya), “eski” sanayi dallarından (tekstil, kömür) ve “eski” sanayi ülkelerinden (İngiltere, Fransa) daha hızlı olması şaşırtıcı değildir.</span></p>

  <p class="default"><span>O zaman geçen elli yılın gelişimi bu şemanın ışığında nasıl görünüyor? 1893-1914 arası ikinci teknolojik devrimin doğurduğu hızlanmış sermaye birikimini Birinci Dünya Savaşı’nın sonundan İkinci Dünya Savaşı’nın başlangıcına dek süren uzun bir frenlenmiş birikim ve göreli ekonomik durgunluk dönemi izledi. Bu durgunluğun ana nedenini Bölüm 4 ve 5’te açıklamış bulunuyoruz: genel elektrifikasyonun bir sonucu olarak sermayenin organik bileşimindeki önemli yükseliş ortalama kâr oranı için bir düşme eğilimi yarattı, bu eğilim ancak artı-değer oranında buna denk düşen önemde bir artışla nötralize edilebilirdi. Bununla birlikte, Birinci Dünya Savaşı’ndan sonraki büyük devrim sonrası dalgasında kapitalist sınıf siyasal egemenliğini koruyabilmek için işçi sınıfına ödünler vermek zorunda kaldı, bu ödünlerin artı-değer oranını artırmaktan çok stabilize etmeleri hatta düşürmeleri olası idi. 1924-29’da kısa bir ekonomik sıçramanın ardından kâr oranındaki düşüş 1929-32 Büyük Bunalım’ına ve genişleme ve birikim faaliyetlerinde durgunluğa yol açtı. Ancak Hitler faşizminin zaferi –ve başka ülkelerde İkinci Dünya Savaşı– sermayenin artı-değer oranında sermayenin daha yüksek organik bileşimine rağmen ortalama kâr oranının bir süre çok yükseklerde seyretmesine yetecek kadar büyük bir artış elde etmesini sağladı.</span></p>

  <p class="default"><span>Ancak bu arada sermayenin genel varlık koşullarında başka önemli değişiklikler olmuştu. İlk başta, Sovyet Rusya kapitalist dünya pazarının dışına çıkmıştı, böylece kapitalist üretim tarzının doğuşundan beri ilk kez kapitalist dünya pazarı genişleme yerine bir daralma yaşamıştı. Kısa bir süre için, hammadde fiyatlarındaki son artışlar ve İngiltere’nin Afrika’daki “Üçüncü İmparatorluğu”nun<a href="../Text/gec10_split_034.html#footnote-525-358" id="footnote-525-358-backlink">[358]</a> yoğunlaşan sömürgeleşmesi sermaye ihracını yeniden patlatacak gibi görünmüştü. Fakat kısa bir süre içinde Büyük Bunalım’ın patlak vermesinden sonra, esas olarak sömürgelerdeki hammadde üretimini elinde tutan emperyalist grupların tekelci karakterinin bir sonucu olarak, sömürge ve yarı sömürgelere sermaye ihracında uzun vadeli bir düşme eğilimi olduğu açığa çıktı. Metropol ülkelerdeki birikim azlığı ve sömürgelere sermaye ihracının düşmesi böylece sadece sermaye fazlasının ortaya çıkışını ve kâr oranının düşmesini pekiştirdi. Bilindiği gibi, fazla sermaye yalnızca ortalama faiz elde eder, ortalama kâr değil. Ancak kendisi sermayenin değer kazanma (valorizasyon) sürecine bizzat katılmadığı için ve dolayısıyla bu faiz toplam toplumsal artı-değerden ödenmesi gerektiği için ortalama kâr oranını daha da düşmeye zorlar.</span></p>

  <p class="default"><span>İkinci olarak, bu fazla sermaye şimdi Departman II’ye nüfuz etmeye başladı. İkinci teknolojik devrimin tüketim malları sektörüne uygulanmasını temsil eden</span> <span class="ideitalik">dayanıklı tüketim malları</span> <span>denen yeni bir tüketim malları sektörü yaratıldı: otomobil üretimi ve elektrikli aygıtlar (elektrikli süpürgeler, radyolar, elektrikli dikiş makineleri, vs) üretiminin başlangıcı. Bu dönüşüm kitle üretimi biçiminde temel olarak ABD ile sınırlı olmasına rağmen yine de sermayenin organik bileşiminde önemli bir artışa yol açtı ki bu da özellikle ABD’de artı-değerin iki departman arasındaki yeniden dağılımında Departman I’in avantajını azaltmaya başladı. Bu durum zaman açısından Departman I’deki ortalama kâr oranının zaten keskin bir biçimde düşmekte olduğu ve ardından Departman I’in tamamını sarsan büyük bunalımla aynı evreye denk geldiği için bu departmandaki kâr oranını yükseltme baskısı olumlu anlamda patlayıcı hale geldi. Bu baskı dört biçime girdi:</span></p>

  <p class="default"><span>1) Artı değer oranında hemen bir artış yönünde (faşizm, savaş ekonomisi)</span></p>

  <p class="default"><span>2) Silahlanma yoluyla fazla sermayenin hemen değerlenmesi yönünde</span></p>

  <p class="default"><span>3) Değişmeyen sermayenin maliyetini düşürmeye yönelik yeni bir girişim, yani sermayenin hammadde üretimine (hem madenler hem de tarım) yenilenmiş kitlesel nüfuzu, fakat bu kez ileri sınai teknoloji ile ve dolayısıyla sabir değişmeyen sermayenin maliyetini düşürmeye yönelik. Sermayenin devir zamanını kısaltmaya yönelik baskılar bu girişim ile ilgiliydi.</span></p>

  <p class="default"><span>4) Ücretlerin meta maliyetlerindeki payında radikal bir indirimle birlikte otomasyon ve yarı otomasyon deneyleri. Bu geçici eğilimin nedeni hammadde fiyatlarında ve sermayenin temsil ettiği değer payındaki radikal indirim ile birlikte sabit ücret maliyetlerinin göreli payındaki artış eğilimiydi.</span></p>

  <p class="default"><span>İlk hayati hedefe ulaşılır ulaşılmaz, yani kâr oranı bir kez daha yükselir yükselmez, 1929-39 döneminde birikmiş fakat değerlenmemiş ek sermaye ve yukarıda sayılan öteki üç eğilimin eşzamanlı kullanımı yoluyla sermaye genişlemesi roket gibi fırladı. Sonuç 1940 (1945)’ten 1965’e, üçüncü “genişleme tonu taşıyan uzun dalga”ya giriş oldu.</span></p>

  <p class="default"><span>Bu yeni dönemi karakterize eden olgu, başka şeyler arasında, makine yapımı sınai tüketim malların (19. yüzyıl başlarından itibaren) ve makine yapımı makinelerin (19. yüzyılın ortalarından itibaren) yanı sıra şimdi makine ürünü hammaddeler ve gıda maddeleri bulmamızdır.</span> <span class="ideitalik">Böylece geç kapitalizm, bir “sanayi sonrası toplum”u<a href="../Text/gec10_split_034.html#footnote-525-359" id="footnote-525-359-backlink">[359]</a> temsil etmekten uzak bir biçimde ekonominin bütün dallarının ilk kez tümüyle sanayileşmiş olduğu bir dönem olarak görünmektedir</span><span>; buna ek olarak ayrıca dolaşım alanının artan mekanizasyonunu (salt onarım hizmetleri hariç) ve üstyapının artan mekanizasyonunu gösterebiliriz.</span></p>

  <p class="default"><span>Bununla birlikte, bu gelişme aynı zamanda en önemli üretim alanlarındaki ortalama emek üretkenliğinin genel bir eşitlenmesini de belirledi. Gerçekten tarımsal ürünler ya da hammadde üreten bazı dallarda (örneğin petrol rafinerileri ve sentetik lif sanayisinde) ve tüketim malları yapan bazı dallarda (örneğin tam otomasyonlu gıda sanayilerinde) emek üretkenliği son 25 yıl içinde sabit sermaye üreten dallardakinden daha yüksek bir ortalama artış kaydetti. ABD’de adam-saat başına tarımsal üretim 1929’dan 1964’e 100’den 377’ye yükselirken imalat sanayisinde aynı dönemde ancak 229’a yükseldi.<a href="../Text/gec10_split_034.html#footnote-525-360" id="footnote-525-360-backlink">[360]</a> Batı Almanya’da 1958-65 yıllarında tekstil sanayisinde çalışanların üretkenliğindeki yıllık artış oranı yüzde 7.7, ağaç işleme sanayisinde yüzde 7, cam sanayisinde yüzde 6.9 ve gıda sanayisinde yüzde 5.1 iken metal sanayisinde yüzde 4.2, elektroteknik sanayisinde yüzde 4.6, demir sanayisinde yüzde 4, taşıt sanayisinde yüzde 3.8, demir çelik inşasında yüzde 3.2 ve makine üretiminde yüzde 2.8 oranında artış oldu. Genelde bu dönemde emek üretkenliğindeki ortalama yıllık büyüme oranı yatırım malları sanayisindeki yüzde 4.2’ye karşılık tüketim malları sanayisinde yüzde 6.1 idi.<a href="../Text/gec10_split_034.html#footnote-525-361" id="footnote-525-361-backlink">[361]</a> İki büyük Departman’ın ortalama üretkenliğinin, yani sermayenin ortalama organik bileşiminin bu eşitlenmesi tam da otomasyonun özünün bir parçasıdır. Çünkü bir kez tam otomasyonlu süreçleri kitle üretimine uygulamak mümkün olduğunda aynı şekilde eşit ölçüde başarıyla hem kitlesel hammadde ve “hafif” tüketim malları üretimine hem de transistörlü aygıtlara ya da sentetik liflere uygulanabilir.</span></p>

  <p class="default"><span>Geç kapitalizm çağı böylece sermayeyi bir kez daha 19. yüzyıl ortasındakinden çok farklı olmayan bir durumla karşı karşıya bırakır: ortalama emek üretkenliğinin artan bir eşitlenmesi. Buradan iki sonuç çıkarılabilir:</span></p>

  <p class="default"><span>1) İlk olarak, üretkenlik düzeylerindeki bölgesel ya da uluslararası farklar artık artı kâr elde etmenin ana kaynağı değildir. Şimdi bu rolü yukarıda betimlenen durumdan mantıksal olarak çıkarsanabileceği gibi sektörler ve işletmeler<a href="../Text/gec10_split_034.html#footnote-525-362" id="footnote-525-362-backlink">[362]</a> arasındaki farklar üstlenmektedir. Unutmamalıyız ki önceki 19. yüzyıl tarihsel dönemi iki Departman arasındaki emek üretkenliği farklarının azalmasıyla karakterize edilse de sermayenin bu azalmanın sonuçlarından kurtulmak için tarıma ve özellikle de sömürge ve yarı sömürgelere yönelme şansı daha fazlaydı. Açıklanmış olan sebeplerden dolayı bu tür fırsatlar bugün artık ya yoktur ya da çok sınırlıdır.</span></p>

  <p class="default"><span>2) Böylece</span> <span class="ideitalik">teknolojik yenilikleri hızlandırmak</span> <span>için sürekli bir baskı gelişir. Çünkü öteki artı-kâr kaynaklarının kuruması kaçınılmaz olarak ancak sürekli teknolojik yenilenme yoluyla edinilebilecek olan “teknolojik rantlar”ın peşinde sürekli bir kovalamaya yol açar.<a href="../Text/gec10_split_034.html#footnote-525-363" id="footnote-525-363-backlink">[363]</a> Teknolojik rantlar teknik sürecin bir tekelleşmesinden türeyen artı-kârlardır, yani metaların maliyetini düşüren fakat bizzat tekelci sermayenin yapısından –giriş zorlukları, asgari yatırım miktarı, patent denetimleri, kartel anlaşmaları, ve saireden dolayı– (en azından orta vadede) verili bir üretim dalında genelleşemeyen ve tüm rakipler tarafından uygulanamayan keşifler ve icatlardan türeyen artı-kârlardır. Bu anlamda serbest rekabet kapitalizmi çağının tüketim mallarındaki gizil aşırı-üretimi ve emperyalizm çağının gizil sermaye fazlası geç kapitalizm evresinde, kapitalist ekonominin ekonomik çelişkilerinin</span> <span class="ideitalik">egemen</span> <span>biçimi olarak, bu öteki iki biçimle açıkça birleşik olsa da,</span> <span class="ideitalik">üretim araçlarının gizil aşırı-üretimine</span> <span>yol açarlar.<a href="../Text/gec10_split_034.html#footnote-525-364" id="footnote-525-364-backlink">[364]</a></span></p>

  <p class="default"><span>Geç kapitalizmin temel çizgileri böylece sermayenin hareket yasalarından çıkarılabilir. Bu çözümlemenin ileri aşamasında esas olarak şimdiye dek açıklanmış olanlara dayalı başka birkaç etkeni daha birleştireceğiz. Üçüncü teknolojik devrimin doğrudan kökeni sermayenin 20. yüzyılda 30’lar ve 40’lardaki yukarıda sayılan dört ana hedefine götürülebilir. Otomasyonun teknik olasılığı silah sanayisinden ya da silahlanma ekonomisinin ulaştığı belli bir gelişme derecesine denk düşen teknik zorunluluklardan doğar. Bu durum, doğrudan insan eli temasından tamamen arındırılmış (ki bu nükleer enerji kullanımında fizyolojik bir zorunluluktur), otomatik üretim bandı süreçlerinin genel ilkesi için geçerlidir. Ayrıca yıldırım hızıyla veri toplayabilen ve bunlardan karar almak için sonuç çıkarabilen –örneğin otomatik uçaksavarları savaş uçaklarını düşürmek için kesin bir biçimde yönlendirebilen– doğrudan sibernetik ilkelere göre üretilmiş otomatik hesaplayıcılar inşa etme zorunluluğu için de geçerlidir.<a href="../Text/gec10_split_034.html#footnote-525-365" id="footnote-525-365-backlink">[365]</a></span></p>

  <p class="default"><span>Bu yeni teknolojinin üretken uygulaması, kimya sanayisinin belirleyici itici gücü dolaşan değişmeyen sermayeyi ucuzlatmak olan sektörlerinde başladı. Bu uygulama 1950’lerin başından itibaren gitgide artan sayıda alana yayıldı, burada temel amaç doğrudan ücret maliyetlerini radikal bir biçimde azaltmaktı, yani canlı emeği üretim sürecinden çıkarmak. ABD’de bu hedef şüphesiz hemen savaş sonrası dönemde ücretlerde meydana gelen bazen ciddi miktarlardaki artışları halletme ihtiyacıyla örtüştü.<a href="../Text/gec10_split_034.html#footnote-525-366" id="footnote-525-366-backlink">[366]</a> “Birçok sermaye”nin duyduğu ücret maliyetlerini düşürme zorunluluğunun “genel olarak sermaye”deki mukabili işsiz emek gücü açığa çıkarma yoluyla yedek sanayi ordusunun yeniden inşası eğilimiydi.</span></p>

  <p class="default"><span>Rezler, üçüncü teknolojik devrimin alanını tanımlayan otomasyon ya da daha doğrusu yarı otomasyonlu ve otomasyonlu üretim süreçlerini dörde ayırıyor:</span></p>

  <p class="default"><span>– Otomatik aygıtlara dayalı olarak ardışık üretim süreçleri arasında parça transferi, örneğin Detroit otomotiv endüstrisi.</span></p>

  <p class="default"><span>– Akışın ve kalitesinin otomatik denetimine dayalı sürekli akış süreçleri, örneğin kimya sanayisi, petrol rafinerileri, gaz ve elektrik hizmetleri.</span></p>

  <p class="default"><span>– İmalat sanayisindeki bilgisayar kontrollü süreçler.</span></p>

  <p class="default"><span>– Yukarıdaki sistemlerin çeşitli kombinasyonları, örneğin Detroit tipi yarı otomasyonlu sayısal denetimli takım tezgahı kompleksleri üzerine bilgisayarların empoze edilmesi. Sürekli akış süreçlerinin bilgisayarlarla kombinasyonu tam otomatik üretim birimleri hedefine petrol arıtımı ve elektirik-gaz fabrikalarında yaklaşık olarak ulaşmıştır.<a href="../Text/gec10_split_034.html#footnote-525-367" id="footnote-525-367-backlink">[367]</a></span></p>

  <p class="default"><span>Üçüncü teknolojik devrimin kapsamı şu olgudan çıkarılabilir: “McGraw-Hill şirketi tarafından 1960’ların ortasında yapılan bir araştırma ... bazı otomatik kontrol ve ölçü aygıtlarının ve veri işleme sistemlerinin 100’den fazla kişi çalıştıran 32,000 (Amerikan) imalat şirketinden 21,000’i tarafından kullanıldığını gösterdi. Petrol, takım, bilgisayar ve kontrol ekipmanı fabrikalarından yaklaşık her 10’undan 9’u bu aygıtları kullandığını bildirdi. Ekipman makineleri ve metal işleme fabrikalarının üçte ikisi de kontrol sistemleri kullanıyordu... 1963’te bu araştırma yaklaşık 7 milyar doların ya da gayrisafi imalat yatırımının yüzde 18’inin (ve makine yatırımlarının kabaca üçte birinin) araştırmaya katılanların otomatik ya da ileri saydığı ekipmana harcanıyordu”.<a href="../Text/gec10_split_034.html#footnote-525-368" id="footnote-525-368-backlink">[368]</a></span></p>

  <p class="default"><span>Amerikan ekonomisinin özel sektöründe 1954’te elektronik veri işleme makinelerinin kullanımına başlanması nihayet hepsi olmasa da birçok üretim dalı için hızlandırılmış teknolojik yenilik alanını ve geç kapitalizmi karakterize eden teknolojik artı-kâr avını açtı. Bu vesileyle biz de böylece İkinci Dünya Savaşı sonrası yeniden inşa dönemimin sonu ve üçüncü teknolojik devrimin yol açtığı patlamanın başlangıcını bu yıldan başlatabiliriz. 1945’ten 1965’e dek süren “genişleme tonu taşıyan uzun dalga” içindeki bu iki alt-dönem arasındaki fark hem iktisadi-tarihsel hem de toplumsal-siyasal anlamda önemlidir.</span></p>

  <p class="default"><span>İktisadi açıdan, üçüncü teknolojik devrimin aşağıdaki on ana niteliği saptanabilir:</span></p>

  <p class="default"><span>1. Sermayenin organik bileşimindeki artışın nitel bir ivmesi, yani canlı emeğin yerini ölü emeğin alması. Tam otomasyonlu işletmelerde bu ikame pratikte tamamlanmıştır.<a href="../Text/gec10_split_034.html#footnote-525-369" id="footnote-525-369-backlink">[369]</a></span></p>

  <p class="default"><span>2. Hala üretim sürecinde yer alan canlı emek gücünün fiili hammadde işlemeden hazırlık ya da gözetim işlevlerine kaydırılması. Ancak yine de bu işlevlerin Marx’ın tanımladığı gibi değer yaratan faaliyetler, yani üretilen özgül kullanım değerlerinin biçimini belirlemekte esas olan faaliyetler olduğu vurgulanmalıdır. Fiili üretim sürecinin ön kısmında çalışan bilim insanları, laboratuvar çalışanları, plan-projecileri de üretken, değer ve artı-değer yaratan emek harcarlar. Aslında geç kapitalizmin üçüncü teknolojik devrim çağını genelde karakterize eden şey tam da Marx’ın</span> <span class="ideitalik">Kapital</span><span>’in birinci cildinin 6. bölümünün özgün versiyonunda çok net biçimde çözümlemiş olduğu</span> <span class="ideitalik">toplumsal emek kapasitesinin entegrasyonu süreci</span><span>dir: “</span><span class="ideitalik">Emeğin gerçekte sermaye başlığı altında kategorize edilmesinin</span> <span>ya da</span> <span class="ideitalik">özgül kapitalist üretim tarzının</span> <span>gelişimi ile birlikte toplam emek sürecinin gerçek</span> <span class="ideitalik">fonksiyoneri</span> <span>bireysel emekçi değil, fakat gitgide artan bir biçimde</span> <span class="ideitalik">toplumsal olarak birleşmiş bir emek kapasitesi</span> <span>haline geldiği için ve toplam üretken makineler biçimi içinde rekabet eden çeşitli emek kapasiteleri çok farklı biçimlerde doğrudan meta oluşumu sürecine katıldıkları için ya da bu bağlamda daha doğru bir ifadeyle ürünlerin oluşumuna, birisi daha çok elleriyle çalışarak, öteki daha çok kafasıyla çalışarak, birisi yönetici, mühendis, teknisyen olarak, öteki denetleyici olarak, bir üçüncüsü doğrudan kol emekçisi ya da hatta her işi yapan biri olarak katıldıkları için,</span> <span class="ideitalik">emek kapasitesinin işlevleri</span> <span class="ideitalik">üretken emek</span> <span>kavramının doğrudan altında sıralanır ve aktörleri de doğrudan sermaye tarafından sömürülen ve sermayenin genişlemesine ve bir bütün olarak üretim sürecine</span> <span class="ideitalik">tabi kılınmış</span> <span class="ideitalik">üretken emekçiler</span> <span>kavramının altında sıralanırlar. Bu atölyeyi oluşturan toplam emekçiyi ele alırsak, o zaman onun birleşik etkinliği aynı zamanda bir meta kitleleri toplamı olan bir toplam üründe maddi olarak realize olur ve toplam emekçinin sadece bir kolu ya da bacağını temsil eden bireysel emekçinin işlevinin doğrudan kol emeğinden az ya da çok uzak olup olmaması da tümüyle önemsizdir”.<a href="../Text/gec10_split_034.html#footnote-525-370" id="footnote-525-370-backlink">[370]</a></span></p>

  <p class="default"><span>3. Emek-gücü metasının otomasyonlu işletmelerdeki iki işlevinin arasındaki orantıda radikal bir değişim. Bilindiği gibi, emek-gücü değeri hem yaratır hem de saklar. Kapitalist üretim tarzının tarihinde, değer yaratımı şimdiye dek bariz bir biçimde hayati işlev olmuştur. Tam otomasyonlu işletmelerde ise tersine şimdi değerin korunması önemli hale gelmektedir.<a href="../Text/gec10_split_034.html#footnote-525-371" id="footnote-525-371-backlink">[371]</a> Bu yalnızca banal anlamda harekete geçirilen makinenin bir kısmının ve nihai meta değerine işlenmiş hammaddelerin otomatik transferi değil, aynı zamanda çok daha özgül bir anlamda, değerdeki dev büyümeye ve siber-kontrollü otomatik makine agregatlarının uygulanabilirliğindeki artışa denk düşen emek ya da değer tasarrufu anlamında da böyledir.<a href="../Text/gec10_split_034.html#footnote-525-372" id="footnote-525-372-backlink">[372]</a></span></p>

  <p class="default"><span>4. Bizzat işletme içinde artı-değer yaratımı ile tam otomasyonlu işletmelerde ya da şubelerde üretilmiş artı-değerin sahiplenilmesi arasındaki orantıda radikal bir değişim. Bu otomasyonun önceki üç karakteristiğinin zorunlu bir sonucudur.</span></p>

  <p class="default"><span>5. İnşaat maliyetleri ile sabit sermaye yapısı ve dolayısıyla sınai yatırımlar içindeki yeni makinelerin satın alınması harcamaları arasındaki orantıda bir değişim. ABD’de temel sermaye oranları şu şekilde değişti:<a href="../Text/gec10_split_034.html#footnote-525-373" id="footnote-525-373-backlink">[373]</a></span></p>

  <table border="1" class="calibre2" width="100%">
    <tbody class="calibre3">
      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1929</span></p>
        </td>

        <td class="calibre5">
          <p class="table-contents"><span>1960</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>İnşaat payı</span></p>
        </td>

        <td class="calibre5">
          <p class="table-contents"><span>% 59</span></p>
        </td>

        <td class="calibre5">
          <p class="table-contents"><span>% 32</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>Ekipman payı</span></p>
        </td>

        <td class="calibre5">
          <p class="table-contents"><span>% 32</span></p>
        </td>

        <td class="calibre5">
          <p class="table-contents"><span>% 52</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>Dolaşım araçları payı</span></p>
        </td>

        <td class="calibre5">
          <p class="table-contents"><span>% 9</span></p>
        </td>

        <td class="calibre5">
          <p class="table-contents"><span>% 16</span></p>
        </td>
      </tr>
    </tbody>
  </table>

  <p class="default"><span>6. Sürekli üretim ve hazırlık ve kurulum işlerinde radikal bir hızlanma (ve zorunlu onarıma geçiş) yoluyla üretim zamanında bir kısalma.<a href="../Text/gec10_split_034.html#footnote-525-374" id="footnote-525-374-backlink">[374]</a> Stok planlama, piyasa araştırması, vs yoluyla dolaşım zamanını kısaltma baskısı – böylece sermaye için daha kısa bir devir süresi.<a href="../Text/gec10_split_034.html#footnote-525-375" id="footnote-525-375-backlink">[375]</a></span></p>

  <p class="default"><span>7. Teknolojik yeniliği hızlandırmak için bir zorunluluk ve “araştırma ve geliştirme” maliyetlerinde dik bir yükseliş. Bu önceki üç gücün mantıksal sonucudur.</span></p>

  <p class="default"><span>8. Sabit sermayenin özellikle makinelerin ömründe bir kısalma. Her işletme içinde üretimin kesin planlaması ve bir bütün olarak ekonominin programlanması için artan baskı.</span></p>

  <p class="default"><span>9. Sermayenin daha yüksek bir organik bileşimi, değişmeyen sermayenin ortalama meta değeri içindeki payında bir yükselişe yol açar. Her bireysel duruma bağlı olarak bu artış dolaşan değişmeyen sermayenin payı ile sınırlı olabilir (hammaddelerin maliyeti, enerji, yardımcı maddeler); ya da sabit değişmeyen sermayeye uzanabilir (makinelerin amortismanı); ya da her ikisini de etkileyebilir. Yukarıda verilen petro-kimya sanayisi örneğinde Levinson hammaddeler ve enerji maliyetleri için şu oranları veriyor: etil benzol yüzde 87; vinil klorid yüzde 78; asetilen-atelen yüzde 59.6. Sabit sermaye maliyetlerinin payları bu örneklerde sırasıyla yüzde 12, yüzde 21 ve yüzde 40 oluyor.<a href="../Text/gec10_split_034.html#footnote-525-376" id="footnote-525-376-backlink">[376]</a> Nick ve Pollock haklı olarak, eğer otomasyon kapitalizmde rekabetçi olacaksa, bunun için değişmeyen sermayenin ortalama meta değeri içindeki</span> <span class="ideitalik">göreli</span> <span>payındaki artışa kaçınılmaz olarak değişmeyen sermayenin meta başına</span> <span class="ideitalik">mutlak</span> <span>harcamasında bir azalmanın eşlik edeceğini vurgulamaktadırlar.<a href="../Text/gec10_split_034.html#footnote-525-377" id="footnote-525-377-backlink">[377]</a></span></p>

  <p class="default"><span>10. Üçüncü teknolojik devrimin bu temel ekonomik niteliklerinin birleşik etkisi kapitalist üretim tarzının tüm çelişkilerinin şiddetlenmesi yönünde bir eğilimdir: emeğin artan toplumsallaşması ile özel mülkiyet arasındaki çelişki; (ölçüye gelmeyen) kullanım değerleri üretimi ile (ahalinin satın alma gücüne bağlı olmaya devam eden) mübadele değerleri realizasyonu arasındaki çelişki; emek süreci ile değerlenme süreci arasındaki çelişki; sermaye birikimi ile sermayenin değer kazanması arasındaki çelişki, vb.</span></p>

  <p class="default"><span>Kısmi otomasyon ile tam otomasyon arasındaki oran üçüncü teknolojik devrimin geç kapitalizm evresindeki hayati bir sorunudur. Bu sorun kapitalist üretim tarzının tüm çelişkilerinin şiddetlenmesi yönündeki bu genel eğilimin ışığında incelenmelidir. Belli üretim dallarına yarı otomatik üretim süreçleri geniş ölçekte sokulursa bu yalnızca sermayenin organik bileşimini artırma yönündeki içsel eğilimini daha yüksek bir düzeyde yeniden üretir ve önemli bir teorik sorun çıkarmaz. Bununla birlikte, özellikle hafif sınai mallar üreten sektörlerde yarı otomasyon reel ücretleri realize etmek için gerekli tüketim mallarının değerinde önemli bir indirime yol açtığı için, göreli artı-değer üretiminde de daha az önemli olmayan bir artışa yol açabilir. Otto Brenner tarafından verilen rakamlara göre, Batı Almanya’da yiyecek içecek üreten sanayiler ve tekstil sanayisi 1950 ile 1964 arasında 1,000 DM değerinde meta üretmek için gereken iş saati sayısında sırasıyla 77’den 37’ye ve 210’dan 89 saate bir düşüş kaydettiler.<a href="../Text/gec10_split_034.html#footnote-525-378" id="footnote-525-378-backlink">[378]</a> Göreli artı-değerdeki bu önemli artışın yanında reel ücretlerde ancak sınırlı bir artış, yani emek gücü metasının değerinin belirlenmesine ek metalara katılımı oldu.</span></p>

  <p class="default"><span>Ancak eğer tam otomasyonlu üretim süreçleri geniş bir ölçekte belli üretim alanlarına sokulursa, bütün tablo değişir. Bu alanlarda mutlak ya da göreli artı-değer üretimi yükselişini durdurur, kapitalizmin tüm temel eğilimi kendi yadsımasına dönüşür: bu alanlarda artı-değer üretilmeye pek zor devam eder. Bu alanlarda çalışan firmaların elde ettiği toplam kâr geride kalan yarı otomasyonlu ya da otomasyonsuz üretim dallarından alınır. Dolayısıyla bu ikinci dallarda onları otomasyonlu dallardan ayıran artan üretkenlik düzeyi farklarını en azından kısmen kapatabilmek için üretimde ciddi rasyonalizasyon ve yoğunlaşma önlemleri alma konusunda sıkı bir baskı oluşur, çünkü öteki türlü “kendi” işçileri tarafından üretilen artı-değer kitlesinin artan bir kısmını daha üretken çalışan rakiplerine kaybetme tehlikesiyle karşı karşıyadırlar. Geçen on yılda öylesine karakteristik hale gelen taşıma bandını hızlandırma ve işçiyi sıkıp artı emeğin son saniyesini alma olayları da bununla ilgilidir (Batı Almanya’da “minimum zaman süreci” demekle haksız sayılmayan M-T-M ya da Hareket-Zaman-Ölçüm sisteminde temel birim saniyenin 1/16’sı olarak ayarlanmıştır).</span></p>

  <p class="default"><span>Fakat dağıtılacak şeyin önce üretilmesi gerekir. Tam otomasyonlu işletmeler ve üretim dalları hala küçük bir azınlık oluşturduğu sürece,<a href="../Text/gec10_split_034.html#footnote-525-379" id="footnote-525-379-backlink">[379]</a> yarı otomasyonlu işletmeler ve üretim dalları çalışılan iş saatlerinde ciddi bir azalma göstermediği sürece ve sanayide harcanan emeğin toplam miktarı hala yükselmeye devam ettiği sürece, geç kapitalizm zorunlu olarak büyük gruplar arasındaki ve bunlarla sanayinin tekelleşmemiş sektörleri arasındaki şiddetli rekabet ile tanımlanır. Fakat bir bütün olarak elbette bu süreç nitel açıdan “klasik” tekelci kapitalizmden farklı değildir.</span></p>

  <p class="default"><span>Bu konuya girmişken, Marx’ın iktisadi teorisinin birçok eleştirmeni tarafından dile getirilen bir itirazı kısaca ele alalım, buna göre Marx’ın sermayenin artan organik bileşimi kavramı için hiçbir ampirik ya da teorik kanıt yoktur. Bu eleştirmenler makinelerin ve hammaddelerin maliyetinde bir indirimin ve kullanımında bir tasarrufun “nötr” bir teknik ilerlemeye yol açabileceğini savunuyorlar, buna göre sürmekte olan meta üretimine giren değişmeyen sermayenin değeri, emek üretkenliğindeki büyümeye rağmen, ancak değişken sermayenin değeri ile aynı oranda büyüyecektir.<a href="../Text/gec10_split_034.html#footnote-525-380" id="footnote-525-380-backlink">[380]</a> Ampirik olarak, sabit sermaye üreten üretim dallarındaki büyümenin tüketim malları üreten sanayi dallarındakinden daha hızlı olduğunu kanıtlamak kolaydır; hammadde ve ara malları üretimindeki artış şüphesiz Departman II’deki artıştan daha düşük olmadığından ve enerji üretimindeki artış açıkça bu sonuncudan bile daha yüksek olduğundan, sermayenin organik bileşimindeki uzun vadeli bir büyümenin ampirik kanıtlarını sunmak zor olmamalıdır. Kısa dönemler için böyle kanıtlar zaten vardır, örneğin 1939-61 yılları için ABD örneğinde. Leontief’in girdi-çıktı hesaplarını kullanan Carter bu dönemde Amerikan ekonomisindeki yapısal değişimleri araştırmıştır. Vardığı sonuçlar apaçıktır: “Emek katsayılarının çoğu mukabil sermaye katsayılarından daha çok düştü ve böylece sermaye-emek oranı çoğu sektörde yükseldi”. Carter devam ederek daha da net bir ifadeyle açıklıyor: “Şimdiye dek incelenen tüm yapısal değişimler içinde en çok doğrudan emek katsayılarındaki düşüşler göze çarpıyor ... Ekonomi sanki emek tasarrufu teknik ilerlemenin hedefi imiş ve sermaye yapısındaki değişimlerin çoğunu doğrudan ve bir ölçüde dolaylı emek gereksinimlerindeki azalma haklı kılarmış gibi davranıyor”. Kuşkusuz otomasyonlu üretim bu genel ekonomik eğilimi ampirik olarak doğrulamalıdır. Tek tek sanayi dallarında aynı eğilim eşit ölçüde barizdir. Çelik üretiminde Thomas işleminden oksijen işlemine geçişin toplam üretim maliyetleri içinde emek maliyetinin payını yüzde 25’ten yüzde 17’ye düşürürken sabit sermaye maliyetlerinin yüzde 16’dan yüzde 25’e yükseldiğini aktarmış bulunuyoruz. Petrol rafinerilerinde, sabit sermaye maliyetlerinin oranı 1913’ten 1955’e ardarda dört heyecanlı prosedürden geçerek 0.21’den 10’a yükselirken, 10,000 ton benzin üretmek için gereken canlı emek saatlerinin sayısı 1913’te 56’dan 1955’te 0.4’e düştü. Bir İngiliz fabrikasında geleneksel takım tezgahlarından sayısal kontrollü ekipmana geçiş üretim maliyetlerini yarıya indirdi ve yıllık amortisman giderleri ile ücret-maaş giderleri arasındaki orantıyı 15/91’den 21/35’e değiştirdi. Fransız Renault oto fabrikalarında geleneksel makinelerin tam otomasyonlu transfer makineleri ile ikamesi benzer şekilde otomobil başına emek maliyetlerinin ekipman maliyetlerine oranını 640/131 iken 53/200 olarak değiştirdi. Batı Alman plastik sanayisinde ücretli ve maaşlı çalışan başına gayrisafi sabit yatırım 1960’ta 2,110 DM’tan 1966’da 3,905 DM’a, yani yüzde 85 yükselirken, aynı dönemde çalışan başına ücret ve maaşlar ise yalnızca yüzde 68.5 arttı (tek başına ücretler yüzde 65.8). Federal Cumhuriyet’in pamuk eğirme sanayisinde, en son makineleri kullanan örnek bir fabrikada personel başına ekipman değeri 1950’de 30,000 DM’tan 1971’de 324,000 DM’a yükselirken, üç vardiyada çalışan işçilerin sayısı aynı dönemde 274’ten 62’ye düştü ve toplam ücret-maaş gideri (tekstil sanayisi ortalamasına dayalı) bir yılda sadece 601,200 DM’tan 785,000 DM’a yükseldi. Bu tür örnekler sonsuza dekçoğaltılabilir.<a href="../Text/gec10_split_034.html#footnote-525-381" id="footnote-525-381-backlink">[381]</a> Canlı emek maliyetlerinin sözcüğün tam anlamıyla toplam üretim maliyetleri içinde artan bir payı temsil ettiği hemen hemen hiçbir meta bulunamaz.<a href="../Text/gec10_split_034.html#footnote-525-382" id="footnote-525-382-backlink">[382]</a></span></p>

  <p class="default"><span>Resmi istatistiklerin verdiği uzun vadeli bir “faktör payları istikrarı”, hatta “emek payı”nda bir artış izlenimi sermayenin organik bileşiminde uzun vadeli bir yükselişe yönelik bu temel eğilimle çelişmez. “Faktör maliyetleri” yalnızca sabit değişmeyen ve değişken sermayeyi değil, aynı zamanda artı-değeri içerirken, dolaşan (dolaşımdaki) değişmeyen sermayeyi içermezler. Dolayısıyla</span> <span class="ideitalik">c / v</span> <span>oranıyla karşılaştırılamazlar. Bu nedenle bu tür bir istatistik malzemede artı-değer oranında bir düşüş, sermayenin organik bileşimindeki her türlü artışı gizleyecektir. Ayrıca “emek payı”, en azından kısmen, değişken sermayeyi değil, artı-değeri temsil eden yüksek maaş giderlerini de içerir. Makro-ekonomik bir temelde hesaplandığında, “faktör maliyetleri” Marksist sermayenin organik bileşimi kavramından daha da saparlar, çünkü onlar normalde değişken sermaye kategorisine sokulamayacak olan “emek payı” kavramı içinde üretken olmayan emeğin telafisini de içerirler.<a href="../Text/gec10_split_034.html#footnote-525-383" id="footnote-525-383-backlink">[383]</a></span></p>

  <p class="default"><span>İlginçtir ki Paul Sweezy bile sermayenin organik bileşiminin 20. yüzyılda herhangi bir uzun vadeli artış eğilimi gösterdiğini yadsıyan hatta düşme eğilimi gösterdiğini iddia eden yazarların safına katılmıştır.<a href="../Text/gec10_split_034.html#footnote-525-384" id="footnote-525-384-backlink">[384]</a> Yukarıda sıralanan argümanlar ve olgulara ancak teknik olarak daha geri ve daha ileri ülkelerdeki aynı sanayi dalı için emek maliyetinin katma değere oranındaki bilinen farkları ekleyebiliriz ki bu farklar sermayenin organik bileşimindeki artışı yansıtır (bununla birlikte “katma değer” kavramının kârları içerip hammadde maliyetlerini dışladığını ve dolayısıyla asla</span> <span class="ideitalik">c / v</span> <span>ile özdeş olmadığını yeniden vurgulamalıyız):</span></p>

  <table border="1" class="calibre2" width="100%">
    <tbody class="calibre3">
      <tr class="calibre4">
        <td class="calibre5" colspan="3">
          <p class="table-contents"><span class="ideitalik">Katma Değerin Yüzdesi Olarak Emek Maliyetleri</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span class="ideitalik">Trikotaj</span></p>
        </td>

        <td class="calibre5">
          <p class="table-contents"><span class="ideitalik">Temel Kimyasallar</span></p>

          <p class="table-contents"><span class="ideitalik">ve Gübreler</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>ABD (1954)</span></p>
        </td>

        <td class="calibre5">
          <p class="table-contents"><span>% 23.06</span></p>
        </td>

        <td class="calibre5">
          <p class="table-contents"><span>% 8.14</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>Kanada (1954)</span></p>
        </td>

        <td class="calibre5">
          <p class="table-contents"><span>% 27.79</span></p>
        </td>

        <td class="calibre5">
          <p class="table-contents"><span>% 9.73</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>Avustralya (1955-56)</span></p>
        </td>

        <td class="calibre5">
          <p class="table-contents"><span>% 38.37</span></p>
        </td>

        <td class="calibre5">
          <p class="table-contents"><span>% 23.41</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>Yeni Zelanda (1955-56)</span></p>
        </td>

        <td class="calibre5">
          <p class="table-contents"><span>% 39.85</span></p>
        </td>

        <td class="calibre5">
          <p class="table-contents"><span>% 16.03</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>Danimarka (1954)</span></p>
        </td>

        <td class="calibre5">
          <p class="table-contents"><span>% 50.46</span></p>
        </td>

        <td class="calibre5">
          <p class="table-contents"><span>% 24.77</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>Norveç (1954)</span></p>
        </td>

        <td class="calibre5">
          <p class="table-contents"><span>% 50.04</span></p>
        </td>

        <td class="calibre5">
          <p class="table-contents"><span>% 20.28</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>Kolombiya (1953)</span></p>
        </td>

        <td class="calibre5">
          <p class="table-contents"><span>% 53.02</span></p>
        </td>

        <td class="calibre5">
          <p class="table-contents"><span>% 30.50</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>Meksika (1951)</span></p>
        </td>

        <td class="calibre5">
          <p class="table-contents"><span>% 79.68</span></p>
        </td>

        <td class="calibre5">
          <p class="table-contents"><span>% 35.09</span><span class="idebold">*</span></p>
        </td>
      </tr>
    </tbody>
  </table>

  <p class="saggggg">*Bagicha Singh Minas, An International Comparison of Factor Costs and Factor Use,</p>

  <p class="saggggg">Amsterdam, s. 102-3.</p>

  <p class="default"><span>Güsten’e karşı polemiğinde Mage, teorik olarak sermayenin gelişme yasalarının bir sonucu olarak sermayenin organik bileşiminde bir artış olması</span> <span class="ideitalik">gerektiğini</span> <span>kanıtlamaya çalıştı.<a href="../Text/gec10_split_034.html#footnote-525-385" id="footnote-525-385-backlink">[385]</a> Kanıtının çoğu inandırıcı ancak sermayenin organik bileşimindeki artışın Marx’ın analizindeki</span> <span class="ideitalik">işlevsel</span> <span>rolünü dışlamamış olsaydı sunumu daha basit olurdu. Marx’a göre, teknik ilerleme, makro-ekonomik sonucu mikro-ekonomik sonuçlarından farklı olamayacak olan üretim maliyetlerini sürekli düşürme baskısı tarafından rekabet kısıtları altında doğar. Sermayenin organik bileşiminde bir artış olmaksızın maliyet tasarrufu ya canlı emeğin kârlı bir biçimde gitgide daha fazla kompleks makineleri ikame edebileceğini varsayar ya da Departman I’in ürettiği makine komplekslerinin içsel değerinde bir artış olmaksızın emek ve değer tasarrufu yapan modern makineler üretebileceğini varsayar ya da yeni malzemenin değerinde ücret-malların değerindeki düşüşten daha büyük bir düşüş varsayar. Ancak bu, emek üretkenliği açısından Departman I’de bir bütün olarak ekonomidekinden daha hızlı bir büyümeyi gerektirir. Yeni ekipman önceden mevcut makineler ve önceden verili tekniklerle inşa edilmek zorunda olduğundan ve</span> <span class="ideitalik">kendi değeri</span> <span>böylece artmasına yardım ettiği gelecekteki üretkenlik tarafından değil, mevcut emek üretkenliği tarafından belirlenmek durumunda olduğundan dolayı ve bu türden bir ekipman başlangıç aşamasında kitlesel olarak üretilemeyeceğinden dolayı böyle bir varsayım uzun vadede gerçekçi değildir. Sonuç olarak, birim maliyetlerdeki tasarrufların uzun vadede emek maliyetlerinde tasarruflara doğru bir eğilimi olacaktır, Carter’ın doğru biçimde vurguladığı gibi. Dolayısıyla maliyet tasarrufuna uzun vadede her zaman ücret maliyetlerinin meta değeri içindeki payında göreli bir düşüş ve dolayısıyla toplam sermayenin değişken bileşeninde göreli bir düşüş eşlik edecektir.</span></p>

  <p class="default"><span>Marx’ın sermayenin artan organik bileşimi tezinin geleneksel eleştirisi bir bütün olarak alındığında yetersiz olmasına karşın, bu artışın birçok vulgarizasyonda sanıldığından daha az otomatik ve daha az radikal bir biçimde gerçekleştiği noktasında bir doğruluk payı içermektedir.<a href="../Text/gec10_split_034.html#footnote-525-386" id="footnote-525-386-backlink">[386]</a> Sınırlı zaman dilimleri içinde sermayenin organik bileşiminde hiçbir radikal değişiklik yapmaksızın genişletilmiş yeniden üretimi başarmak pekala mümkündür. Gerçekten, Departman I’de dönemsel olarak emek üretkenliğinde ani artışlar olabilir, bu artışlar toplumsal ortalamadan çok daha büyük olabilir ve böylece imalat sanayisinde mallarına katılan değişmeyen değerde bir artış olmaksızın önemli boyutlarda maliyet tasarrufu sağlarlar. Fakat uzun vadede bu eğilimler genel toplumsal ölçekte sürdürülebilir değildir. Kısmi otomasyonlu ve tam otomasyonlu üretim arasındaki çatışma tam da bugünkü genel gelişmenin doğasına ışık tutuyor. Çünkü tam otomasyonlu işletmeler ve dallar ve yarı otomasyonlu grupların sayısı sanayinin bütününün yapısı açısından belirleyici olacak kadar artıp “klasik” sınai işletmeleri toplam üretimin sadece görece küçük bir payına indirgerse, o zaman geç kapitalizmin çelişkileri patlayıcı hale gelir:</span> <span class="ideitalik">toplam artı-değer kitlesi</span><span>, bir başka deyişle, artı emek saatlerinin toplam sayısı,</span> <span class="ideitalik">o zaman eğilim olarak azalmaya mahkûm olur</span><span>.</span></p>

  <p class="default"><span>Roth ve Kanzow başka açılardan mükemmel olan bir çalışmada, kısmi otomasyon ile tam otomasyon arasındaki bağlantıyı, bazı işletmelerin sıçramalı emek üretkenliği artışının (üretim maliyetlerinde düşüş) bir</span> <span class="ideitalik">istisna</span> <span>olduğu durum ile emek üretkenliğindeki bu ileri atılımların genelleşmiş olduğu durum arasındaki bağlantıyı gözden kaçırıyorlar. Onlar bunun sonucu olan realizasyon güçlüklerindeki (ya da</span> <span class="ideitalik">toplam</span> <span>sermayeye değer kazandırmanın güçlüklerindeki) nitel farkları da gözden kaçırıyorlar. Şöyle yazıyorlar: “Yeni sanayi dallarına teknolojik olarak belirlenmiş dalışları, birleşmiş sermayelere, mukabil önlemlerle, kendi kâr oranlarının düşme eğilimini telafi etme olanaklarını sürekli olarak genişletmelerine izin verir”. Ancak açıktır ki bu durum yalnızca bir sermaye</span> <span class="ideitalik">azınlığı</span> <span>için geçerlidir. Çünkü otomasyonun yayılması ile birlikte –başka bir deyişle artı-değer kitlesinde radikal bir indirim ve sermayenin organik bileşiminde dik bir yükseliş ile birlikte– nasıl olur da tüm sermayeler kâr oranlarını artırabilir? Roth ve Kanzow tarafından verilen sayısal örnekte,<a href="../Text/gec10_split_034.html#footnote-525-387" id="footnote-525-387-backlink">[387]</a> birbirini izleyen dört aşama ele alıyorlar –taşıyıcı bant üretiminden geniş ölçekli otomasyona ya da 31 birim emek gücü kullanımından 9 birime<a href="../Text/gec10_split_034.html#footnote-525-388" id="footnote-525-388-backlink">[388]</a>– ve üretimin iki kat, gayrisafi hasılanın altı kat arttığı ve kâr oranının yüzde 12’den yüzde 55.6’ya yükseldiği sonucuna varıyorlar. Fakat Roth ve Kanzow bu süreci önceleyen üç koşulun genel ekonomik etkilerini ve genelleşmiş kısmi otomasyon durumunda (tam otomasyon şöyle dursun) bu sürecin ne olacağını ihmal ediyorlar: değişmeyen bir satış fiyatı; ikiye katlanmış bir fiziksel ürün hacmi, ücret ve maaş maliyetlerinin bir yarıya inmesi. Besbelli ki yarı otomasyonun genişlemesi ile birlikte bu üç koşulun kombinasyonu savunulamaz hale gelir. Değişmeyen bir satış fiyatı ile birlikte, halkın nominal geliri yarıya inmişse, hacmi iki katına çıkmış olan dayanıklı tüketim mallarını kim satın alacaktır? Roth ve Kanzow’un ele aldığı özel olayda aşağıdaki öncüller kabul edilmelidir:</span></p>

  <p class="default"><span>(1) İlgili işletmelerdeki nominal ücretlerdeki düşüşe genel tüketici gelirinde bir artışın eşlik edeceği;</span></p>

  <p class="default"><span>(2) Otomatik üretilmiş bazı dayanıklı tüketim mallarının otomatik olmayan işlemlerde üretilmiş olanların yerine konduğu. Bu ima edilen koşulları formüle etmek onların yarı otomasyonun artan yayılması ile birlikte küçülmeye ya da kaybolmaya mahkûm olduklarını görmek için yeterlidir. O zaman büyük bir pazarlama ya da realizasyon sorunu ortaya çıkmalıdır.</span></p>

  <p class="default"><span>Karşıt bir türde de olsa (iyimser olmak yerine kötümser) benzer bir hata istihdam ve otomasyon arasındaki bağlantıyı inceleyen bir çalışmada Pollock tarafından yapılmıştır. Pollock şöyle yazıyor: “Otomasyonun arkasındaki ana güdülerden biri daha yüksek üretkenlik varsayımıdır, fakat bu ücretler ve maaşlarda</span> <span class="ideitalik">net</span> <span>bir tasarruf anlamına gelir. Bu şekilde işinden olan işçiler yeni işlerini kontrol aygıtlarının kendisine bakmak ya da imal etmekte bulurlarsa, ücret maliyetlerinde (sabit bir ürün miktarı veri alındığında) hiçbir net tasarruf mümkün olamazdı. Bunlar sadece başka faaliyetlere aktarılmış olacaklardı, ancak bu da aynı ölçüde bir maliyet unsurudur, dolayısıyla üretim yöntemlerinde bir değişimden söz etmek elbette mümkünse de üretkenlikte bir artış yoktur”.<a href="../Text/gec10_split_034.html#footnote-525-389" id="footnote-525-389-backlink">[389]</a> Bu argümanda dikkat edilecek nokta parantez içindeki sözcüklerde yatıyor: “sabit bir ürün miktarı veri alındığında”. Ne var ki, biraz önce görmüş olduğumuz gibi, otomasyon asla sabit bir ürün miktarı anlamına gelmeyecektir. Dolayısıyla Pollock’un argümanı ancak tüm üretim alanlarında türdeş bir otomasyon olması durumunda (değişmeyen bir tüketim yapısı ile birlikte) doğrudur. Ancak eğer otomasyon farklı üretim alanlarında farklı aşamalara ulaşmış ise, üretkenlikte ve otomasyonlu dalların pazarlanmış ürününde bir artış, beraberinde işten çıkarılmış işçilerin kontrol aygıtlarını üreten sektörlere çekilmesini getirebilir. O zaman bütün süreç otomasyonsuz (ya da az otomasyonlu) dalların zararına gelişir. Gerçekten geç kapitalizmin son yirmi yıllık tarihinde fiilen olan tam da budur.</span></p>

  <p class="default"><span>Geç kapitalist üretim alanı (sanayi ve tarımdaki, dolayısıyla meta üretiminin tüm alanlarında) otomasyonsuz, yarı- ve tam otomasyonlu işletmelerin çelişkili bir birliği olarak kavrandığı zaman sermayenin tam da doğası gereği belli bir noktanın ötesinde otomasyona artan bir şekilde direnmesi</span> <span class="ideitalik">gerektiği</span> <span>açığa çıkar.<a href="../Text/gec10_split_034.html#footnote-525-390" id="footnote-525-390-backlink">[390]</a> Bu direnişin biçimleri, yarı otomasyonlu sanayi dallarında tam otomasyonlu komplekslere geçişin kârlılık eşiğini kaydıran ucuz emek kullanımını (tekstil gıda ve içecek sanayilerinde kadın ve çırak emeği gibi); otomasyonlu makine kompleksleri üretiminde bu komplekslerin ucuzlamasını ve öteki sanayi dallarına daha hızlı yayılmasını engelleyen sürekli değişimler ve karşılıklı rekabeti; ilk olarak otomasyonsuz ya da yarı otomasyonlu işletmelerde üretilen yeni kullanım değerleri için tükenmeyen bir arayışı, vs içeriyor. En önemli nokta şu ki, makine operasyonlu büyük sanayinin birinci evresinde olduğu gibi, büyük makinelerin kendisi makinede değil elde yapılıyordu, dolayısıyla bugünkü otomasyonun birinci evresinde otomatik makine agregatları otomatik olarak değil, taşıma bandı üzerinde inşa edilmektedir. Gerçekte, elektronik üretim araçları üreten sanayi</span> <span class="ideitalik">kayda değer ölçüde düşük</span> <span>bir organik sermaye bileşimine sahiptir. 60’ların ortalarında ABD ve Batı Avrupa’da ücret ve maaş maliyetlerinin bu sanayi dalının gayrisafi yıllık cirosu içindeki payı yüzde 45 ile yüzde 50 arasında dalgalanıyordu.<a href="../Text/gec10_split_034.html#footnote-525-391" id="footnote-525-391-backlink">[391]</a> Bu 50’lerin başından itibaren içine akmış olan büyük sermaye miktarının sermayenin ortalama toplumsal bileşimini yükseltmekten ziyade neden düşürdüğünü ve buna uygun olarak, ortalama kâr oranını neden düşürmeyip yükselttiğini açıklar.</span> <span class="ideitalik">Otomatik makinelerin otomatik üretimi bu nedenle yeni bir nitel dönüm noktası olacaktı</span><span>, bu önem bakımından, 19. yüzyıl ortasında makinelerin makineler tarafından üretimine<a href="../Text/gec10_split_034.html#footnote-525-392" id="footnote-525-392-backlink">[392]</a> eşitti, Marx’ın şöyle vurguladığı gibi: “Üretici güçlerin emekçilerin mutlak sayısını azaltacak bir gelişme, yani tüm ulusun toplam üretimini daha kısa bir süre içinde tamamlamasını sağlayacak bir gelişme bir devrime sebep olurdu, çünkü nüfusun ana gövdesini işsiz bırakırdı. Bu kapitalist üretimin özgül bariyerinin bir başka tezahürüdür, aynı zamanda kapitalist üretimin üretici güçlerin gelişimi ve refahın sağlanması için asla mutlak bir biçim olmadığını ve belli bir noktada bu gelişmeyle çatışmaya girdiğini de gösterir”.<a href="../Text/gec10_split_034.html#footnote-525-393" id="footnote-525-393-backlink">[393]</a></span></p>

  <p class="default"><span>Burada kapitalist üretim tarzının mutlak iç limitine ulaşmış bulunuyoruz. Bu mutlak limit, ne Rosa Luxemburg’un inandığı gibi, dünya pazarına tam kapitalist nüfuzda (yani kapitalist olmayan üretim alanlarının tasfiyesi) yatar ne de Henryk Grossmann’ın inandığı gibi, yükselen bir artı-değer kitlesiyle bile olsa toplam birikmiş sermayeye değer kazandırmanın nihai olanaksızlığında yatar. O</span> <span class="ideitalik">artı-değer kitlesinin kendisinin mekanizasyon-otomasyonun nihai aşamasında canlı emeğin üretim sürecinden silinmesinin bir sonucu olarak zorunlu olarak azalması</span> <span>olgusunda yatar. Kapitalizm sanayi ve tarımın bütününde tam otomasyonlu üretimle uyuşmaz, çünkü bu, artı-değer yaratımına ya da sermayenin değer kazanmasına izin vermez artık. Dolayısıyla geç kapitalizm çağında otomasyonun tüm üretim dünyasına yayılması olanaksızdır:<a href="../Text/gec10_split_034.html#footnote-525-394" id="footnote-525-394-backlink">[394]</a> “Dolaysız biçimiyle emek, büyük zenginlik kaynağı olmaktan çıkınca emek zamanı da onun ölçüsü olmaktan çıkar ve çıkmalıdır, dolayısıyla mübadele değeri de kullanım değerinin ölçüsü olmaktan çıkmalıdır.</span> <span class="ideitalik">Kitlenin artı-emeği</span> <span>genel zenginliğin gelişiminin koşulu olmaktan çıkmıştır, tıpkı</span> <span class="ideitalik">azınlığın olmayan emeğinin</span> <span>(non-labor) insan aklının genel güçlerinin gelişimi için koşul olmaktan çıkması gibi. Bununla</span> <span class="ideitalik">mübadele değerine dayalı üretim çöker</span> <span>ve dolaysız, maddi üretim süreci yetersizlik ve antitez biçimini yitirir.<a href="../Text/gec10_split_034.html#footnote-525-395" id="footnote-525-395-backlink">[395]</a></span></p>

  <p class="default"><span>İtiraz olarak denebilir ki otomasyon canlı emeği yalnızca üretim yerinde tasfiye eder; doğrudan üründen önce gelen bütün alanlarda (laboratuvarlar, araştırma ve deney departmanları) onu artırır, buralarda istihdam edilen emek tartışmasız bir biçimde sözcüğün Marksist anlamında “kolektif üretken emekçinin” tümleşik bir parçasını oluşturur. Üretken emeğin bütününün bilimsel eğitimli üreticilere dönüşümünün sermayeni değer kazanması için yaratacağı patlayıcı zorlukları bir kenara koyarsak ve hatta bunun bildiğimiz meta üretimiyle ne kadar uyumlu olacağı sorusunu bile sormaksızın, açıktır ki bu türden bir dönüşüm kafa ve kol emeği arasındaki toplumsal bölünmenin radikal bir bastırılması anlamına gelecektir. Proletaryanın tüm toplumsal formasyon ve kültürünün böyle radikal bir değişimi, onsuz üretken emekten artı-değerin sökülüp alınmasının mümkün olmadığı tüm bir hiyerarşik fabrika ve ekonomi yapısının altını oyacaktır. Başka bir deyişle kapitalist üretim ilişkileri çökecektir. Böyle bir</span> <span class="ideitalik">eğilimin</span> <span>ilk</span> <span class="ideitalik">işaretleri</span><span>, bu kitabın son bölümlerinde göstereceğimiz gibi, geç kapitalizmin şimdiden görünen yan ürünleridir. Fakat kapitalizmde onlar kaçınılmaz olarak embriyonik kalmaya mahkûmdurlar. Kendi varoluşunu sürdürmenin bir gereği olarak, sermaye asla bütün işçileri bilim insanlarına dönüştürmeyi göze alamaz, tıpkı tüm maddi üretimi tam otomasyona dönüştürmeyi göze alamayacağı gibi.</span></p>

  <p class="default"><span>Aşağıdaki sayısal örnekler, otomasyonun bir sonucu olarak değer yaratan emeğin miktarının bu azalma eğilimi’nin sonuçlarının ne denli ciddi olduğunu gösteriyor. Görüleceği gibi, bu durum, geç kapitalizmin artı-değer oranını artırmak suretiyle kâr oranının düşme eğilimini durdurma yeteneğini ve reel ücretleri artırmak suretiyle toplumsal gerilimlerin şiddetlenmesini önleme yeteneğini derinden etkilemektedir. Birbirini izleyen dört çevrimsel doruk yılının adları A, B, C, D olsun ve aralarındaki mesafe de yaklaşık 10 yıl olsun. Karşılaştırmamızın başlangıç yılında her iki Departman’daki üretken emekçilerin çalıştığı iş saatlerinin toplam sayısı 10 milyar olsun (yaklaşık 5 milyon üretken işçinin yılda 2000 saat çalıştığını ya da 6 milyon işçinin yılda 1,666 saat çalıştığını varsayalım). Artı-değer oranı yüzde 100 olsun, yani 5 milyar saat artı-değer üretimine ayrılmış olsun. Büyüyen otomasyona rağmen artan istihdamın bir sonucu olarak, B yılında 10 milyar yerine 12 milyar üretken emek saati sarf edilir. Artı-değer oranının şimdi yüzde 100’den yüzde 150’ye yükseldiğini varsayıyoruz (üretken işçiler reel ücretlerinin eşdeğerini üretmek için emek zamanlarının yarısı yerine şimdi yalnızca 2/5’ini kullanırlar). Artı-değer kitlesi 5 milyardan 7.2 milyar iş saatinin ürününe yükselir, yani yüzde 44 oranında artar. Üretken işçiler artık ücretlerinin eşdeğerini 5 milyar yerine 4.8 milyar iş saatinde ürettikleri için, bütün işçilerin reel ücretlerinde toplam yüzde 30’luk bir artış (yüzde 2.6’lık mütevazı bir yıllık büyüme oranı), Departman II’deki emek üretkenliğinde yüzde 35’lik bir artışı zorunlu kılacaktır. Bu imkan dahilindedir, aslında son 25 yılın gelişimiyle de uyumludur.</span></p>

  <p class="default"><span>Karşılaştırmamızın C yılında, otomasyon şimdiden istihdam ya da iş saatleri kitlesindeki artışı durdurmuştur. Bu miktar 12 milyarda sabit kalır. Örneğin, A ile B ve B ile C arasında yüzde 50 arttığını varsaydığımız sermayenin organik bileşimindeki artışı telafi etmek için artı-değer oranı bir kez daha yüzde 150’den yüzde 233.33’e yükselmek zorunda kalacaktı, yani üretken işçi 10 iş saatinden 4’ünü reel ücretinin eşdeğerini üretmek için harcamak yerine şimdi 10 saatten yalnızca 3’ünü bu amaca ayırmak zorundadır. Toplam artı-değer kitlesi şimdi 8.4 milyar saatlik bir ürüne yükselmiştir, yani tam yüzde 16.6 artmıştır. Bununla birlikte, işçilerin, tüketim mallarının eşdeğerini üretmek için, on yıl öncesinin 4.8 milyar iş saatine kıyasla, hala kendilerine kalan 3.6 milyar iş saatinde reel tüketimde (ürünler ya da kullanım değerleri kitlesinde) yüzde 30’luk bir artış daha elde edebilmeleri için Departman II’deki emek üretkenliğinin yüzde 70 artırılması gerekecekti, yani yıllık büyüme oranının yüzde 5.4 olması gerekecekti. Bu hala olanaklar dairesinde, fakat uç noktasındadır.</span></p>

  <p class="default"><span>Şimdi dördüncü yıl D’yi ele alalım. Sermayenin organik bileşimindeki yükselişi (C yılından beri yaklaşık yüzde 70) nötralize etmek için artı-değer oranının şimdi yüzde 233.33’ten yüzde 400’e çıkması gerekecektir, yani üretken işçinin ücretinin eşdeğerini üretmek için şimdi 5 iş saatinden yalnızca 1’ine ihtiyacı olacaktır. Bununla birlikte, otomasyonun toplam çalışılan iş saatlerinin sayısını 12 milyardan 10 milyara indirdiğini varsayalım.</span> <span class="ideitalik">Mutlak artı-değer kitlesi</span> <span>şimdi 8 milyar iş saatine eşdeğerdir, bir başka deyişle,</span> <span class="ideitalik">artı-değer oranında</span> <span>yüzde 233.33’ten yüzde 400’e</span> <span class="ideitalik">büyük bir artışa karşın, artı-değer kitlesi azalmıştır</span><span>.<a href="../Text/gec10_split_034.html#footnote-525-396" id="footnote-525-396-backlink">[396]</a> Artı-değer kitlesinin en azından sabit kalması için artı-değer oranının yüzde 400 yerine yüzde 525 olması gerekecekti, böylece reel ücretlerin eşdeğerinin üretilmesi için sadece 1.6 milyar iş saati kalacaktı. Fakat artı-değer oranı “yalnızca” yüzde 400’e yükselmiş olsaydı bile, reel ücretlerde on yıl içinde yüzde 30’luk bir artış daha yapılması, D yılındaki 2 milyar iş saatinde yapılan ürünler kitlesinin, C yılındaki 3.6 milyar iş saatinde üretilen ürünler kitlesinin yüzde 30 üzerine çıkmasını, yani Departman II’deki emek üretkenliğinde yüzde 140’lık bir artışı gerektirir: bu hedefe ulaşmak için gereken yüzde 9.1’lik bir ortalama büyüme oranını gerçekleştirmek olanaksız görünecektir. Bu, eldeki yalnızca 1.6 milyar iş saati ile, yani artı-değer kitlesinin sabit kaldığı miktarda, D yılına kadar reel ücretlerde yüzde 30’luk bir artışı garantilemek için gereken yıllık ortalamadan hala çok daha azdır. Bu durumda, emek üretkenliği, on yıl içinde, yüzde 192.5 kadar artmak zorunda kalacaktı, yani mutlak olarak ulaşılamaz olan yüzde 11.4’lük bir büyüme hızı gerekecekti.</span></p>

  <p class="default"><span>Sonuç açıktır: artan otomasyon, artan organik sermaye bileşimi ve üretken emekçilerin toplam iş saatlerinde bir düşüşün başlaması ile birlikte, uzun vadede ciddi olarak reel ücretleri artırmayı sürdürmek ve aynı zamanda sabit bir artı-değer kitlesini korumak olanaksızdır. İki nicelikten biri azalacaktır. Normal koşullar altında, yani faşizm veya savaş olmaksızın, reel ücretlerde önemli bir azalma olamayacağına göre,</span> <span class="ideitalik">sermayenin değer kazanmasının tarihsel bir bunalımı</span> <span>ve ilk önce artı-değer kitlesinde ve sonra da artı-değer oranında kaçınılmaz bir gerileme doğar ve bu nedenle ortalama kâr oranında ani bir düşüş olur. Sayısal örneğimizde, artı-değer kitlesi 8.4 milyar iş saatinden 8 milyara düşerken reel ücretler D yılında sabit kalsaydı bile, bu hala emek üretkenliğinin yüzde 80 artacağı anlamına gelirdi (yıllık yüzde 6 artış oranı). Artı-değer kitlesi reel ücretler gibi sabit kalsaydı, emek üretkenliği yüzde 125 artmış olacaktı, yani yıllık yüzde 8.4’lük erişilemez bir büyüme oranı.<a href="../Text/gec10_split_034.html#footnote-525-397" id="footnote-525-397-backlink">[397]</a></span></p>

  <p class="default"><span>Dolayısıyla burada Bölüm 5’te olduğundan daha da berrak bir biçimde, geç kapitalizmde artı-değer oranı üzerindeki mücadeleyi şiddetlendirmek ve değer yaratımında harcanan iş saatleri kitlesi azalmaya başlar başlamaz sermayenin değer kazanmasına yönelik engelleri aşmayı giderek daha zor hale getirmenin neden tam da otomasyonun özü gereği olduğunu görebiliriz. Aşağıdaki tablo bu hipotezin kesinlikle gerçek dışı olmadığını göstermektedir:</span></p>

  <table border="1" class="calibre2" width="100%">
    <thead class="calibre6">
      <tr class="calibre4">
        <td class="calibre5" colspan="3">
          <p class="table-contents"><span>ABD’de imalat sanayisinde çalışılan iş saatleri sayısı</span><span>*</span></p>
        </td>
      </tr>
    </thead>

    <tbody class="calibre3">
      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1947</span></p>
        </td>

        <td class="calibre5">
          <p class="table-contents"><span>24.3 milyar</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1950</span></p>
        </td>

        <td class="calibre5">
          <p class="table-contents"><span>23.7 milyar</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1954</span></p>
        </td>

        <td class="calibre5">
          <p class="table-contents"><span>24.3 milyar</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1958</span></p>
        </td>

        <td class="calibre5">
          <p class="table-contents"><span>22.7 milyar</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1963</span></p>
        </td>

        <td class="calibre5">
          <p class="table-contents"><span>24.5 milyar</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1966</span></p>
        </td>

        <td class="calibre5">
          <p class="table-contents"><span>28.2 milyar</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1970</span></p>
        </td>

        <td class="calibre5">
          <p class="table-contents"><span>27.6 milyar</span></p>
        </td>
      </tr>
    </tbody>
  </table>

  <p class="saggggg">*1966’ya kadar olan yıllar için (1966 dahil). <span class="ideitalik">Statistical Abstract of United States, 1968</span>, s. 717-19. 1970 yılı için ABD Çalışma Departmanı tarafından yayınlanan resmi <span class="ideitalik">Monthly Labor Review</span> (Mayıs 1971 sayısı) rakamlarına dayanarak bizim hesaplamamız; Batı Almanya için bkz. Sachverständigenrat<span class="ideitalik">, Jahresgutachten 1974</span>, Bonn 1974.</p>

  <p class="default"><span>İmalat sanayisinde üretim işçilerinin toplam çalışma saatleri endeksi 1967’de 100’den 1972’de 97.5’e geriledi. Batı Almanya’da aynı eğilim daha da barizdir. 1961’den beri sanayide çalışılan iş saati sayısında mutlak bir gerileme vardır:</span></p>

  <table border="1" class="calibre2" width="100%">
    <thead class="calibre6">
      <tr class="calibre4">
        <td class="calibre5" colspan="3">
          <p class="table-contents"><span>Batı Almanya’da imalat sanayisinde çalışılan iş saatleri sayısı</span><span>*</span></p>
        </td>
      </tr>
    </thead>

    <tbody class="calibre3">
      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1950</span></p>
        </td>

        <td class="calibre5">
          <p class="table-contents"><span>8.1 milyar</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1956</span></p>
        </td>

        <td class="calibre5">
          <p class="table-contents"><span>11.7 milyar</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1958</span></p>
        </td>

        <td class="calibre5">
          <p class="table-contents"><span>11.2 milyar</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1960</span></p>
        </td>

        <td class="calibre5">
          <p class="table-contents"><span>12.37 milyar</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1961</span></p>
        </td>

        <td class="calibre5">
          <p class="table-contents"><span>12.44 milyar</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1962</span></p>
        </td>

        <td class="calibre5">
          <p class="table-contents"><span>12.11 milyar</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1964</span></p>
        </td>

        <td class="calibre5">
          <p class="table-contents"><span>11.81 milyar</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1966</span></p>
        </td>

        <td class="calibre5">
          <p class="table-contents"><span>11.57 milyar</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1968</span></p>
        </td>

        <td class="calibre5">
          <p class="table-contents"><span>10.83 milyar</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1969</span></p>
        </td>

        <td class="calibre5">
          <p class="table-contents"><span>11.48 milyar</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1970</span></p>
        </td>

        <td class="calibre5">
          <p class="table-contents"><span>11.80 milyar</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1971</span></p>
        </td>

        <td class="calibre5">
          <p class="table-contents"><span>11.3 milyar</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1972</span></p>
        </td>

        <td class="calibre5">
          <p class="table-contents"><span>10.8 milyar</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1973</span></p>
        </td>

        <td class="calibre5">
          <p class="table-contents"><span>10.8 milyar</span></p>
        </td>
      </tr>
    </tbody>
  </table>

  <p class="saggggg">*Andrew Glyn ve Bob Sutcliffe, <span class="ideitalik">British Capitalism, Workers and the Profit Squeeze</span>, Londra 1972, s. 66. Bu hesaplamalar çeşitli eleştirilere maruz kalmıştır, fakat o zamandan beri G. Burgess ve A. Webb’in bağımsız analizi tarafından büyük ölçüde doğrulanmışlardır, “The Profits of British Industry”, <span class="ideitalik">Lloyd’s Bank Review</span>, Nisan 1974.</p>

  <p class="default"><span>Tahmin edilebileceği gibi, 60’lardan beri sermayenin organik bileşimindeki yükseliş ile birleşen artı-değer oranındaki durgunluk ortalama kâr oranında bir gerilemeye yol açtı. Britanya için iki sosyalist iktisatçı tarafından, kesin Marksist kategorilerden ziyade resmi kapitalist istatistikler temelinde hesaplanan, fakat yine de sözcüğün Marksist anlamında kâr oranınınkine tartışmasız benzeyen bir</span> <span class="ideitalik">trende</span> <span>işaret eden rakamlar şöyle:</span></p>

  <table border="1" class="calibre2" width="100%">
    <tbody class="calibre3">
      <tr class="calibre4">
        <td class="calibre5" colspan="3">
          <p class="table-contents"><span class="ideitalik">Sanayi ve Ticaret Şirketlerinin Net Aktifleri üzerinden</span></p>

          <p class="table-contents"><span class="ideitalik">Kâr Oranı (amortisman düşüldükten sonra)</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>Vergi Öncesi</span></p>
        </td>

        <td class="calibre5">
          <p class="table-contents"><span>Vergi Sonrası</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>1950-1954</span></p>
        </td>

        <td class="calibre5">
          <p class="table-contents"><span>% 16.5</span></p>
        </td>

        <td class="calibre5">
          <p class="table-contents"><span>% 6.7</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>1955-1959</span></p>
        </td>

        <td class="calibre5">
          <p class="table-contents"><span>% 14.7</span></p>
        </td>

        <td class="calibre5">
          <p class="table-contents"><span>% 7.0</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>1960-1964</span></p>
        </td>

        <td class="calibre5">
          <p class="table-contents"><span>% 13.0</span></p>
        </td>

        <td class="calibre5">
          <p class="table-contents"><span>% 7.0</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>1965-1969</span></p>
        </td>

        <td class="calibre5">
          <p class="table-contents"><span>% 11.7</span></p>
        </td>

        <td class="calibre5">
          <p class="table-contents"><span>% 5.3</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>1968</span></p>
        </td>

        <td class="calibre5">
          <p class="table-contents"><span>% 11.6</span></p>
        </td>

        <td class="calibre5">
          <p class="table-contents"><span>% 5.2</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>1969</span></p>
        </td>

        <td class="calibre5">
          <p class="table-contents"><span>% 11.1</span></p>
        </td>

        <td class="calibre5">
          <p class="table-contents"><span>% 4.7</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>1970</span></p>
        </td>

        <td class="calibre5">
          <p class="table-contents"><span>% 9.7</span></p>
        </td>

        <td class="calibre5">
          <p class="table-contents"><span>% 4.1</span></p>
        </td>
      </tr>
    </tbody>
  </table>

  <p class="default"><span>ABD’de birbirinden bağımsız iki araştırma benzer sonuçlar verdi. Nell artı-değer oranında 1965’te yüzde 22.9’dan 1970’te yüzde 17.5’e bir düşüş hesapladı (finansal olmayan anonim şirketlerin net katma değeri içindeki kâr ve faiz payı).<a href="../Text/gec10_split_034.html#footnote-525-398" id="footnote-525-398-backlink">[398]</a> Nordhaus, tamamen enflasyona dayalı fiktif “envanter” kârlarını dikkatle düzelttikten sonra aşağıdaki tabloyu hazırladı:</span></p>

  <table border="1" class="calibre2" width="100%">
    <tbody class="calibre3">
      <tr class="calibre4">
        <td class="calibre5" colspan="3">
          <p class="table-contents"><span class="ideitalik">Finans Dışı Şirket Sermayesinin Gerçek Getiri Oranı</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span class="ideitalik">Vergi Öncesi</span></p>
        </td>

        <td class="calibre5">
          <p class="table-contents"><span class="ideitalik">Vergi Sonrası</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>1948-1950</span></p>
        </td>

        <td class="calibre5">
          <p class="table-contents"><span>% 16.2</span></p>
        </td>

        <td class="calibre5">
          <p class="table-contents"><span>% 8.6</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>1951-1955</span></p>
        </td>

        <td class="calibre5">
          <p class="table-contents"><span>% 14.3</span></p>
        </td>

        <td class="calibre5">
          <p class="table-contents"><span>% 6.4</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>1956-1960</span></p>
        </td>

        <td class="calibre5">
          <p class="table-contents"><span>% 12.2</span></p>
        </td>

        <td class="calibre5">
          <p class="table-contents"><span>% 6.2</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>1961-1965</span></p>
        </td>

        <td class="calibre5">
          <p class="table-contents"><span>% 14.1</span></p>
        </td>

        <td class="calibre5">
          <p class="table-contents"><span>% 8.3</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>1966-1970</span></p>
        </td>

        <td class="calibre5">
          <p class="table-contents"><span>% 12.9</span></p>
        </td>

        <td class="calibre5">
          <p class="table-contents"><span>% 7.7</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>1970</span></p>
        </td>

        <td class="calibre5">
          <p class="table-contents"><span>% 9.1</span></p>
        </td>

        <td class="calibre5">
          <p class="table-contents"><span>% 5.3</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>1971</span></p>
        </td>

        <td class="calibre5">
          <p class="table-contents"><span>% 9.6</span></p>
        </td>

        <td class="calibre5">
          <p class="table-contents"><span>% 5.7</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>1972</span></p>
        </td>

        <td class="calibre5">
          <p class="table-contents"><span>% 9.9</span></p>
        </td>

        <td class="calibre5">
          <p class="table-contents"><span>% 5.6</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>1973</span></p>
        </td>

        <td class="calibre5">
          <p class="table-contents"><span>% 10.5</span></p>
        </td>

        <td class="calibre5">
          <p class="table-contents"><span>% 5.4</span></p>
        </td>
      </tr>
    </tbody>
  </table>

  <p class="default">Fransa’da, <span class="ideitalik">Entreprise</span> dergisi, kâr oranında 1950 ile 1963 yılları arasında tedrici bir düşüş, 1964-67 döneminde belli bir istikrar, 1967-68’de önemli bir düşüş, 1969-70’de yukarı doğru keskin bir kayma ve o zamandan beri yeniden bir gerileme kaydediyor. Fransız imalat sanayisinde, 1970’e doğru duran varlıklar üzerinden net kâr oranı 60’ların başlarındakinden üçte bir daha düşük olarak hesaplanıyordu. Enflasyonist stok yeniden değerlemelerini düzelttikten sonra, Fransız işletmelerindeki öz-finansman oranı 1961-64 döneminde yüzde 79.5 ve 1965-68 döneminde yüzde 83’ten 1971’de yüzde 75.1’e, 1972’de yüzde 76.6’ya, 1973’te yüzde 73’e ve 1974’te yüzde 65’e (geçici rakam) düşmüş görünüyor. Temple’ın hesaplarına göre net kâr oranı 1954-64 döneminde yüzde 5.3’ten 1964-67 döneminde yüzde 4.3’e ve 1969-73 döneminde yüzde 3.8’e düştü.<a href="../Text/gec10_split_034.html#footnote-525-399" id="footnote-525-399-backlink">[399]</a> Batı Almanya’da Federal Cumhuriyet’in resmi iktisadi danışmanları, şirketlerin brüt gelirinde (fiktif girişimci maaşları çıkarılarak ve aynı şirketlerin net aktiflerine bölünerek) 1960 ile 1968 (1966 ve 67 resesyon yıllarının ardından kârların keskin bir artış gösterdiği bir yıl) arasında yüzde 20 civarında bir düşüş ve 1968 ile 1973 arasında ayrıca yüzde 25’lik bir düşüş daha hesaplıyorlar.<a href="../Text/gec10_split_034.html#footnote-525-400" id="footnote-525-400-backlink">[400]</a></p>

  <p class="default">Kapitalist üretim tarzının yapısal bir bunalımı ile karakterize olunan, emperyalizmin ya da tekelci kapitalizm çağının yeni bir evresi olarak geç kapitalizm kavramı böylece daha net bir biçimde tanımlanabilir. Bu yapısal bunalım ifadesini üretici güçlerin büyümesindeki <span class="ideitalik">mutlak</span> bir kesintide bul<span class="ideitalik">maz</span>. Emperyalizm tahlilinin sonuç bölümünde Lenin açıkça bu türden yorumlara karşı uyarıda bulundu. Hatta o, küresel bir ölçekte emperyalizmin bir büyüme hızlanması gösterdiğini yazdı: “Bu çürüme eğiliminin kapitalizmin hızlı büyümesini önleyeceğine inanmak bir hata olurdu. Önlemez. Emperyalizm çağında, belli sanayi dalları, burjuvazinin belli kesimleri ve belli ülkeler az ya da çok bu eğilimlerin birini veya ötekini gösterir. <span class="ideitalik">Genel olarak, kapitalizm, eskiye göre çok daha büyük bir hızla gelişmektedir</span>. Bu gelişme, yalnızca genellikle gitgide daha eşitsiz hale gelmekle kalmayıp gelişme eşitsizliği, sermaye bakımından en zengin ülkelerin (İngiltere) çürümesinde kendini özellikle göstermektedir”.<a href="../Text/gec10_split_034.html#footnote-525-401" id="footnote-525-401-backlink">[401]</a></p>

  <p class="default">Dolayısıyla, emperyalizmin ve onun ikinci evresi geç kapitalizmin alameti, üretici güçlerde bir gerileme değil fakat bu büyümeye eşlik eden ya da onu örten asalaklık ve israfta bir artıştır. Geç kapitalizmin üçüncü teknolojik devrimin ya da otomasyonun geniş olanaklarını genelleştirmekteki içsel yeteneksizliği onun üretici güçleri yıkıcı güçlere çevirerek boşa harcaması gibi bu eğilimin güçlü bir ifadesidir:<a href="../Text/gec10_split_034.html#footnote-525-402" id="footnote-525-402-backlink">[402]</a> sürekli silahlanma, yarı sömürgelerde açlık (buraların ortalama emek üretkenliği, bugünkü teknik ve bilimsel olanaklarla tamamen ilgisiz bir düzeyde sınırlanmıştır), atmosferin ve suların kirletilmesi, ekolojik dengenin bozulması, vs – emperyalizmin ya da geç kapitalizmin geleneksel olarak sosyalistler tarafından en çok reddedilen özellikleri.</p>

  <p class="default">Mutlak terimlerle konuşursak, geç kapitalizm çağında üretim güçlerinde her zamankinden daha hızlı bir artış olmuştur. Bu büyüme son 25 yıl üzerinden fiziksel çıktı ya da üretken kapasite için ve sanayi proletaryasının hacmi için ölçülebilir.<a href="../Text/gec10_split_034.html#footnote-525-403" id="footnote-525-403-backlink">[403]</a> Her iki rakam dizisi de bir bütün olarak dünya kapitalist ekonomisi için esaslı miktarda yükselmiştir. Fakat üçüncü teknolojik devrimin olanakları, otomasyon potansiyeli ve sanayileşmiş ülkelerdeki üreticiler kitlesinin artı emeğini radikal bir biçimde azaltma kapasiteleri ile karşılaştırıldığında, sonuç acınacak bir haldedir. Bu anlamda ve yalnızca bu tanıma dayalı olarak, Lenin’in “kapitalist üretim tarzının artan çürümesi” evresi olarak emperyalizm tanımı tamamen haklı olmayı sürdürmektedir.</p>

  <p class="default">Gerçek ve potansiyel üretim güçlerinin sermaye tarafından çarçur edilmesi yalnızca maddi üretici güçler için değil, aynı zamanda insani üretim güçleri için de geçerlidir. Üçüncü teknolojik devrim çağı zorunlu olarak bilim, teknoloji ve üretimin görülmemiş bir kaynaşması çağıdır. Bilim gerçekten dolaysız bir üretim gücü olabilirdi. Otomasyonu gittikçe artan üretimde artık vasıfsız işçilere ya da ofis çalışanlarına yer yoktur. Otomasyon, geniş ve genelleşmiş bir kol emeğinden kafa emeğine dönüşümü yalnızca mümkün kılmakla kalmıyor, aynı zamanda onu ekonomik ve toplumsal olarak esas kılıyor. Marx ve Engels’in kahince öngördüğü toplum hayali, “bireyin özgür gelişiminin herkesin özgür gelişiminin koşulu”<a href="../Text/gec10_split_034.html#footnote-525-404" id="footnote-525-404-backlink">[404]</a> olduğu ve gerçek zenginliğin “bütün bireylerin gelişmiş üretici gücü”nde bulunduğu bir toplum şimdi neredeyse kelimesi kelimesine gerçek olabilirdi: “[Şimdi hedef] bireyselliklerin özgür gelişimidir ve dolayısıyla artı-değer çıkarmak için gereken emek zamanında indirim değil, fakat bunun yerine toplumun gerekli emeğinin genelde asgariye indirilmesidir, ki bu da bireylerin serbest kalan zamanda ve yaratılan araçlarla sanatsal ve bilimsel gelişimine tekabül eder”.<a href="../Text/gec10_split_034.html#footnote-525-405" id="footnote-525-405-backlink">[405]</a></p>

  <p class="default">Geç kapitalizme içkin olan en kötü israf biçimi, mevcut maddi ve insani üretim güçlerinin <span class="ideitalik">kötü kullanımı</span>dır; bu güçler özgür erkek ve kadınların gelişimi için kullanılmak yerine, artan bir biçimde yararsız ve zararlı şeylerin üretiminde kullanılıyorlar. Kapitalizmin tüm tarihsel çelişkileri otomasyonun ikili karakterinde yoğunlaşmıştır. Otomasyon, bir yandan, maddi üretim güçlerinin mükemmelleştirilmiş gelişimini temsil ediyor, bu güçler kendi içlerinde, potansiyel olarak insanlığı mekanik, tekrar eden, sıkıcı ve yabancılaştıran emek harcama zorunluluğundan kurtarabilirdi. Öte yandan, o iş ve gelire yeni bir tehdidi, kaygı, güvensizlik, kronik kitlesel işsizlik, periyodik tüketim ve gelir kayıpları ve entelektüel ve ahlaki yoksullaşmanın yeni bir yoğunlaşmasını temsil ediyor. Böylece, hem üretici emek güçlerinin hem de yabancılaştırıcı ve yıkıcı meta ve sermaye güçlerinin muazzam gelişimi olarak kapitalist otomasyon kapitalist üretim tarzında içkin olan çelişkilerin nesneleşmiş özü haline geliyor.</p>

  <p class="default">Kapitalizmin yapısal bunalım çağına, yani tarihsel bir açıdan sosyalist dünya devrimi için olgunlaşmış bir çağa, bir şekilde üretim güçlerinin mutlak bir gerilemesinin ya da en azından mutlak bir durgunluğunun damgasını vurması gerektiği fikri, Marx’ın <span class="ideitalik">Ekonomi Politiğin Eleştirisine Katkı</span>’sının ünlü önsözünde tarihsel materyalizm teorisinin en özet çerçevesini verdiği bir cümlenin yanlış ve mekanik bir yorumuna dek uzanmaktadır. Marx bir toplumsal devrim çağını şu şekilde betimliyordu: “Gelişmelerinin belli bir aşamasında, toplumun maddi üretici güçleri, o zamana kadar içinde hareket ettikleri mevcut üretim ilişkilerine ya da bunların hukuki ifadesinden başka bir şey olmayan mülkiyet ilişkilerine ters düşerler. Üretici güçlerin gelişmesinin biçimleri olan bu ilişkiler, onların engelleri haline gelirler. O zaman bir toplumsal devrim çağı başlar... İçerebildiği [yeterli olduğu] bütün üretici güçler gelişmeden önce, bir toplumsal oluşum asla yok olmaz; yeni ve daha yüksek üretim ilişkileri, bu ilişkilerin maddi varlık koşulları eski toplumun bağrında olgunlaşmadan, eskilerin yerini asla almazlar”.<a href="../Text/gec10_split_034.html#footnote-525-406" id="footnote-525-406-backlink">[406]</a> Belli ki “içerebildiği [yeterli olduğu] bütün üretici güçler” ibaresi aslında birinci cümlenin bir tekrarından başka bir şey değildir; başka bir deyişle, üretim güçlerinin gelişiminin mevcut üretim ilişkileri ile çatıştığı bir noktanın gelişi ifadesine dayanır. Bu noktadan itibaren, kapitalist toplum “içerebildiği” tüm üretici güçleri geliştirmiştir. Fakat bu asla demek değildir ki ondan sonra, bu üretim tarzı devrilmeden daha ileri bir gelişme mümkün değildir. Bu yalnızca bu çağdan itibaren daha da geliştirilen üretim güçleri mevcut üretim tarzı ile daha da şiddetle çatışacağı ve onu yıkmaya meyledeceği anlamına gelir.<a href="../Text/gec10_split_034.html#footnote-525-407" id="footnote-525-407-backlink">[407]</a></p>

  <p class="default">Bu ünlü paragrafın mekanik yorumları kuşkusuz Rusya’daki Ekim Devrimi deneyimi tarafından pekiştirildi, özellikle de bu deneyimin Buharin’in <span class="ideitalik">Geçiş Dönemi Ekonomisi<a href="../Text/gec10_split_034.html#footnote-525-408" id="footnote-525-408-backlink">[408]</a></span> adlı eserindeki teorik genellemesi sayesinde. Bu eserde Buharin sosyalist devrimden ya önce ya da aynı dönemde üretim güçlerinde bir gerileme olmasını gerçekten bir kural haline getirdi. 1917-20 yıllarının özgül Rusyalı konfigürasyonu –ülkenin tüm ekonomisini tamamen çökerten ve üretici güçlerde derin bir dalışa yol açan<a href="../Text/gec10_split_034.html#footnote-525-409" id="footnote-525-409-backlink">[409]</a>, Dünya Savaşı’nın ardından Devrim, bununla birlikte uzayıp giden bir İç Savaş– yüksek düzeyde sanayileşmiş kapitalist devletler için son derece düşük ihtimalli bir varyanttır. Bu durumun bir norm düzeyine yükseltilmesi için hiçbir sebep yoktur.<a href="../Text/gec10_split_034.html#footnote-525-410" id="footnote-525-410-backlink">[410]</a></p>

  <p class="default">Komünist Enternasyonal’in teorisyenleri Rus Devrimin’den sonraki ilk yıllarda haklı olarak üretim güçlerinde bir gerileme kaydettiler. Onlar bu düşüşü maddi olarak üretim miktarı, istihdam vb ile ölçtüler ve kapitalizmin pençesine düştüğü toplumsal ve ekonomik bunalımı, geçici olarak dahi yenmesinin çok zor olacağı sonucuna vardılar.<a href="../Text/gec10_split_034.html#footnote-525-411" id="footnote-525-411-backlink">[411]</a> Kısa bir büyüme döneminin ardından 1929’da tüm gücüyle çöken Büyük Depresyon bu teşhisi doğruladı. Fakat hem Lenin hem de Trotskiy uzun vadeli gelişmeye ilişkin yargılarında çok daha temkinli davrandılar. Trotskiy Komünist Enternasyonal’in 3. Kongre’sinde şu beyanda bulundu: “İşçi sınıfının devrimci mücadelede başarısız olduğunu ve burjuvazinin uzun yıllar boyunca, diyelim yirmi ya da otuz yıl daha dünyanın kaderini yönetmesine izin verdiğini farz edersek ve şimdilik böyle farz edelim, o zaman tabii ki yeni bir tür denge kurulacaktır. Avrupa şiddetli bir biçimde geri vitese geçecektir. Milyonlarca Avrupalı işçi işsizlik ve kötü beslenmeden ölecektir. Birleşik Devletler yüzünü dünya pazarına çevirmek zorunda kalacak, sanayisini yeniden ayarlayacak ve belli bir süre küçülmeye katlanacaktır. Daha sonra, 15 ya da 20 ya da 25 yıl için böyle bir yeni dünya iş bölümü acılar içinde kurulduktan sonra, yeni bir kapitalist yükseliş çağı belki gelebilir. Fakat tüm bu kavrayış son derece soyut ve tek yanlıdır. Burada olaylar sanki proletarya mücadelesini durdurmuş gibi resmedilmektedir. Bu arada, tam da sınıf çelişkilerinin son yıllarda aşırı ölçüde ağırlaşmış olmasından dolayı böyle bir şeyden söz bile edilemez”.<a href="../Text/gec10_split_034.html#footnote-525-412" id="footnote-525-412-backlink">[412]</a></p>

  <p class="default">Trotskiy’de çoğu zaman gördüğümüz gibi, bu alıntının ilk paragrafı kahincedir. Bunlar 1921 yılında yazılmıştı. Tam 25 yıl sonra, 1946 yılında, milyonlarca Avrupalı işçi işsizlik, kötü beslenme, savaş ve faşizmden ölmüştü. ABD sanayisini yeniden ayarlamak ve uzunca bir süre (1929-39) üretim ve istihdamı önemli miktarda kısmak zorunda kalmıştı. ABD kendini dünya pazarına göre ayarlamıştı, doğal olarak hem meta pazarına hem de sermaye piyasasına göre, sonuçta da yeni bir uluslararası iş bölümü ve kapitalist maddi üretim genişlemesinin yeni bir evresini yaratmıştı.</p>

  <p class="default">Öte yandan, aynı alıntının ikinci paragrafı, açıkça o devrin koşullarıyla sınırlıdır.<a href="../Text/gec10_split_034.html#footnote-525-413" id="footnote-525-413-backlink">[413]</a> Trotskiy, 1921’de üretici güçlerin yeni bir yükselişini öngörmenin soyut ve formel olduğunu söylemekte tamamen haklı idi: çünkü o sırada Avrupalı işçi sınıfının savaş gücü hala yükseliyordu. Böyle koşullarda, artı-değer oranında –ve bunun sonucunda kâr oranında– önemli bir artış düşünülemezdi. Gündemde olan, yeni bir kapitalist büyüme aşaması hakkında spekülasyon yapmak değil, fakat işçi sınıfının kapitalizmin yapısal bunalımını proleter devrimin en önemli kıtasal [kıta Avrupası??] ülkelerdeki bir zaferine dönüştürmek için hazırlamaktı. Sosyal Demokrasi’nin önderleri tarafından ileri sürülen kapitalizmin yeni yükselişi teorileri onların bu devrimci mücadeleye önderlik etmekten kaçışlarını haklı göstermek için tasarlanmıştı.<a href="../Text/gec10_split_034.html#footnote-525-414" id="footnote-525-414-backlink">[414]</a> Onların hasadı uzun bir yükseliş dönemi değil, 1924-29 kısa ara döneminden sonra Büyük Depresyon, kitlesel işsizlik, faşizm ve İkinci Dünya Savaşı’nın dehşeti oldu. Trotskiy’in analiz ve teşhisi pek haklı çıkmıştı.</p>

  <p class="default">Bununla birlikte, Trotskiy’in 1921’de demiş olamayacağı şey, uzun vadede, kapitalist üretim güçlerinin yeni bir uzun vadeli yükseliş dönemini önlemek için işçi sınıfının <span class="ideitalik">mücadele etmesinin</span> yeterli olacağıdır. Bunun için onun <span class="ideitalik">kazanması</span> gerekiyordu. Tarihsel kadercilik, ekonomik perspektifler konusunda büyük siyasal sınıf mücadeleleri sorunlarında olduğundan daha az dar görüşlü değildir. Trotskiy, yedi yıl sonra Buharin ve Stalin’in Komintern programını eleştirirken bu noktada çok netti: “Burjuvazi kendisi için yeni bir kapitalist büyüme ve güç çağını sağlayabilecek midir? Sadece kapitalizmin kendini içinde bulduğu “çaresiz konum”a güvenerek böyle bir olasılığı yadsımak sadece boş bir devrimci gevezelik olurdu. ‘Mutlak olarak çaresiz durumlar yoktur’ (Lenin). Avrupa ülkelerinde şimdiki istikrarsız sınıf dengesi tam da istikrarsızlığından dolayı belirsiz bir biçimde süremez... Proletarya iktidarı alamazken, burjuvazinin de kendini yeterince duruma hâkim hissetmediği bir istikrarsızlık durumu, er ya da geç, şu ya da bu şekilde, ya proletarya diktatörlüğü lehine ya da halk kitlelerinin sırtında, sömürge halklarının sırtında ve belki de kendi sırtımızda ciddi ve uzun bir kapitalist istikrar (stabilizasyon) lehine aniden çözülecektir. ‘Mutlak olarak çaresiz durumlar yoktur!’ Avrupa burjuvazisi, kendi ağır çelişkilerinden kalıcı bir çıkış yolunu ancak proletaryanın yenilgileri ve devrimci önderliğin yanlışları sayesinde bulabilir. Fakat bunun tersi de eşit ölçüde doğrudur. Ancak proletarya bugünkü istikrarsız dengeden devrimci bir çıkış yolu bulduğu takdirde, dünya kapitalizminin yeni bir büyümesi olmayacaktır (elbette yeni bir büyük altüst oluşlar çağı perspektifiyle)”.<a href="../Text/gec10_split_034.html#footnote-525-415" id="footnote-525-415-backlink">[415]</a> Bu kahince görüş her noktada haklı gerekçelere sahipti. Rus Devrimi’nin tarihi ve Alman Devrimi’nin yenilgisiyle başlayan istikrarsız denge evresi 1929 yılında sona erdi. Önderliğinin yetersizliği nedeniyle Avrupa işçi sınıfı derin toplumsal bunalımı kendi yararına çözecek bir konumda değildi. Faşizm ve İkinci Dünya Savaşı bu bunalımın geçici olarak burjuvazi lehine çözülmesi için gerekli önkoşulları yarattı. Bir kez daha, İkinci Dünya Savaşı’nın sonunda, Fransa’da, İtalya’da ve Britanya’da iktidar el değiştirebilirdi. Bir kez daha, işçi sınıfının geleneksel partileri tarihsel görevi başarmak için tamamen yeteneksiz olduklarını kanıtlamakla kalmayıp aynı zamanda geç kapitalist ekonominin ve geç kapitalist devletin stabilizasyonunda Avrupa büyük sermayesinin mükemmel suç ortakları olduklarını gösterdiler.<a href="../Text/gec10_split_034.html#footnote-525-416" id="footnote-525-416-backlink">[416]</a></p>

  <p class="default">Üçüncü teknolojik devrimin, üçüncü “genişleme tonlu uzun dalga”nın ve geç kapitalizmin tarihsel temeli buydu. Bu kesinlikle “salt” ekonomik gelişmelerin ürünü, kapitalist üretim tarzının sözde canlılığının kanıtı ya da varoluşunun bir haklı çıkması değildi. Bütün kanıtladığı, emperyalist ülkelerde, mevcut teknoloji ve üretim güçleri veri alındığında, sermaye için salt ekonomik bir anlamda hiçbir zaman “mutlak çaresiz durumlar” olmadığı ve sosyalist devrimin uzun vadeli bir başarısızlığının sonunda kapitalist üretim tarzına yeni bir hayat öpücüğü vereceğidir. Kapitalist üretim tarzı bu şansı kendi iç mantığı gereği kullanacaktır: kâr oranı yeniden yükselir yükselmez sermaye birikimini hızlandıracak, teknolojiyi yenileyecek, artı-değer, ortalama kâr ve artı kâr için bitmeyen arayışı canlandıracak ve üretim güçlerini daha da geliştirecektir.</p>

  <p class="default">Aslında, üçüncü teknolojik devrimin anlamı budur. Ayrıca onun tarihsel sınırlarını belirleyen de budur. Kapitalist üretim tarzının ürünü olarak, bu toplumsal ve ekonomik biçimin tüm iç çelişkilerini yeniden üretir. Emperyalizm ve tekelci kapitalizm çağında, bu üretim tarzının yapısal bunalım ve tedrici çözülüş çağında, kapitalist üretim tarzının içinde doğmuş olan, üretim güçlerindeki bu yenilenmiş yükseliş, kapitalizmin klasik çelişkilerine bir dolu yeni çelişkiler ekleyecektir, ki bunlar 1917-37 döneminden daha geniş ve daha derin devrimci bunalımlar olasılığı yaratırlar ve bunları ilerideki bölümlerde inceleyeceğiz.</p>

  <p class="default">Anımsamalıyız ki Marx kapitalist üretim tarzının tarihsel misyonunu üretim güçlerinin nicel olarak sınırsız bir gelişiminde değil, fakat bu gelişimin belirli nitel sonuçlarında görüyordu: “Sermayenin büyük tarihsel niteliği bu <span class="ideitalik">artı emeği</span>, salt kullanım değeri, salt geçim açısından fazla emeği <span class="ideitalik">yaratmak</span>tır ve onun tarihsel kaderi şu durumlarda yerine gelmiş olur: bir yandan, gerekenin üstündeki artı emeğin kendisi, bireysel gereksinimlerden doğan bir genel bir gereksinim haline gelir gelmez ve öte yandan birbirini izleyen kuşaklar üzerinde etkide bulunan sıkı sermaye disiplininin genel çalışkanlığı yeni türün genel özelliği olarak geliştirdiği yerde ve nihayet sermayenin sınırsız zenginlik maniası ile ileri doğru kamçıladığı üretici emek güçlerinin ve bu manianın gerçekleşebileceği tek koşulların gelişimi, genel zenginliğe sahip olmanın ve onu muhafaza etmenin bir bütün olarak toplumun daha az bir emek zamanına gereksindiği aşamaya vardığı zaman ve emekçi toplumun bilimsel olarak kendi ilerleyen yeniden üretimiyle ilişkili olduğu yerde ve dolayısıyla bir insanın bir şeyin yapabileceği şeyi yaptığı emeğin sona erdiği yerde”.<a href="../Text/gec10_split_034.html#footnote-525-417" id="footnote-525-417-backlink">[417]</a> Bu nitel sonuçlara eriştikten sonra, kapitalizm tarihsel rolünü yerine getirmiştir ve toplumsal ilişkiler sosyalizme hazırdır. O zaman burjuva toplumun gerileme çağı başlar. Üretim güçleri hala gelişebilirse de bu sermayenin gerçek tarihsel misyonunun tamamlandığı olgusunu değiştirmez. Aslında böylesi bir nicel gelişme bazı durumlarda nitel kazanımlarını gerçekten tehlikeye atabilir. Lenin’in emperyalist burjuvazi için mutlak çaresiz durumlar olmadığı tezi, sosyalist bir devrim olmadığı sürece kapitalist üretim tarzının uzayan ekonomik durgunluk ve toplumsal bunalım dönemleri pahasına sonsuza dek yaşamaya devam edeceği anlamına gelmez. Çünkü artı-değer kitlesinde daha hızlı bir düşüşün göstergesi olan genelleşmiş otomasyon, sermayenin değer kazanmasına, artı-değer oranında herhangi bir artışla üstesinden gelinemeyecek, mutlak bir bariyer koymakla kalmaz. Üretim güçlerinin fiili gelişiminde bundan sonra hazır olan israf ve tahrip dinamiği öyle büyüktür ki, sistemin ya da hatta bütün uygarlığın kendi kendini yok etmesine tek alternatif daha yüksek bir toplum biçimidir. Son yirmi yıl boyunca kapitalist dünyada üretim güçlerinin tüm uluslararası büyümesine karşın “sosyalim ya da barbarlık” arasındaki seçim bugün böylece tüm güncelliğini kazanır.</p>
</body>
</html>
