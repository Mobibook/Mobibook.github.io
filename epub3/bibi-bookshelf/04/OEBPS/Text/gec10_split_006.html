<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gec10</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal"><span class="idebold">Belçika İşçi Hareketi</span></p>

    <p class="normal">Ernest Mandel’in militan hayatının başından 1965’e kadar Belçika işçi hareketindeki şahsi angajmanı son derece verimli bir deneyim teşkil etmiştir. Bu deneyim, en temel siyasi hipotezlerinden bazılarına yol açtı, alanda belirli bir militan tavrı şekillendirdi, hiçbir zaman ukalaca olmayan bir pedagojiyle içiçe geçen, nadiren soyut olan ve dikkate değer teorik genelleme yeteneğini oluşturdu.</p>

    <p class="normal">1943-1944’den itibaren Mandel, ilk defa Abraham Léon’la beraber ve ondan etkilenerek Avrupa’da bir devrimci durumun ortaya çıkışındaki gecikmenin nedeninin reformist önderlikler olduğuna dair kolaycı açıklamayı reddeden bir analiz geliştirmişti. Onun açıklamaya çalıştığı, daha çok Stalinistlerin ve sosyal-demokratların neden İtalya’da ve Fransa’da saldırıya geçen bir işçi hareketi üzerindeki örgütsel ve siyasi nüfuzunu güçlendirdikleriydi. Konuya “işçi hareketinin genelinin krizi” ile yaklaşarak ve reformist önderliklerin rolü, işçi sınıfının faaliyetinin gücü ve sınıf bilincinin zayıflığı arasındaki etkileşimini göstererek, Mandel hayatı boyunca geliştirmeye devam edeceği bir diyalektik yorum ortaya koyacaktı. Liège ve Anvers metal sanayii ile Charleroi madenlerindeki 1941-1942 yıllarının olağanüstü kitle grevlerine PCR’nin müdahalesinin yanı sıra reformizmden kopan, ideolojik açıdan bulanık olmakla birlikte anti-kapitalist yeni bir işçi hareketi olan “sendikal mücadele komiteleri”nin yasadışı toplantılarına Mandel ve Léon’un kişisel katılımı, 1943’te, E.R (=E.M.) imzalı makaleye yol açacaktı: “İşçi hareketinin dünyasal krizi ve Dördüncü Enternasyonal’in rolü”.</p>

    <p class="normal">Ellili yılların başında tecrit olmuş ve marjinal durumdaki Dördüncü Enternasyonal, reformist kitle partilerine özerk bir devrimci akım olarak katılım anlamına gelen <span class="ideitalik">antrizm</span>’e doğru bir dönüş yaptı. Belçika’da faşizme karşı direnişin ve 1950 genel grevinin dersleri meyvelerini vermişti: Andre Renard’ın radikal sendikal akımına katılarak ve onun Belçika Sosyalist Partisi (PSB sosyal-demokrat)’ndeki etkisini güçlendirerek, alana geniş bir sol eğilimin damgasını vurması sağlanacak, bu da işçi sınıfı içine kök salmış bir devrimci-Marksist partiye doğru bir sıçrama tahtası olacaktı.</p>

    <p class="normal">Ernest, PSB’de faaliyet gösterir ve partinin günlük gazetesi <span class="ideitalik">Le Peuple</span>’de (1954-1956) gazeteci olur. Anarko-sendikalist kökenli bir militan, Direniş’in yöneticilerinden, Belçika Emekçileri Genel Federasyonu’nun (FGTB) genel sekreter yardımcısı ve güçlü bir sendikal solun “idol”ü haline gelen Andre Renard, Ernest’i fark eder ve onu FGTB’nin Araştırma Komisyonu’na ve metal işçileri sendikasının günlük gazetesi <span class="ideitalik">La Wallonie</span>’ye gazeteci olarak işe alır. Amaç: büyük kapitalist grupların gücünü, ekonomik mekanizmalarını ve gerçek hedeflerini ortaya çıkarmak. Böylece Ernest, Belçika işçi hareketinin tarihsel programatik belgelerinden biri olan <span class="ideitalik">Holdingler ve Ekonomik Demokrasi</span>’nin, ardından da bir yapısal reform programının (belirsizliklerine rağmen genel grevi amaçlayan bir eylem programının) yazılmasında belirleyici bir görev alır.</p>

    <p class="normal">Bu programın popülerleşmesine katılarak Ernest, Renard’ın ekibinde tepeden tırnağa gücüyle zayıflıklarıyla, gündelik rutiniyle ve mücadeleleriyle (özellikle de 1960-1961 kışının muhteşem genel greviyle) sendikal hareketle yakından tanışır. Dönemin en sıkı öncü işçileri olan yüzlerce sendikacı militan ve delegeyle karşılaşır ve işyerlerindeki sömürü koşullarını yakından görür. Bununla birlikte, iki haftalık derginin çıkmasına ön ayak olur, (yazı işleri müdürlüğünü yaptığı) <span class="ideitalik">La Gauche</span> [Sol] ve Flandre’da yayınlanan ve aynı anlama gelen <span class="ideitalik">Links</span>. Bu iki dergi de 1956-57 yıllarından itibaren PSB içerisinde sendikacılardan ve entelektüellerden oluşan çoğulcu ve geniş bir sol akıma bağlıydı. Programatik açıdan heterojen olan bu eğilim, bir dizi siyasi ve toplumsal mücadele sonucu reformist sağa karşı kendisini kemikleştirmeyi başardı.</p>

    <p class="normal">Bu, dikkate değer bir başarıdır: Devrimci-Marksistler, sayıca az olsalar dahi, büyük bir ölçekte siyasi inisiyatifi ellerine alabileceklerini ve işçi hareketinin politik hayatının kalbine oturabileceklerini kanıtladılar. Bu ders boşa gitmez: Ernest, Belçika seksiyonundaki ve Enternasyonal’deki yoldaşlara bu yönteminin geçerliliğini hiç durmadan anlatmıştır. 1960-61 grevi ve sonrasındaki günler bu geniş anti-kapitalist solun doruk noktası olacaktır. PSB’den 1964-65’de atılan bu akım, çeşitli evrelerde farklı akımlara bölünecek ve kitle karakterli yeni bir sol sosyalist parti kurma girişiminde başarısız olacaktır.</p>
  </div>

  <div class="calibre1" id="calibre_pb_8"/>
</body>
</html>
