<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gec10</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik2" id="calibre_toc_5">3<br class="chapter"/>
  Modern Kapitalizmin Gelişiminde<br class="chapter"/>
  Artı-Kârın Üç Ana Kaynağı</h1>

  <p class="default"><span>İkinci bölümde emperyalizm sorununun dünya kapitalist ekonomisinin yapısında nitel bir değişim olarak tarihsel bir yorumunu savunduk. Burada ele aldığımız konu Marx’ın sermaye çözümlemesindeki temel sorunlardan birinin dünya çapında yeniden üretimidir, yani eşitsiz gelişme ile eşitsiz gelişmeyi bastırmaya çalışan ancak onun tarafından engellenen rekabet arasındaki ilişkidir. Bundan sonra kâr oranının eşitlenmesi sorununu tartışacağız. Her şeyden önce, artı-kâr arayışının sermaye birikimi ve kapitalist büyüme sürecinde oynadığı rol üzerinde duracağız.</span></p>

  <p class="default"><span>Kapitalist üretim tarzının büyümesinin doğası gereği daima dengesizliğe götürdüğünü belirtmiştik. Sermayenin yeni üretim alanlarına doğru –teknik ya da coğrafi anlamda– genişlemesi sorununun nihai olarak kâr düzeyindeki bir fark tarafından belirlendiğini de akılda tutmalıyız. Bu demektir ki aynı zamanda göreli bir sermaye fazlalığı, göreli bir sermaye hareketsizliği ve farklı kâr oranlarının eşitlenmesine tekel tarafından konan göreli sınırlar olmalıdır. Buna göre, kapitalist üretim tarzının gerçek büyüme sürecine herhangi bir biçimde</span> <span class="ideitalik">kâr oranlarının etkin bir eşitlenmesi</span> <span>eşlik etmez.<a href="../Text/gec10_split_033.html#footnote-525-125" id="footnote-525-125-backlink">[125]</a></span></p>

  <p class="default"><span>Sermaye birikiminin göreli artı-değer üretimini artırmanın ya da ücretlerde mutlak ya da göreli bir indirim sağlamak için yedek sanayi ordusunun genişletilmiş bir ölçekte yeniden üretiminin bir aracı olduğu söyleniyorsa, o zaman bu toplumsal olarak üretilmiş artı-değerin, en büyük birikimi yapmış ve en yüksek organik bileşime sahip olan sermayelerin yararına yeniden dağıtımı şeklindeki aynı sürece denk gelir. Sermaye birikiminin ortalama kâr oranının düşmesine bir karşılık olduğu söyleniyorsa, o zaman açıktır ki en güçlü sermayeler</span> <span class="ideitalik">kâr miktarını</span> <span>artırmakla yetinmeyecek, aynı zamanda</span> <span class="ideitalik">kâr oranını</span> <span>da artırmaya çalışacaklardır. Sermaye birikiminin artı-değerin realizasyonuna dayandığı söyleniyorsa, o zaman yine “birçok sermaye” bağlamında –yani kapitalist rekabet bağlamında– bu sorun nihayetinde bir artı-kâr arayışı sorunudur. Çünkü artı-değerlerini yalnızca kısmen ya da ancak ortalama kâr oranında ya da onun altında realize edebilen sermayeler, mallarının tam değerini, deyim yerindeyse ikinci bir yardımla –yani başka alanlarda üretilen artı-değerin bir kısmını buraya ekleyerek ya da başka bir deyişle artı-kârlarla– realize etmeyi başaranlara kıyasla bariz bir dezavantaja sahiptirler: “Bireysel bir sermayenin... belli bir üretim dalında realize ettiği... artı-kâr, şansa dayanan sapmalar dışında, maliyet fiyatındaki, üretim maliyetlerindeki bir düşüşe bağlıdır. Bu düşüş, ya sermayenin ortalamadan çok miktarlarda kullanılmasından doğar, ki böylece üretimdeki</span> <span class="ideitalik">faux frais</span> <span>[üretken olmadığı halde zorunlu olan ikincil maliyetler] azaltılırken, emek üretkenliğini artıran genel etkenler (işbirliği, işbölümü) etkinlik alanları genişlediği için daha yüksek bir derecede etkinleşirler, daha yoğun hale gelirler; ya da işleyen sermaye miktarı dışında, yeni emek yöntemleri, yeni icatlar, daha iyi makineler, kimyasal imalat sırları, vs. kısaca yeni ve geliştirilmiş, ortalamadan daha iyi üretim araçları ve üretim yöntemleri kullanılmasından doğabilir”.<a href="../Text/gec10_split_033.html#footnote-525-126" id="footnote-525-126-backlink">[126]</a></span></p>

  <p class="default"><span>Fakat geliştirilmiş makineler ve sermayenin daha yüksek bir organik bileşimi yoluyla sermaye</span> <span class="ideitalik">kütlesinin</span> <span>genişlemesini ve metaların maliyet-fiyatının indirilmesini içeren bu çifte sürecin rekabet baskısı altında sermaye birikiminin tüm anlam ve amacını içerdiğini söylemek doğru değil midir? Dolayısıyla, bu süreci yorulmak bilmeyen bir artı-kâr arayışının egemen olduğu bir süreç olarak betimlemeye hakkımız yok mu?</span></p>

  <p class="default"><span>Bununla birlikte, genişletilmiş yeniden üretim sürecinin artı-kâr arayışı tarafından belirlendiği kabul edilir edilmez yeni bir soru doğmaktadır: “Normal” bir kapitalist ekonomide artı-kârlar nasıl elde edilir? Burada birinci bölümde öne sürülen bir tezin bir kez daha doğrulanmasını buluyoruz. Artı-kâr elde etmenin koşulları tek bir etkene indirgenemez. Kapitalist üretim tarzının</span> <span class="ideitalik">tüm</span> <span>hareket yasaları hesaba katılmalıdır. Kapitalizmde artı-kâr şu durumlarda ortaya çıkar:</span></p>

  <p class="default"><span>1. Özgül bir sermayenin organik bileşimi toplumsal ortalamadan</span> <span class="ideitalik">daha küçük</span> <span>olduğu, fakat aynı zamanda kurumsal ya da yapısal etkenlerin bu sektörlerde üretilen ortalama-üstü artı-değerin kâr oranının eşitlenmesi sürecine girmesini önlediği zaman.<a href="../Text/gec10_split_033.html#footnote-525-127" id="footnote-525-127-backlink">[127]</a> Bu, örneğin, kapitalist üretim tarzı altında tekelci toprak mülkiyetinin yarattığı mutlak toprak rantı denen artı-kârın kaynağıdır. Daha genel olarak da tüm tekelci artı-kârların kaynağıdır.</span></p>

  <p class="default"><span>2. Organik bileşimin toplumsal ortalamanın üzerinde olduğu zaman, yani belli bir sermayenin verili bir sektörde üretkenlik avantajını kullanabildiği ve böylece o sektördeki öteki firmaların ürettiği artı-değerin bir kısmını alabildiği zaman. “Çözümlememiz, piyasa değerinin, herhangi bir üretim alanında en elverişli koşullarda üretim yapanlar için nasıl bir artı-kâr içerdiğini ortaya koymuştur (piyasa değeri hakkında söylenen her şey gerekli uyarlamalar yapıldıktan sonra üretim fiyatı için de geçerlidir)”.<a href="../Text/gec10_split_033.html#footnote-525-128" id="footnote-525-128-backlink">[128]</a></span></p>

  <p class="default"><span>3. Emek-gücü için ödenen fiyatı toplumsal değerinin altında bir düzeye, yani ortalama toplumsal fiyatının altına inmeye zorlamak mümkün olduğu zaman, ya da aynı anlama gelmek üzere emek-gücünü, değerinin (ortalama fiyatının) malların satıldığı ülkedeki değerinden (ortalama fiyatından) daha düşük olduğu ülkelerden satın almak mümkün olduğu zaman.<a href="../Text/gec10_split_033.html#footnote-525-129" id="footnote-525-129-backlink">[129]</a> Böyle durumlarda artı-kâr, toplumsal ortalamadan yüksek bir artı-değer oranından doğar.</span></p>

  <p class="default"><span>4. Değişmeyen sermayenin çeşitli bileşenlerinin fiyatını toplumsal ortalamanın (üretim fiyatı) altında bir düzeye inmeye zorlamak mümkün olduğu zaman. Pratikte, bu normalde ancak sabit, değişmeyen değil, dolaşan sermaye için geçerlidir – başka bir deyişle, bir firmanın, sanayinin ya da ülkenin sermayesi başka sermayelerin kullanmak zorunda olduklarından daha ucuz hammaddelere erişebildiği zaman.</span></p>

  <p class="default"><span>5. Dolaşan sermayenin (ve böylece değişken sermayenin) yeniden üretimi hızlandırıldığı zaman, yani özgül bir dolaşan sermayenin devir süresi, ortalama toplumsal dolaşan sermayeninkinden daha kısa olduğu zaman (bu kısa dönemin orta vadeli bir genelleştirmesini yapmaksızın). Artı-kâr, bizzat firma içindeki ek artı-değer üretiminden kaynaklandığı için burada ancak kâr oranının yıllık sermaye akışı üzerinden değil, toplam sermaye stoğu üzerinden hesaplandığı zaman ortaya çıkar. Bu varyant aslında yukarıda anılan birinci örneğin özel bir durumudur: dolaşan sermayenin devir süresini kısaltmak için bir teknikler tekelinden ibarettir. Buna bir örnek Avrupalı otomobil firmalarının 20’lerde oto sanayisinde bantlı taşıyıcı sistemi üretim hattının yüksek maliyetlerini finanse etmekteki zorluğudur, bu durum Amerikan firmalarına dolaşan sermayeleri için çok daha kısa bir devir süresi veriyordu.</span></p>

  <p class="default"><span>Tüm bu durumlarda kısa vadede eşitlenme sürecine</span> <span class="ideitalik">girmeyen</span> <span>ve dolayısıyla ortalama toplumsal kâr oranında bir artışa yol açmayan artı-kârları ele alıyoruz. Gerçekten bunlara ortalama kâr oranında bir düşüş eşlik edebilir ve çoğu zaman eder de. Tekel koruması altında birçok sektörde artı-kârın doğduğu klasik tekelci kapitalizm örneği, artı-kârların, hacimleri yeterli ise, ortalama kâr oranının düşüşünü hatta nasıl keskin bir biçimde şiddetlendirebildiklerini gösterir, çünkü bu artı-kârlar tekelleşmemiş sektörler arasında bölünecek olan artı-değer kütlesinin içinden alınmıştır ne de olsa.</span></p>

  <p class="default"><span>Serbest rekabet kapitalizmi döneminde neden hiçbir büyük uluslararası sermaye hareketi (ve dolayısıyla göreli olarak geri ülkelerde de temel ilkel sermaye birikimi süreçlerinde hiçbir kesinti) yokken, bunlar emperyalizm çağında geniş bir ölçekte ortaya çıktı? Aşağıdaki etkenler kâr oranında uluslararası bir farkın doğuşunu engelledi ya da minimuma indirdi:</span></p>

  <p class="default"><span>1. Birincil ülkelerde yedek sanayi ordusunun sanayileşmek için yapısal önemi. Bu durum uzun vadede reel ücretlerin durgunluğuna ya da gerilemesine (arada bir artışlarla birlikte) yol açtı, dolayısıyla geri ülkelerin ucuz emek-gücünü sömürmek için görece pek az özendirici vardı.<a href="../Text/gec10_split_033.html#footnote-525-130" id="footnote-525-130-backlink">[130]</a></span></p>

  <p class="default"><span>2. Bu yedek sanayi ordusunun boyutlarına bağlı olarak proleter sınıf mücadelesi ve en başta sendikalar olmak üzere işçi sınıfının daimi örgütlerinin erken kurumsal zayıflığı.<a href="../Text/gec10_split_033.html#footnote-525-131" id="footnote-525-131-backlink">[131]</a></span></p>

  <p class="default"><span>3. Tarım ve genç, modern büyük ölçekli sanayi arasında üretkenlik düzeyindeki önemli fark, sermayenin tarıma nüfuzu ve kapitalist toprak rantının ortaya çıkışı hala sadece marjinal görüngüler olarak kaldığı ölçüde bir “eşitsiz mübadele” kaynağı idi.<a href="../Text/gec10_split_033.html#footnote-525-132" id="footnote-525-132-backlink">[132]</a></span></p>

  <p class="default"><span>4. Başka şeylerle birlikte, demir yolu ağının kesintisiz genişlemesinin ve madencilik, tekstil, makine yapımı, ayakkabı, demir-çelik, tuğla, çimento vb. gibi bir dizi üretim alanının sanayileşmesinin bir sonucu olarak Batı Avrupa (ve Kuzey Amerika’da) serbestçe girilebilir yatırım alanlarının bolluğu.</span></p>

  <p class="default"><span>Fakat kapitalist üretim tarzının ilk yüzyılında sermayenin uluslararası düzeydeki baskın hareketsizliğini getiren (ya da hareketini genelde Batı Avrupa ile sınırlayan) aynı etkenler 1870’lerden itibaren ters etki yaratmaya başladılar:</span></p>

  <p class="default"><span>1. Batı Avrupa’dan deniz ötesine, öncelikle ve en başta Kuzey Amerika’ya, 1851’den 1909’a dek 22.5 milyon göçmeni kapsayan, hızlı ve kesintisiz bir iş gücü göçü oldu, bunların 9 milyonu 1861’den 1890’a kadarki 30 yıl içinde geldi, 1821’den 1850’ye dek ise sadece 2 milyon kişi gelmişti. Batı ve Orta Avrupa gitgide tüm dünyanın atölyesine dönüştü, öyle ki artık zanaatkar ve köylülerin mahvolup yedek sanayi ordusunun artması Batı’dan çok Doğu ve Güney Avrupa’da ve özellikle başka kıtalarda görülüyordu. Sonuç olarak Batı’da yedek sanayi ordusunda uzun vadeli bir azalma ve işçi örgütlerinde uzun vadeli bir güçlenme oldu ve bu da reel ücretlerde yavaş ancak sürekli bir artış getirdi.<a href="../Text/gec10_split_033.html#footnote-525-133" id="footnote-525-133-backlink">[133]</a> Böylece Batı Avrupa ve Kuzey Amerika dışındaki ucuz emek gücünü sömürmek için yeni bir ilgi doğdu.</span></p>

  <p class="default"><span>2. Bir yandan tarım ve madencilik ile öte yandan imalat sanayisi arasındaki üretkenlik düzeyi farkı ise karşıt sonucu verdi. Bir dizi önemli hammadde için artan ve karşılanamayan taleple Amerikan İç Savaşı’nın İngiliz pamuk sanayisi için feci sonuçları ortaya çıktı. Birçok durumda hammadde fiyatlarında mutlak bir artış vardı, fakat her durumda en azından göreli bir artış vardı (pamuk fiyatı 1849’dan 1870’e dek durmadan arttı).</span></p>

  <p class="default"><span>3. Batı Avrupa ülkelerinin derinlemesine sanayileşmesi, özellikle 1860’lardaki Fransız patlamasından ve yeni Alman İmparatorluğu’nun kuruluş evresinden sonra ilk kez tavana ulaştı: Birinci Sanayi Devrimi’nin buhar teknolojisi şimdi her yerde kullanılıyordu ve bazı Batı Avrupa ülkelerinde sermaye fazlası vardı. Sermayenin artan yoğunlaşması ve sanayileşmiş alanlardaki yeni yatırımların artan maliyetleri –daha sonra da tröstler ve tekellerin büyümesi– kaçınılmaz olarak yeni yatırım alanları için bastıran sermayenin hacminde hızlı bir artış meydana getirdi.</span></p>

  <p class="default"><span>4. Uzun vadede sermayenin organik bileşimindeki önemli artıştan dolayı kâr oranında bir düşüş görüldü.<a href="../Text/gec10_split_033.html#footnote-525-134" id="footnote-525-134-backlink">[134]</a></span></p>

  <p class="default"><span>1880’lerde geniş bir ölçekte başlayan az gelişmiş ülkelere hızlı sermaye ihracı bu nedenle tüm bu sorunlara bir yanıttı. İhraç edilen emperyalist sermaye şimdi şu yollarla artı-kârlar elde ediyordu:</span></p>

  <p class="default"><span>1. Sermaye yatırımı, sermayenin ortalama organik bileşiminin Batı’nın imalat sanayilerindekinden önemli ölçüde daha düşük olduğu ülkelere ve alanlara yapılıyordu, böylece çok daha yüksek bir kâr oranı mümkün oluyordu.</span></p>

  <p class="default"><span>2. Yedek ordunun uzun vadeli genişlemesi emek-gücü metasının fiyatını değerinin altına, Batı’da olduğundan çok daha aşağılara düşürmesi sayesinde artı-değer oranı bağımlı ülkelerde metropoliten ülkelerdekinden bazen çok daha yüksek olduğu için bu kâr oranı daha da arttı.<a href="../Text/gec10_split_033.html#footnote-525-135" id="footnote-525-135-backlink">[135]</a></span></p>

  <p class="default"><span>3. Sermaye ihracatının tarım ve madencilik alanlarında, başka bir deyişle hammadde üretiminde yoğunlaşması ilk başta bu sermayenin verili bir hammadde fiyatından büyük artı-kârlar elde etmesine izin verdi (geleneksel üretim yöntemleri ve daha düşük bir emek üretkenliği ile rekabet içinde). Daha sonra hammadde fiyatlarında genel bir düşüşe ve sonuçta metropoliten ülkelerde kâr oranında bir artışa (ya da sermayenin organik bileşiminde bir düşüşe) yol açtı.</span></p>

  <p class="default"><span>4. Bu sermaye yatırımları tamamen metropol ülkelerde aylak durumda olan ve artık ortalama</span> <span class="ideitalik">kârı</span> <span>değil, ancak ortalama</span> <span class="ideitalik">faizi</span> <span>getiren sermayelerden oluşuyordu. Dolayısıyla bu sermayenin kitlesel ihracı benzer şekilde ortalama kâr oranında bir artışa sebep oldu.<a href="../Text/gec10_split_033.html#footnote-525-136" id="footnote-525-136-backlink">[136]</a></span></p>

  <p class="default"><span>Bu açıdan bakıldığında, sınai kapitalizmin tarihindeki birbirini izleyen ilk iki aşamanın –serbest rekabet aşaması ve Lenin’in tarif ettiği biçimde emperyalizm ya da klasik tekelci kapitalizm– başlangıçları hızlandırılmış birikimin iki evresi gibi görünür.</span> <span class="ideitalik">Artı-kâr arayışının tetiklediği sermaye ihracatı hareketi ve dolaşan değişmeyen sermayenin ucuzlaması metropol ülkelerdeki ortalama kâr oranında geçici bir artışa yol açtı, bu da</span> <span>düşen bir kâr oranının egemen olduğu 1873-93 uzun durgunluk döneminden sonra,</span> <span class="ideitalik">sermaye birikiminde 1893-1914 dönemindeki dev artışı açıklar</span><span>.<a href="../Text/gec10_split_033.html#footnote-525-137" id="footnote-525-137-backlink">[137]</a> Ortalama kâr oranındaki bu artış sermayenin Birinci Dünya Savaşı öncesinde ikinci bir şiddetli genişleme dönemi yaşamasını mümkün kıldı.</span></p>

  <p class="default"><span>Kapitalist meta üretimi dünya pazarını fethettiği ve birleştirdiği zaman tek tip bir üretim fiyatları sistemi değil, farklılaştırılmış bir değişen ulusal üretim fiyatları sistemi ve birleşmiş pazarı fiyatları yarattı. Bu en gelişmiş kapitalist ülkelerin sermayesinin artı-kâr elde etmesine izin verdi, çünkü onun malları “kendi” ulusal üretim fiyatlarının üzerinde fakat satın alan ülkenin “ulusal üretim fiyatı”nın altında satılabiliyordu. Son tahlilde, bu uluslararası hiyerarşik ve farklılaştırılmış değişen meta değerleri sistemi, uluslararası hiyerarşik ve farklılaştırılmış bir değişen emek üretkenlikleri sistemi ile açıklanır. Emperyalizm, sermayenin organik bileşimini uluslararası bir düzeyde eşitlemek, ya da kâr oranlarının uluslararası bir eşitlemesine yol açmak bir yana, sermayenin organik bileşimi ve kâr oranları düzeyindeki uluslararası farkları</span> <span class="ideitalik">durdurdu ve şiddetlendirdi</span><span>.</span></p>

  <p class="default"><span>Marx bu olasılığı öngörmüştü: “Sermaye,</span> <span class="ideitalik">verili ulustaki kapitalist gelişmenin derecesi ölçüsünde</span><span>, yani, sözkonusu ülkenin koşullarının kapitalist üretim tarzına uyarlanmışlığı ölçüsünde az ya da çok eşitlemede</span> <span class="ideitalik">başarılı olur</span><span>... Sürekli sapmaların durmayan dengelemesi şunlara bağlıdır: 1) sermayenin ne kadar hareketli olduğuna, yani bir alandan ve bir yerden ötekine ne kadar kolay kaydırılabildiğine, 2) Emek-gücünün bir alandan ötekine ve bir üretim yerinden ötekine ne kadar çabuk aktarılabildiğine. Birinci koşul, toplum içinde tam bir ticaret özgürlüğünü ve doğal tekeller haricinde bütün tekellerin, yani kapitalist üretim tarzından doğal olarak çıkan tekellerin kaldırılmasını gerektirir. Ayrıca kredi sisteminin gelişmesini gerektirir... Son olarak, çeşitli üretim alanlarının kapitalistlerin denetimine tabi olmasını gerektirir... Fakat kapitalist temelde işletilmeyen çok sayıda ve geniş üretim alanları (küçük çiftçilerce toprak ekimi gibi), kapitalist işletmeler arasına girdiği ve onlarla bağlantı kurduğu zaman bu dengelemenin kendisi büyük engellere çarpar”.<a href="../Text/gec10_split_033.html#footnote-525-138" id="footnote-525-138-backlink">[138]</a></span></p>

  <p class="default"><span>Yukarıda sayılan nedenlerden ötürü kâr oranının ulusal bir ölçekte eşitlenmesini engelleyen engellerin uluslararası düzeyde daha da büyük bir ağırlık kazandığı açıktır. Sermayenin daha büyük göreli hareketsizliği; emek-gücünün baskın gelen hareketsizliği ve herşeyden önce geniş ölçekte kapitalist olmayan üretim alanlarının varlığı, başka bir deyişle, kapitalist üretim ilişkilerinin yarı kapitalist ve kapitalizm öncesi ilişkilerle genelleştirilmiş kombinasyonu: emperyalizm çağının başından beri sömürgeler ile metropol ülkeler arasındaki kâr düzeyi farklarını mümkün kılmış olan ve sömürgeler ile yarı sömürgelerde sermaye yatırımlarını sürekli bir artı-kâr kaynağı yapmış olan etkenler bunlardır.</span></p>

  <p class="default"><span>Son tahlilde, bir yanda metropol ülkeleri ile öte yanda sömürgeler ve yarı sömürgeler arasındaki gelişme düzeyi farkı, kapitalist dünya pazarının, kapitalist meta</span> <span class="ideitalik">üretimini</span> <span>değil, kapitalist meta</span> <span class="ideitalik">dolaşımını</span> <span>evrenselleştirdiği gerçeği ile açıklanmalıdır. Daha da soyutlarsak: Son tahlilde emperyalizmin dışavurumları kapitalist dünya ekonomisinde</span> <span class="ideitalik">türdeşliğin yokluğu</span> <span>ile açıklanmalıdır.</span></p>

  <p class="default"><span>Bu türdeşlik yokluğu nereden kaynaklanır? Bizzat sermayenin doğasından mı gelir, yoksa sermayenin yerküre üzerindeki muzaffer yürüyüşünün somut bir yol arkadaşı olan, fakat sermaye birikiminin ilerlemesi için esaslı bir önkoşulu temsil etmeyen başlangıçtaki bir tarihsel sürecin, sömürgeciliğin bir sonucu mudur? Bu sorunun yanıtı bizi kâr düzeylerindeki farklar sorununa, sermaye birikiminin kendi eşitsiz hareketinden türeyen, durmak bilmeyen artı-kâr arayışının bir ifadesine döndürür. Marx’ın öngördüğü fakat tam olarak gelişmiş biçimiyle ancak bugünkü geç kapitalizmde ortaya çıkmış olan, sermayenin organik bileşiminde sürekli artışlar ile yeni teknikler ve teknolojinin kesintisiz gelişiminden oluşan “saf” modelde, kâr düzeyindeki farklar sermayelerin rekabetinden ve bu yarışta geride kalan tüm firmalar, üretim dalları ve alanların acımasızca “kendi” artı-değerlerinin bir kısmını önde gidenlere teslim etmeye zorlanmalarından doğar. Bu süreç azgelişmiş firmalar, dallar, alanlar ve bölgelerin sürekli üretiminden başka nedir?</span></p>

  <p class="default"><span>Böylece türdeş bir başlangıcın bir “ideal durumu”nda bile, kapitalist ekonomik büyüme, sermayenin genişletilmiş yeniden üretimi ve birikimi hala gelişme ve azgelişmenin yanyana konması ve sürekli kombinasyonuyla eşanlamlıdır.</span> <span class="ideitalik">Sermaye birikiminin kendisi, sermayenin eşitsiz ve bileşik hareketinin ortak belirleyici momentleri olarak gelişme ve azgelişme üretir</span><span>. Kapitalist ekonomideki türdeşlik yokluğu kapitalizmin kendi hareket yasalarının işleyişinin gerekli bir sonucudur.</span></p>

  <p class="default"><span>Daha önce teknolojik yenilikler ve emek üretkenliğindeki artışların artı-kâr elde etmenin asla tek yolu olmadığını görmüştük. Ucuz emek-gücünün keşfi ve bunun kapitalist emek sürecine dahil edilmesi ile ucuz hammadde üretimi de bu amaca hizmet etti. Ucuz emek-gücü, henüz herhangi bir yaygın işbölümünün olmadığı fakat aynı zamanda emek-gücünün değerinin onun yeniden üretiminin fiziksel maliyetine kadar indirilmesinin etkin talepte herhangi bir artışı ve böylece iç pazardaki herhangi bir genişlemeyi önlediği koşullar altında keşfedildi ve yeniden üretildi. Bu koşullarda</span> <span class="ideitalik">sermayenin kendisi kendi genişlemesinin önünde aşılmaz bir sınır yarattı</span><span>. Nihayetinde Manchester, Solingen ya da Detroit’ten gelen en ucuz mallar bile doğal bir ekonomi içinde hapsolmuş olan Hintli, Amerikan yerlisi ya da Çinli köylü toplumlarındaki talep yokluğu karşısında çaresizdi.</span></p>

  <p class="default"><span>Ücret düzeyindeki bu farklardan kaynaklanan emek üretkenliği düzeyi farkları katılaşmaya ve süreklileşmeye eğilimliydi. Sermaye birikimi, uluslararası düzeyde, bir yandan ileri bir işbölümü ve teknik yenilikler yoluyla tam bir sanayileşmeye doğru ilerleyen metropol ülkelerdeki büyük ölçekli sanayinin gelişimi olarak, bir yandan da tam bir sanayileşmeyi engelleyen ve azgelişmişliği pekiştirip sürdüren, durgun bir işbölümü, geri kalmış teknoloji ve kapitalizm öncesi tarımsal ekonomi ile tanımlı bir biçimde sömürgelerde hammadde üretiminin yerleştirilmesi olarak berraklaştı.<a href="../Text/gec10_split_033.html#footnote-525-139" id="footnote-525-139-backlink">[139]</a></span></p>

  <p class="default"><span>Bu süreç sermayenin daha genel eğilimlerine sadece bir istisna değildir, çünkü aynı sürecin işlediğini bizzat sanayileşmiş ülkelerde, “iç sömürgeler” denen yerlerde keşfedebiliriz. 19. ve erken 20. yüzyılın sanayileşmiş ülkelerinin bölgesel yapısında aynı eşitsiz mübadele, farklı üretkenlik düzeyleri, azsanayileşme, sermaye birikiminin engellenmesi ögelerini, başka bir deyişle emperyalizm çağında dünya ekonomisinin yapısının kalite damgası olan</span> <span class="ideitalik">gelişme ve azgelişmenin yanyana duruşunu</span> <span>keşfetmek zor değildir.</span></p>

  <p class="default"><span>Bütün bu ülkelerde sınai sermayenin doğuşu ve gelişimi, görece az sayıdaki komplekslerde yerelleşti ve yoğunlaştı; bu kompleksler de hammadde ve gıda arzı kaynağı, sınai tüketim malları için pazar ve ucuz emek-gücü rezervi işlevi gören bir tarım bölgeleri halkası ile çevrilmişti.</span></p>

  <p class="default"><span>Marx’ın kendisinin incelemiş olduğu, Batı Avrupa’nın büyük ölçekli sınai ekonomisi içindeki bir tarımsal “tali ülke”nin klasik örneği</span> <span class="ideitalik">İrlanda</span><span>’dır: “Şimdiki durumda İrlanda, yalnızca İngiltere’nin bir tarım bölgesidir, bu bölge tahıl, yün, sığır, sınai ve askeri personel yetiştirdiği ülkeden geniş bir kanal ile ayrılmaktadır”.<a href="../Text/gec10_split_033.html#footnote-525-140" id="footnote-525-140-backlink">[140]</a> Besbelli ki bu tarım bölgesi bir sermaye birikimi de yaşadı, fakat bu sermayenin önemli bir kısmı “sanayi bölgelerine”, yani İngiltere’ye göç etti.<a href="../Text/gec10_split_033.html#footnote-525-141" id="footnote-525-141-backlink">[141]</a> Dolayısıyla, gelişme ve azgelişmenin karşılıklı bir belirlenimi vardı, çünkü sermaye göçü İrlanda’daki göreli eksik istihdam durumunu keskinleştirdi, bu durum tamamen tarımsal koşullar altında sadece yoksullaşma ve parselleşmeyi daha da artırdı.<a href="../Text/gec10_split_033.html#footnote-525-142" id="footnote-525-142-backlink">[142]</a> Dolayısıyla Marx kapitalizmin şafağında sanayi bölgelerindeki sanayinin gelişimine “bağımlı ülkeler”deki sanayinin</span> <span class="ideitalik">yıkımının</span> <span>eşlik ettiğini açıkça ifade etti.<a href="../Text/gec10_split_033.html#footnote-525-143" id="footnote-525-143-backlink">[143]</a></span></p>

  <p class="default"><span>Bununla birlikte, İrlanda 19. yüzyılda kapitalizmin tarihinde kesinlikle bir istisna değildi. Aynı şekilde sanayileşmiş uluslardaki “tali ülkeler” ya da “iç sömürgeler”e en az üç örnek durum daha sayabiliriz. Birincisi, Belçika içinde Flaman ülkesinin durumu var. 1830’da bağımsız olan Belçika, Avrupa’da Büyük Britanya’dan sonra sanayileşen ikinci ülke idi. Flaman ev sanayisinin (keten ve kenevir) modern büyük ölçekli fabrika tarafından yıkımı, Marx’ın İrlanda için betimlediklerine benzeyen mutlak yoksullaşma, kitlesel işsizlik, dış göç ve sanayisizleşme süreçlerine yol açtı. Yarım yüzyıldan daha fazla bir süre boyunca Flaman ülkesi bir ucuz gıda, ucuz tarımsal hammadde, ucuz emek-gücü ve tüm Belçika sanayisi için itaatkar işgücü deposu oldu.<a href="../Text/gec10_split_033.html#footnote-525-144" id="footnote-525-144-backlink">[144]</a> Batı ve Doğu Flaman çalışan nüfusu içindeki sanayi işçilerinin yüzdesi 1846 ile 1890 arasında yalnızca yüzde 22.3’ten yüzde 26.4’e yükselirken, iki Valon eyaleti Liege ve Hainaut’da aynı dönemde yüzde 18.3’ten yüzde 48.4’e, bütün Belçika’da yüzde 15.2’den yüzde 33.6’ya yükseldi.<a href="../Text/gec10_split_033.html#footnote-525-145" id="footnote-525-145-backlink">[145]</a> 1895’e gelindiğinde dört Valon eyaletindeki tarım işçilerinin ortalama ücreti dört Flaman eyaletindekinin yüzde 50 üzerinde idi ve verimsiz Kempen bölgesindeki Flaman’daki en düşük aylık ücret olan 20 Belçika frangı, Valonya’nın en verimsiz bölgesi Ardennes’dekinden (60 frank) üç kat daha düşüktü.<a href="../Text/gec10_split_033.html#footnote-525-146" id="footnote-525-146-backlink">[146]</a></span></p>

  <p class="default"><span>İkinci olarak, köleliğin kaldırılmasından önce ve sonraki ABD’nin güney eyaletleri örneği vardır. Kuzey’in sanayi ürünleri için daimi bir pazar oluşturma anlamında bir tarımsal hammadde deposu ve bir “iç sömürge” işlevi gördüler ve kendi toprakları içinde hiçbir büyük ölçekli sanayi geliştirmediler (bu durum ancak İkinci Dünya Savaşı ile değişti).<a href="../Text/gec10_split_033.html#footnote-525-147" id="footnote-525-147-backlink">[147]</a></span></p>

  <p class="default"><span>Üçüncü olarak, İtalya’da Mezzogiorno örneği vardır. Burada İtalyan birliğini belirgin bir sanayisizleşme süreci izledi, bu da Kuzey’e sürekli bir sermaye</span> <span class="ideitalik">göçüne</span> <span>yol açtı, Güney’de ise uzun vadeli bir ucuz emek-gücü, ucuz tarımsal ürünler ve uysal müşteriler deposu oluştu.<a href="../Text/gec10_split_033.html#footnote-525-148" id="footnote-525-148-backlink">[148]</a> Sylos-Labini Güney İtalya’da sınai istihdamın (bu çoğunlukla geleneksel ve küçük ölçekli sanayide olsa bile) 1881’de 1,956,000 kişiden 1911’de 1,270,000 kişiye düştüğünü kaydediyor. Kuzey ve Güney İtalya arasındaki ücret düzeyi farkı 1870’de yüzde 12’den 1920’de yüzde 25’e ve 1929’da yüzde 27’ye yükseldi. 1916’da İtalyan hisseli sermayesinin yüzde 13’ü Güney’e yatırılmıştı, 1947’de ise sadece yüzde 8’i. 1928 ve 1954 arasında Mezzogiorno’nun İtalyan ulusal gelirindeki payı yüzde 24.3’ten yüzde 21.1’e düştü.<a href="../Text/gec10_split_033.html#footnote-525-149" id="footnote-525-149-backlink">[149]</a></span></p>

  <p class="default"><span>Daha kısıtlı bir anlamda aynı kader 1848 Devrimi ile Birinci Dünya Savaşı arasında Avusturya-Macaristan İmparatorluğu’nun geniş bölgeleri, Alman İmparatorluğu’nda Bavyera, Silezya, Pomeranya-Meklenburg gibi bölgeler (yani Doğu ve Güney)<a href="../Text/gec10_split_033.html#footnote-525-150" id="footnote-525-150-backlink">[150]</a> ve Birinci Dünya Savaşı’ndan önce Fransa’nın tarımsal Batı ve Merkez (ayrıca kısmen kırsal Doğu) bölgeleri için de geçerli idi. İspanya’da hem 19. hem de 20. yüzyılda Güney yalnızca azgelişmişliğin sürekli yeniden üretimi anlamında bir “iç sömürge” olarak değil, fakat herşeyden önce İkinci Dünya Savaşı’ndan sonra ülkenin öteki kısımlarındaki eski ve yeni sanayi merkezlerinde sanayileşme sürecini hızlandırmak için tarımı sıkarak çıkarılan ek sermaye için bir toplama alanı olarak tamamen karşılaştırılabilir bir işlev gördü.<a href="../Text/gec10_split_033.html#footnote-525-151" id="footnote-525-151-backlink">[151]</a> Aynı fenomenin ilginç bir özel durumu Japon sanayisinde 1920’lerden sonra iki zıt sektörde (modern ve geleneksel, ikincisi arkaik yerel ev sanayisi) gelişen “ikili yapı” idi.<a href="../Text/gec10_split_033.html#footnote-525-152" id="footnote-525-152-backlink">[152]</a> Bu ikili yapı tartışılmaz bir biçimde “geleneksel” sektörden “modern” sektöre geniş bir artı-değer transferini gerçekleştirdi, öyle ki birincisi pratikte ikincinin bir “iç sömürge”si olarak görülebilirdi. Ancak 1960’ların ortasında hızlı sanayileşme ve kitlesel kırdan kente göç ün bir sonucu olarak kırdaki yedek emek ordusunun sayısı hızlı bir biçimde azaldıktan sonra bu ikili yapı ve onunla birlikte Japonya içindeki artı-değerin karakteristik “yarı-bölgesel” kaynağı gerilemeye başladı.</span></p>

  <p class="default"><span>Sanayileşmiş ülkeler içindeki gelişmiş ve azgelişmiş bölgeler arasındaki ilişki, emperyalist ve azgelişmiş ülkeler arasındaki ilişkiye biçimsel bir benzerlikten öte bir benzerlik taşır, çünkü ekonomik işlevi her iki durumda da aynıdır. Üretkenlik düzeyinde tarım ve sanayi arasındaki fark (serbest rekabet kapitalizmi ve klasik emperyalizm çağında hammadde üretimi ile mamül üretimi arasındakine benzeyen bu fark) eşitsiz mübadele, ya da aynı kapitalist devletin azgelişmiş bölgelerinden sanayileşmiş bölgelerine doğru</span> <span class="ideitalik">sürekli bir değer transferi</span> <span>yaratır. Tarım ürünlerinin sanayi ürünleri ile mübadelesi eşitsiz bir mübadeledir.<a href="../Text/gec10_split_033.html#footnote-525-153" id="footnote-525-153-backlink">[153]</a> Azgelişmiş bölgelerde üretilmiş hammaddelerin (örneğin ABD’nin güney eyaletlerinde pamuk) sanayi mamülleri mübadelesi eşitsiz bir mübadeledir. Sanayileşmiş ülkelerdeki azgelişmiş tarımsal bölgelerin işsiz ya da yarı işsiz emek-gücü deposu olarak oynadığı rol bu bölgelerin ana işlevlerinden biridir, çünkü bu yedek sanayi ordusunun uzun vadeli bakımını sağlar (bir ücret ilişkisi içindeki emek gücünün yerini makinelerin alması yoluyla aynı yedek sanayi ordusunun dönemsel yeniden üretimine ek olarak).<a href="../Text/gec10_split_033.html#footnote-525-154" id="footnote-525-154-backlink">[154]</a> Dolayısıyla kapitalist ülkeler içindeki azgelişmiş bölgeler, tıpkı “dış sömürgeler” gibi,</span> <span class="ideitalik">artı-kâr kaynağı</span> <span>işlevi görürler. İşte Marx’ın sınai sermayenin ilk büyük</span> <span class="ideitalik">Sturm und Drang</span> <span>döneminde küçük köylüler ve zanaatkarların üretimiyle mübadele yoluyla yaptığı artı-kârların tarifi: “Verili bir sanayi dalında, fabrika sistemi eski zanaatlar ya da manüfaktür aleyhine genişlediği sürece,<a href="../Text/gec10_split_033.html#footnote-525-155" id="footnote-525-155-backlink">[155]</a> sonuç top tüfekle donanmış bir ordu ile ok ve yaylarla donanmış bir ordu arasındaki bir karşılaşmanın sonucu kadar kesindir. Makinelerin kendi hareket alanlarını fethettiği bu ilk dönem, yarattığı</span> <span class="ideitalik">olağanüstü kârlardan</span> <span>ötürü belirleyici önemdedir. Bu kârlar yalnızca bir hızlandırılmış birikim kaynağı oluşturmakla kalmaz, aynı zamanda sürekli olarak üretilmekte olan ve yeni yatırım peşinde olan ek toplumsal sermayenin büyük bir kısmını da gözde üretim alanlarına çeker.</span> <span class="ideitalik">Bu hızlı ve ateşli ilk etkinlik döneminin özel avantajları, makinelerin istila ettiği her üretim dalında hissedilir</span><span>”.<a href="../Text/gec10_split_033.html#footnote-525-156" id="footnote-525-156-backlink">[156]</a></span></p>

  <p class="default"><span>Fakat şimdi çözülmesi gereken iki teorik güçlükle karşı karşıyayız. Bir yandan, dünya çapında üretimdeki türdeşlik yokluğu sermayenin bir çeşit hareketsizliği ile açıklandı, başka bir deyişle, birleşik, dünya çapında bir sermaye piyasası yokluğu ile açıklandı. Fakat sanayileşmiş uluslar içinde birleşik bir sermaye piyasası elbette vardır; gerçekten de onun yaratılması modern büyük ölçekli sanayinin gelişini çoğu zaman önceledi, bazen de belirledi. O zaman bu üniter ulusal sermaye piyasası neden üniter ulusal bir sermaye yapısını getirmez?</span></p>

  <p class="default"><span>Öte yandan, büyük ölçekli sermaye ihraçlarının 1880’lerde ya da sanayileşmiş ülkelerin kendi içindeki tarım bölgelerinin kaybolmasından çok önce başladığını biliyoruz. O zaman emperyalist ülkelerdeki sermaye ilk önce bu “iç sömürge”leri sanayileştirmek üzere kullanılmak yerine neden “dış sömürge”lere ihraç edildi?</span></p>

  <p class="default"><span>Bu soruların yanıtı, kapitalist meta üretimine özgü bir görüngüyü (fenomeni) daha net kavramamızı sağlayacaktır, yani kapitalist üretim fiyatlarının oluşumu ve değer yasasının dünya pazarındaki özgül uygulanışını. Sanayileşmiş ülkeler içinde sanayileşme sürecinden<a href="../Text/gec10_split_033.html#footnote-525-157" id="footnote-525-157-backlink">[157]</a> önce ya da bu sürecin başlangıcında birleşik bir sermaye piyasasının yaratılması tek tip, ulusal bir faiz ve kâr oranı yarattı. Ücret düzeyinde yalnızca marjinal farklara izin verdi; aynı ülkenin farklı coğrafi bölgelerindeki sınai ücret düzeyindeki farklar belli bir sınırın üzerine zor çıkabilirdi. Böylece ilk sanayileşme dalgası geçtiğinde ve “iç pazar”ı doldurup taşırdığında ve bunun sonucunda sermayenin ilk göreli aşırı üretimi meydana geldiğinde, sanayileşmiş ülkenin içindeki tarım bölgelerini tamamen sanayileştirmek için artık zorlayıcı bir sebep yoktu. Üretim burada ulusal kâr oranının eşitlenmesine katkı sağlıyordu.</span> <span class="ideitalik">Tam da tek tip üretim fiyatları sistemi işlediği için</span> <span>burada hiçbir artı-kâr elde edilemezdi. En fazla ortalama kâr oranında hafif bir artış olabilirdi. Fakat daha fazla ulaşım maliyetleri, daha kötü bir altyapı ve nitelikli emek gücü yokluğu ücret düzeylerindeki o küçük farkı çok çabuk nötralize ederdi.<a href="../Text/gec10_split_033.html#footnote-525-158" id="footnote-525-158-backlink">[158]</a></span></p>

  <p class="default"><span>Bunun tersine, geri ülkelere yapılan sermaye ihracı ise tam da dünya çapında tek tip bir sermaye piyasası, tek tip üretim fiyatları ve tek tip kâr oranı olmadığı için kârlı olabilirdi. Ücret düzeylerindeki fark o kadar büyük ve dolayısıyla sadece tarım ve madenciliğe manüfaktür ya da erken kapitalist yöntemleri sokarak artı-kârlar elde etme olasılığı o kadar önemli idi ki emperyalist sermayenin “dış sömürgeler”de elde edebileceği kâr oranları (artı-kârlar) başlangıçta aynı sermayenin “iç sömürgeler”de elde etmeyi umabileceğinden çok daha büyüktü. Bu “iç sömürgeler”, azgelişmiş olmalarının yanısıra sanayileşmiş bölgeler ile bir tek tip üretim fiyatları, kârlar ve ücretler sisteminde bir araya gelmiş olmanın kurbanı idiler.</span></p>

  <p class="default"><span>Şimdiye dek kendimizi üretkenlik düzeyindeki coğrafi farklara ilişkin örneklerle, “iç” ve “dış” sömürgelerle sınırladık. Ancak şimdi daha genel bir durum olan, aynı sanayileşmiş ülke içindeki farklı sanayi dalları arasındaki üretkenlik düzeyindeki farklar durumunu incelemeliyiz. Bu türden bir fark esas olarak teknolojik ilerleme, üretim tekniklerinin geliştirilmesi, sermayenin organik bileşiminin yükseltilmesi ve herşeyden önce sabit sermayenin genişletilmiş yeniden üretimi yoluyla ortaya çıkar. Burada iki varyantı ayırt etmeliyiz. Birleşik bir sermaye piyasası, birleşik bir faiz sistemi ve birleşik üretim fiyatlarının yanısıra aynı zamanda sermayenin hareketliliği önünde hiçbir kısıtlama yoksa, o zaman belli bir süre sonunda sermayelerin rekabeti modern teknolojiden kaynaklanan geçici artı-kârların bir kez daha kaybolmasına yol açacaktır. Sermaye daha düşük kâr oranlarına sahip üretim dallarını terkedecek ve daha yüksek bir orana sahip olanlara akacaktır. Orada, aşırı-üretim ve aşırı-birikim meydana gelecek, bu durum piyasa fiyatlarını düşürecek ve artı-kârları geriletecek, bu arada sermaye göçüne maruz kalmış olan dallar artık cari üretim düzeyinde toplumsal olarak efektif talebi tam olarak sağlayamayacaktır. Bu ikinci sektörlerdeki piyasa fiyatları böylece yeniden yükselecektir. Sonuç kâr oranlarının eşitlenmesi olacaktır.</span></p>

  <p class="default"><span>Bununla birlikte, bu sürecin analizinde, bir kez anımsanmalıdır ki tam bir sermaye hareketliliği olsa bile kâr oranı hemen eşitlenmez. Teknolojik bir keşfin üretken bir uygulamasının ilk anı ile (yani teknolojik</span> <span class="ideitalik">yenilik</span> <span>anı ile) kâr oranlarının eşitlenmesi anı arasında önemli bir zaman dilimi vardır. Daha modern teknoloji ile üretilmiş daha ucuz meta önce ortalama toplumsal üretim fiyatı ile üretilir ve satılır. Böylece sahibine bir artı-kâr kazandırır. Bu sermaye sahiplerinin genelinin bilincine ancak yavaş yavaş –iş raporları vb yoluyla– nüfuz eder. O zaman bu daldaki üretim artar ve rekabet mücadelesi şiddetlenir, öyle ki daha modern teknoloji ile üretilmiş mal ortalama toplumsal maliyet fiyatını (piyasa değerini) düşürmeye başlar. Buna karşın, artı-kâr kazanmayı sürdürür, çünkü bireysel değeri hala ortalama piyasa değerinin altındadır. O zaman rakipler aynı daha modern teknolojiyi uygulamaya çalışırlar ya da yeni sermaye sahipleri sözkonusu üretim dalına aynı artı-kârları elde etmek amacıyla girerler. Ancak bu yoğunlaşan rekabet yenilikçi firmanın kârını, onun piyasa değerinde toplumsal emek tasarrufu (her gerçek teknolojik ilerlemenin varacağı yer) ile orantılı bir indirim ve bunun sonucunda metanın değerindeki azalma yoluyla bir kez daha toplumsal ortalamaya düşürdüğü zaman, kâr oranlarının eşitlenmesinin gerçekleştiğini söyleyebiliriz.</span> <span class="ideitalik">Tüm ara dönemde teknik yenilik gerçekten bir artı-kâr realizasyonuna izin verir</span><span>.</span></p>

  <p class="default"><span>Ayrıca belirtilmelidir ki teknik yeniliğin getirdiği artı-kârların tüm bir ortaya çıkışı ve kayboluşu süreci aynı zamanda, yetersiz bir emek üretkenliği ile işleyen birçok sermayenin kâr oranlarının eşitlenmesinden</span> <span class="ideitalik">önce</span> <span>iflas ettiği bir sermaye birikimi ve değersizleşmesi sürecidir. Ancak sermayenin değersizleşmesi –değerlerin azalması ya da yok olması– üretilen toplam artı-değerle karşılaştırılması gereken toplam sermaye kütlesinde bir azalış, dolayısıyla toplumsal kâr oranında geçici bir artış ya da kâr oranının düşme eğiliminde geçici bir duraklama anlamına gelir. Tüm bu noktalar, bir firma ya da bir sanayi dalı için, teknolojik yenilikler getirmenin (sonraki) kâr oranlarının eşitlenmesi karşın neden çok kârlı bir iş olduğunu açıklar.</span></p>

  <p class="default"><span>Şimdi ikinci varyanta geliyoruz ki burada sermayenin tam hareketliliği olmasa bile artı-kârlar elde etmek mümkündür. Bu klasik</span> <span class="ideitalik">tekeller</span> <span>durumudur, burada en önemli sermaye sahipleri ile muazzam kurulum maliyetleri (</span><span class="ideitalik">frais de premier établissement</span><span>) –başka bir deyişle, nitel olarak daha yüksek bir sermaye yoğunlaşması ve merkezileşmesi düzeyi– arasındaki bir operatif anlaşmalar kombinasyonundan dolayı sermayenin hareketliliği üzerinde belirleyici kısıtlamalar vardır. Bu kombinasyon yalnızca geçici artı-kârlar değil, aynı zamanda tekelci kapitalizm çağının karakteristik bir özelliği olan</span> <span class="ideitalik">kalıcı artı-kârlar</span> <span>da üretir.</span></p>

  <p class="default"><span>Elbette uzun vadede hiçbir mutlak tekel yoktur ve tekelci ya da oligopol şirket gruplarının büyümesi de sınırsız değildir. Bir kere, yıllık artı-değer kütlesi</span> <span class="ideitalik">verili bir büyüklüktür</span><span>, son kertede üretken ücretlilerin çalışma saatlerinin sayısı ile sınırlıdır ve dolaşım alanındaki herhangi bir olay tarafından artırılamaz. Toplam artı-değer kütlesi ve dolayısıyla toplam kâr kütlesi verili olduğuna göre, birkaç şirket grubu ya da tekelleşmiş sanayi dalının artı-kârları da ancak başka işletmeler veya başka sanayi dallarından artı-değer transferi yoluyla artırılabilir. Her bir artı-kâra karşılık başka firmaların kârlarında buna göre bir düşüş olacaktır. Tekelci artı-kârlarda bir artış varsa, tekelleşmemiş alanlardaki kâr oranlarında bir düşüş olacak ve genel rekabet öylesine şiddetlenecek ki sonunda tekellerin üretim fiyatları ve (artı-kârlarında) bir düşüş de kaçınılmaz olacaktır.<a href="../Text/gec10_split_033.html#footnote-525-159" id="footnote-525-159-backlink">[159]</a> Öte yandan, tekelci ya da oligopolcü gruplar tek başlarına aşırı artı-kârlar da elde edemezler, çünkü dediğimiz gibi hiçbir tekel mutlak değildir. Tekelleşmiş alanlara girme zorluğu daima sadece görelidir; başka bir deyişle, yapılması görece zor olan bir sermaye harcaması gerektirir. Bununla birlikte, bir grup “abartılı” bir artı-kâr elde ederse, o zaman öteki tekelci kapitalist grupların bu artı-kârdan bir pay alma, yani bu alana girme girişimleri artacaktır. Çoğu durumda gerekli sermaye tüm kapitalist ülkelerde mevcut olduğu için –ilerde döneceğimiz birkaç karakteristik istisna dışında– ve mevcut tekelciler (her tarafın fiyatları ve kârlarında düşüşler içeren keskin bir rekabet getirecek olan) bu olasılığı her zaman hesaba katmak zorunda oldukları için, tüm tekellerin “ortak çıkarları” adına böylesi “abartılar”dan kaçınırlar. Ayrıca çoğu tekellerin karşılıklı tedarikçiler olarak birbiri ile bağlantılı olduğu bir</span> <span class="ideitalik">sistem</span><span>de, bir tekelin pazarlanabilir mallarının miktarı öteki tekellerin (tekelci) fiyatlarına bağlı olduğu için hepten bunu yapmak</span> <span class="ideitalik">zorundadırlar</span><span>.<a href="../Text/gec10_split_033.html#footnote-525-160" id="footnote-525-160-backlink">[160]</a> Böylece</span> <span class="ideitalik">artı-kârların eşitlenmesine</span> <span>eşdeğer bir eğilim ortaya çıkar, yani</span> <span class="ideitalik">iki</span> <span>ayrı ortalama kâr oranı yanyana var olur, biri emperyalist ülkelerin tekelleşmiş sektöründe öteki de tekelleşmemiş sektöründe.<a href="../Text/gec10_split_033.html#footnote-525-161" id="footnote-525-161-backlink">[161]</a> İki ayrı ortalama kâr oranının bu yanyana duruşu iki ayrı üretkenlik düzeyinin yanyana varoluşundan başka birşey değildir, ya da başka bir deyişle, ilk olarak aynı emperyalist devletin sanayileşmiş ve sanayileşmemiş bölgeleri arasındaki değer transferinin kökeninde keşfettiğimiz aynı üretkenlik farkından başka birşey değildir.<a href="../Text/gec10_split_033.html#footnote-525-162" id="footnote-525-162-backlink">[162]</a></span></p>

  <p class="default"><span>Bu analiz Marx’ın değer teorisinin temel ilkelerine, hatta emek değer teorisinin her biçimine aykırı olmakla suçlanmıştır. Bu suçlamaya göre, “normal” rekabet koşulları altında (yani şiddet, sahtekârlık, dolandırıcılık ve tekeller olmaksızın) değer transferi, Marx’ın değer teorisi çerçevesinde olanaksızdır, çünkü metalar değerlerinde mübadele edilirler. Emek üretkenliğindeki bir artışın artı- kâr elde edilmesine yol açması anlaşılamaz bir şeydir, çünkü böyle bir artış şüphesiz metaların değerinde bir artış değil, bir düşüşte ifadesini bulmalıdır. Bir dalın üretimi toplam ortalamanın altına düşüyorsa o zaman onun metalarının değeri, ortalama-üstü bir emek üretkenliği ile işleyen bir dala kıyasla düşmez, yükselir. Son olarak, teknik bir avantaja sahip işletmeler kesinlikle bir artı-kâr elde edecektir, fakat bu değer transferinin bir sonucu değil, sadece bu işletmelerin emekçilerinin harcadığı emeğin üretkenlik düzeyinin ortalama-üstü olduğu için daha yoğun olarak hesaplanmasıdır, bir başka deyişle, toplam değer üretiminin, bu daha üretken emek sayesinde, bu işletmelerde harcanan emek saatlerinin “basit” sayısının ifade ettiğinden daha fazla emek saati kadar artmış olmasıdır.<a href="../Text/gec10_split_033.html#footnote-525-163" id="footnote-525-163-backlink">[163]</a></span></p>

  <p class="default"><span>Yanıtımız, bu itirazların esas olarak basit meta üretimi ile kapitalist meta üretimi arasındaki bir kafa karışıklığına dayandığı şeklindedir.<a href="../Text/gec10_split_033.html#footnote-525-164" id="footnote-525-164-backlink">[164]</a> İkincinin verili olarak görülebileceği sabit emek üretkenliği koşullarında, “toplumsal olarak gerekli emek-zaman” ve “toplumsal olarak boşa harcanan emek-zaman” kategorileri açık ve saydamdır. Burada ekonomik yaşamın “yüzeyindeki” pazar görüngüleri (fenomenleri), bütünde bu görüngülerin derin özlerine tekabül eder, en azından değerin nicel belirlenimi sözkonusu olduğu ölçüde.<a href="../Text/gec10_split_033.html#footnote-525-165" id="footnote-525-165-backlink">[165]</a> (Bununla birlikte, değer-biçim’in kökeni ve özü bu basit meta üretimi çağında çoktan saydamlığını yitirmiştir). Fakat teknolojinin sürekli altüst oluşu ile karakterize olan kapitalist üretim tarzı altında, şeyler o kadar basit ve saydam olmaktan çıkar, değerin nicel belirlenimi sözkonusu olduğunda bile. Her metada neyin toplumsal olarak gerekli olan ve neyin toplumsal olarak boşa harcanan emek-zaman’ı oluşturduğunu</span> <span class="ideitalik">a priori saptamak olanaksızdır</span><span>, çünkü bu ancak belli bir sermayenin ortalama kâr mı, ortalamanın altında mı yoksa üstünde mi kâr elde ettiğini saptayarak</span> <span class="ideitalik">a posteriori</span> <span>belli olabilir: “Arz ve talep, değerin piyasa-değerine çevrilmesi anlamını taşır ve bunlar kapitalist bir temelde ilerlediği sürece, metalar sermayenin ürünleri olduğu sürece, bunlar kapitalist üretim süreçlerine dayanırlar, yani</span> <span class="ideitalik">malların basit alım satımından oldukça farklı ilişkilere</span> <span>dayanırlar. Burada sorun, metaların değerinin fiyatlara biçimsel dönüşümü, yani sadece bir biçim değişikliği değildir. Söz konusu olan, piyasa fiyatlarının piyasa-değerlerinden, dahası üretim fiyatlarından ciddi nicel sapmaları sorunudur... Kapitalist üretimde, sorun, meta biçiminde dolaşıma sokulan bir değerler kitlesi için başka bir biçimde –para ya da başka bir meta biçiminde– eşit bir değer kitlesi elde etmek değildir yalnızca, sorun daha ziyade üretime sokulan sermaye üzerinden, hangi üretim dalında olursa olsun aynı büyüklükteki başka sermayelerin elde ettiği kadar ya da büyüklüğüyle orantılı (</span><span class="ideitalik">pro rata</span><span>) bir</span> <span class="ideitalik">artı-değer</span> <span>ya da</span> <span class="ideitalik">kâr</span> <span>elde etmektir. Dolayısıyla</span> <span class="ideitalik">sorun, metaları en azından ortalama kâr getirecek fiyatlardan yani üretim fiyatlarından satmaktır”</span><span>.<a href="../Text/gec10_split_033.html#footnote-525-166" id="footnote-525-166-backlink">[166]</a></span></p>

  <p class="default"><span>Kâr oranlarının eşitlenmesi süreci zorunlu olarak bir değer transferi ile sonuçlanır, çünkü üretim fiyatlarının toplamı değerler toplamına eşittir (çünkü eşitleme, yani rekabet, yani dolaşım alanındaki hareketler kendi içinde tek bir ek değer atomu “yaratamaz”). Bu nedenle, bir üretim dalı başka dallarda üretilen artı-değerin bir kısmını kendine mal ediyorsa, bu ancak bu öteki dalların ürettikleri metaları değerinin altında satmaları gerektiği anlamına gelir. Marx bunu açıkça vurguladı.<a href="../Text/gec10_split_033.html#footnote-525-167" id="footnote-525-167-backlink">[167]</a>Değerlerin üretim fiyatlarına tüm dönüşümü böyle bir artı-değer, yani değer transferine dayalıdır.<a href="../Text/gec10_split_033.html#footnote-525-168" id="footnote-525-168-backlink">[168]</a> Bir başka deyişle, kapitalist koşullar altında üretilmiş metaların genellikle değerlerinde satıl</span><span class="ideitalik">ma</span><span>maları olgusuna dayalıdır.</span></p>

  <p class="default"><span>Değerin “teknik” belirlenimini –her daldaki ortalama emek üretkenliği tarafından belirlenmiş olan toplumsal olarak gerekli emek-zaman– her özgül kullanım değerinin toplumsal gereksinimlerini<a href="../Text/gec10_split_033.html#footnote-525-169" id="footnote-525-169-backlink">[169]</a> içerecek biçimde genişletmekte yöntemsel bir sorun varsa da bu sorun mübadele değeri ile kullanım değeri arasındaki zorunlu bağlantıdan kaynaklanmaz. Rosdolsky göstermiştir ki değerin bu iki yönlü belirlenimini, arz ve talep ilişkilerinden, ortalama, ortalama-altı veya ortalama-üstü bir emek üretkenliğine sahip firmaların</span> <span class="ideitalik">piyasa değerlerini</span> <span>belirlemek için bir “araştırmanın iki farklı aşaması” olarak görmeliyiz. Gerçek zorluk, kapitalistler arasında dağıtıma hazır toplam</span> <span class="ideitalik">artı-değer kitlesini</span> <span>belirlemektir. Örneğin, belli bir metanın piyasa değeri, –uzun bir dönem boyunca talep arzı geçtiği için– en düşük emek üretkenliğine sahip firmaların üretim fiyatı tarafından belirleniyorsa, o zaman bu daldaki firmaların çoğu bir artı-kâr, yani ortalamanın üstünde bir kâr elde edecektir. Artı-kâr nereden gelir? Marx’ın bu sorunun özgül bir incelemesine ayırdığı tek durumda, toprak rantı örneğinde Marx şöyle diyor: tarımdaki sermayenin düşük organik bileşiminden gelir, burada o üretim alanında doğar ve özel toprak mülkiyeti onun genel toplumsal artı-değerin genel yeniden dağıtımına girmesini önler. Fakat çeşitli sanayi dalları –burada inceleyemeyeceğimiz tekeller hariç– artı-değerin bu şekilde yeniden dağıtılmasını önleyemez, dolayısıyla Marx’ın çözümü uygulanamaz. Ayrıca ortalama-üstü emek üretkenliğine sahip firmalar (ya da dallardaki) sermayenin organik bileşimi normalde zaten daha düşük değil, daha yüksek olduğu için bu çözüm uygulanabilir değildir. Bu fazla artı-değer doğrudan özgül üretim alanından kaynaklanmıyorsa, o zaman ancak iki kaynaktan gelebilir: ya daha önce başka yerde üretilmiş artı-değerin yeniden dağıtımından gelir ve bir artı-değer, yani değer transferinin sonucudur; ya da dolaşım alanında “meydana gelir”. Besbelli ki bu olasılıklardan yalnızca birincisi Marx’ın emek değer ve artı-değer teorisi ile uyumludur.</span></p>

  <p class="default"><span>Busch, Schöller ve Seelow ortalama-üstü emek üretkenliği ile çalışan işletmelerin emeğinin ortalama üretkenlikle üretim yapanlarınkinden daha yoğun olduğunu ve dolayısıyla son kertede piyasadaki ortalama kârdan daha az getirisi olan emeğin kısmen değer-yaratıcı olmadığını söyleyerek bu artı-kârı açıklamaya çalışıyorlar. Ancak bu bir sahte-çözümdür. Gerçekten yaptığı tek şey, değer yaratımını üretim alanından dolaşım alanına kaydırmaktır. Çünkü tam da kapitalist üretim ilişkileri altında bir işletmenin ortalama kârı mı ortalamanın altında yoksa üstünde bir kârı mı elde edeceği sorunu üretim sürecinin tamamlanmasından sonra belli olan bir sonuç değildir. Ancak dolaşım sürecinde değerlerin üretim fiyatlarına dönüşümü gerçekleşir.</span></p>

  <p class="default"><span>“Karşılanacak “toplumsal gereksinimlerin” ölçüsü olarak “parasal olarak efektif talep”<a href="../Text/gec10_split_033.html#footnote-525-170" id="footnote-525-170-backlink">[170]</a> doğası gereği ancak piyasada görünebilir ve genişçe dalgalanmalıdır. Dolayısıyla Busch, Schöller ve Seelow’a göre, artı-değerin toplam hacmi bu dalgalanmalar tarafından belirlenecektir. Marx tam da artı-değer teorisindeki bu çelişkiyi toplam artı-değer kitlesinin zaten üretim süreci tarafından verili olduğu ve üretim fiyatlarının toplam tutarının bu artı-değerin toplam tutarı ile denk olduğu yasasını koyarak gidermeye çalıştı. Ancak bu demektir ki, herhangi bir artı-kâra, başka meta sahiplerinin ortalama-altı kârları eşlik edecektir.</span></p>

  <p class="default"><span>Marksist değer teorisi, toplam artı-değer kitlesinin, toplam toplumsal</span> <span class="ideitalik">artı emek</span> <span>kitlesine eşit olduğu, ya da başka bir deyişle, toplam çalışılan işçi-saat eksi toplam gerekli emek miktarı (yani eksi üretken işçilerin ücretlerinin toplam miktarının eşdeğerini üretmek için gerekli çalışma saatleri sayısı) tarafından belirlendiği aksiyomundan yola çıkar. Bütününde, bu her işletmedeki özgül emek üretkenliğinden</span> <span class="ideitalik">bağımsızdır</span> <span>ve ücretleri sabit veri aldığımızda yalnızca tüketim malları sanayisindeki emek üretkenliği ile değiştirilebilir. Toplam kitleyi üretim sürecinin sonunda verili saymak, gerçekte, ortalama bir emek yoğunluğunu, ortalama bir ücreti ve ortalama bir art-değer oranını verili saymak anlamına gelir. Artı-kârların normalde ortaya çıkış</span> <span class="ideitalik">çerçevesi budur</span><span>.<a href="../Text/gec10_split_033.html#footnote-525-171" id="footnote-525-171-backlink">[171]</a> Ancak istisnai durumlarda artı-kâr bireysel firmadaki ortalama-üstü artı-değer oranından doğar.<a href="../Text/gec10_split_033.html#footnote-525-172" id="footnote-525-172-backlink">[172]</a></span></p>

  <p class="default"><span>Marx, artı-değer üretiminin, üretim alanındaki</span> <span class="ideitalik">yaşayan, soyut</span> <span>ve –emek yoğunluğu ve artı-değer oranının eşitlenmesi varsayıldığına göre–</span> <span class="ideitalik">türdeş emeğin</span> <span>fiziksel harcaması tarafından belirlendiği önermesinden yola çıkarak bu zorluğa olumlu bir çözüm buldu. Sermayelerin rekabeti ve piyasadaki arz talep ilişkileri tarafından yaratılan tüm görüngüler (fenomenler) bu miktarın yalnızca yeniden bir dağıtımını sağlayabilirler, onu artıramaz ve azaltamazlar.</span></p>

  <p class="default"><span>Marx ortalama-altı üretkenlikle çalışan işletmelerin ortalama kârdan daha azını elde ettiğini ve son kertede bunun toplumsal emeği boşa harcadıklarına denk düştüğünü ifade ettiği zaman bu formülün tüm anlamı, bu işletmelerin işçilerinin</span> <span class="ideitalik">fiilen ürettikleri değer ya da artı-değerin</span> <span>bir kısmının piyasada daha iyi işleyen firmalar tarafından çekildiğidir. Bu demek değildir ki onlar, onlarda çalışılan iş saatlerinin gösterdiğinden daha az değer ya da artı-değer yarattılar.<a href="../Text/gec10_split_033.html#footnote-525-173" id="footnote-525-173-backlink">[173]</a></span> <span class="ideitalik">Kapital</span><span>, Cilt 3, Bölüm 10’un bir bütün olarak metinle ve Marx’ın değer teorisinin ruhuyla uzlaşabilen tek yorumu budur ve açıktır ki değer transferi kavramını basitleştirir.</span></p>

  <p class="default"><span>Marx’ın, yalnızca –kâr oranlarının eşitlenmesi yoluyla– sanayi dalları arasında değil, aynı zamanda aynı sanayi dalı içindeki değer transferi görüngüsünü de açıkça kaydettiğini eklemeliyiz.<a href="../Text/gec10_split_033.html#footnote-525-174" id="footnote-525-174-backlink">[174]</a> Marx bunu tam da toplumsal olarak gerekli emek zamanı belirlemenin “teknik” ve “kullanım-değeri” yöntemlerini zarifçe uzlaştıran bir biçimde yapar. Toplumsal talep üretim trafından tam olrak karşılanıyorsa ve “ortalama” işletmelerdeki emek üretkenliği dolayısıyla metanın değerini belirliyorsa, bu demektir ki bu sanayi dalında harcanan toplam emek miktarı çift anlamda toplumsal olarak gerekli emeği temsil etmektedir. Çünkü, özdeş bir artı-değer oranı varsayımında, bu üretim dalında üretilen tüm artı-değer kitlesi tüm kâr kitlesine eşit olacaktır. O zaman ortalama-üstü emek üretkenliğine sahip firmaların artı-kârı ancak ortalama-altı emek üretkenliğiyle çalışan firmaların zararına bir değer transferi ile açıklanabilir. Bu durumda –serbest rekabet ve kâr oranlarının eşitlenmesi koşullarındaki “normal” durumda– değer transferi bizzat Marx’ın önerdiği çözümdür. Serbest rekabet koşullarında istisnai bir durum olan, en düşük emek üretkenliğine sahip firmaların piyasa değerlerini belirlediği (talebin arzdan çok daha büyük olduğu) ya da aynı şeyi en yüksek üretkenliğe sahip olanların yaptığı (arzın talepten çok daha büyük olduğu) durumlarda, değer yaratımı ve değerin miktarının belirenmesi sorunu o kadar bariz değildir. Fakat bu durumda yukarıda özetlenen nedenlerden ötürü kendi çözümümüzü Busch, Schöller ve Seelow’unkine yeğliyoruz.</span></p>

  <p class="default"><span>Busch, Schöller ve Seelow’u buldukları sahte-çözüme yönlendiren şey uluslararası ticaret sorunları ile kurdukları bir analojidir.<a href="../Text/gec10_split_033.html#footnote-525-175" id="footnote-525-175-backlink">[175]</a> Bu nedenle onlar tam da uluslararası ticaret bağlamında Marx’ın üretim fiyatları ve tek tip piyasa değerleri için koyduğu önkoşulların –yani ortalama ve evrensel olarak geçerli emek yoğunluğu, sermaye ve emek-gücünün geniş ölçekli hareketliliği ve kâr oranlarının eşitlenmesi– varolmadığını veya ancak nadiren varolduğunu göremediler.</span></p>

  <p class="default"><span>Böylece tüm kapitalist sistem farklı üretkenlik düzeylerinin hiyerarşik bir yapısı olarak ve artı-kâr arayışı içindeki ülkeler, bölgeler, sanayi dalları ve firmaların eşitsiz ve bileşik gelişiminin sonucu olarak görünmektedir. Bu sistem tümleşik (entegre) bir birlik oluşturur, ancak bu türdeş olmayan parçaların bir tümleşik birliğidir ve burada türdeşliğin olmayışını belirleyen tam da birliktir. Bütün bu sistemde gelişme ve azgelişmişlik karşılıklı birbirini belirler, çünkü artı-kâr arayışı büyüme mekanizmalarının ardındaki esas itici gücü oluştururken, artı-kâr ancak daha az üretken ülkeler, bölgeler ve üretim dalları zararına başarılabilir. Dolayısıyla gelişme ancak azgelişme ile yanyana meydana gelir; birincisi ikinciyi sürdürür ve kendisi de bu süreklilik sayesinde gelişir.</span></p>

  <p class="default"><span>Azgelişmiş bölgeler olmaksızın sanayileşmiş bölgelere artı (fazla) transferi ve dolayısıyla sermaye birikiminde bir hızlanma olamaz. Bütün bir tarihsel çağ boyunca azgelişmiş ülkeler olmaksızın emperyalist ülkelere bir artı (değer) transferi olamazdı ve ikincilerde sermaye birikimi ivme kazanamazdı. Azgelişmiş sanayi dalları olmaksızın büyüme sektörü denen sektörlere hiçbir artı (değer) transferi olmazdı son 25 yılda sermaye birikiminde buna uygun bir ivme olmazdı.</span></p>

  <p class="default"><span>Çünkü kapitalist dünya sistemi uluslararası, bölgesel ve sektörel düzeyde<a href="../Text/gec10_split_033.html#footnote-525-176" id="footnote-525-176-backlink">[176]</a> tümleşik ve hiyerarşik bir gelişme ve azgelişme bütünü olmasına karşın, çok dallı bu eşitsiz ve bileşik gelişmenin ana ağırlığı farklı çağlarda farklı biçimler alır. Serbest rekabet kapitalizm çağında sistemin baskın ağırlığı gelişme ve azgelişmenin bölgesel yan yana duruşunda yatıyordu. Klasik emperyalizm çağında emperyalist ülkelerde gelişme ile sömürge ve yarı sömürge ülkelerde azgelişmişliğin uluslararası birlikteliğinde yatıyordu. Geç kapitalizm çağında ise, esas olarak emperyalist ülkelerde fakat aynı zamanda ikincil bir biçimde yarı sömürgelerde olmak üzere büyüme sektörlerinde gelişme ve ötekilerde azgelişmişlik şeklinde genel bir sınai birliktelikte yatıyor. Elbette bu demek değildir ki, “teknolojik rantlar” - teknik iyileştirmeler, keşifler ve patentler temelinde üretkenlikteki ilerlemelerden kaynaklanan artı-kârlar – 19. yüzyılda yoktu ya da o zaman bile pek azdı. Bu sadece şu anlama gelir: yüksek bir sermaye merkezileşmesinin olmadığı bir durumda görece daha kısa ömürlü idiler ve dolayısıyla</span> <span class="ideitalik">genel artı-kârlar</span> <span>içinde, “bölgesel” artı-kârlardan ve daha sonraları sömürgelerden gelen artı-kârlardan daha düşük bir ağırlığa sahiptiler. Fakat teknolojik yenilikler kendi içinde sanayi devriminin başından itibaren sermayenin büyümesinde ve artı-kâr arayışında kilit bir rol oynadı.</span></p>
</body>
</html>
