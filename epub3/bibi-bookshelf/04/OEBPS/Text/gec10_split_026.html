<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gec10</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik2" id="calibre_toc_16">13<br class="chapter"/>
  Daimi Enflasyon</h1>

  <p class="default"><span>Para toplumsal bir ilişkiyi ifade eder, bu ilişkide toplumsal emek potansiyeli birbirinden bağımsız olarak harcanmış özel emekler şeklinde parçalara bölünmüştür. Dolayısıyla üreticiler ancak emeklerinin ürünlerinin mübadelesi yoluyla toplumsal temasa geçerler, bu ürünler meta biçimini alır, bu metalar mübadele değerine sahiptir ve genelleşmiş meta üretimi ancak bu mübadele değeri bağımsız bir biçimde onların karşısına para olarak çıkarsa mümkündür.<a href="../Text/gec10_split_035.html#footnote-525-803" id="footnote-525-803-backlink">[803]</a> Böylece paranın kökünde hem meta üreticilerinin özel emeğinin toplumsal doğası hem de bu toplumsal karakterin ancak meta mübadelesi, pazar ve değer ürününün özel mal edinimi (kapitalist üretim tarzında: artı-değerin sermaye tarafından mal edinimi) şeklindeki dolaşık yoldan gerçekleşebileceği olgusu yatar. “Para gerçekte emeğin ve ürünlerinin toplumsal niteliğinin belli bir ifadesinden başka bir şey değildir, ancak para özel üretimin temelinin antitezi olarak, son tahlilde daima bir şey, başka metaların yanı sıra özel bir meta olarak görünmesi gerekir.”<a href="../Text/gec10_split_035.html#footnote-525-804" id="footnote-525-804-backlink">[804]</a></span></p>

  <p class="default"><span>Meta üreten emeğin toplumsal karakterinin</span> <span class="ideitalik">a priori</span> <span>bir veri olarak verilmemiş olması para</span> <span class="ideitalik">materyali</span> <span>için bir gereklilik yaratır, başka bir deyişle, özgül bir metanın değerinde içerilmek üzere bir değer – evrensel bir eşdeğer gereği.<a href="../Text/gec10_split_035.html#footnote-525-805" id="footnote-525-805-backlink">[805]</a> Marx sadece belli bir sayıdaki çalışma saatlerini (“değer”i) ifade edecek olan “emek parası”nın meta üreten bir toplumda metalar için evrensel bir eşdeğer işlevini neden göremeyeceğini açıklamıştır.<a href="../Text/gec10_split_035.html#footnote-525-806" id="footnote-525-806-backlink">[806]</a> Tam da böylelikle Ricardo’da hala görülebilen, meta değerini belirleyen emek değer teorisi<a href="../Text/gec10_split_035.html#footnote-525-807" id="footnote-525-807-backlink">[807]</a> ile “parasal değer”i belirleyen miktar teorisi arasındaki geleneksel ikiliği aştığı için Marx emek değer teorisi temelinde tutarlı ve bütünlüklü bir ekonomik teori geliştirebildi.</span></p>

  <p class="default"><span>“Parasal değer”in belirlenimini para metasının (altın ya da altın ve gümüş) meta değerinden başka bir kaynağa, yani “anlaşma”ya,<a href="../Text/gec10_split_035.html#footnote-525-808" id="footnote-525-808-backlink">[808]</a> devlet zoruna ya da sadece “meta değerlerinin yansıması”na atfetmeye yönelik her çaba çok ciddi çelişkilere yol açmak durumundadır. Bu durum başkaları arasında</span> <span class="ideitalik">Finanzkapital</span><span>’inde doğrudan toplam meta değeri ürününden (dolaşımdaki bütün metaların değerlerinin toplamından) türetilmiş bir “toplumsal olarak gerekli dolaşım değeri” teorisi geliştiren Rudolf Hilferding örneğinden de bellidir.<a href="../Text/gec10_split_035.html#footnote-525-809" id="footnote-525-809-backlink">[809]</a> Birinci Dünya Savaşı’ndan önce bile,<a href="../Text/gec10_split_035.html#footnote-525-810" id="footnote-525-810-backlink">[810]</a> Kautsky bu para teorisinin temel hatasını çözümlemişti, her ne kadar eleştirisini mantıksal sonucuna vardırmamış olsa da.<a href="../Text/gec10_split_035.html#footnote-525-811" id="footnote-525-811-backlink">[811]</a></span></p>

  <p class="default"><span>Dolayımsız bir “dolaşımdaki bütün metaların değerlerinin toplamı”ndan başlamak suretiyle Hilferding, Marx’ın para teorisinin temelini ihmal etti, yani: “Fiyat ile değer arasındaki fark, ürünü olduğu emek zamanı ile ölçülen meta ile mübadele edildiği emek zamanının ürünü arasındaki fark – bu fark metaların gerçek mübadele değerlerinin ifade edildiği bir ölçü olarak hareket etmek üzere üçüncü bir metayı gerektirir. Çünkü fiyat değere eşit değildir, dolayısıyla değeri belirleyen öğe –emek zamanı– fiyatların ifade edildiği öğe olamaz, çünkü emek zamanı o zaman kendi kendinin eşdeğeri ve eşdeğer olmayanı olarak kendini aynı zamanda hem belirleyen hem de belirlemeyen olarak ifade etmek zorunda kalacaktı.”<a href="../Text/gec10_split_035.html#footnote-525-812" id="footnote-525-812-backlink">[812]</a></span></p>

  <p class="default"><span>Hilferding’in “bütün metaların değerlerinin toplamı” bölü paranın dolaşım hızı formülü böylece iki türlü anlamsızdır: birincisi, “bütün metaların değerlerinin toplamı” ancak mübadele yoluyla ve farklı oranlarda toplumsal olarak gerekli emek zamanına indirgenebilen türdeş olmayan emek miktarlarının toplamını temsil ettiği için; ikincisi, böyle bir emek miktarı paranın dolaşım hızı ile bölünemeyeceği için: beş milyon iş saati bölü yılda 25 kez el değiştiren altın sikkeler ya da banknotlar boş bir formüldür.</span></p>

  <p class="default"><span>“Bütün metaların değerlerinin toplamı”nın yerini “bütün metaların fiyatlarının toplamı”<a href="../Text/gec10_split_035.html#footnote-525-813" id="footnote-525-813-backlink">[813]</a> alırsa ve fiyatın</span> <span class="ideitalik">değerin parasal ifadesi</span> <span>(parasal biçimi) olduğu kabul edilirse, o zaman fiyatların toplamı bir</span> <span class="ideitalik">ilişki</span> <span>olarak görülebilir, yani metaların değişen değeri ile para metasının değişen değeri arasındaki ilişki, para materyali. Para sorununun her Marksist çözümlemesi bu</span> <span class="ideitalik">ilişkinin</span> <span>bir çözümlemesinden başlamalıdır.<a href="../Text/gec10_split_035.html#footnote-525-814" id="footnote-525-814-backlink">[814]</a> Marx bu anlamda üç farklı gelişme yasasına tekabül eden üç farklı para biçimi ayrımı yapar:</span></p>

  <p class="default"><span>1. Saf madeni para. Saf madeni para –çözümlememizi basitleştirmek için yalnızca altın parayı madeni para sayacağız– burada kalıcı bir değere (içerdiği toplumsal olarak gerekli emek miktarına) sahiptir, dolaşımdaki hacmi dolaşımdaki meta değerlerinin dinamiği ve realize edilecek ödemeler tarafından belirlenir. Altının değeri sabit kalırken, meta değerlerinin toplamı (emek üretkenliğindeki bir artıştan ya da üretimdeki bir gerilemeden dolayı) düşerse, altın paranın dolaşımı azalacak ya da metaların fiyatları düşecek ve tasarrufta bir artış ile altın para pazardan çekilecektir. Altının değeri sabit kalırken, meta değerlerinin toplamı (üretimde bir artış ya da istikrar ya da emek üretkenliğinde bir düşüşten dolayı) yükselirse, altın paranın dolaşımı artacaktır (yastık altındaki altın dolaşıma sokulacaktır). Tersi durumda: Altın madenciliğindeki emek üretkenliğinde ani bir artıştan dolayı altının değeri düşerse, başka metaların fiyatları yükselecektir, meta değerlerinin toplamında bir değişim olmaması koşuluyla. Altın madenciliğindeki emek üretkenliğinde ani bir düşüşten dolayı altının değeri yükselirse ve meta değerlerinin toplamı sabit kalırsa, fiyatlar düşecektir.<a href="../Text/gec10_split_035.html#footnote-525-815" id="footnote-525-815-backlink">[815]</a> Bununla birlikte, bu örnekler istisnai ve marjinaldir. Kilit nokta dolaşımdaki para hacminin metaların fiyatlarının (bu da nihai olarak bütün metaların değerlerinin toplamı ile altının değeri arasındaki ilişki tarafından belirlenir) altın paranın dolaşım hızı ile bölünmesi tarafından belirlenmesidir. Özerk değişken her zaman metaların dolaşımı ve değeridir; altın paranın dolaşıma girmesi ve çıkması kapitalist yeniden üretimin gereksinimlerinin bir fonksiyonudur.</span></p>

  <p class="default"><span>2. Dolaşım araçlarını ekonomize etmek ve krediyi genişletmek için saf altın paranın yerini alan konvertibl kağıt para (ya da küçük gümüş sikkeler). Burada altın para için olan ile aynı yasa geçerlidir, tek koşul bu kağıt paraların aşırı miktarda basılmamasıdır. Bu koşula uyulursa, böyle bir para “altın kadar iyidir” ve tıpkı altın gibi herhangi bir zamanda dolaşımdan çekilebilir ve daha sonra tekrar dolaşıma sokulabilir. Ancak o tekabül ettiği altın miktarından daha büyük miktarlarda basılırsa, konvertibl kağıt para otomatik olarak değer kaybeder. Örneğin, 1 ons altın = 1 ton çelik denklemi verili emek miktarlarını karşılaştırır; böylece 1 ons altın 80 mark yerine 160 mark tarafından temsil edilirse bu hiçbir şekilde altının ya da çeliğin değerini değiştirmez. Fakat fazladan ödenen para her 10 marklık banknotun şimdi eski altın miktarının yarısını temsil ettiği anlamına gelir. Dolayısıyla değeri yarı yarıya düşmüştür – başka bir deyişle, çeliğin (kağıt para cinsinden) fiyatı iki katına çıkmıştır.<a href="../Text/gec10_split_035.html#footnote-525-816" id="footnote-525-816-backlink">[816]</a></span></p>

  <p class="default"><span>3. Konvertibl olmayan ve zorunlu bir kuru olan kağıt para. Esas olarak, bu para da konvertibl kağıt para ile aynı yasaya uyar fakat önemli bir farkla: meta değeri ile altının değeri arasındaki ilişki burada artık doğrudan verili olmadığı için, ne kadar altının bu kağıt para tarafından nesnel olarak temsil edildiği ancak</span> <span class="ideitalik">post festum</span> <span>belirlenebilir. Bunun göstergesi de bu kağıt paranın</span> <span class="ideitalik">altın</span> <span>(“serbest” piyasada ya da “kara” borsada)</span> <span class="ideitalik">ve yabancı döviz karşısındaki</span> <span>kuru olacaktır.</span></p>

  <p class="default"><span>Dolayısıyla enflasyon ancak kağıt para durumunda anlamlı bir kavramdır.<a href="../Text/gec10_split_035.html#footnote-525-817" id="footnote-525-817-backlink">[817]</a> “Altın enflasyonu” terimi “demir enflasyonu” kadar anlamsızdır: doğru kavram burada enflasyon değil fakat metanın değerinde bir düşüştür. 16’ncı yüzyılda olduğu gibi, 1849 sonrası ya da 1890 sonrasındaki değerli madenlerin değerindeki ani bir düşüşün (Transvaal ve altın üretiminde siyanür kullanımı) kağıt paradaki yoğun enflasyona benzer fiyat artışlarına yol açtığı doğrudur. Fakat önemli bir fark hemen göze çarpar. Altın değer yitirince hala tasarruf için kullanılabilir, buna karşın devalüe olmuş kağıt para tipik olarak dolaşımda tutulur ve giderek tasarruf açısından yararsız hale gelir.<a href="../Text/gec10_split_035.html#footnote-525-818" id="footnote-525-818-backlink">[818]</a> Dolayısıyla “enflasyon” terimi ancak sikkelerin içindeki altın miktarı düşürüldüğü, yani sikkeler tağşiş edildiği zaman kullanılabilir. Fakat bu durum, “enflasyonist sikkeler”in tasarruf için biriktirilebilir olmaktan çıkıp Gresham’ın iyi bilinen yasası gereği dolaşımda kalmaya devam etmesi kuralını bütünüyle doğrular. Bu nedenle Hofmann 1890’lardan itibaren tekellerin egemenliğine denk gelen yükselen geçim maliyetlerinin “tarihsel enflasyon”un başlangıcına işaret ettiğini iddia ederken yanılmaktadır. <a href="../Text/gec10_split_035.html#footnote-525-819" id="footnote-525-819-backlink">[819]</a> O dönemin yükselen fiyatları, özellikle düşen altın üretim maliyetlerinin bir sonucu olarak altının değerindeki düşüş dahil olmak üzere başka etkenlerle açıklanabilir.<a href="../Text/gec10_split_035.html#footnote-525-820" id="footnote-525-820-backlink">[820]</a> “Tarihsel enflasyon”dan söz etmek için en erken zaman Birinci Dünya Savaşı’ndan sonrası ve daha doğrusu ancak 1929-32 Büyük Bunalımı aşıldıktan sonrasıdır.</span></p>

  <p class="default"><span>Altın para kullanan gelişmiş kapitalist ülkelerde kağıt para enflasyonu ilk kez silahlanma ve savaşın yol açtığı devlet harcamalarındaki şişkinlik ile birlikte (bütçe açıkları para basarak kapatılmaya başladığı zaman) ortaya çıktı.<a href="../Text/gec10_split_035.html#footnote-525-821" id="footnote-525-821-backlink">[821]</a> Metaların fiili üretim ve dolaşım süreci çerçevesinde kredi olanaklarını genişletmenin bir mekanizması olarak enflasyonu hem burjuva siyasal iktisatçıları hem de kapitalist politikacılar tarafından sorumsuzca diye reddedildi.<a href="../Text/gec10_split_035.html#footnote-525-822" id="footnote-525-822-backlink">[822]</a> Bu görüşün arkasındaki mantık sadece pazar ekonomisinin içkin yasalarının normal dengeyi restore edebileceği ve bu sürece her türlü “yapay” müdahale girişiminin uzun vadede ekonominin toparlanmasını tehlikeye sokacağı ve bunalımın çelişkileri ve nedenlerini katlayacağı idi.<a href="../Text/gec10_split_035.html#footnote-525-823" id="footnote-525-823-backlink">[823]</a></span></p>

  <p class="default"><span>Bu “ortodoks” para anlayışı kuşkusuz bir doğruluk payı içeriyordu. Kapitalist aşırı-üretim bunalımları başka şeyler arasında belli sermayelerin yığınsal bir devalorizasyonu yoluyla (daha yüksek bir sermayenin organik bileşimine rağmen) toplam sermayenin valorizasyonunu kolaylaştırmak biçimindeki nesnel işlevi yerine getirir. Üretken ve kurgusal sermayelerin bu devalorizasyonu eşit bir biçimde ve her bireysel işletmenin sermaye yatırımıyla orantılı olarak meydana gelmez. Seçici bir süreçtir bu, burada geri ve sahte işletmeler tamamen elenirken teknik olarak ileri işletmeler hayatta kalır. Ortalama üretkenliğe sahip fabrikalar iflastan kurtulsa da önderlik eden fabrikalardan daha fazla zarar görür. Böylece bir aşırı-üretim bunalımı kapitalist üretim tarzı içinde meta üretiminde meta değerini belirleyen toplumsal olarak gerekli emek zamanı olarak emek üretkenliğini artırmak için ve bir iflaslar dalgasıyla toplumsal emeği nesnel olarak israf eden firmaları eleyerek metaların düşen değerine rağmen genişletilmiş yeniden üretimin tekrar yoluna devam etmesini sağlamak için uygun olan mekanizmadır. Refah ve “aşırı ısınma” evresinde artmış olan fiyatlar şimdi metaların değerindeki düşüşe göre ayarlanır ve artı-kârlar büyük ölçüde elenir. Bir aşırı-üretim bunalımı (yukarıda kaydettiğimiz gibi) aynı zamanda sermayenin devalorizasyonu yoluyla ortalama kâr oranında yenilenmiş bir yükselişi ve artı-değer oranında bir artışı da periyodik olarak mümkün kılan mekanizmadır. Bu ise “öncü” firmalarda sermaye birikiminde bir artışa izin verir ki bu da daha da yüksek bir emek üretkenliği ve dolayısıyla bireysel kapitalistler için artı-kârların yeniden ortaya çıkması demektir.</span></p>

  <p class="default"><span>Şişkin bir kredi ve enflasyon kapitalist ekonominin böyle bir “hijyenik temizliği”ni önlerse –başka bir deyişle, fiyatlarda periyodik bir düşüş, pazar fiyatlarının meta değerlerine (üretim fiyatlarına) periyodik bir ayarlaması yapay olarak önlenirse– zaten sektörlerindeki ortalama emek üretkenliğinin altına düşmüş olan bir dizi kapitalist işletme uzun bir süre için sermayelerinin devalorizasyonu ya da iflastan kurtulabilir. O zaman “sağlıklı” işletmeleri hasta ya da tamamen sahte işletmelerden ayırdetmek zorlaşır.<a href="../Text/gec10_split_035.html#footnote-525-824" id="footnote-525-824-backlink">[824]</a> Bununla birlikte, bu durum uzun vadede üretim kapasitesi ile parasal olarak efektif talep arasındaki dengesizliği artırabilir ancak: dolayısıyla o çarpışmanın sadece ertelenmesi tehlikesini içerir.<a href="../Text/gec10_split_035.html#footnote-525-825" id="footnote-525-825-backlink">[825]</a> 1929-32 Büyük Bunalımı’nın etkisi, kapsamı ve süresi kaçınılmaz olarak egemen iktisadi ideolojinin bir revizyonuna yol açtı, çünkü şimdi burjuva iktisadi politikasının önceliklerinde bir kayma vardı. Uzun vadeli parasal istikrarsızlık şimdi daimi işsizlik ve durgun üretimin kısa ve orta vadeli tehlikelerinden daha az tehdit edici sayılıyordu. Sermayenin valorizasyonu açısından, bu değişim kuşkusuz meşru ve haklı idi. Ciddi toplumsal ve siyasal mülahazalar da ABD’de İkinci Dünya Savaşı’ndan önce bile ve geriye kalan emperyalist devletlerde özellikle savaş sonrası dönemde burjuva sınıfın yeni tutumunun ardında yatıyordu. Çünkü toplumsal güçlerin uluslararası ilişkisindeki değişim kitlesel bir işsizliğin yinelenmesinin şimdi geç kapitalizm için felaket niteliğinde bir toplumsal bunalıma denk olacağı anlamına geliyordu.</span></p>

  <p class="default"><span>Bütün bu nedenlerden dolayı, en önemli tekelci sermaye gurupları ve emperyalist hükümetler, 1929-32’de yaşanan türden kataklizmik ekonomik bunalımları yenmek ya da önlemek için bir araç olarak birbiri ardına daimi kurumsallaşmış enflasyonu seçtiler. Burjuva siyasal iktisadında Keynes’in başlattığı “devrim” önceliklerdeki bu değişimin bilinçli bir ideolojik ifadesi idi. Zamanın birçok beyanatı emperyalizmin ekonomik politikasında bilinçli bir dönüşten söz etmenin uygun olduğunu göstermek için buraya alınabilir.<a href="../Text/gec10_split_035.html#footnote-525-826" id="footnote-525-826-backlink">[826]</a> Burada sadece bizzat Keynes tarafından yapılmış böyle bir beyanı alıntılamamız yeterlidir: “Dünya fiyatlarını artırmanın tüm dünyada borç harcamasını artırmaktan başka hiçbir etkin yolu yoktur. ... Böylece ilk adım kamu otoritesinin inisiyatifinde atılmalıdır ve kısır döngüyü kırmak ve ilerleyen bozulmayı durdurmak için yeterli olacaksa muhtemelen büyük bir ölçekte ve kararlılıkla örgütlenmiş olmalıdır... Şimdiye kadarki argümanları izlemiş olan bazı şüpheciler savaştan başka hiçbir şeyin büyük bir resesyonu sonuca vardıramayacağını düşünüyorlar. Çünkü şimdiye dek savaş hükümetin büyük ölçekli borç harcamasının tek maddesi oldu. .. Umarım hükümetimiz bu ülkenin barışın görevlerinde bile enerjik olabileceğini gösterecektir.”<a href="../Text/gec10_split_035.html#footnote-525-827" id="footnote-525-827-backlink">[827]</a></span></p>

  <p class="default"><span>Teknik olarak, daimi enflasyon 19’uncu yüzyılın sonlarından itibaren</span> <span class="ideitalik">banka parasının</span> <span>genişlemesi ile görünmeye başladı. Konvertibl kağıt para (itibari altın) son yüzyılda</span> <span class="ideitalik">dolaşım kredisini</span> <span>garantilemenin bir aracı olarak basıldı. Bu kağıt para basımının hacmi büyük ölçüde kırdırılacak poliçe, çek veya senetlerin hacmine göre değişiyordu, yani kapitalist meta dolaşımının doğrudan gereksinimlerine sıkıca uyarlanmış idi. Böylesi bir kağıt para spekülasyon yoluyla krediyi</span> <span class="ideitalik">yaymanın</span> <span>bir aracı olarak yaratılabilirdi ancak: herşeyden önce o bu açıdan inisyatifi ele alan ticaeri sermaye idi. Cari hesaptaki mevcuttan daha fazla para çekme pratiği daha da yaygınlaşınca durum değişti.<a href="../Text/gec10_split_035.html#footnote-525-828" id="footnote-525-828-backlink">[828]</a> Bankalar tarafından kredi verilmesi şimdi metaların fiili dolaşımından çok daha özgür hale geldi; inisiyatif ticari sermayeden üretim alanındaki büyük şirketlere geçti. Bu şirketler şimdi cari hesaplarındaki mevcuttan daha fazlasını çekme yoluyla, yani banka parasıyla üretim için kredi alabiliyordu.<a href="../Text/gec10_split_035.html#footnote-525-829" id="footnote-525-829-backlink">[829]</a> Böylece para hacmi iki yerine üç parçası olan tersine çevrilmiş bir piramid haline geldi: altından bir taban, onun üstünde daha geniş bir kağıt para katmanı ve onun da üstünde daha da geniş bir banka parası katmanı.</span></p>

  <p class="default"><span>Bununla birlikte, merkez bankası otoritelerinin toplam para miktarı üzerindeki kontrolü altın standardı temelindeki mali ortodoksinin kurallarına itaat etmeye devam ettiği sürece, para yaratma yöntemlerinin genişlemesi dolaşımdaki</span> <span class="ideitalik">faux frais</span> <span>[üretken olmadığı halde zorunlu olan ikincil maliyetleri] ekonomize etmek için tasarlanmış saf teknik bir süreç olarak kaldı. Ne var ki “Keynes devrimi” para yaratmanın yalnızca biçimini değil içeriğini de dönüştürdü. Banka parası ya da mevduatlar artı banka cari hesapları üzerinden fazla çekişler bundan böyle enflasyonun ana kaynağı oldu.</span></p>

  <p class="default"><span>Başlangıçta, hem Keynes’in hem de benzer görüşlere sahip Alman para teorisyenlerinin teşvikiyle burjuva devleti bu dönüşümde inisiyatifi ele aldı. Açık finansmanı –başka bir deyişle, bütçe açıklarının ek “parasal olarak efektif talep” yaratmak için kullanılması– devletin izlediği uzun vadeli strateji idi. Enflasyonun ana kaynağı olarak kamu harcamalarının rolü İkinci Dünya Savaşı’nda daha da belirgin hale geldi. Ancak savaştan sonraki yeni “genişleme tonlu uzun dalga” sırasında gerçek devlet harcamaları hala önemli olmasına karşın nihai olarak daimi enflasyon dinamiğinde ikincil öneme sahip oldu.</span> <span class="ideitalik">Bundan böyle enflasyonun ana kaynağı bankaların özel sektöre verdiği ve merkez bankaları ve hükümetlerin güvencesindeki cari hesap üzerinden fazla para çekme hakkının genişlemesi oldu</span> <span>– başka bir deyişle, kapitalist şirketlere üretim kredisi ve hanelere tüketici kredisi (herşeyden önce ev ve dayanıklı tüketim malları satın alımı için).</span> <span class="ideitalik">Böylece bugünkü daimi enflasyon kredi parasının daimi enflasyonu ya da genişletilmiş yeniden üretimin</span> <span>(artı-değeri realize etmek ve sermaye birikimi için ek araçların)</span> <span class="ideitalik">uzun vadeli kolaylaşması için geç kapitalizme uygun para yaratma biçimidir</span><span>.</span></p>

  <p class="default"><span>Çağdaş daimi enflasyonun kökeni ve doğasına ilişkin bu açıklama Marksizmi yardıma çağıran birçok çevrelerde reddedilmeye devam ediyor. Bu çevreler askeri harcamaların enflasyonun tek ya da en azından başlıca kaynağını oluşturduğu anlayışına inatla sarılıyorlar. Ne var ki rakamların dili açık. Bunun için İkinci Dünya Savaşı’nın sonundan beri ABD ekonomisindeki farklı toplam rakamlara ilişkin aşağıdaki dizileri karşılaştırmak yeterli:<a href="../Text/gec10_split_035.html#footnote-525-830" id="footnote-525-830-backlink">[830]</a></span></p>

  <table border="1" class="calibre2" width="100%">
    <tbody class="calibre3">
      <tr class="calibre4">
        <td class="calibre5">
          <p class="table-contents"><span class="ideitalik">Yıl</span></p>
        </td>

        <td class="calibre5">
          <p class="table-contents"><span class="ideitalik">A</span></p>

          <p class="table-contents"><span class="ideitalik">Gayrisafi Milli Hasıla</span></p>

          <p class="table-contents"><span>(milyar dolar)</span></p>
        </td>

        <td class="calibre5">
          <p class="table-contents"><span class="ideitalik">B</span></p>

          <p class="table-contents"><span class="ideitalik">Kamu Borcu</span></p>
        </td>

        <td class="calibre5">
          <p class="table-contents"><span class="ideitalik">C</span></p>

          <p class="table-contents"><span class="ideitalik">Özel Borçlar</span></p>
        </td>

        <td class="calibre5">
          <p class="table-contents"><span class="ideitalik">A’nın yüzdesi olarak B</span></p>
        </td>

        <td class="calibre5">
          <p class="table-contents"><span class="ideitalik">A’nın yüzdesi olarak C</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>1946</span></p>
        </td>

        <td class="calibre5">
          <p class="table-contents"><span>208.5</span></p>
        </td>

        <td class="calibre5">
          <p class="table-contents"><span>269.4</span></p>
        </td>

        <td class="calibre5">
          <p class="table-contents"><span>153.4</span></p>
        </td>

        <td class="calibre5">
          <p class="table-contents"><span>129.4</span></p>
        </td>

        <td class="calibre5">
          <p class="table-contents"><span>73.6</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>1950</span></p>
        </td>

        <td class="calibre5">
          <p class="table-contents"><span>284.8</span></p>
        </td>

        <td class="calibre5">
          <p class="table-contents"><span>239.4</span></p>
        </td>

        <td class="calibre5">
          <p class="table-contents"><span>276.8</span></p>
        </td>

        <td class="calibre5">
          <p class="table-contents"><span>84.0</span></p>
        </td>

        <td class="calibre5">
          <p class="table-contents"><span>97.2</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>1955</span></p>
        </td>

        <td class="calibre5">
          <p class="table-contents"><span>398.0</span></p>
        </td>

        <td class="calibre5">
          <p class="table-contents"><span>269.8</span></p>
        </td>

        <td class="calibre5">
          <p class="table-contents"><span>392.2</span></p>
        </td>

        <td class="calibre5">
          <p class="table-contents"><span>67.8</span></p>
        </td>

        <td class="calibre5">
          <p class="table-contents"><span>98.5</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>1960</span></p>
        </td>

        <td class="calibre5">
          <p class="table-contents"><span>503.7</span></p>
        </td>

        <td class="calibre5">
          <p class="table-contents"><span>301.0</span></p>
        </td>

        <td class="calibre5">
          <p class="table-contents"><span>566.1</span></p>
        </td>

        <td class="calibre5">
          <p class="table-contents"><span>59.7</span></p>
        </td>

        <td class="calibre5">
          <p class="table-contents"><span>112.4</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>1965</span></p>
        </td>

        <td class="calibre5">
          <p class="table-contents"><span>684.9</span></p>
        </td>

        <td class="calibre5">
          <p class="table-contents"><span>367.6</span></p>
        </td>

        <td class="calibre5">
          <p class="table-contents"><span>870.4</span></p>
        </td>

        <td class="calibre5">
          <p class="table-contents"><span>53.7</span></p>
        </td>

        <td class="calibre5">
          <p class="table-contents"><span>127.1</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>1969</span></p>
        </td>

        <td class="calibre5">
          <p class="table-contents"><span>932.1</span></p>
        </td>

        <td class="calibre5">
          <p class="table-contents"><span>380.0</span></p>
        </td>

        <td class="calibre5">
          <p class="table-contents"><span>1,247.3</span></p>
        </td>

        <td class="calibre5">
          <p class="table-contents"><span>40.8</span></p>
        </td>

        <td class="calibre5">
          <p class="table-contents"><span>133.8</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>1973</span></p>
        </td>

        <td class="calibre5">
          <p class="table-contents"><span>1,294.9</span></p>
        </td>

        <td class="calibre5">
          <p class="table-contents"><span>600.0</span></p>
        </td>

        <td class="calibre5">
          <p class="table-contents"><span>1,700.0</span></p>
        </td>

        <td class="calibre5">
          <p class="table-contents"><span>46.3</span></p>
        </td>

        <td class="calibre5">
          <p class="table-contents"><span>131.2</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>1974</span></p>
        </td>

        <td class="calibre5">
          <p class="table-contents"><span>1,395.0</span></p>
        </td>

        <td class="calibre5">
          <p class="table-contents"><span>700.0</span></p>
        </td>

        <td class="calibre5">
          <p class="table-contents"><span>2,000.0</span></p>
        </td>

        <td class="calibre5">
          <p class="table-contents"><span>50.0</span></p>
        </td>

        <td class="calibre5">
          <p class="table-contents"><span>140.0</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5"/>

        <td class="calibre5"/>

        <td class="calibre5"/>

        <td class="calibre5"/>

        <td class="calibre5"/>
      </tr>
    </tbody>
  </table>

  <p class="default"><span>Resmi tamamlamak için ABD’deki toplam özel borcun 1925 ile 1945 arasında pratikte sabit kaldığını eklemek yeterlidir (1925’te 131.2 milyar dolar; 1945’te 139.7 milyar dolar); bu borcun muazzam genişlemesi ancak İkinci Dünya Savaşı’ndan sonra başlar. Batı Almanya’da kağıt para dolaşımı 1955’te 14 milyar marktan 1973’te 47.5 milyar dolara yükseldi, fakat yurtiçindeki firmalara ve özel şahıslara banka kredileri aynı dönemde 63 milyar marktan 631 milyar marka yükseldi. Japonya’da kağıt para dolaşımı 1950’de 422 milyar yenden 1970’te 5,556 milyar yene yükseldi, fakat banka kredileri 1952’de 2,500 yenden 1970’te 39,500 milyar yene çıktı. Görece küçük askeri harcamaları olan bir ülke olan Belçika örneği de dikkate değer. 1962-71 döneminde kamu sektörüne banka kredileri 210 milyar Belçika frankına yükseldi, yani neredeyse iki katına çıktı, bu arada özel ekonomiye banka kredileri 72 milyardan 340 milyar Belçika frankına çıktı, ya da yaklaşık beş kat arttı. Ancak, aynı dönemde, sabit fiyatlarla Gayrisafi Milli Hasıla yüzde 55 kadar arttı. Bu kredi yaratımının enflasyonist karakteri barizdir.</span></p>

  <p class="default"><span>Daimi enflasyon görüngüsünün çağdaş bilinci, geleneksel modele zıt olarak, fiyatların bariz aşırı-üretim –resesyon– zamanlarında düşmeyi durdurup hatta yükselmeye devam ettiği zaman büyümeye başladı. Büyük Bunalım elbette kapitalist aşırı-üretim bunalımlarında daha önce görülmüş olan her şeyin ötesinde bir ölçekte fiyatlarda muazzam bir çöküşe yol açtı. 1938 bunalımı da benzer şekilde fiyatlarda keskin bir düşüşe yol açtı.</span></p>

  <p class="default"><span>1940-46 yıllarının genel fiyat artışlarından sonra çelişkili bir gelişme boy gösterdi: bütün beklentilerin tersine, fiyatlar savaş sonrası ilk yıllarda dik bir biçimde yükseldi, ABD’de hariç, burada fiyatlar 1949 resesyonunda hafif de olsa geriledi. Ardından “Kore Savaşı Canlanması” fiyatlara taze bir rüzgar verdi. ABD’de 1953, 1957 ve 1960 yıllarının resesyonları her durumda perakende fiyatlarda da bir artışa yol açtığı zaman “daimi enflasyon”un etkisi görünür hale geldi (1953’te toptan fiyatlar bir kez daha hafifçe geriledi). 1970-71 resesyonunda fiyatlarda süren artış özellikle belirgin idi ve 1974 yılı resesyonunda daha da belirgin hale geldi.</span></p>

  <p class="default"><span>Böylece “sürüngen enflasyon”u tanımlamak için yepyeni bir terminoloji oluştu, bu durum geç kapitalizmin gerçekte otuz yıldan fazla bir süredir daimi enflasyon koşulları altında yaşadığının gecikmiş bir biçimde farkına varılmasını yansıtıyordu. Galbraith daha 1958’de demişti: “Mevcut tutumlar ve hedefler bizi ekonomiyi enflasyonun anormal değil normal bir olasılık olarak görülmesi gerekecek bir kapasitede çalıştırmaya zorluyor”.<a href="../Text/gec10_split_035.html#footnote-525-831" id="footnote-525-831-backlink">[831]</a></span></p>

  <p class="default"><span>Kredinin ya da kredi parasının (banka parası) genişlemesinin enflasyonist bir etkisi olduğu nasıl kanıtlanabilir? Bu enflasyon nasıl ölçülebilir? İlk bakışta yanıtlamak basit gibi: metaların fiyatlarındaki artış ile. Ancak böyle bir basitleştirme Hilferding’in döngüsel uslamlamasına düşme riskini taşır. Fiyatlar metaların değerlerinin parasal ifadesi olduğu için para enflasyonu yükselen fiyatlardan otomatik olarak çıkarsanamaz. Meta fiyatları daima iki metanın değerleri arasındaki bir ilişkiyi ifade eder – belli bir meta ve altın. Bu ilişkinin</span> <span class="ideitalik">her iki</span> <span>tarafının gelişimi ve korelasyonu çözümlememizin temelini oluşturmalıdır. Bir önemli etken daha dikkate alınmalıdır, bu etken bir ölçüde Keynesçi ekol tarafından doğru olarak ifade edilmiştir. Parasal olarak efektif olan talebin satın alma gücü olarak para, sadece süregelen meta üretimi</span> <span class="ideitalik">akışı</span> <span>ile karşılaştırılmamalıdır, çünkü onun bir de</span> <span class="ideitalik">harekete geçirici</span> <span>etkisi vardır – başka bir deyişle, kendisi verili bir metalar</span> <span class="ideitalik">stoğunun</span> <span>akışkanlığını restore edebilir.<a href="../Text/gec10_split_035.html#footnote-525-832" id="footnote-525-832-backlink">[832]</a> Bu işlev bir aşırı-üretim bunalımında özellikle önemlidir. Büyük satılmamış meta stokları elde mevcut iken, bankalar ya da merkez bankaları sistemi ek mübadele araçları yaratmak için kullanılırsa, bu ek para miktarının etkisi fiyatları artırabilir, fakat enflasyonist olmak zorunda değildir.<a href="../Text/gec10_split_035.html#footnote-525-833" id="footnote-525-833-backlink">[833]</a> Çünkü o sürmekte olan meta hasılasının mübadelesine yardımcı olmakla kalmaz, vadesi gelen ödemelerin yapılmasını da kolaylaştırıp böylece daha önce satılamadıkları için dolaşımdan çekilmiş olan metaları tekrar dolaşıma sokabilir. Bu nedenle, Keynesçi ve yeni Keynesçi ekol, ek dolaşım ya da ödeme araçları yaratımının ancak bütün “üretim faktörleri” tam olarak kullanılıyor ise enflasyonist bir etkisi olacağı şeklindeki genel tezi öne sürmüştür.<a href="../Text/gec10_split_035.html#footnote-525-834" id="footnote-525-834-backlink">[834]</a></span></p>

  <p class="default"><span>Büyük satılamaz mal stokları kullanılmayan üretim kapasiteleri var iken ve üretim aygıtı tam yüklü olarak çalışıyor iken ek kağıt ve banka parası miktarlarının tamamen farklı etkileri olduğu tartışılmaz bir gerçektir. Fakat Keynesçi tez sadece kısmen doğrudur. Bu tezin temel zaafı toplama (agregat) değerleri yeterince farklılaştırmadan kullanmasında ve otomatik ve dolayımsız tepkilere olan inancında yatar. Resesyon ve bunalım dönemlerinde para miktarında bir artışın tüketici mallarının satışını artırabileceği doğrudur (ancak öyle olsa bile belli bir sabit oranda olmak zorunda değildir). Bununla birlikte, bu artış, pazarın uzun vadede genişleyeceği beklentileri de var ise ve kâr oranı artırılır ise (özellikle kapitalistler resesyonun başında bu oranı çok düşük buluyordular ise) ancak o zaman üretken yatırımlarda bir artışa yol açacaktır. Bu olmazsa ya da girişimcilerin aradığı ölçüde olmazsa, özel yatırımlar olmaz ya da beklenen hacimde olmaz.<a href="../Text/gec10_split_035.html#footnote-525-835" id="footnote-525-835-backlink">[835]</a> Devlet harcamaları, bütçe açıkları, vergi indirimleri vs’nin farklı biçimlerinin çarpan etkisi, dolayısıyla farklı konjonktürlerde çok büyük ölçüde değişebilir. Üretken yatırımlar –yani üretilen değerde bir artışa yol açan yatırımlar– üretken olmayan yatırımlardan çok daha yüksek bir çarpan etkisine sahiptir. Belli koşullar altında, atıl sermayenin bir biçiminden ötekine geçişten başka bir şeyi gerçekten temsil etmeyen ekonomik işlemlerin –örneğin spekülasyon amacıyla arsa almak için hisse satışı ya da tersi– çarpan etkisi o denli küçük olabilir ki en fazla ekonominin toplam cirosunu ancak çok hafifçe artırabilir. Dolayısıyla kredi genişlemesinin enflasyonist etkisini daha net olarak tanımlamak için üç eğilimin birbiriyle ilişkisini kurmak gereklidir:</span></p>

  <p class="default"><span>1. Kapitalist dünyadaki genel meta üretimindekine kıyasla altın sanayisindeki emek üretkenliğinin gelişimi ve dolayısıyla altınla ifade edilen meta fiyatlarının uzun vadeli eğilimleri;</span></p>

  <p class="default"><span>2. Toplam değer hasılasına (yani üretim hacmi çarpı ortalama meta değeri) kıyasla para miktarının gelişimi, para dolaşımının hızını dikkate alarak.</span></p>

  <p class="default"><span>3. Fiyat gelişiminin yapısal sorunları, yani toptan ve perakende fiyatlarını hammadde ve tarımsal mallar fiyatlarının ve sınai nihai malların fiyatlarının ve dış pazardaki fiyatlarla dünya pazarındaki ihracat fiyatlarının vs farklı gelişimi.</span></p>

  <p class="default"><span>Sonuncu madde kredi parası enflasyonunun geç kapitalist tekellerin</span> <span class="ideitalik">özgül</span> <span>gereksinimlerinin sonucu mu yoksa sadece artı-değeri realize etmenin ve sermayeyi valorize etmenin genel zorluklarının sonucu mu olduğunu bize söylemesi gerekir. Burada şu kadarı beklenebilir: para ve değer teorisi açısından “maliyet enflasyonu” tezinin haklı bir yanı yoktur.<a href="../Text/gec10_split_035.html#footnote-525-836" id="footnote-525-836-backlink">[836]</a> Tekelci kapitalizm koşullarında şirketler ancak bir likidite fazlası var ise maliyetlerdeki artışları otomatik olarak satış fiyatlarına, yani tüketicilere transfer edebilirler.<a href="../Text/gec10_split_035.html#footnote-525-837" id="footnote-525-837-backlink">[837]</a> Tersine, ücretler artarken para miktarı sabit kalırsa ya da sadece üretimdeki artışlara kendini ayarlarsa, o zaman</span> <span class="ideitalik">rekabet olmaksızın bile</span> <span>belli sanayilerde artan maliyetler fiyatlarda bir artışa yol açamaz. İstikrarlı döviz koşullarında, Marx’ın verili bir hasıla ve metaların değerinde ücretlerde bir artışın sadece kârları azalttığı ve fiyatları yükseltmediği teoremi mutlak olarak geçerlidir.<a href="../Text/gec10_split_035.html#footnote-525-838" id="footnote-525-838-backlink">[838]</a> “Maliyet enflasyonu” tezinin ardında yatan kapitalist bir pazar ekonomisinde ücret artışlarının nesnel etkilerinin bir çözümlemesi değil, fakat geç kapitalizmde şirketlerin banka parası sistemiyle artan üretim maliyetlerini otomatik olarak tüketiciye transfer etmek için gereken para miktarına ulaşmayı</span> <span class="ideitalik">garantiledikleri</span> <span>gözlemidir.<a href="../Text/gec10_split_035.html#footnote-525-839" id="footnote-525-839-backlink">[839]</a> Bu demektir ki fiyat artışlarının teknik nedeni “aşırı” ücret talepleri değil, fakat bankacılık sistemi ve para yaratımının tekelci sermayenin çıkarlarına özgül bir biçimde uyarlanmasıdır.</span> <span class="ideitalik">Daimi enflasyon, konjonktürel olarak görece hızlı sermaye birikimi ve görece yüksek istihdam düzeyleri koşullarında artı-değer ve kâr oranının hızlı bir biçimde inişe geçmesine karşı geç kapitalizme özgü bir frenleme mekanizmasıdır</span><span>.<a href="../Text/gec10_split_035.html#footnote-525-840" id="footnote-525-840-backlink">[840]</a></span></p>

  <p class="default"><span>Altın sanayisindeki emek üretkenliğinin gelişimi ancak dolaylı olarak hesaplanabilir. Birinci Dünya Savaşı’ndan önce Güney Afrika altın sanayisindeki “çalışma maliyetleri”, “madencilik maliyetleri”nin yaklaşık yüzde 85’ini oluşturuyordu. Bu rakamlar Marx’ın değişken sermaye ve üretim maliyetleri kategorilerine tam olarak uymaz, çünkü “çalışma maliyetleri” kategorisi kuşkusuz beyaz gözetmenler ve direktörlerin yüksek maaşları biçimindeki artı-değerin bir kısmını gizliyordu. Böylece, örneğin 1907’de bu madenlerin 17,697 beyaz büro çalışanı 5.94 milyon sterlin tutarında toplam maaş alırken, 165,000 beyaz olmayan emekçinin ayni ve nakdi maaşları toplamı sadece 9.8 milyon sterlin idi.Üretim yaklaşık 234,000 kg saf altın idi. Çalışma yılları sayısı (toplam insan gücü yılı başına toplam emek girdisi miktarı) yaklaşık 183,000 idi. 1940’ta üretim 400,000 kg saf altına ulaşırken, çalışma yılları sayısı 400,000’e yükselmişti. 1907’ye kıyasla böylece bir kg saf altın başına canlı emek girdisinde hafif bir artış olmuştu. Mevcut bilgiler ölü emek girdisini (değişmeyen sermaye) vermiyor, fakat elbette bu da artmıştı. Dolayısıyla iki dünya savaşı arasında altın üretimindeki ortalama emek üretkenliği durgun kaldı ve muhtemelen hafifçe geriledi.<a href="../Text/gec10_split_035.html#footnote-525-841" id="footnote-525-841-backlink">[841]</a></span></p>

  <p class="default"><span>1967’de aynı 400,000 emek birimi 1940’ta olduğunun iki katından fazlasını üretti; 950,000 kg saf altın. Bu arada 1907’de cevher tonu başına 6.14 dolar değer biçilen ve 1940’ta 5.15 dolar tutan ton başına toplam üretim maliyeti 8.36 dolara yükselmişti (devalüe edilmiş dolarla).<a href="../Text/gec10_split_035.html#footnote-525-842" id="footnote-525-842-backlink">[842]</a> 1973 yılı için ilgili rakamlar şöyle idi: 400,000 işçi ve gözetmen tarafından üretilmiş 852,000 kg altın, üretim maliyeti cevherin tonu başına 14.7 devalüe edilmiş 1973 doları, 1940 yılı değeri yaklaşık 4.05 dolara denk düşüyor. Benzer şekilde haftalık çalışma saatlerinde de bir düşüş olduğu için gerçekçi bir tahmine göre 1907 ile 1967 arasında</span> <span class="ideitalik">bir gram altının değeri yarıya inmiştir</span><span>; çalışma haftası 1973’te daha da kısaldığı için bu değerin hala 1907 değerinin yarısında kaldığı varsayılabilir. Güney Afrika’da üretilen altının değerindeki bu yüzde 50 azalma başka şeyler arasında en yoksul madenlerin kapatılıp Orange Serbest Eyaleti, Klerksdorp, Ewander ve Farwestrand’da yeni, zengin madenlerin açılmasına bağlanabilir, bu madenler Güney Afrika madenciliğinde cevher tonu başına ortalama altın getirisini 1955’te 6.67 gramdan 1965’te 10.78 grama yükseltti. Ayrıca, altın madenciliğinde bazı ciddi teknik iyileştirmeler devreye girmişti.<a href="../Text/gec10_split_035.html#footnote-525-843" id="footnote-525-843-backlink">[843]</a></span></p>

  <p class="default"><span>1967’den beri serbest piyasadaki “altın fiyatı”ndaki hızlı artış (yani dolar ve öteki dövizlerin değerindeki keskin düşüş) Güney Afrika altın sanayisinde önemli yapısal değişimler getirmişti. Daha az üretken madenler yeniden açıldı veya üretimlerini artırdı. En zengin madenlerin hasılası kısıldı. Çıkarılan cevher tonu başına altın içeriği 10.11 grama düştü ve daha düşecek. Aynı zamanda, cevher tonu başına net gelir 1970’te 3.9 randdan 1972’nin ilk 9 ayında 20.7 randa yükseldi (1974 sonbaharında 1 rand 1.4 – 1.5 dolara eşitti). Afrikalı madencilerin ücretleri kronik işgücü kıtlığının bir sonucu olarak açlık sınırının üsütne çıkarıldı (1974’te madencilerin sadece yüzde 22.5’i Güney Afrika Birliği’nden idi, madenlerdeki işgücünün geriye kalanı göçmen idi). Vardiya başına ücretler 1970’te 0.3 randdan 1974’ün sonunda 1.6 randa çıktı. Bununla birlikte, aynı zamanda, makineleşme daha büyük ölçekte uygulanmaya başlayınca emek üretkenliği de şimdi artmaya başlıyor, birkaç yıl içinde maden sahipleri işgücünün sadece yarısı ile şimdikinden daha fazla altın üretmeyi umuyor. Kısaca, 1 gr altının değeri şimdi aşağı doğru kaymaya başlıyor, tıpkı kapitalistçe üretilen bütün metaların değerinde olduğu gibi.<a href="../Text/gec10_split_035.html#footnote-525-844" id="footnote-525-844-backlink">[844]</a></span></p>

  <p class="default"><span>Aynı 1907-1967 dönemi içinde toplam emperyalist meta üretimi içinde emek üretkenliğindeki artışı hesaplamak daha kolaydır. Amerikan imalat sanayisinde çalışma saatleri sayısı 1907 ile 1967 arasında yüzde 71 arttı; oysa üretim endeksindeki artış yüzde 900’den fazla idi (endeks 80’den 738’e çıktı). Bu da emek üretkenliğinde yüzde 520’lik bir artış öngörüyor. Tarımda, 1907 ile 1967 arasında, çalışma saatleri sayısı yaklaşık üçte iki azalırken (endeks 95’ten 32’ye düştü), üretim yüzde 77 arttı.<a href="../Text/gec10_split_035.html#footnote-525-845" id="footnote-525-845-backlink">[845]</a> Bu altmış yıl içinde dolayısıyla tarımsal emek üretkenliği yüzde 540 arttı, aşağı yukarı sanayi ile aynı oranda.</span></p>

  <p class="default"><span>Öteki emperyalist ülkelerde 1907-14 döneminde emek üretkenliğindeki artış ABD’dekine eşit oldu, 1914-40 döneminde ise çok daha büyük küçük oldu, fakat daha sonra 1947-67 döneminde çok daha büyük idi.<a href="../Text/gec10_split_035.html#footnote-525-846" id="footnote-525-846-backlink">[846]</a> Dolayısıyla emek üretkenliğinin ABD’deki gelişimi ile emperyalist dünyanın toplam meta üretimindeki gelişimi arasında hiçbir büyük fark olmaması gerekir. Bu demektir ki emperyalist ülkelerde üretilmiş olan ortalama metanın değeri bugün Birinci Dünya Savaşı öncesinden beş ya da altı kez daha düşüktür. Altının değerinin o zamandan beri yaklaşık yüzde 50 düştüğü dikkate alınırsa, metaların altın cinsinden fiyatlarının ortalama olarak 1907’dekinden üç kez daha düşük olması gerekir.<a href="../Text/gec10_split_035.html#footnote-525-847" id="footnote-525-847-backlink">[847]</a> Gerçekte ise kağıt dolarlarla ifade edilen meta fiyatları 1907’dekinden üç kez daha yüksek.</span> <span class="ideitalik">Kağıt paranın bu dokuz kat devalüasyonu böylece kesin nesnel bir işlev gördü: metaların altın miktarıyla ifade edilen değerindeki ciddi düşüşü gizlemek, çünkü meta fiyatlarında hızlı ve kesintisiz bir düşüş, coğrafi genişleme olanaklarının yokluğunda uzun vadede kapitalist ekonomiyi işleyemezhale getirebilirdi</span><span>.<a href="../Text/gec10_split_035.html#footnote-525-848" id="footnote-525-848-backlink">[848]</a></span></p>

  <p class="default"><span>Burada Birinci Dünya Savaşı arefesinde Varga, Bauer ve Kautsky arasında ilginç bir tartışmaya yol açmış olan bir sorun çıkar: altın üretimindeki bir artış kendi içinde metaların (altın) fiyatlarında bir artış üretir mi?<a href="../Text/gec10_split_035.html#footnote-525-849" id="footnote-525-849-backlink">[849]</a> Bizce, bu tartışmanın her iki tarafındaki argümanlar emek değer yasasının sıkı bir uygulaması açısından yanlış idi. Varga’nın, merkez bankalarının “altın fiyatı”nı sabitlemek suretiyle altın üretiminin fiyatları artırmasını önleyebileceği tezi savunulamaz ve Kautsky ve Bauer tarafından inandırıcı bir biçimde çürütülmüştür.<a href="../Text/gec10_split_035.html#footnote-525-850" id="footnote-525-850-backlink">[850]</a> Kautsky altın üretiminde bir artışın ek bir genel talebi –başka bir deyişle, kapitalist meta üretimi pazarının bir genişlemesini– temsil ettiğini kanıtlamak amacıyla altının özel durumunda ısrar etti. Altın üretimi, bireysel bir meta olarak yalnızca (kuyumcular ve başkaları için) belli bir kullanım değerine sahip olmakla kalmayıp ayrıca</span> <span class="ideitalik">bütün</span> <span>metalarla mübadele edilebilir olmak gibi çok özel bir kullanım değerine de sahiptir. Böylece, altın kapitalizmde hiçbir zaman “satılamaz” hale gelemez. Bu doğrudur ve daha fazla ayrıntıya girmeye gerek yoktur. Ancak Kautsky, altın üreitiminin</span> <span class="ideitalik">hacminde</span> <span>bir artışın sadece</span> <span class="ideitalik">para</span> <span>sermayede<a href="../Text/gec10_split_035.html#footnote-525-851" id="footnote-525-851-backlink">[851]</a> bir artışa yol açacağı ve altının ayırdedici karakterinin de zaten dolaşıma sokulmak zorunda olmayıp tasarruf için hazine gibi saklanabilmek olduğu gerçeğini gözden kaçırdı. Dolayısıyla, Kautsky’nin sandığı gibi, yıllık altın üretiminin kendi değeri ile birlikte toplam meta talebini de artıracağı şeklinde otomatik bir kesinlik yoktur. Bunun olması, ek altın miktarının dolaşıma entegre olup olmayacağına bağlıdır, yani kapitalist ekonominin verili konjonktürüne, meta üretiminin hacmine, paranın dolaşım hızına, kredi hacmine (mübadele işlevi yanısıra bu para ile yapılacak ödemelere), vb bağlıdır.</span></p>

  <p class="default"><span>1929 ile 1939 arasında altın üretimi, kapitalist dünyadaki toplam talebi önemli bir biçimde artırmaksızın neredeyse iki katına çıktı. Ek altın ABD’nin döviz rezervlerine aktı ve</span> <span class="ideitalik">stoklandı</span><span>. Sadece altının</span> <span class="ideitalik">değerinde</span> <span>bir indirim otomatik olarak altınla ifade edilen metaların fiyatlarında bir artışa yol açar. 1893’ten 1914’e kadar emperyalizmin “dorukta” olduğu yıllarda geçim maliyetlerin-deki artışta merkezi rolü oynayan şey altın</span> <span class="ideitalik">üretimindeki</span> <span>artış değil, fakat 1890’lardan beri altının</span> <span class="ideitalik">değerindeki</span> <span>azalmadır.</span></p>

  <p class="default"><span>Birinci Dünya Savaşı öncesi dönemden 1960’ların sonuna değin dolaşım ve ödeme araçlarının (para miktarı) gelişimi makul bir doğruluk sınırları içinde tespit edilebilir (bundan böyle kendimizi geç kapitalizmin en tipik sektörü olarak ABD ekonomisiyle sınırlayacağız). Friedman-Schwartz’ın iyi bilinen serilerine<a href="../Text/gec10_split_035.html#footnote-525-852" id="footnote-525-852-backlink">[852]</a> göre, para miktarı (uzun vadeli banka mevduatı hariç) 1915’te 100 endeksinden 1929’da 215 endeksine yükseldi, yani yüzde 115 oranında arttı. Aynı dönemde sınai hasıla yüzde 70 artarken tarımsal üretim sabit kaldı. Friedman ve Schwartz’a göre bu dönemde paranın dolaşım hızında hafif bir ivme de vardı. Ancak altın hacmi bir kez daha yüzde 25 artarken, paranın dolaşım hızı 1929’dan sonraki bunalım yıllarında yüzde 30’dan fazla azaldı.<a href="../Text/gec10_split_035.html#footnote-525-853" id="footnote-525-853-backlink">[853]</a> Bu rakamlara uygun olarak, 1939’daki toptan satış fiyatları düzeyinin 1915’dekinden sadece yüzde 10 daha yüksek olduğunu görürüz (altın fiyatlarını yansıtmakta daima belli bir zaman gecikmesi gösteren perakende fiyat düzeyi 1939’da 1916’dakinden yüzde 10 daha yüksek idi). Doğal olarak, kağıt para dövizi 24 yılda satın alma gücünün sadece yaklaşık yüzde 10’unu (yılda yüzde 0.4’ten azını) yitirdiği zaman uzun vadeli enflasyondan söz etmek pek mümkün değildir.</span></p>

  <p class="default"><span>İkinci Dünya Savaşı’nın sonundan bu yana olan gelişimi 1915’ten 1939’a kadarki gelişim ile karşılaştırırsak, tablo tamamen değişir. 1945 ile 1967 arasında para miktarı yaklaşık yüzde 90 arttı;<a href="../Text/gec10_split_035.html#footnote-525-854" id="footnote-525-854-backlink">[854]</a> 1967’ye gelindiğinde 1929’dakinden yedi kat ve 1907’dekinden dokuz kat daha yüksek idi. Paranın dolaşım hızı 1945 ile 1967 arasında iki katına çıkarak 1929 yılının ritmini bir kez daha yakaladı. Ancak 1967’nin toplam sınai hasılası 1929’dakinin sadece dört katı iken tarımsal üretim yaklaşık olarak yüzde 45 artmıştı. Burada meta üretiminde herhangi bir orantısal artışa tekabül etmeyen enflasyonist bir para kitlesi gözardı edilemez. Sonuçta, 1967’deki ortalama fiyat düzeyi 1929’dakinin iki katı ve 1907’dekinin üç katı oldu. Para miktarındaki artış, yani kağıt para ve banka parasındaki artış, böylece dolar enflasyonunun şaşmaz ve doğrudan teknik nedeni idi. Para miktarı fiziksel üretim hacminden çok daha hızlı arttı – metaların toplamının değerlerindeki (altın fiyatlarındaki) keskin düşüşe ters yönde hareket etti.</span></p>

  <p class="default"><span>Farklı fiyat serilerinin farklı dinamiklerinin son bir karşılaştırması geç kapitalizmde daimi enflasyonun somut mekanizmalarına içerden bir bakış kazandıracaktır. 1967’de ABD’de toptan satış fiyat endeksi 106.2 idi, 1929’da 52.1 ve 1945’te ise 57.9 olmuştu; perakende (tüketici fiyatı) endeksi de 1929’da 59.7 ve 1945’te 62.7 iken 1967’de 115.4 idi. 1973’teki toptan ve perakende endeksleri 142.3 ve 152.9 idi. Böylece iki seri arasında oldukça paralel bir gelişme görünüyor. Ancak görünürdeki bu paralellik aşağıdaki olgular hesaba katılınca değişir:</span></p>

  <p class="default"><span>1. 1958 ile 1964 arasında ABD toptan fiyatları hemen hemen aynı kaldı (endeks 1958’de 100.4 idi, 1964’te 100.5). 1957-64 dönemi için bile sadece yüzde 3.5 oranında bir artış vardı, yani yılda yüzde 0.5’ten az. 1951 ile 1956 arasında da toptan fiyatların istikrarı mutlak idi.</span> <span class="ideitalik">Tüm bir 1957-64 dönemi için ABD toptan satış fiyat endeksi sadece tek bir yılda, 1956 “boom” yılında önemli bir oranda arttı</span><span>.</span></p>

  <p class="default"><span>2. Oysa aynı dönemde tüketici fiyatlarında kesintisiz bir artış vardı. Ancak 1952-55 yıllarında bu artış önemsiz idi, öteki tüm yıllarda yıllık yüzde 1’i geçiyordu. Tüm 1951-64 dönemi için toptan satış fiyatları sadece yüzde 3.8 artarken, perakende fiyatları yüzde 17.6 arttı.</span></p>

  <p class="default"><span>3. 1967’de çiftliklerden doğrudan arz edilen gıda maddeleri, kimyasallar ve kauçuk mallar için toptan fiyat endeksi 1957-59’dakinden</span> <span class="ideitalik">daha düşük</span> <span>idi. Tekstil ürünleri, kağıt ürünleri, mobilya ve elektirikli ev aletleri bu on yılda toptan fiyatlarda ya ortalamanın altında bir artış gösterdi ya da değişmedi. Oysa makineler, madeni maddeler ve kereste ortalamanın üstünde bir toptan fiyat artışı gösterdi.</span></p>

  <p class="default"><span>4. 1968’den başlayarak toptan fiyatların bütün ana kategorilerinde kesintisiz bir artış meydana geldi, yani enflasyon kümülatif oldu ve hızlandı. Fakat bu yıldan sonra bile bireysel toptan satış fiyatları dalgalandı. Örneğin, 1969-70’te hazır kereste fiyatları önemli ölçüde geriledi ve elektirikli ev aletleri fiyatları da hafifçe geriledi. Bu son metaların toptan fiyatları 1970’te 1950 düzeyinin yüzde 30 ve 1960 düzeyinin yüzde 25 altında idi.</span></p>

  <p class="default"><span>Tüketici fiyatlarından benzer bir tablo çıkıyor. 1957-67 döneminde gıda, tekstil, mobilya ve elektirikli ev aletlerinin perakende fiyatları ortalama geçim maliyeti endeksinden daha az yükseldi (bu dallardaki toptan fiyatlardan çok daha fazla omasına karşın). Öte yandan hizmetlerin maliyetleri (herşeyden sağlık ve eğlencede fakat “karma mallar” denen kategoride de) ortalama artıştan daha fazlasını kaydetti.</span></p>

  <p class="default"><span>Aynı dönemdeki hammadde fiyatlarının, ancak 1973’te tersine çevrilen, dünya pazarındaki neredeyse kesintisiz düşme eğilimi de bu serilere eklenirse o zaman parasal devalüasyonun yapısı şöyle açıklanabilir:</span></p>

  <p class="default"><span>1. Altın paradan tekelci sermayeye banka parası yaratımı yoluyla gereksinimlerine yeterli miktarda parayı bulan bir parasal sisteme geçiş, büyük kapitalist şirketlerin göreli piyasa kontrolü (oligopol rekabeti, fiyat liderliği) koşullarında sattıkları metaların fiyatlarını yükseliş (boom) dönemlerinde hafifçe artırmalarına ve resesyon dönemlerinde stabilize etmelerine izin verir.<a href="../Text/gec10_split_035.html#footnote-525-855" id="footnote-525-855-backlink">[855]</a> Üçüncü teknolojik devrimin ardından emek üretkenliğindeki büyük artış göz önüne alınırsa, bu onların kâr marjlarının genişlemesi (artı-değer oranında bir artış) demektir ki bu da “yönetilen fiyatlar”a ve görece yüksek bir özfinansman oranına yol açar.<a href="../Text/gec10_split_035.html#footnote-525-856" id="footnote-525-856-backlink">[856]</a> Bu “yönetilen fiyatlar”ın altında yatan politikanın temel hedeflerinden biri pazardaki dalgalanmaların önlenmesi, yani büyük şirketlerin kendilerinin (ideologlarının aksine) kaçınılmaz olarak gördükleri resesyonlar sırasında uygulanacak projelerin planlamasıdır. Böylece Means’in hesabına göre, US Steel Corporation’ın [Amerikan Çelik Şirketi], 1950’lerde getirdiği ortalama üstü fiyat artışları “başabaş noktasını” (yani kârlılık eşiğini geçmek için gereken minimum kapasite kullanımını) o derece düşürmüştür ki 1960 yılının ikinci yarısında bu şirket resesyonun bir sonucu olarak sadece yüzde 47’lik (!) bir kapasite kullanımı ile canlanma [boom] yılı olan 1953’teki net kârının neredeyse aynısını elde etti. Oysa 1953’te kapasitesinin yüzde 98’ini kullanıyordu.<a href="../Text/gec10_split_035.html#footnote-525-857" id="footnote-525-857-backlink">[857]</a></span></p>

  <p class="default"><span>2. Altında yatan emek üretkenliğinden daha da hızlı yükselen, kullanım değerleri kitlesindeki ciddi artış, geç kapitalizmde artan realizasyon zorlukları yaratır. Bunlar ifadesini satış maliyetlerinin ve tüketici kredisinin dik bir tırmanışında bulur. Tekelci kapitalizm koşullarında, perakende ticaret alanında önemli bir yabancı rekabet olmadığı sürece dolaşım maliyetlerindeki bu ciddi artışlar (daima para miktarındaki yeterli bir artışla birlikte) tüketicilere yansıtılabilir. İşte iç pazardaki tüketici fiyatları ile ihraç fiyatlarının bir karşılaştırması (endeks her durumda 100 = 1970). Bu tablo hangi ulusal kapitalist sınıfların dünya pazarındaki ihracat paylarını başarılı bir biçimde artırdıklarını da gösteriyor:<a href="../Text/gec10_split_035.html#footnote-525-858" id="footnote-525-858-backlink">[858]</a></span></p>

  <table border="1" class="calibre2" width="100%">
    <tbody class="calibre3">
      <tr class="calibre4">
        <td class="calibre5"/>

        <td class="calibre5" colspan="2">
          <p class="table-contents"><span>Tüketici Fiyatları</span></p>
        </td>

        <td class="calibre5" colspan="2">
          <p class="table-contents"><span>İhraç Fiyatları</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1969</span></p>
        </td>

        <td class="calibre5">
          <p class="table-contents"><span>1973</span></p>
        </td>

        <td class="calibre5">
          <p class="table-contents"><span>1969</span></p>
        </td>

        <td class="calibre5">
          <p class="table-contents"><span>1973</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>ABD</span></p>
        </td>

        <td class="calibre5">
          <p class="table-contents"><span>94</span></p>
        </td>

        <td class="calibre5">
          <p class="table-contents"><span>123</span></p>
        </td>

        <td class="calibre5">
          <p class="table-contents"><span>95</span></p>
        </td>

        <td class="calibre5">
          <p class="table-contents"><span>124</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>Batı Almanya</span></p>
        </td>

        <td class="calibre5">
          <p class="table-contents"><span>93</span></p>
        </td>

        <td class="calibre5">
          <p class="table-contents"><span>119</span></p>
        </td>

        <td class="calibre5">
          <p class="table-contents"><span>98</span></p>
        </td>

        <td class="calibre5">
          <p class="table-contents"><span>104</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>Japonya</span></p>
        </td>

        <td class="calibre5">
          <p class="table-contents"><span>93</span></p>
        </td>

        <td class="calibre5">
          <p class="table-contents"><span>124</span></p>
        </td>

        <td class="calibre5">
          <p class="table-contents"><span>95</span></p>
        </td>

        <td class="calibre5">
          <p class="table-contents"><span>107</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>İngiltere</span></p>
        </td>

        <td class="calibre5">
          <p class="table-contents"><span>94</span></p>
        </td>

        <td class="calibre5">
          <p class="table-contents"><span>128</span></p>
        </td>

        <td class="calibre5">
          <p class="table-contents"><span>94</span></p>
        </td>

        <td class="calibre5">
          <p class="table-contents"><span>125</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>Fransa</span></p>
        </td>

        <td class="calibre5">
          <p class="table-contents"><span>95</span></p>
        </td>

        <td class="calibre5">
          <p class="table-contents"><span>120</span></p>
        </td>

        <td class="calibre5">
          <p class="table-contents"><span>91</span></p>
        </td>

        <td class="calibre5">
          <p class="table-contents"><span>118</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>İtalya</span></p>
        </td>

        <td class="calibre5">
          <p class="table-contents"><span>95</span></p>
        </td>

        <td class="calibre5">
          <p class="table-contents"><span>123</span></p>
        </td>

        <td class="calibre5">
          <p class="table-contents"><span>95</span></p>
        </td>

        <td class="calibre5">
          <p class="table-contents"><span>108*</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>Belçika</span></p>
        </td>

        <td class="calibre5">
          <p class="table-contents"><span>96</span></p>
        </td>

        <td class="calibre5">
          <p class="table-contents"><span>118</span></p>
        </td>

        <td class="calibre5">
          <p class="table-contents"><span>95</span></p>
        </td>

        <td class="calibre5">
          <p class="table-contents"><span>99*</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>Hollanda</span></p>
        </td>

        <td class="calibre5">
          <p class="table-contents"><span>96</span></p>
        </td>

        <td class="calibre5">
          <p class="table-contents"><span>126</span></p>
        </td>

        <td class="calibre5">
          <p class="table-contents"><span>96</span></p>
        </td>

        <td class="calibre5">
          <p class="table-contents"><span>107</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>* 1972</span></p>
        </td>

        <td class="calibre5"/>

        <td class="calibre5"/>

        <td class="calibre5"/>

        <td class="calibre5"/>
      </tr>
    </tbody>
  </table>

  <p class="default"><span>3. Daha yüksek bir tekelleşme derecesi marjinal olarak daha büyük fiyat artışlarına izin verir. Toptan satış fiyatları alanında bu artışlar Departman I’de Departman II’dekinden daha büyük olacaktır. Tersine: emek üretkenliğinin göreli büyümesi de (metaların değerlerinin ve altın fiyatlarının gerilemesi) fiyat artışlarının kapsamını daraltacaktır. Böylece bu artışlar geç kapitalist çağın başlangıcından beri üretkenlikte özellikle hızlı bir artışla kendini gösteren sektörlerde (tarım, kimyasallar, elektirikli aletler) daha az makineleşme derecesine sahip sektörlerden (inşaat ve hizmetler) daha düşük olacaktır.<a href="../Text/gec10_split_035.html#footnote-525-859" id="footnote-525-859-backlink">[859]</a> Fakat emek üretkenliğinde ortalamadan daha yüksek bir artış oranına sahip olan sektörlerdeki göreli fiyat istikrarının kendisi tıpkı emek üretkenliği daha yavaş bir artış kaydetmiş olan sektörlerin fiyatlarındaki daha hızlı yükseliş kadar daimi enflasyonun bir ifadesidir.</span></p>

  <p class="default"><span>Böylece daimi enflasyonun hiçbir şekilde değer yasasını geçersiz kılmadığı açıktır. Bu yasa şimdi sadece altına bağlı olmaktan serbest kalmış olan kağıt paranın değerinin (satın alma gücünün) sürekli azaldığı belli koşullar altında işlemektedir. Daimi “sürüngen” enflasyon “dörtnala giden enflasyon”a dönüşmediği sürece, şiddetlenen yapısal aşırı-üretim pekala belli birtakım sektörlerde fiyat indirimlerine yol açabilir; toptan fiyatlarda genel bir düşüş bir bile gelecekte bir olasılık olmaktan dışlanamaz. 1973-74 boyunca, bu dönemdeki enflasyonun hızlanmasında sadece ikincil bir rol oynayan, hammaddelerdeki hızlı artışın ardından dünya resesyonundan dolayı bu fiyatlarda hatırı sayılır bir düşüş geldi.<a href="../Text/gec10_split_035.html#footnote-525-860" id="footnote-525-860-backlink">[860]</a></span></p>

  <p class="default"><span>Burada yanıt bekleyen iki ilgili sorun ortaya çıkar. Hizmet sektörünün şişkinliği (hipertrofisi ve onun da ötesinde doğrudan değer yaratmayan bütün etkinliklerin, yani devlet aygıtı ve dolaşım alanının da hipertrofisi) daimi enflasyonun bir sebebi midir? Bizim daimi enflasyon açıklamamız ile Friedman ya da Rueff’in geleneksel miktar teorisi arasında ne fark var?</span></p>

  <p class="default"><span>Hizmet sektörünün (ya da bütün üretken olmayan harcamaların) enflasyonist etkisi sorununun çözümlemesi aritmetik bir örnekle kolaylaşabilir. Kapitalist bir toplumun yıllık değer ürününün aşağıdaki yapıda olduğunu varsayalım:</span></p>

  <p class="default"><span>I : 10,000 c + 5,000 v + 5,000 s = 20,000 üretim aracı</span></p>

  <p class="default"><span>II : 5,000 c + 3,000 v + 3,000 s = 11,000 tüketim aracı</span></p>

  <p class="default"><span>Departman I’de yaratılan 5,000 birim artı-değerin 3,750’si biriktirilir ve 1,250’si üretken olmayan biçimde tüketilir. Departman II’de 3,000 birim artı-değerin 2,250’si biriktirilir. Dolayısıyla toplam 11,000 birimlik tüketim aracı hasılasının 10,000’i cari dönemde tüketilir (8,000’i işçiler tarafından ve 2,000’i kapitalistlerle hizmetçileri tarafından) ve 1,000’i gelecek yılki genişletilmiş yeniden üretim için kalır (ek emek gücü istihdamı için). Değişmeyen sermayenin genişletilmiş yeniden üretimi için elde 5,000 birim üretim aracı vardır.</span></p>

  <p class="default"><span>Şimdi bu iki sektörün yanısıra, bu taban yılında oluşmuş üçüncü bir hizmetler sektörünün olduğunu ve toplam 3,600 birim değerinde hizmet satmış olduğunu varsayalım. Hizmet sektörünün hiçbir makine, bina vs almadığını varsayarsak (bu sadece hesapları basitleştirmek için konmuş bir hipotezdir, fakat hizmetler ile Departman I’den metalar arasında bir mübadele ile kolayca askıya alınabilir), 2,700 birim tüketici satın alma gücü tüketici malları yerine hizmetler satın almak için kullanılırsa, 900 hizmet birimi hizmet sektöründe istihdam edilenler arasında mübadele edilirse ve böylece elde edilen tüketici malları hizmet sektöründe istihdam edilenler tarafından satın alınıp emek güçlerini yeniden üretmek için kullanılırsa sistem dengededir – başka bir deyişle, üretilmiş olan meta değeri ile bu değerin realizasyonu için üretimden doğan satın alma gücü arasındaki orantıyı bozan bir şey yoktur.</span></p>

  <p class="default"><span>Arz ve talep arasındaki denge şimdi şu biçimi alır:</span></p>

  <p class="default"><span class="ideitalik">Arz Talep</span></p>

  <p class="default"><span>10,000 yenileme c I</span></p>

  <p class="default"><span>20,000 üretim aracı 5,000 yenileme c II</span></p>

  <p class="default"><span>3,125 genişletilmiş</span></p>

  <p class="default"><span>yeniden üretim c I</span></p>

  <p class="default"><span>1,875 genişletilmiş</span></p>

  <p class="default"><span>yeniden üretim c II</span></p>

  <p class="default"><span>3,750 işçi Departman I</span></p>

  <p class="default"><span>2,250 işçi Departman II</span></p>

  <p class="default"><span>11,000 tüketim aracı 812.5 kapitalist Departman I</span></p>

  <p class="default"><span>487.5 kapitalist Departman II</span></p>

  <p class="default"><span>625 genişletilmiş yeniden</span></p>

  <p class="default"><span>üretim rezervi I</span></p>

  <p class="default"><span class="ideitalik">Arz Talep</span></p>

  <p class="default"><span>375 genişletilmiş</span></p>

  <p class="default"><span>yeniden üretim rezervi II<a href="../Text/gec10_split_035.html#footnote-525-861" id="footnote-525-861-backlink">[861]</a></span></p>

  <p class="default"><span>2,700hizmet sektörü çalışanı</span></p>

  <p class="default"><span>1,250 işçi Departman I</span></p>

  <p class="default"><span>750 işçi Departman II</span></p>

  <p class="default"><span>3,600 hizmet 437.5 kapitalist Departman I</span></p>

  <p class="default"><span>262.5 kapitalist Departman II</span></p>

  <p class="default"><span>900 bu sektör içinde</span></p>

  <p class="default"><span>mübadele edilen hizmet</span></p>

  <p class="default"><span>Buradaki hipotez işçilerin reel gelirlerinin yüzde 25’ini harcadıkları, kapitalistlerin de üretken olmayan biçimde tüketilen artı-değerin yüzde 35’ini tüketici malları yerine hizmetlere harcadıkları ve hizmet sektöründekilerin de benzer biçimde reel gelirlerinin yüzde 25’ini hizmetlere harcadıklarıdır. O zaman bu denge koşulu ekonomik olarak ne anlama gelir? Bu şunu gösterir: Hizmet sektöründe çalışanların satın alma gücü tam olarak üretken işçilerin satın alma gücünün artı üretken olmayan biçimde harcanan artı-değerin metalar yerine hizmetlerle mübadele edilen kısımlarının toplamına eşit olduğu sürece hatırı sayılır bir hizmet sektörü kapitalist bir ekonomide enflasyonist olmak zorunda değildir. Bu denklemin ikinci kısmı meta üretiminde ortaya çıkmış olan “tüketici geliri” olarak tanımlanırsa ve hizmet sektöründe çalışanların kişi başına gelirinin üretimde çalışanlarınkine eşit olduğunu varsayarsak, bir basitleştirme olmasına karşın geç kapitalizmin tarihsel</span> <span class="ideitalik">eğilimi</span> <span>açısından önemli olan şu formülü elde ederiz. Tüketici harcamalarında hizmetlerin payı hizmet sektörü çalışanlarının çalışan nüfus içindeki payına eşit ise, sistem geniş bir hizmet sektörü ile dengede kalabilir – yani daimi enflasyondan kaçınabilir. Gerçekliğe daha da yaklaşmak için denklemin ikinci kısmının, hizmet sektöründeki ortalama gelirin üretim alanındaki ortalama gelire oranını ifade eden bir katsayı ile çarpılması gerekecekti.</span></p>

  <p class="default"><span>Böylece “hizmet sektörünün üretkenliği” kavramını çözümlemeye katabiliriz (elbette emek değer yasasının sıkı bir uygulaması böyle bir kavramı tırnak işaretleri olmadan kullanmayı engeller, çünkü, Bölüm 12’de gösterdiğimiz gibi, hizmet sektörü sözcüğün gerçek anlamında, yani değer yaratan ve artı-değer üreten anlamında, dolaşım alanından daha “üretken” değildir.<a href="../Text/gec10_split_035.html#footnote-525-862" id="footnote-525-862-backlink">[862]</a> Denklemimiz hizmet sektöründeki bir hipretrofi tarafından geçersiz kılınırsa ve bu sektörün çalışanlarının toplam çalışan nüfus içindeki payının gelir katsayısı olarak 1.1 ile çarpımının sonucu yaklaşık yüzde 50 ederken, hizmetlerin tüketici harcaması içindeki payı ancak yüzde 40 oluyorsa, o zaman Hizmetler Departmanında bir gelir fazlası kalır. Bu fazla ya tüketici mallarının piyasa fiyatlarında bir artışa yol açar (münhasıran bu mallara harcanırsa), ya da bir bütün olarak ekonomi üzerinde enflasyonist bir etki yaratır, çünkü bu gelirin bir kısmı da üretim araçları satın almaya çalışır.</span> <span class="ideitalik">Bu belli koşullar altında, bir hizmet sektörü hipertrofisinin etkileri enflasyonisttir</span><span>.<a href="../Text/gec10_split_035.html#footnote-525-863" id="footnote-525-863-backlink">[863]</a> Bu yalnızca daha genel bir kuralın özel bir durumudur, yani geç kapitalizmde herhangi bir sektörel dengesizliğin, para hacmindeki artışın özgül sektörlerdeki ekonomik kaynakların (harcanmış emek miktarları) yerlerindeki hızlı ayarlamayı yavaşlattığı ya da parasal olarak efektif talebin değişmiş bir modeline uyarladığı durumlarda enflasyonist etkileri olacağı kuralının.<a href="../Text/gec10_split_035.html#footnote-525-864" id="footnote-525-864-backlink">[864]</a></span></p>

  <p class="default"><span>Daimi enflasyona ilişkin açıklamamız geç kapitalizmin karakteristik özelliği midir, paranın miktar teorisinin çağdaş versiyonlarına özdeş ya da benzer midir? Belli bir benzerliğin var olduğu yadsınamaz, fakat kağıt para söz konusu olduğunda o Marx’ın para teorisinde zaten mevcuttur.<a href="../Text/gec10_split_035.html#footnote-525-865" id="footnote-525-865-backlink">[865]</a></span> <span class="ideitalik">Ekonomi Politiğin Eleştirisi</span><span>’nde şunları okuruz: “Böylece kağıt parçalarının sayısı onlaırn dolaşımda temsil ettiği altın döviz miktarı tarafından belirlenir ve bu kağıt parçaları ancak altın dövizin yerini aldıkları sürece değer ifade ettikleri için değerleri basitçe</span> <span class="ideitalik">miktarları</span> <span>tarafından belirlenir. Dolayısıyla, bir yandan dolaşımdaki altın miktarı metaların fiyatlarına bağlı iken, öte yandan, dolaşımdaki kağıdın değeri sadece kendi miktarına bağlıdır. Yasal bir kur üzerinden kağıt para –bu sadece bu türden bir paradan söz ediyoruz– basan devletin müdahalesi iktisadi yasayı geçersiz kılar gibi görünür. Darphane fiyatı belli bir ağırlıktaki altına bir ad veren ve sadece ona damgasını vuran devlet şimdi damgasının büyüsüyle kağıdı altına dönüştürür görünür. Bu kağıt parçaları yasal bir kura sahip olduğu için devletin keyfi bir biçimde istediği miktarda kağıdı dolaşıma sokmasını ya da onların üzerine istediği itibari değeri yazmasını önlemek mümkün değildir... Bu banknotlar bir kez dolaşıma girdiğinde onları kovmak mümkün değildir, çünkü bir yandan ülkenin sınırları onların hareketini de sınırlar ve öte yandan onlar dolaşım alanının</span> <span class="ideitalik">dışında</span> <span>tüm değerlerini, hem kullanım hem de mübadele değerlerini yitirir. İşlevlerinden ayrı kalınca, bunlar yararsız kağıt parçalarıdır. Fakat devletin bu gücü sadece bir yanılsamadır. Devlet istediği değerde ve istediği miktarda kağıt parayı dolaşıma sokabilir fakat onun kontrolü bu mekanik işlemle birlikte sona erer. Değer ifade eden kağıt ya da kağıt para dolaşım alanına girer girmez bu alanın içsel yasalarına tabi olur. Varsayalım 14 milyon sterlin metaların dolaşımı için gereken altın miktarı olsun ve devlet her biri 1 sterlin sayılan 210 milyon banknotu dolaşıma soksun: Bu 210 milyon o zaman toplam 14 milyon sterlinlik altın ederdi... Sterlin adı şimdi önceki altın miktarının onbeşte birini ifade edeceği için bütün meta fiyatları onbeş kat artardı...”</span></p>

  <p class="default"><span>Kağıt paraya uygulanmış haliyle Marx’ın para teorisi ile klasik ya da modern paranın miktar teorisi<a href="../Text/gec10_split_035.html#footnote-525-866" id="footnote-525-866-backlink">[866]</a> arasındaki temel fark şudur ki Marx dolaşım alanına belli bir ölçüde özerklik atfetmesine karşın onun için temel büyüklük üretim alanı ya da değer yasasının belirlediği nesnel ödeme ve mübadele araçları gereksinimidir ve para miktarındaki herhangi bir artış, para biriminin değerinde</span> <span class="ideitalik">ancak bu büyüklüğe kıyasla</span> <span>bir kaybı belirleyebilir.</span></p>

  <p class="default"><span>Bunun iki canalıcı sonucu vardır. Birincisi, toplumsal olarak gerekli para miktarı sabit değildir, aksine sanayi çevrimi boyunca dalgalanır. Bu miktar, vadesi gelen ödemelerdeki artıştan dolayı, dolaşımdaki rahatsızlıklar sırasında dolaşımın canlı olduğu zamanlardakinden çok daha büyüktür. Böyle momentlerde para miktarındaki oldukça ciddi bir artış bile fiyatlarda bir artışa yol açmayabilir.<a href="../Text/gec10_split_035.html#footnote-525-867" id="footnote-525-867-backlink">[867]</a> İkincisi, iş çevriminin başlıca belirleyeni, üretken sermayenin etkinliğidir, yani fiili ve beklenen kâr oranıdır, yoksa para miktarı değil. Bu demektir ki resesyon ya da bunalım zamanlarında ek bir para kitlesi bile otomatik olarak üretim, istihdam ve özellikle yatırımları teşvik etmez, tıpkı Friedman ve okulunun 1971’in birinci yarısında, para miktarında yüzde 6’lık bir artışa rağmen üretim ve istihdamın durgunluğunu koruduğu zaman bu durumu kendilerinin (ve ABD sermayesinin) zararına keşfettikleri gibi.<a href="../Text/gec10_split_035.html#footnote-525-868" id="footnote-525-868-backlink">[868]</a> Aynı görüngü 1971-72’de İngiltere’de, Heath Hükümeti’nin özel sektöre krediler üzerindeki kısıtlamaları kaldırmasının üretken yatırımlarda hiçbir artışa yol açmadığı zaman meydana geldi. 1971 Kasım ortasında imalat sanayisine banka kredilerinin toplamı 1970 ortalaması ile aynı düzeyde idi – ki bu miktar, fiyat enflasyonu hesaba katılınca, “reel kredi”de (bu miktarın satın alma gücü) önemli bir gerilemeye eşdeğerdi. Bu örnekler daimi enflasyonun baş sebebini bankaların kredi parasını artırma</span> <span class="ideitalik">olanaklarında</span> <span>görmenin yanlış olduğunu açıkça gösterir. Daimi enflasyonun arkasındaki temel dürtü büyük şirketlerden ve onların kredi parasındaki genişlemeyi kısa sürede tasarladıkları birikim ve realizasyon için yeterli olan para hacmini elde etmek için kullanma kapasitelerinden kaynaklanır. Geç kapitalizmin daimi enflasyonunun, meta değerlerinin gerilemesini gizlemekteki, sermaye birikimini kolaylaştırmaktaki, artı-değer oranındaki yükselişi gizlemekteki ve realizasyon zorluklarını krediyi genişletmek yoluyla geçici olarak çözmekteki rolü böylece nihayetinde geçilmez limitlere rasgelir. O zaman sürüngen enflasyon işlevsel olmaktan çıkar ya da dörtnala giden enflasyona döner. Bu limitleri bir sonraki bölümde geç kapitalizmdeki sanayi çevriminin özgül biçimleri bağlamında inceleyeceğiz.</span></p>
</body>
</html>
