<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gec10</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik2" id="calibre_toc_1">Geç Kapitalizm’e Önsöz</h1>

    <p class="saggggg">Daniel Bensaid</p>

    <p class="normal">Ernest Mandel belki de modern işçi hareketinin kültürel geleneğinin son büyük simalarından biriydi. Aydınlanma Çağı’nın mirası ile yeni doğan sosyalist hareketin kavşağında, yüzyılın başında dünyaya geldi. Almancayı akıcı bir şekilde konuşan ve okuyan Mandel, formasyon yıllarından itibaren yüzyıl başlangıcının temel tartışmalarıyla beslendi: Ailesinin Brüksel’deki evinin kütüphanesi ciltlenmiş Neue Zeit koleksiyonuyla dolup taşıyordu. Böylece Mandel’in teorik eseri Stalinizme yorulmak bilmez karşıtlığına indirgenemez: O, canlı ve yaratıcı bir hareketin kozmopolit ve çoğul ifadeleriyle bir hafıza bağı ve bir birleştirme çizgisini teşkil etmektedir.</p>

    <p class="normal">Entelektüel formasyon koşulları, Mandel’in çağdaş Marksizmler tarihindeki özgül yerini daha iyi kavramamızı sağlamaktadır. Altmışlı yılların egemen Fransız Marksolojisi Grundisse’lerden, Roubine, Rosdolsky, Parvus, Korsch, Kondratieff’lerden fazlasıyla bihaberken o, dil pratiği ve militan vizyonunun enternasyonalist genişliği sayesinde bunlarla besleniyordu. Dönemin modası olan yapısalcı akademizmin akıntısına karşı 1968’de yazdığı Marx’ın İktisadi Düşüncesinin Oluşumu kitabı da bunu göstermektedir.</p>

    <p class="normal">Son derece bol ve çeşitli teorik üretimi bir yönlendirici konu etrafında eklemlenmektedir. İkinci Dünya Savaşı’nın bitişinden itibaren makalelerine iki can alıcı soru hâkimdir (Bkz. la Longue marche de la revolution). Neden Sol Muhalefet’in iyimser tahminlerinin tersine ve Çin ve Yugoslav devrimlerine rağmen, bu savaş yeniden bir kitlesel devrimci hareketin doğuşuyla değil de işçi örgütleri üzerinde reformist ve Stalinist bürokrasilerin hâkimiyetlerini güçlendirmeleriyle sonlandı? Ve “ihtişamlı otuzlu yılların” “neokapitalizm”inin dinamizmine yeniden kavuşulması nasıl açıklanabilir? Ernest Mandel tarafından önerilen cevaplar hiçbir zaman basitleştirici ve tek-nedenli değildir: siyasi etkenler (savaşlar, devrimler, bürokrasi) burada anahtar bir rol oynar, ancak ağır ekonomik eğilimlerin ciddi bir incelemesi de ihmal edilmez.</p>

    <p class="normal">Böylece, <span class="ideitalik">Marksist Ekonomi Çalışması</span>’ndan (1962) <span class="ideitalik">Kriz Üzerine Denemeler</span>’ine (1977), <span class="ideitalik">Kapitalist Gelişmenin Uzun Dalgaları</span>’ndan (1980; ki Fransa’da hâlâ yayımlanmamıştır) ve <span class="ideitalik">Kapitalizmin Üçüncü Çağı</span> (1975) ya da “Geç Kapitalizm”den (<span class="ideitalik">Spätkapitalismus</span>) geçerek, Mandel’in eserinin önemli bir kısmının çağdaş kapitalizmin çelişkilerinin ve mekanizmalarının analizine ayrılmış olduğunu söyleyebiliriz. Bu araştırmanın tamamlayıcı ikinci kısmı da bürokrasiyi ve gizemlerini konu almaktadır: <span class="ideitalik">Bürokrasi Üzerine</span> (1971), <span class="ideitalik">Gorbaçov’un SSCB’si Nereye Gidiyor</span>? (1989), <span class="ideitalik">İktidar ve Para</span> (1991). Büyüme yıllarıyla başı dönmüş üniversiter ekonomik düşüncenin sonsuz genişlemeye inandığı bir dönemde, Mandel ekonomik çevrimler ve uzun dalgalar hipotezini muhafaza ediyordu. Bu arada, bu kuramın çözmediği sorunların da bilicindeydi. Teknolojik değişimler (sabit sermayenin uzun vadede yenilenişi) ve iş örgütlenmesindeki dönüşümlere uyumlanan kâr oranlarının düşme eğilimi, dalgaların ve onların düşüşe geçişinin takribi dönemselliğinin kavranmasını sağlıyorsa da, hiçbir iktisadi “yasa” yeni bir genişleyen dalgaya doğru yükselişi açıklamıyor. Mandel’e göre, ekonomik alanın dışındaki ve büyük ölçüde rastlantısal siyasi etkenleri devreye sokmak gerekmektedir. Ne var ki böylesi bir yön değiştirmenin koşulları bu kadar belirsiz ise, Dockes ve Rosier’nin kitabında gözler önüne serilen (kuşkusuz sınırlı olan) iki yüzyıllık bir zaman dilimi içerisinde ekonomik ritmlerin göreli düzenliliğini nasıl açıklayabiliriz? Hayatının son yıllarında, bu saplantı haline gelen sorulara ekonomik ritmler ile toplumsal hareketler ve mücadelelerin özgül ritmlerinin eklemlenmesinde bir çözüm arıyordu. Maalesef bu kesintisiz araştırmadan muhtemelen sadece fragmanlar elimizde kalacaktır.</p>

    <p class="normal">Ne yazık ki hiç sorunsuz İngilizce, Almanca ve Fransızca yazan Mandel’in çalışmalarının önemli bir kısmına Fransız okurlar hâlâ ulaşamamaktadır, özellikle de <span class="ideitalik">Kapitalist Gelişmenin Uzun Dalgaları</span> (bu konudaki en sentetik metnidir, Fransızca yayın için güncelleştirmeyi tasarlıyordu), <span class="ideitalik">El Capital: Cien anos de Controvesias en torno a la obra de Marx</span> (tek bir ciltte, Kapital’in üç cildine Penguin’den yapılan 1981 basımı için yazdığı önsözlerin toplamı), <span class="ideitalik">İkinci Dünya Savaşının Anlamı, İktidar ve Para, Günümüzde Devrimci Marksizm</span>.</p>

    <p class="normal">Kitaplarının ötesinde Mandel, arkasından sayısız gazete ve dergi makalesi bırakmıştır: planlama ve özyönetim üzerine, Avrupa’nın inşası üzerine, yüzyılın devrimci olayları, Latin Amerika’daki toplumsal oluşumlar, Çin kültür devrimi üzerine. Aynı zamanda nitelikli bir pedagojik üretim de bırakmıştır (<span class="ideitalik">Marksist Ekonomiye Giriş</span>, <span class="ideitalik">Marksizme Giriş</span>, <span class="ideitalik">Marksizmin Tarihteki Yeri</span>).</p>

    <p class="normal">Tam anlamıyla bir “ekol” kurmamış olsa da –terimin kendisi bile fazla ortodoksluk kokuyor–, Ernest Mandel canlı bir Marksizmin mirasını bırakmasını ve ekonomi politiğin eleşitirisinde bir yenilenmeyi esinlemesini bilmiştir. Almanya’da Winfried Wolf un, İsviçre’de Charles-Andre Udry’nin, Fransa’da Michel Husson’un, Portekiz’de Francisco Louça’nın, İspanya’da Jesús Albarracin ve Pedro Montes’in , Kıbrıs’ta Stavros Tombazos’un ve Brezilya’da, Meksika’da veya anglosakson ülkelerdeki birçok araştırmacının çalışmaları bunu göstermektedir. Kitapları birçok dilde yayımlanırken, eserinin ışıltısı genel bir kabul görmüşken, Almanya’da olduğu kadar Latin Amerika’da ya da anglosakson ülkelerde muazzam bir prestije sahipken, teorik eseri ilginç bir şeklide Fransa’da azımsanmaktadır. Bunun muhtemelen birçok nedeni vardır.</p>

    <p class="normal">Herşeyden önce Fransa’da Marksoloji tartışmasına, tüm entelektüel hayatta olduğu gibi, felsefi ve ideolojik bir büyüme damgasını vurmuştur ve ekonomik araştırmaların zorlukları uzun süre azımsanmıştır. Batı Marksizmi Üzerine adlı değerli küçük kitabında Perry Anderson, şu özgün duruma dikkat çeker: “Kendi neslinin kuramcılarının birçoğunun tersine, Troçki’nin kendisi de büyük bir iktisadi eser yazmamıştır. Rosdolsky, ki eğitimli bir ekonomist değildi, çalışmasına gelecek nesillere karşı bir sorumluluk hissetiğinden girişmiştir. (...). Umudu boşa çıkmamıştır. Dört yıl sonra Ernest Mandel, Kapitalizmin Üçüncü Çağı üzerine Almanya’da uzun bir inceleme yayınlıyordu (...) bu çalışma doğrudan Rosdolsky’nin uzantısındadır ve İkinci Dünya Savaşı’ndan sonra kapitalist üretim tarzının küresel gelişiminin ilk kuramsal analizini oluşturmaktadır. (...) O halde Troçki’den doğan gelenek temelinde Batı Marksizminin karşıt ucundadır. Felsefeden çok siyaseti ve iktisadı temel alır. (...) Bugün bu kuramsal-siyasi gelenek, devrımci-Marksizmin uluslararası düzeyde yeniden doğuşu için yaşamsal unsurlardan birini oluşturmaktadır”. Fransa’da Mandel’in tanınmayışının ikinci nedeni de muhtemelen “Mandel’in Marksizmi”nin, derin bir şekilde militan kalmanın affedilemez sakıncasını taşıdığını düşünen üniversiter lobilerin oldukça taşralı kavramsal korumacılığı ile Komünist Parti ve ortodoks ayaktakımının ağırlığının bileşik etkilerine dayanmaktadır. Mandel, Manc’ın, Lenin’in, Rosa’nın, Troçki’nin büyük geleneğinde yer alarak hiçbir zaman teorik çalışma ile pratik angajmanı birbirinden ayırmamıştır, özellikle de bu ikisi arasındaki ayrımın kopuşa yaklaştığı bir dönemde. Hayatının sonuna kadar Mandel, –ki tek övünç kaynağı da bu değildir– enerjisinin büyük bir kısmını Dördüncü Enternasyonal’in inşası yönündeki gündelik mücadelenin pratik, maddi ve örgütsel sorunlarına adamıştır.</p>

    <p class="sagdanithaf"><span class="ideitalik">Paris, Eylül 1997<br class="chapter"/>
    Çeviri: U. Uraz Aydın</span></p>
  </div>
</body>
</html>
