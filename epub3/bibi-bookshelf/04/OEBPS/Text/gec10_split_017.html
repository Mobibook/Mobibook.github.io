<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gec10</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik2" id="calibre_toc_7">4<br class="chapter"/>
  Kapitalizmin Tarihinde “Uzun Dalgalar”</h1>

  <p class="default"><span>Kapitalist üretim tarzının rekabet kaynaklı çevrimsel hareketi meta üretiminin ve dolayısıyla artı-değer üretiminin birbirini izleyen genişleme ve daralmaları biçimini alır. Artı-değer realizasyonu ve sermaye birikimindeki başka bir çevrimsel genişleme ve daralma hareketi buna tekabül eder. Artı-değer realizasyonu ve sermaye birikimi, zamanlamalarında, hacimlerinde ve orantılarında ne birbirleriyle ne de artı-değer üretiminin kendisiyle tamamen özdeştirler. Üçüncü ile birinci ve birinci ile ikinci arasındaki fark kapitalist aşırı-üretim bunalımlarının açıklamasını verir. Bu farkların hiçbir şekilde tesadüfle açıklanamayıp kapitalist üretim tarzının iç yasalarından kaynaklanması olgusu kapitalizmde konjonktürel salınımların kaçınılmazlığının nedenidir.<a href="../Text/gec10_split_033.html#footnote-525-183" id="footnote-525-183-backlink">[183]</a></span></p>

  <p class="default"><span>Sermaye birikiminin sanayi çevrimi sürecindeki aşağı yukarı hareketleri şu şekilde karakterize edilebilir. Bir yukarı salınım döneminde, kâr kitlesi ve oranında bir artış ve birikimin hem hacminde hem de ritminde bir yükseliş vardır. Tersine bir bunalım ve bunu izleyen depresyon döneminde ise kârın hem kitlesi hem de oranı azalacak ve sermaye birikiminin hem hacmi hem de ritmi düşecektir. Böylece sanayi çevrimi</span> <span class="ideitalik">birikimin birbirini izleyen hızlanma ve yavaşlamalarından</span> <span>oluşmaktadır.</span></p>

  <p class="default"><span>İncelememizin bu noktasında, çevrimin ardışık evrelerinde</span> <span class="ideitalik">kâr kitlesinin</span> <span>ve kâr</span> <span class="ideitalik">oranının</span> <span>büyüme ve küçülmelerinin ne ölçüde birbiriyle özdeş veya sadece uyumlu olduğunu bir kenara koyuyoruz. Bu sorunu geç kapitalizmde sanayi çevrimi bağlamında ele alacağız.</span></p>

  <p class="default"><span>Yukarı salınım evresinde sermaye birikimi hızlanır. Fakat bu hareket belli bir noktaya ulaştığı zaman toplam birikmiş sermaye kitlesinin değer kazanmayı (valorizasyon) başarması zorlaşır. Kâr oranının düşmesi bu dönüm noktasının en açık işaretidir. Aşırı-üretim kavramı, birikmiş sermayenin bir kısmının ancak yetersiz bir kâr oranı ve gitgide azalan bir faiz oranı üzerinden yatırıma konu olabileceği bir duruma işaret eder.<a href="../Text/gec10_split_033.html#footnote-525-184" id="footnote-525-184-backlink">[184]</a> Aşırı-birikim kavramı asla mutlak değildir, her zaman yalnızca görelidir: hiçbir zaman “mutlak olarak” çok fazla sermaye olmaz, fakat beklenen ortalama toplumsal kâr oranını elde etmek için gerekenden fazla sermaye mevcut olur.<a href="../Text/gec10_split_033.html#footnote-525-185" id="footnote-525-185-backlink">[185]</a></span></p>

  <p class="default"><span>Aksi durumda, bunalım ve bunu izleyen depresyon evresinde sermaye değer yitirir ve değerin bir kısmı yok olur. Şimdi eksik yatırım meydana gelir, bir başka deyişle, verili artı-değer üretimi ve verili (yükselen) ortalama kâr oranı düzeyinde genişleyebilecek olandan daha az sermaye yatırımı olur. Bilindiği gibi, sermayenin değer yitirdiği ve eksik yatırıma maruz kaldığı bu dönemler tam da bir kez daha tüm birikmiş sermaye kitlesinin ortalama kâr oranını yükseltme işlevini üstlenirler ve bu da üretim ve sermaye birikimin yoğunlaşmasına izin verir. Böylece tüm kapitalist sanayi çevrimi hızlandırılmış sermaye birikimi, aşırı-birikim, yavaşlamış sermaye birikimi ve eksik yatırımın sonucu olarak görünür.<a href="../Text/gec10_split_033.html#footnote-525-186" id="footnote-525-186-backlink">[186]</a> Kâr oranının yükselişi, düşmesi ve yeniden canlanması sermaye birikiminin birbirini izleyen hareketlerine hem tekabül eder hem de onları yönetir.</span></p>

  <p class="default"><span>Şimdi soru kendini dayatır: Bu çevrimsel hareket basitçe her 10, 7 hatta 5 yılda bir tekrar mı eder? Yoksa uzun dönemler boyunca sanayi çevrimlerinin birbirini izlemesinin özel bir iç dinamiği mi vardır? Ampirik veriler ışığında bu soruyu yanıtlamadan önce onu teorik bir bakış açısıyla incelemeliyiz.</span></p>

  <p class="default"><span>Marx sanayi çevriminin uzunluğunu tüm sabit sermayenin yeniden inşası için gereken devir zamanı olarak belirledi.<a href="../Text/gec10_split_033.html#footnote-525-187" id="footnote-525-187-backlink">[187]</a> Her üretim çevriminde ya da her yılda değişmeyen sermayenin sabit ögesinin, yani esas olarak makinelerin değerinin yalnızca bir kısmı yenilenir. Sabit sermayenin değerinin bu yeniden inşasını tamamlamak ardarda birkaç üretim çevrimi ya da yıl alır. Pratikte makineler her yıl 1/7 ya da 1/10 oranında yenilenmezler, bu onların 7 ya da 10 yıl sonra tümüyle yeniden inşası anlamına gelirdi. Sabit sermayenin yeniden üretiminin fiili süreci bu makinelerin 7 ya da 10 yıl boyunca onarımı biçimini alır, daha sonra makineler bir hamlede yenileriyle değiştirilir.<a href="../Text/gec10_split_033.html#footnote-525-188" id="footnote-525-188-backlink">[188]</a></span></p>

  <p class="default"><span>Marx’ın çevrimler ve bunalımlar teorisinde bu sabit sermaye yenilemesi yalnızca iş çevriminin uzunluğunu değil, aynı zamanda bir bütün olarak</span> <span class="ideitalik">genişletilmiş yeniden üretimin</span> <span>altında yatan belirleyici momenti, sermaye birikiminin yukarı doğru salınımı ve hızlanmasını da açıklar.<a href="../Text/gec10_split_033.html#footnote-525-189" id="footnote-525-189-backlink">[189]</a> Çünkü büyüme patlamasının hummalı etkinliğini belirleyen sabit sermaye yenilemesidir. Bu hayati noktayı belirtirken Marx tesadüfen tüm modern akademik çevrimler teorisini öngörmüş oldu, bildiğimiz gibi, bu teori çevrimin yukarı doğru hareketinde ana uyarıcıyı girişimcilerin yatırım faaliyetinde görür.</span></p>

  <p class="default"><span>Bununla birlikte, kapitalist üretim tarzındaki karakteristik öge her yeni genişletilmiş yeniden üretim çevriminin bir öncekinden farklı makinelerle başlaması olgusudur. Kapitalizmde rekabet ve sürekli artı-kâr arayışının kamçısı altında teknik iyileştirmeler yoluyla üretim maliyetlerini düşürmek ve metaların değerini ucuzlatmak için sürekli çaba harcanır: “Değer ve artı-değer için üretim, çözümlememiz boyunca gösterildiği gibi, bir metanın üretimi için gerekli emek-zamanını, yani onun değerini fiili toplumsal ortalamanın altına düşürmeye yönelik sürekli işleyen bir eğilim demektir. Maliyet-fiyatını asgariye indirme baskısı emeğin toplumsal üretkenliğini artırmak için en güçlü bir manivela halini alır, ancak burada emeğin toplumsal üretkenliği, yalnızca sermayenin üretkenliğinde sürekli bir artış olarak görünmektedir”.<a href="../Text/gec10_split_033.html#footnote-525-190" id="footnote-525-190-backlink">[190]</a> Sabit sermayenin yenilenmesi böylece</span> <span class="ideitalik">daha yüksek bir teknolojik düzeyde yenilenme</span> <span>anlamına gelir ve bu üç anlamda böyledir.</span></p>

  <p class="default"><span>Birinci olarak, yeni makinelerin değeri toplam yatırılmış sermayenin daha büyük bir bileşenini oluşturacaktır, yani sermayenin artan organik bileşimi yasası burada hükmünü sürdürecektir. İkinci olarak, yeni makineler ancak satın alınma maliyetleri ve cari üretime katacakları değerler, “kapitalistin kâr etme çabalarıyla çelişmiyorsa, yani</span> <span class="ideitalik">ödenmiş</span> <span>canlı emek üzerindeki tasarruf, sabit sermayenin, ya da daha doğrusu toplam değişmeyen sermayenin ek maliyetini geçiyorsa satın alınırlar.<a href="../Text/gec10_split_033.html#footnote-525-191" id="footnote-525-191-backlink">[191]</a> Üçüncüsü, makineler ancak emekten tasarruf etmekle kalmayıp aynı zamanda toplam üretim maliyetlerini toplumsal ortalamanın altında bir düzeye indirirlerse satın alınırlar, yani ancak tüm geçiş dönemi için –bu yeni makineler verili üretim dalında</span> <span class="ideitalik">ortalama</span> <span>emek üretkenliğini belirleyene dek– bir artı-değer kaynağı oluştururlarsa satın alınırlar.</span></p>

  <p class="default"><span>Bununla birlikte, sermayenin organik bileşiminde artış sorunu, yani daha yüksek bir teknik düzeyde genişletilmiş yeniden üretim süreci yalnızca sermayenin değişmeyen ve değişken sermaye şeklindeki değer-bileşimi sorununa indirgenmemelidir. Grossmann’ın Marx’a<a href="../Text/gec10_split_033.html#footnote-525-192" id="footnote-525-192-backlink">[192]</a> gönderme yaparak doğru bir biçimde açıkladığı gibi, sermayenin organik bileşimi kavramı teknolojik bir öge ile birlikte bir de değer ögesini içerir, daha özelde bu iki öge arasında bir ilişki içerir (değer-bileşimi teknolojik bileşim tarafından</span> <span class="ideitalik">belirlenir</span><span>).<a href="../Text/gec10_split_033.html#footnote-525-193" id="footnote-525-193-backlink">[193]</a> Dolayısıyla bu demektir ki belli bir makine</span> <span class="ideitalik">kitle</span><span>si, harekete geçmek için, bu kitlelerin içsel değerlerinden</span> <span class="ideitalik">bağımsız</span> <span>olarak, belli bir ham ve yardımcı madde</span> <span class="ideitalik">kitle</span><span>si ile belli bir emek-gücü</span> <span class="ideitalik">kitle</span><span>sine gerek duyar.<a href="../Text/gec10_split_033.html#footnote-525-194" id="footnote-525-194-backlink">[194]</a> Bu oranlar makinelerin değerine değil, onun teknik yapısına bağlıdır. Bununla birlikte, öte yandan, kullanılan makinelerin kitlesi, yalnızca sabit sermayenin artan hacmine değil, kullanılan temel teknolojiye bağlıdır. Daha az üretken bir teknik süreçten daha üretken bir teknik sürece bir geçiş için, makinelere küçük iyileştirmeler, daha iyi bir emek örgütlemesi, hızlandırılmış bir iş ritmi ya da daha iyi ve daha ucuz hammaddeler getirmek çoğu zaman yeterlidir. Fakat teknik süreci</span> <span class="ideitalik">tümüyle yeniden örgütlemek</span> <span>için, yeni makineler gerekir, ki bunlar önceden tasarlanmış olmalıdırlar; çoğu zaman yeni malzemeler gerekir, bunlar olmaksızın yeni üretim dalları kurulamaz; emek örgütlenmesi ve enerji biçimlerinde, örneğin taşıyıcı bant ya da otomatik transfer makineleri konması gibi ileri doğru nitel atılımlar gerekir. Başka bir deyişle, sabit sermayenin genişletilmiş yeniden üretiminin iki farklı biçimi arasında bir ayrım yapılmalıdır. Bir biçimde, üretim ölçeğinin bir genişlemesi vardır, burada ek değişmeyen ve değişken sermaye sarf edilir ve sermayenin organik bileşimi gerçekten artar ancak bütün bunlar tüm toplumsal üretim aygıtını etkileyen bir</span> <span class="ideitalik">teknolojik devrim</span> <span>olmaksızın meydana gelir; öteki biçimde ise yalnızca bir genişleme değil, üretken teknolojinin ya da sabit sermayenin, emek üretkenliğinde nitel bir değişiklik yaratan,</span> <span class="ideitalik">temel bir yenilenmesi</span> <span>vardır.<a href="../Text/gec10_split_033.html#footnote-525-195" id="footnote-525-195-backlink">[195]</a></span></p>

  <p class="default"><span>Artı-değer elde edimi ve sermaye birikiminin normal koşullarında sabit sermayenin her 7 ya da 10 yılda bir yeniden üretimi, yeni makine satın alınması ya da siparişi için birbirini izleyen üretim çevrimleri esnasında serbest kalan sermayenin değerin bir kısmı,</span> <span class="ideitalik">M</span>b <span>miktarında artması ile karakterize edilir. Tüm 10 yıllık çevrim boyunca toplam artı-değer kitlesi</span> <span class="ideitalik">M = M</span>a<span class="ideitalik">+M</span>b<span class="ideitalik">+M</span>g <span>olarak ifade edilirse, o zaman</span> <span class="ideitalik">M</span>a <span>kapitalistler ve müşterileri tarafından üretken olmayan bir biçimde tüketilen artı-değeri temsil eder,</span> <span class="ideitalik">M</span>g <span>ise ardarda on yıllık üretim çevrimi tarafından serbest bırakılan ek dolaşan sermayeyi – ki bu da ek emek-gücü satın almak için ek değişken sermaye ve ek hammaddelerin sürekli üretime sokulması için ek dolaşan değişmeyen sermaye şeklinde ikiye ayrılır. M’nin üçüncü bileşeni olan</span> <span class="ideitalik">M</span>b <span>de, giderek artan ölçüde serbest bırakılan ve hem</span> <span class="ideitalik">daha çok</span><span>, hem de</span> <span class="ideitalik">daha pahalı, daha modern</span> <span>makineler satın almak için kullanılabilen ek sabit sermayedir.</span></p>

  <p class="default"><span class="ideitalik">M</span>b<span class="ideitalik">’</span><span>nin</span> <span class="ideitalik">Cf</span> <span>‘ye, ek sabit sermayenin mevcut sabit sermayeye oranı, sabit sermayenin artış oranını,</span> ∆ <span>C</span><span class="ideitalik">f</span><span>, ya da</span> <span class="ideitalik">toplumsal makine stoğunun değerindeki artış</span> <span>oranını oluşturur. Bu artış oranının düzeyi yavaş ya da hızlı teknolojik yenilik dönemlerini tanımlamamızı sağlar.<a href="../Text/gec10_split_033.html#footnote-525-196" id="footnote-525-196-backlink">[196]</a> Bu büyüklükler, elbette her zaman</span> <span class="ideitalik">değer olarak</span> <span>anlaşılmalıdır. Kuşkusuz, zaten mevcut olan sabit sermayenin (Cf) amortisman fonu da makine satın almak için kullanılabilir, fakat (en azından gizli kârlar değil, gerçek bir amortisman fonu söz konusu olduğunda) asla daha önceden satın alınmış olan makinelerin değerinden daha yükseğine değil.</span></p>

  <p class="default"><span>Üretken teknolojide temel bir değişimin, mevcut üretim süreçlerinin “normal” birikim durumlarında doğurabileceği ek üretim araçlarının yanı sıra, başka şeyler arasında yeni üretim yerleri ve yeni üretim araçları yaratmak için önemli bir ek sabit sermaye harcamasını belirlediği olgusundan başlayalım. Başka bir deyişle, bu değişim çok yüksek bir M</span>b <span>/ C</span><span class="ideitalik">f</span> <span>oranını belirler. Böylece her radikal teknolojik yenilik dönemi sermaye birikiminin ani bir hızlanması dönemi olarak görünür.<a href="../Text/gec10_split_033.html#footnote-525-197" id="footnote-525-197-backlink">[197]</a></span></p>

  <p class="default"><span>Bu arka plana karşı, kapitalist üretim tarzının çevrimsel hareketindeki dönemsel eksik sermaye yatırımı böylece ikili bir fonksiyon içerir. Ortalama kâr oranındaki kaçınılmaz dönemsel düşüşün ifadesini vermekle kalmaz, bunu yaparken aynı zamanda gerilemeyi de frenler. Ayrıca tarihsel bir</span> <span class="ideitalik">yedek sermaye fonu</span> <span>yaratır ki buradan üretken teknolojide temelli bir yenilenme için gereken, “normal” genişletilmiş yeniden üretimin üstünde bir</span> <span class="ideitalik">ek</span> <span>birikim için gereken kaynaklar elde edilebilir. Bu daha açık bir biçimde ifade edilebilir: kapitalist üretimin “normal” koşullarında, 7 ya da 10 yıllık</span> <span class="ideitalik">bir</span> <span>çevrimin sonunda serbest bırakılan değerler, bu çevrimin başında olandan daha çok ve daha pahalı makinelerin alınması için kesinlikle yeterlidir. Fakat bunlar özellikle Departman I’de temelli olarak yenilenmiş bir üretici teknoloji alımı için yeterli değildir, burada böyle bir yenilenme genel olarak tümüyle yeni üretim tesisleri kurmakla ilişkilidir. Birikim sürecinin ileriye doğru bu türden nitel bir atılım yapmasını ancak ardarda</span> <span class="ideitalik">birkaç</span> <span>çevrim içinde ek sabit sermaye alımı için serbest bırakılmış değerler sağlar. Eksik yatırım dönemlerinin çevrimsel tekrarı, nesnel olarak bu türden bir teknolojik devrim için gerekli sermayeyi serbest bırakma işlevini yerine getirir. Fakat bu kendi içinde radikal teknolojik devrimlerin neden bazı dönemlerde görülüp bazılarında görülmediğini açıklamaz. Uzun bir eksik yatırım döneminin varlığı, tam da ek sermayenin kesin olarak bulunduğu fakat gerçekte yatırıma harcanmadığı olgusunun ifadesidir. Dolayısıyla gerçek sorun, bu ek sermayenin, uzun bir süre atıl kaldıktan sonra, neden belli bir zamanda geniş bir ölçekte harcandığını açıklamaktır. Yanıt açıktır: yalnızca</span> <span class="ideitalik">kâr oranında ani bir artış</span><span>, geniş bir artı sermaye (fazla sermaye) yatırımını açıklayabilir, tıpkı kâr oranında uzamış bir düşüşün (ya da daha hızla düşeceği korkusunun) aynı sermayenin uzun yıllar atıl kalmasını açıklayabilmesi gibi.<a href="../Text/gec10_split_033.html#footnote-525-198" id="footnote-525-198-backlink">[198]</a> Sermaye birikiminin yeni bir dalgasının arifesinde, ortalama kâr oranında, bunalım sırasında meydana gelen sermaye değer kayıplarının dönemsel sonuçlarının ötesinde ani bir artışı mümkün kılan şu etkenlerin görünüşünü kaydedebilmeliyiz:</span></p>

  <p class="default"><span>1. Sermayenin ortalama organik bileşiminde ani bir düşüş, örneğin sermayenin çok düşük organik bileşime sahip alanlara (ülkelere) muazzam nüfuzunun bir sonucu olarak.</span></p>

  <p class="default"><span>2. Örneğin, işçi sınıfının emek-gücü metasının fiyatını yükseltmek için emek piyasasındaki avantajlı koşullardan yararlanmasını engelleyen ve onu bu metayı bir ekonomik refah döneminde bile değerinin altında satmaya zorlayan radikal bir yenilgisi ve atomizasyonu sayesinde emek yoğunluğunda bir artışın bir sonucu olarak artı-değer oranında ani bir artış.</span></p>

  <p class="default"><span>3. Değişmeyen sermaye ögelerinin, özellikle hammaddelerin fiyatında, sermayenin organik bileşiminin ani bir gerilemesiyle ya da Departman I’deki emek üretkenliğinde devrimci bir ilerlemeden dolayı sabit sermayenin fiyatında ani bir düşüşle karşılaştırılabilir olan ani bir düşüş.</span></p>

  <p class="default"><span>4. Yeni ulaşım ve iletişim sistemleri, gelişmiş dağıtım yöntemleri, hızlandırılmış stok rotasyonu, vs sayesinde dolaşan sermayenin devir zamanında ani bir kısalma.</span></p>

  <p class="default"><span>Burada iki süreç pratik ve kavramsal olarak ayrıştırılmalıdır. Bir yandan, ortalama kâr oranının yükselmesine ve bu yükselişin harekete geçerek daha önce atıl duran geniş bir sermaye yatırımına yol açan bir süreç; öte yandan, bu daha önce atıl duran geniş sermaye yatırımından kaynaklanan bir süreç vardır.</span></p>

  <p class="default"><span>Tetikleyici etkenlerin doğası ve hacmi gereği onların etkileri birikmiş sermaye kitlesindeki artış tarafından çabucak nötralize edilebiliyorsa, o zaman ortalama kâr oranı sadece kısa bir süre için yükselecektir. Bu durumda sermaye birikimi ritminin hızlanmasında aniden frene basılacak ve kısa bir aradan sonra yenilenmiş eksik yatırıma yol verecektir. Bu, örneğin Birinci Dünya Savaşı sırasında ve hemen sonrasında çeşitli emperyalist ülkelerde meydana geldi. Aksine, eğer tetikleyici etkenlerin doğaları ve hacimleri gereği, onların etkileri sermaye birikimindeki ani artışın dolaysız etkileri tarafından nötralize edilemiyorsa, o zaman daha önceden yatırıma konu olmamış tüm sermaye kitlesi giderek birikim akıntısının içine çekilecektir. O zaman üretim teknolojisinde yalnızca kısmi ve ılımlı değil, fakat kapsamlı ve evrensel bir devrim mümkün hale gelir. Bu durum, özellikle</span> <span class="ideitalik">birkaç etkenin, eşzamanlı ve kümülatif olarak</span> <span>ortalama kâr oranında bir artışa katkıda bulunduğu zaman ortaya çıkar.</span></p>

  <p class="default"><span>Önceki bölümlerde geçen yüzyılın 90’lı yıllarında ortalama kâr oranında böylesine ısrarlı bir artışa yol açan nedenleri kısaca vurguladık: metropol ülkelerden ihraç edilen fazla sermayenin çok büyük ölçüde ve ani bir biçimde sömürgelere yatırılması, bunun sonucunda dünya sermayesinin organik bileşiminde önemli bir düşüş ve dolaşan değişmeyen sermayenin fiyatında ani bir gerileme ve bunların birlikte ortalama kâr oranını etkilemesi.<a href="../Text/gec10_split_033.html#footnote-525-199" id="footnote-525-199-backlink">[199]</a></span></p>

  <p class="default"><span>Kapitalizmin tarihinde bundan başka en az iki dönemde daha kâr oranında görece ani bir yükseliş olmuştur. Birincisi 19. yüzyılın ortasında, 1848 devriminden hemen sonra meydana geldi. Burada belirleyici tetikleyici etkenin, tüketim malları sanayisindeki ortalama emek üretkenliğinde radikal bir yükselişten dolayı, yani göreli artı-değer üretiminde radikal bir artıştan dolayı artı-kâr oranında radikal bir artış olduğu görülüyor. İkincisi İkinci Dünya Savaşı’nın arifesinde ya da başlangıcında meydan geldi; o da benzer şekilde artı-değer oranında radikal bir artış tarafından belirlenmişti. Ancak bu kez sınıfsal güç ilişkilerinde, emek yoğunluğundaki radikal bir artışla uzamış ve önce en modern teknolojinin hammadde üreten alanlara girişinden dolayı dolaşan değişmeyen sermayenin, sonra da makine sanayisindeki emek üretkenliğinde ani bir yükselişten dolayı sabit değişmeyen sermayenin fiyatında bir düşüş ile birleşmiş olan radikal bir değişiklik bu durumu mümkün kılmıştı. İkinci Dünya Savaşı esnasında ve hemen öncesinde artı-değer oranındaki bu artışın somut nedenleri ve etkilerine bir sonraki bölümde döneceğiz.</span></p>

  <p class="default"><span>O zaman, ortalama kâr oranında ani bir yükselişin belirlediği, atıl sermayenin değer kazanma (valorizasyon) sürecine yeniden girişinin evreleri olarak tanımladığımız, bu “bir bütün olarak teknolojide devrimler” nedir?</span> <span class="ideitalik">Kapital</span><span>’in birinci cildinin 15. bölümünde Marx, tüm gelişmiş makinelerin birbirinden esasta farklı üç kısmını ayırdeder: devingen (motor) mekanizma, güç iletme mekanizması ve alet ya da çalışma mekanizması.<a href="../Text/gec10_split_033.html#footnote-525-200" id="footnote-525-200-backlink">[200]</a> Bu son ikisinin evrimi ve gelişimi, elbette, belli bir noktadan sonra, bütünün kesin dinamik ögesini oluşturan devingen makinelerin gelişimine bağlıdır: “Makinenin boyutları ve onun iş aletlerinin sayısındaki artış, onu devindirmek için daha büyük bir mekanizmaya gereksinim duyar, bu mekanizma da onun direncini yenmek için insandan daha güçlü bir devindirici güce gereksinim duyar, ayrıca insan tekdüze ve sürekli bir hareket için çok kusurlu bir alettir”.<a href="../Text/gec10_split_033.html#footnote-525-201" id="footnote-525-201-backlink">[201]</a> Ayrıca: “Bir makineler sistemi, ister dokumacılıkta olduğu gibi, benzer makinelerin basit bir işbirliğinden, ister iplikçilikte olduğu gibi, farklı makinelerin bir kombinasyonundan oluşsun, kendi kendine devinen bir ilk motor tarafından işletilmeye başlar başlamaz, kendi başına dev bir otomat meydana getirir”.<a href="../Text/gec10_split_033.html#footnote-525-202" id="footnote-525-202-backlink">[202]</a> “Devingen makinelerin”, yani mekanik enerji üreticilerinin el zanaatları yerine makine ile üretimi, Marx’ın dediği gibi bir “organize makine sistemi”nin oluşmasında belirleyici harekettir. Makinelerin, özellikle ve öncelikle de devingen makinelerin başka makineler tarafından bu üretimi, teknolojide radikal bir değişim için tarihsel önkoşuldur: “Gelişmesinin belli bir aşamasında, Modern Sanayi, el zanaati ve imalatın kendisine sağladığı temel ile teknolojik olarak uyuşmaz duruma geldi”, yani makinelerin kendisinin el zanaati ya da imalat (manüfaktür) yoluyla üretimi ile uyuşamadı. “Bu yüzden Modern Sanayi karakteristik aracı olan makineyi ele almak ve makineyle makine yapmak zorunda kaldı. Ancak bundan sonradır ki kendisine uygun teknik bir temel kurabilmiş ve kendi ayakları üzerinde durabilmiştir. Bu yüzyılın ilk on yıllarındaki artan kullanımıyla eşzamanlı olarak makineler, doğrudan makine üretimine de giderek egemen oldu. Fakat ancak 1866’dan önceki on yıl içindedir ki demir yolları ve buharlı okyanus gemilerinin büyük ölçüde üretimi, şimdi ilk devindiricilerin yapımında kullanılan dev makinelerin varlığını gerekli kıldı”.<a href="../Text/gec10_split_033.html#footnote-525-203" id="footnote-525-203-backlink">[203]</a></span></p>

  <p class="default"><span>Güç teknolojisindeki temel devrimler –devingen makinelerin makineler tarafından üretimi teknolojisi– böylece bir bütün olarak teknoloji devrimlerindeki belirleyici moment olarak görünmektedir. 1848’den beri buharlı motorların makinelerle üretimi; 19. yüzyılın 90lı yıllarından beri elektrikli ve içten yanmalı motorların makinelerle üretimi; 20. yüzyılın 40lı yıllarından beri elektronik ve nükleer aygıtların makinelerle üretimi – işte bunlar geç 18. yüzyıldaki “özgün” sanayi devriminden bu yana kapitalist üretim tarzının doğurduğu üç genel teknolojik devrimdir.</span></p>

  <p class="default"><span>Devingen makinelerin makineler tarafından üretimi teknolojisinde bir devrim olduktan sonra bütün makineler sistemi ileriye doğru dönüştürülür. Çünkü Marx’ın açıkladığı gibi: “Bir sanayi dalındaki üretim tarzında köklü bir değişim, öteki alanlarda da benzer bir değişimi getirir. Bu, ilk başta, bir sürecin ayrı evreleri olarak birbirine bağlanan, fakat her biri bağımsız bir meta üretecek biçimde toplumsal işbölümü tarafından yalıtılmış sanayi dallarında meydana gelir. Böylece, makineli iplik eğirme, makineli dokumayı bir zorunluluk haline getirdi ve her ikisi birlikte ağartma, baskı ve boyamadaki mekanik ve kimyasal devrimi mecbur kıldı. Öte yandan, pamuk ipliği eğirmedeki devrim de pamuk liflerinden tohumları ayırmak için çırçır makinesinin icadını doğurdu; ancak bu icat sayesindedir ki şimdi talep edilen dev ölçekte pamuk üretimi mümkün oldu. Fakat özellikle de, sanayi ve tarım üretim tarzlarındaki devrim, toplumsal üretim sürecinin genel koşullarında, yani ulaşım ve iletişim araçlarında bir devrimi zorunlu kıldı. Fourier’nin ifadesiyle, temel ekseni yerli yan sanayileri ile küçük ölçekli tarım ve şehir zanaatları olan bir toplumda, ulaşım ve iletişim araçları, genişlemiş bir toplumsal iş bölümüne, yoğunlaşmış emek araçları ve işçilere ve sömürge pazarlarına sahip olan manüfaktür döneminin üretim gerekleri için öylesine yetersizdi ki hepsi de gerçekten devrimci bir değişime uğradı. Aynı şekilde, manüfaktür döneminden kalma ulaşım ve iletişim araçları da, hummalı üretim temposuyla, dev boyutlarıyla, sermaye ve emeği sürekli bir üretim alanından ötekine atmasıyla ve tüm dünyanın pazarlarıyla yeni kurulmuş bağlarıyla ortaya çıkan Modern Sanayi için kısa sürede tahammül edilemez ayak bağları haline geldi. Dolayısıyla, yelkenli gemi inşasındaki köklü değişiklikler dışında, ulaşım ve iletişim araçları, nehirde çalışan buharlı gemiler, demir yolları, okyanus aşan buharlı gemiler ve telgraftan oluşan bir sistem yaratarak yavaş yavaş makine sanayisinin üretim tarzına uyarlandı”.<a href="../Text/gec10_split_033.html#footnote-525-204" id="footnote-525-204-backlink">[204]</a></span></p>

  <p class="default"><span>Enerji kaynakları ve devingen makinelerin makineli üretimindeki üç temel devrimin her birinin ulaşım ve iletişim sistemleri teknolojisi dahil olmak üzere bütün ekonominin tüm üretken teknolojisini ileriye doğru dönüştürdüğünü gösteren kanıtlar sunmak zor değildir.<a href="../Text/gec10_split_033.html#footnote-525-205" id="footnote-525-205-backlink">[205]</a> Örneğin, elektrik ve içten yanmalı motorlar çağındaki okyanus aşırı buharlı gemiler ve dizel lokomotifler, otomobiller ve radyo iletişimini ve elektronik ve nükleer çağının jet nakliye uçakları, televizyon, teleks, radar ve uydu iletişim ağları ve atom enerjisiyle çalışan konteyner gemilerini düşünün.<a href="../Text/gec10_split_033.html#footnote-525-206" id="footnote-525-206-backlink">[206]</a> Enerji kaynakları ve devingen makinelerin temel üretken teknolojisindeki devrimden kaynaklanan teknolojik dönüşüm böylece kapitalist üretim tarzı dahilinde çevrimden çevrime tedricen yığılmakta olan fazla sermayelerin yeni bir değer kazanmasına yol açar. Bununla birlikte, aynı süreçte, yeni enerji kaynakları ve yeni devingen makinelerin tedrici genelleşmesi, uzunca bir hızlandırılmış birikim evresinden sonra, uzunca bir hızı düşürülmüş birikim evresine, yani yeniden eksik yatırıma ve aylak sermayenin yeniden belirmesine yol açmak durumundadır.</span></p>

  <p class="default"><span>Yeni devingen makinelerin üretim siteleri</span> <span class="ideitalik">yeni</span> <span>birikmiş sermayelerin genişlemesi için uzun vadeli olanaklar içerir. Buharlı ya da elektrikli motorlar ya da elektronik aygıtlar yapan sanayilere birbirini izleyen dönemlerde yatırılan sermayeler piyasaya egemen olmaya devam ettiği sürece, yalnızca deney yapmaya yani tam valorizasyon için yetersiz kalmaya mahkûm küçük ve maceracı sermayeler enerji ve devingen makinelerin “yeni alemler”ine dalmaya cesaret edeceklerdir. Yeni motorların uygulanması daha da genelleştikçe, bu motorları yapan sanayilerin büyüme oranı gittikçe düşer ve büyümenin ilk evresinde hummalı bir tempoyla biriktirilen sermayelerin değer kazanmalarını sürdürmelerini gittikçe daha zor hale gelir.</span></p>

  <p class="default"><span>Üretken teknolojinin genel bir dönüşümü sermayenin organik bileşiminde önemli bir yükseliş de üretir ve somut koşullara bağlı olarak bu er ya da geç ortalama kâr oranında bir düşüşe yol açar. Ortalama kâr oranının düşüşü de bu kez bir sonraki teknolojik devrime en büyük engel haline gelir. Herhangi bir yeni temel teknolojinin sunuluşunun ikinci evresindeki artan değer kazanma güçlükleri eksik yatırımın büyümesine ve aylak sermaye yaratımının artmasına yol açar. Ancak özgül koşulların bir kombinasyonu ortalama kâr oranında ani bir yükseliş yaratması durumunda, birkaç on yılda yavaşça birikmiş olan bu aylak sermaye, geniş bir ölçekte yeni temel teknolojiyi geliştirebilecek yeni üretim alanlarına çekilebilir.</span></p>

  <p class="default"><span>Uluslararası düzlemde kapitalizmin tarihi böylece yalnızca çevrimsel hareketlerin her 7 ya da 10 yılda bir birbirini izlemesi olarak değil, fakat aynı zamanda şimdiye dek dördünü yaşadığımız yaklaşık 50 yıllık daha uzun sürelerin bir geçidi olarak görünmektedir:</span></p>

  <p class="default"><span>– 18. yüzyılın sonundan 1847 bunalımına kadarki uzun dönem. Bu dönemin temel özelliği,</span> <span class="ideitalik">el zanaatları yapımı ya da manüfaktür yapımı buharlı motorun</span> <span>sanayinin tüm önemli dallarına ve sınai ülkelere giderek yayılmasıdır. Bu bizzat sanayi devriminin uzun dalgası idi.</span></p>

  <p class="default"><span>– 1847 bunalımından 1890'ların başına dek süren uzun dönem. Bu dönemin temel özelliği, birincil devingen makine olarak</span> <span class="ideitalik">makine yapımı buharlı motorun</span> <span>genelleşmesidir. Bu, birinci teknolojik devrimin uzun dalgası idi.<a href="../Text/gec10_split_033.html#footnote-525-207" id="footnote-525-207-backlink">[207]</a></span></p>

  <p class="default"><span>– 1890'lardan İkinci Dünya Savaşı'na dek süren uzun dönem. Bu dönemin temel özelliği, sanayinin tüm dallarında elektrikli ve içten yanmalı motorların kullanımının genelleşmesidir. Bu, ikinci teknolojik devrimin uzun dalgası idi.<a href="../Text/gec10_split_033.html#footnote-525-208" id="footnote-525-208-backlink">[208]</a></span></p>

  <p class="default"><span>– Kuzey Amerika'da 1940'ta ve öteki emperyalist ülkelerde 1945-48'de başlayan uzun dönem. Bu dönemin temel özelliği, makinelerin</span> <span class="ideitalik">elektronik aygıtlar</span> <span>yoluyla kontrolünün genelleşmesidir (ve aynı zamanda giderek nükleer enerjinin kullanımının yayılmasıdır). Bu, üçüncü teknolojik devrimin uzun dalgasıdır.</span></p>

  <p class="default"><span>Bu uzun dönemlerin her biri iki alt döneme ayrılabilir: teknolojinin fiilen bir devrimden geçtiği ve yeni üretim araçları için üretim yerleri gibi şeylerin ilk olarak yaratılmak zorunda olduğu bir başlangıç evresi. Bu evrenin ayırdedici özelliği artan bir kâr oranı,</span> <span class="ideitalik">hızlanmış birikim</span><span>, hızlanmış büyüme, önceden aylak olan sermayenin hızlanmış genişlemesi ve daha önce Departman I’e yatırılmış fakat şimdi teknik olarak eskimiş sermayenin hızlanmış değer yitirimidir. Bu birinci evreyi izleyen ikinci evrede üretken teknolojideki fiili dönüşüm gerçekleşmiş olur, yani yeni üretim araçları için yeni üretim siteleri büyük ölçüde zaten mevcuttur ve yalnızca nicel anlamda genişletilebilir ya da iyileştirilebilirler. Şimdi mesele bu yeni üretim sitelerinde yapılmış üretim araçlarını sanayi ve ekonominin tüm dallarında genel olarak kabul ettirmektir. Departman I’deki sermaye birikiminin ani ve sıçramalı genişlemesini belirleyen güç böylece azalır ve buna göre bu evre bir azalan kârlar,</span> <span class="ideitalik">tedricen hız kesen birikim</span><span>, hız kesen ekonomik büyüme, toplam birikmiş sermayenin ve özellikle de yeni, ek birikmiş sermayenin değer kazanmasında giderek artan zorluklar ve aylak kalan sermayenin tedrici, kendi kendini yeniden üreten artışı evresi haline gelir.<a href="../Text/gec10_split_033.html#footnote-525-209" id="footnote-525-209-backlink">[209]</a></span></p>

  <p class="default"><span>Birbirini izleyen, 1823’e dek hızlanmış büyüme, 1824-47 hız kesen büyüme, 1848-73 hızlanmış büyüme, 1874-93 hız kesen büyüme, 1894-1913 hızlanmış büyüme, 1914-39 hız kesen büyüme<a href="../Text/gec10_split_033.html#footnote-525-210" id="footnote-525-210-backlink">[210]</a>, 1940-45 ve 1948-66 hızlanmış büyüme evrelerini içeren bu şemaya göre, bugün İkinci Dünya Savaşı ile başlayan, hız kesen sermaye birikimi ile karakterize olan “uzun dalga”nın ikinci evresine girmiş olmalıyız. En önemli emperyalist ekonomilerdeki resesyonların daha hızlı birbirini izlemesi (Fransa 1962, İtalya 1963, Japonya 1964, Batı Almanya 1966-67, ABD 1969-71, Büyük Britanya 1970-71, İtalya 1971 ve 1974-75 dünya resesyonu) bu hipotezi doğrular görünmektedir.</span></p>

  <p class="default"><span>Açıktır ki bu “uzun dalgalar” kendilerini mekanik bir biçimde dışa vurmazlar, bunun yerine “klasik çevrimler” aracılığıyla ifade ederler.<a href="../Text/gec10_split_033.html#footnote-525-211" id="footnote-525-211-backlink">[211]</a> Bir genişleme evresinde, çevrimsel canlanma (boom) dönemleri daha uzun ve daha yoğun, çevrimsel aşırı üretim bunalımları daha kısa ve daha yüzeysel olacaktır. Tersine, uzun dalganın durgunluk eğiliminin güçlü olduğu evrelerinde ise canlanma dönemleri daha az ateşli ve daha geçici olurken, çevrimsel aşırı üretim bunalımları da daha uzun ve daha derin olacaktır. “Uzun dalga” ancak bu çevrimsel dalgalanmaların bir sonucu olarak kavranabilir ve asla onlar üzerinde bir tür metafizik zorlama olarak değil.</span></p>

  <p class="default"><span>Kapitalizmin tarihindeki bu “uzun dalgalar”ı fark etmiş görünen ilk yazar Rus Marksisti Alexandr Helphand (Parvus) idi.<a href="../Text/gec10_split_033.html#footnote-525-212" id="footnote-525-212-backlink">[212]</a> O 1890’ların ortalarında, tarımsal bunalımların bir çözümlemesi yoluyla, 1873’te başlayan ve Friedrich Engels’in kendisine büyük önem atfettiği<a href="../Text/gec10_split_033.html#footnote-525-213" id="footnote-525-213-backlink">[213]</a> uzun depresyonun yerini kısa sürede yeni bir yükseliş dalgasının alması gerektiği sonucuna vardı. Bu fikri ilk kez 1896’da</span> <span class="ideitalik">Sächsiche Arbeiterzeitung</span><span>’ta çıkan bir makalede ifade etti ve sonra 1901 tarihli broşürü</span> <span class="ideitalik">Die Handelskrise und die Gewerkschaften</span><span>’de<a href="../Text/gec10_split_033.html#footnote-525-214" id="footnote-525-214-backlink">[214]</a> daha da geliştirdi. Marx’tan iyi bilinen bir pasaja<a href="../Text/gec10_split_033.html#footnote-525-215" id="footnote-525-215-backlink">[215]</a> dayanan Parvus, “ekonomik depresyon”un uzun dalgalarının izlediği genişlemenin“uzun dalgalar”ı için kavramsal bir çerçeve sunmak için sermayenin bir</span> <span class="ideitalik">Sturm und Drang</span> <span>dönemi kavramını kullandı. Parvus için bu uzun vadeli dalga hareketinin belirleyicisi, dünya pazarının “kapitalist ekonominin her alanında – teknolojide, para piyasaları, ticaret, sömürgelerde” meydana gelen ve “tüm üretim dünyasını yeni ve çok daha kapsamlı bir temele” yükselten değişimler tarafından genişletilmesi idi.<a href="../Text/gec10_split_033.html#footnote-525-216" id="footnote-525-216-backlink">[216]</a> Tezini desteklemek için istatistik veriler sunmadı ve dönemleştirmede ciddi hatalar yaptı.<a href="../Text/gec10_split_033.html#footnote-525-217" id="footnote-525-217-backlink">[217]</a> Buna karşın, yine de onun şeması, disiplinsiz ve tutarsız olmakla birlikte alışılmışın dışında keskin bir zekaya sahip olan bir Marksist düşünürün parlak girişimi olarak kalır.<a href="../Text/gec10_split_033.html#footnote-525-218" id="footnote-525-218-backlink">[218]</a></span></p>

  <p class="default"><span>Kautsky’nin hemen övgüsünü kazanmış<a href="../Text/gec10_split_033.html#footnote-525-219" id="footnote-525-219-backlink">[219]</a> olan Parvus’un bu verimli fikri, on yıldan uzun bir süre geçtikten sonra bir kez daha ele alındı, bu kez Hollandalı Marksist J. Van Gelderen tarafından.<a href="../Text/gec10_split_033.html#footnote-525-220" id="footnote-525-220-backlink">[220]</a> Van Gelderen 1913’te J. Fedder takma adı altında Hollanda “sol”unun dergisi</span> <span class="ideitalik">De Nieuwe Tijd</span><span>’de yayınladığı üç makalelik dizide, başlangıç noktası olarak kapitalist ülkelerde her yerde görülebilen fiyat artışlarını alarak kapitalizmin tarihi için 19. yüzyılın ortasından beri bir “uzun dalgalar” hipotezi inşa etti. Marksist literatürde şimdiye dek çok az dikkat çekmiş olan bu makaleler tüm sorunu Parvus ya da Kautsky’nin koyduğundan nitel olarak çok daha yüksek bir düzeye yükseltti. Van Gelderen yalnızca tezi için ampirik kanıtları toplamaya ve birçok alanda fiyat, dış ticaret, üretim ve üretken kapasite hareketleriyle birlikte banka faizleri, sermaye birikimi ve iş kuruluşları vb hareketlerini ayrıntılı bir biçimde izlemeye çalışmadı.<a href="../Text/gec10_split_033.html#footnote-525-221" id="footnote-525-221-backlink">[221]</a> O aynı zamanda kapitalist üretim tarzının uzun vadeli dalga hareketini</span> <span class="ideitalik">açıklamaya</span> <span>çalıştı ve bunu yaparken, Parvus’un aksine, pazarın genişlemesinden değil, üretimin genişlemesinden yola çıktı: “Kapitalist ekonomide bir bahar havasının (med) doğuşu<a href="../Text/gec10_split_033.html#footnote-525-222" id="footnote-525-222-backlink">[222]</a> için önkoşul, kendiliğinden veya tedrici de olsa üretimde bir genişlemedir. Bu başka ürünler için bir talep yaratır, dolaylı olarak daima üretim araçları yapan sanayi ürünleri ve hammaddeler için. Üretimin genişlemesi tarafından yaratılan talebin doğası .. şu iki ana biçimi alabilir:</span></p>

  <p class="default"><span>1. Seyrek nüfuslu bölgelerin yeniden kazanılması yoluyla. Bu bölgelerde tarım ya da hayvancılık nüfusun gereksindiği malların bedelini ödemek için ihraç ürünleri sunar. Satın alınan mallar iki çeşittir: çoğu manüfaktür kitle tüketim malları ve üretim materyalleri: makineler, demir yolları ve başka iletişim türlerinin ögeleri, inşaat malzemeleri. Bu talebin bir sonucu olan fiyat artışları bir üretim dalından ötekine yayılır.</span></p>

  <p class="default"><span>2. Belli bir insan ihtiyacını karşılamak için eskisinden daha güçlü bir konumda olan bir üretim dalının oldukça ani bir yükselişi yoluyla (otomobil ve elektrik sanayisi). Bunun etkisi, daha küçük bir ölçekte, birinci biçiminkiyle aynıdır”.<a href="../Text/gec10_split_033.html#footnote-525-223" id="footnote-525-223-backlink">[223]</a></span></p>

  <p class="default"><span>Van Gelderen’in bu çözümlemeden çıkardığı sonuç –bu sırada benzer bir şey formüle eden Kautsky’den<a href="../Text/gec10_split_033.html#footnote-525-224" id="footnote-525-224-backlink">[224]</a> bağımsız olarak– genişleyen bir “uzun dalga”nın öncesinde tipik olarak altın üretiminde önemli bir artışın görüleceği idi.<a href="../Text/gec10_split_033.html#footnote-525-225" id="footnote-525-225-backlink">[225]</a> Kabul edileceği gibi onun açıklaması bariz bir düalizmden muzdarip idi, çünkü “bahar medleri” ya dünya pazarının genişlemesine ya da yeni üretim dallarının gelişmesine atfediliyordu. Ayrıca o, ek sermaye yatırımları sorununun, para</span> <span class="ideitalik">malzemesi</span> <span>üretimine (yani altın üretimine) indirgenemeyeceğini ve bir ek</span> <span class="ideitalik">artı-değer</span> <span>üretimi ve birikimi sorunu oluşturduğunu kavrayamadı. Bununla birlikte bir öncüden yeni keşfedilen bir sorunlar kompleksinin tüm yönleri hakkında tatmin edici yanıtları hemen vermesini bekleyemezsiniz. Çünkü kuşku yoktur ki Van Gelderen’in eseri öncü bir çalışmadır. “Uzun dalgalar” teorisinin 1920’ler ve 1930’lardaki geliştiricilerinden –Kondratieff’den Schumpeter’e ve Dupriez’e dek– hiçbiri Van Gelderen’in geliştirdiği fikirlerin pek ötesine geçemedi. Van Gelderen’in elindeki istatistik malzemenin yetersizliği onun katkısının öncü niteliğini azaltmaz. Ulrich Weinstock’un sadece 60 yılı kapsayan bir kanıta dayanarak onu “ekonomik faaliyetin her alanında ilginç bir tempo değişimi kurmak”la suçlaması ve “bu hiç düşünmeden reddedilmelidir” demesi yanlıştır.<a href="../Text/gec10_split_033.html#footnote-525-226" id="footnote-525-226-backlink">[226]</a> Burada mesele Van Gelderen’in kanıtlarının yeterliliğine ilişkin formel soru değildir. Gerçek sorun Van Gelderen’in çalışma hipotezinin bugün elimizde olan veriler ışığında doğru olup olmadığıdır. Weinstock bu bu testi uygulamayı atlıyor, dolayısıyla Van Gelderen’in eserinin tahmin gücünü takdir edemez.</span></p>

  <p class="default"><span>Birinci Dünya Savaşı daha yeni bitmişti ki genç Sovyet devletindeki düşünürler “uzun dalgalar” sorunu ile derinlemesine ilgilenmeye başladılar. Kerensky’nin Geçici Hükümet’inde eski bir Gıda Bakan Yardımcısı olan N. D. Kondratieff 1919’dan beri sorunla ilgilenmişti ve 1920’de Moskova Konjonktür Araştırmaları Enstitüsünü (</span><span class="ideitalik">Konyunkturnıy İnstitut</span><span>) kurdu, bu enstitü onun kendi “uzun dalgalar teorisi” için malzeme toplamaya girişti.<a href="../Text/gec10_split_033.html#footnote-525-227" id="footnote-525-227-backlink">[227]</a> Kapitalizmin savaş sonrası gelişiminin 1914 öncesi gelişimiyle karşılaştırma sorunu üzerinde çalışan Lev Trotskiy de bu sorunlar kompleksini inceledi – pek az Marksistin ya da iktisatçının bildiği bir dilde yazılmış olmanın dezavantajına sahip olan Van Gelderen’in eserinden<a href="../Text/gec10_split_033.html#footnote-525-228" id="footnote-525-228-backlink">[228]</a> muhtemelen habersiz olsa da. Komünist Enternasyonal’in Üçüncü Kongresi’nde sunduğu dünyadaki durum hakkındaki ünlü raporunda Trotskiy uzun dalgalar sorununda şöyle bir beyanda bulundu: “Bu yılın Ocak ayında, Londra’daki</span> <span class="ideitalik">Times</span> <span>gazetesi 138 yıllık bir dönemi kapsayan bir tablo yayınladı – on üç Amerikan sömürgesinin bağımsızlık savaşından bugüne. Bu aralıkta 16 çevrim olmuş, yani 16 bunalım ve 16 refah evresi... Gelişme eğrisini daha yakından incelersek, beş bölüme, beş farklı ve ayrı döneme bölündüğünü buluruz. 1781’den 1851’e dek gelişme “çok yavaş”tır, gözlenebilir bir hareket pek yoktur. 70 yıl boyunca dış ticaretin ancak kişi başına 2 sterlinden 5 sterline yükseldiğini görürüz. Avrupa pazarının çerçevesini genişleten 1848 devriminden sonra bir kopuş noktası gelir. 1851’den 1873’e gelişme eğrisi dik bir biçimde yükselir. 22 yıl içinde kişi başına dış ticaret 5 sterlinden 21 sterline yükselirken, aynı dönemde kişi başına demir miktarı 4.5 kg dan 13 kilograma yükselir. Ardından 1873’ten itibaren bir depresyon çağı başlar. 1873’ten yaklaşık olarak 1894’e dek İngiliz ticaretinde durgunluk gözlemleriz... 22 yıl içinde 21 sterlinden 17.4 sterline bir düşüş vardır. Sonra başka bir canlanma gelir, 1913 yılına dek sürer –dış ticaret 17 sterlinden 30 sterline yükselir. Nihayet 1914 yılı ile birlikte beşinci dönem başlar– kapitalist ekonominin yıkım dönemi. Çevrimsel dalgalanmalar kapitalist gelişme eğrisinin birincil hareketi ile nasıl harmanlanır? Çok basit. Kapitalist gelişme dönemlerinde bunalımlar kısa ve yüzeysel karakterde olurken canlanmalar uzun süreli ve kapsamlı olur. Kapitalist gerileme dönemlerinde, bunalımlar uzamış bir karakterde ve canlanmalar kısa süreli, yüzeysel ve spekülatif olur”.<a href="../Text/gec10_split_033.html#footnote-525-229" id="footnote-525-229-backlink">[229]</a></span></p>

  <p class="default"><span>Trotskiy devamla –eski dostu Parvus’a<a href="../Text/gec10_split_033.html#footnote-525-230" id="footnote-525-230-backlink">[230]</a> açıkça gönderme yaparak– sermayenin 1850 sonrası</span> <span class="ideitalik">Sturm und Drang</span> <span>döneminden söz etti ve sözlerini iki öngörüyle bitirdi: birincisi, kısa vadede kapitalizmin bir yükselen dalgasının, her ne kadar bu yukarı salınım kısa süreli olsa da ve hiçbir şekilde Avrupa’da bir sosyalist devrimin tarihsel şansını önlemese de, yalnızca ekonomik olarak mümkün olmakla kalmayıp kaçınılmaz olduğu. İkincisi, uzun vadede, “iki ya da üç onyıldan sonra”, Avrupa işçi sınıfının devrimci faaliyeti kalıcı bir biçimde sekteye uğrarsa, kapitalizmin yeni bir genişleme olasılığı vardı.<a href="../Text/gec10_split_033.html#footnote-525-231" id="footnote-525-231-backlink">[231]</a> Sonraki aylarda Trotskiy aynı soruna birkaç kez geçerken değindi,<a href="../Text/gec10_split_033.html#footnote-525-232" id="footnote-525-232-backlink">[232]</a> fakat Kondratieff’in ilk eserinin çıkışı üzerine konuyu</span> <span class="ideitalik">Vestnik Sotsialistiçeskoy Akademii</span> <span>yayın kuruluna bir mektupta ele aldı. Bu mektupta o “normal” sınai çevrimlerin yanı sıra kapitalizmin tarihinde kapitalist üretim tarzının uzun vadeli gelişiminin anlaşılması için çok önemli olan daha uzun dönemler olduğuna inancını yeniden teyit etti: “Kaba taslak budur. Tarihte türdeş çevrimlerin diziler halinde gruplandığını gözlemliyoruz. Bir dizi çevrimin, keskin hatlara sahip canlanmalar ve zayıf, kısa ömürlü bunalımlarla karakterize olduğu kapitalist gelişme çağları vardır. Sonuç olarak, kapitalist gelişmenin ana eğrisinin keskin bir biçimde yükselen bir hareketini görüyoruz. Bu eğrinin, kısmi çevrimsel salınımlardan geçerken on yıllar boyunca yaklaşık olarak aynı düzeyde kaldığı durgunluk dönemleri vardır. Son olarak, belli tarihsel dönemlerde, ana eğri her zamanki gibi çevrimsel salınımlardan geçerken bir bütün olarak aşağıya doğru yönelir ve üretici güçlerin gerilemesine işaret eder”.<a href="../Text/gec10_split_033.html#footnote-525-233" id="footnote-525-233-backlink">[233]</a> Trotskiy, “kapitalist gelişmenin uzun vadeli eğrisi”nin nasıl incelenmesi gerektiğine ilişkin somut ayrıntılar bile verdi ve bu çizgideki ampirik araştırmaların tarihsel materyalizm teorisinin zenginleştirilmesinde müstesna bir öneme sahip olacağını vurguladı.<a href="../Text/gec10_split_033.html#footnote-525-234" id="footnote-525-234-backlink">[234]</a> Bu bağlamda en çarpıcı şey Trotskiy’in “saf” ekonomik verilerin sınırlarının ötesine geçme ve her türlü ciddi araştırmaya bir toplumsal ve siyasal gelişmeler dizisinin eklenmesi gereğine yaptığı vurgudur. Bu onun Kondratieff’in ilk eserine<a href="../Text/gec10_split_033.html#footnote-525-235" id="footnote-525-235-backlink">[235]</a> ilişkin sert eleştirisinin akışı içindeydi, bu eserin “uzun çevrimler”in varlığına ilişkin kanıtı tamamen istatistik delillere dayanıyordu: “Komintern’in üçüncü dünya kongresinin ardından Profesör Kondratieff –her zamanki gibi kongrenin kendisinin soruna ilişkin formülasyonundan dikkatle kaçınarak– bu sorunu ele aldı ve on yıllık bir dönemi kapsayan “küçük çevrim”in yanı sıra yaklaşık olarak 50 yılı kapsayan bir “büyük çevrim” kavramını oluşturmaya çalıştı. Bu simetrik bir biçimde stilize edilmiş kurguya göre temel bir ekonomik çevrim yaklaşık beş küçük çevrimden oluşuyor ve bunların yarısı canlanma karakterinde iken öteki yarısı tüm gerekli geçici aşamalarla birlikte bunalım karakterinde oluyor. Kondratieff tarafından derlenen temel çevrimlerin istatistik belirlenimleri, hem bireysel ülkeler bakımından hem de bir bütün olarak dünya pazarı bakımından dikkatli ve saf olmayan bir sınamaya tabi tutulmalıdır. Profesör Kondratieff’in “büyük çevrimler” yaftasını astığı dönemleri küçük çevrimlerde gözlemlenenlerle aynı “katı yasal ritm”e sahipmiş gibi gösterme girişimini daha baştan çürütmek mümkündür, bu besbelli ki formel bir analojiden yanlış genelleştirmedir. Küçük çevrimlerin dönemsel olarak yinelenmeleri kapitalist güçlerin iç dinamikleri tarafından koşullandırılır ve bir kez piyasa mevcut olunca kendini her zaman ve her yerde dışa vurur. Profesör Kondratieff’in dikkatsizce çevrimler olarak sunmak istediği kapitalist gelişme eğrisinin (50 yıllık) geniş bölümlerine gelince, onların karakteri ve süresi kapitalist güçlerin iç etkileşimiyle değil, fakat kapitalist gelişmenin kanalından aktığı dış koşullarca belirlenir. Kapitalizmin yeni ülkeler ve kıtalar edinmesi, yeni doğal kaynakların keşfi ve bunların ardından “üstyapısal” düzenin savaşlar ve devrimler gibi başlıca olguları, kapitalist gelişmenin yükselen, durgun ya da alçalan çağının karakterini ve ikamesini belirler”.<a href="../Text/gec10_split_033.html#footnote-525-236" id="footnote-525-236-backlink">[236]</a></span></p>

  <p class="default"><span>George Garvy, bu metni, Trotskiy’in uzun vadeli dalgalanmaların varlığını kabul etmesine karşın, bunların çevrimsel bir karakteri olduğunu yadsıdığı biçiminde yorumlamıştır.<a href="../Text/gec10_split_033.html#footnote-525-237" id="footnote-525-237-backlink">[237]</a> Tüm modeli çevrimler, “uzun dalgalar”, “uzun dönemler” ve “kapitalist gelişme eğrisinin geniş bölümleri” arasındaki semantik farklara ilişkin gereksiz bir tartışmaya indirgemeyeceksek bu görüş pek doğru değildir. Trotskiy, Kondratieff’in tezine karşı iki merkezi argüman öne sürdü: birinci olarak, “uzun dalgalar” ve klasik “çevrimler” arasındaki</span> <span class="ideitalik">analojinin</span> <span>yanlış olduğunu, yani uzun dalgaların klasik çevrimlerle aynı “doğal zorunluluğa” sahip olmadığı. İkincisi, klasik çevrimler münhasıran kapitalist üretim tarzının iç dinamikleri ile açıklanabilirken, uzun dalgaların açıklaması “kapitalist eğrinin ve onunla toplumsal yaşamın bütün yönleri arasındaki ilişkilerin daha somut bir incelemesi”ni talep eder.<a href="../Text/gec10_split_033.html#footnote-525-238" id="footnote-525-238-backlink">[238]</a> Başka bir deyişle, Trotskiy, Marx’ın klasik çevrimleri sabit sermayenin yenilenmesi ile açıklamasına analoji yoluyla kurulmuş tek nedenli bir “uzun dalgalar” teorisine itiraz ediyordu.</span></p>

  <p class="default"><span>Bu iki eleştiri – ki bunlar 1920’lerde birçok Sovyet iktisatçı tarafından paylaşılıyordu<a href="../Text/gec10_split_033.html#footnote-525-239" id="footnote-525-239-backlink">[239]</a>- tamamen doğrudur. “Uzun dalgalar”ı, kâr oranının yükseliş ve düşüşündeki uzun dalgalar tarafından belirlenen hızlanmış ve hız kesmiş birikimin uzun dalgaları olarak tanımladıysak, o zaman bu yükseliş ve düşüşün tek bir etken tarafından belirlenmediği, fakat içinde Trotskiy’in saydığı etkenlerin başlıca rol oynadığı bir dizi toplumsal değişimlerle açıklanması gerektiği açıktır. Aşağıdaki tablo bunu berraklaştırmaya yardımcı olacaktır:</span></p>

  <p class="default"><span>Bir “uzun dalga”nın yukarı ve aşağı eğrilerinin çok farklı etkenlerin kesişimi tarafından belirlendiği bir kez belli olunca ve bu “uzun dalgalar”ın kapitalist üretim tarzındaki klasik çevrimlerle aynı içsel-yapısal dönemselliğe sahip olmadıkları vurgulanınca, o zaman onların merkezi mekanizma ile olan yakın bağlantılarını yadsımanın bir nedeni yoktur, bu mekanizma, doğası gereği, sermayenin sürekli tabi olduğu</span> <span class="ideitalik">tüm</span> <span>değişimlerin sentetik bir ifadesidir: kâr oranındaki dalgalanmalar.<a href="../Text/gec10_split_033.html#footnote-525-240" id="footnote-525-240-backlink">[240]</a></span></p>

  <p class="default"><span>Kondratieff’le aynı zamanda fakat ondan bağımsız olarak, Hollandalı Marksist Sam De Wolff, başka şeyler arasında “çevrimsizleştirilmiş” [</span><span class="ideitalik">decycled</span><span>] rakam dizileri üreterek, Van Gelderen’in tezini istatistik açıdan inceltmeye çalıştı. Ancak bu süreçte, Trotskiy’in önceden belirtmiş olduğu, Kondratieff’in klasik çevrimlerle formel bir analoji kurma hatasını, “uzun çevrimler” için bir “mutlak düzenlilik” - “uzun çevrim başına 2.5 klasik çevrim” - postüle ederek daha da aşırı bir noktaya taşıdı. De Wolff, “klasik çevrim”in süresinin yavaş yavaş 10 yıldan 9’a, sonra 8’e ve hatta 7 yıla ineceğini düşünmüş olmasına rağmen, hem uzun çevrimler hem de klasik çevrimler için katı bir uzunluk tayin etti.<a href="../Text/gec10_split_033.html#footnote-525-241" id="footnote-525-241-backlink">[241]</a> De Wolff’un 1924 tarihli analizine fiyatlar ve altın üretiminin gelişimi egemen idi ve bu anlamda “uzun dalgalar” için bir açıklama sunmuyordu, böylece Van Gelderen’in gerisine düşüyordu. 1929 yılında yayınlanan bir eserinde<a href="../Text/gec10_split_033.html#footnote-525-242" id="footnote-525-242-backlink">[242]</a> Kondratieff’inkine çok benzeyen ve binalar, gaz fabrikaları, taşıtlar, borular, kablolar vs gibi çok dayanıklı sabit sermayenin yenilenmesine dayanan bir açıklamayı gerçekten sundu. Bir kez daha Marx’ın “klasik çevrimler” açıklaması ile katı bir analoji postüle edildi; geçerliliği hiçbir zaman ampirik olarak sınanmadı.<a href="../Text/gec10_split_033.html#footnote-525-243" id="footnote-525-243-backlink">[243]</a></span></p>

  <p class="default"><span>Kondratieff’in “uzun dalgalar”ı yalıtma ve tanımlama yönündeki ünlü denemesi<a href="../Text/gec10_split_033.html#footnote-525-244" id="footnote-525-244-backlink">[244]</a> sonradan Schumpeter tarafından uzun dönemlerin</span> <span class="ideitalik">par excellence</span> <span>tek açıklaması olarak yüceltildi. Ancak ilk olgun biçiminde<a href="../Text/gec10_split_033.html#footnote-525-245" id="footnote-525-245-backlink">[245]</a> Kondratieff hala açıklamanın farklı türleri arasında gidip geliyordu. “Uzun yukarı salınım dönemleri”nin tipik özellikleri bir önceki evreden kalma birçok keşif ve yeniliğin uygulamasını, altın çıkarımında bir hızlanmayı ve savaşlar dahil olmak üzere büyük toplumsal altüst oluşları içerirken, uzun dalgaların “cezir dönemleri”nin şiddetli tarımsal depresyonlar tarafından karakterize edildiği fikrini koruyordu. Trotskiy’in eleştirisine doğrudan (fakat adı konmamış) bir gönderme yapan Kondratieff, “özsel” fakat “su geçirmez” olmayan bir anlayışa karşı polemik yürüttü, bu anlayışa göre “uzun dalgalar”, orta uzunluktakilerden farklı olarak, “arızi olumsallıklar ve dışsal olaylar tarafından”, “örneğin teknoloji, savaşlar ve devrimler, dünya ekonomisine yeni ülkelerin entegrasyonu ve altın üretimindeki dalgalanmalar tarafından” belirleniyordu.<a href="../Text/gec10_split_033.html#footnote-525-246" id="footnote-525-246-backlink">[246]</a> Kendi vurguladığı bu etkenler,</span> <span class="ideitalik">sebepler</span> <span>değil</span> <span class="ideitalik">etkiler</span> <span>idi; etkisini asla yadsımadığı bu etkenlerin ritmik hareketi yalnızca ekonomik gelişmenin uzun vadeli dalgalanmaları ile açıklanabilirdi. Böylece o örneğin, “ekonomide uzun dalgaların yükselişine ivme veren şey(in), yeni bölgelerin entegrasyonu değil, fakat tersine, kapitalist ülkelerin ekonomik dinamiğinin temposunu hızlandırmak yoluyla yeni ülkeler ve yeni pazarları satış ve hammadde için sömürmeyi mümkün ve gerekli kılan yeni bir yukarı salınım” olduğunu savundu.<a href="../Text/gec10_split_033.html#footnote-525-247" id="footnote-525-247-backlink">[247]</a></span></p>

  <p class="default"><span>Bu kendi içinde henüz “uzun dalgalar”ın bir açıklamasını sunmuyordu, bu açıklama iki yıl sonra Kondratieff’in ikinci Almanca makalesiyle gelecekti.<a href="../Text/gec10_split_033.html#footnote-525-248" id="footnote-525-248-backlink">[248]</a> Açıklaması esas olarak “büyük yatırımların” uzunluğuna, tasarruf etkinliğindeki dalgalanmalara, para sermayesinin (borç sermaye) ataletine ve uzun bir dönem boyunca süren düşük bir fiyat düzeyinin sonuçlarına dayanıyordu: “Bu mallar (büyük yatırımlar, iyileştirmeler, kalifiye emek kadroları, vs.) uzun vadeli kullanım kapasitesine sahiptir. İnşaları ya da üretimleri, sıradan ticari ve sınai çevrimleri aşan uzunca dönemler gerektirir. Bu türden sermaye mallarının fonunu genişletme süreci ne süreklidir ne de düzenli. Uzun ekonomik dalgaların varlığı tam da bu fonun genişleme mekanizması ile ilişkilidir; onun hızlanmış genişleme dönemi yükselen dalga ile örtüşürken, bu sermaye mallarının üretiminin gevşediği ya da durgunlaştığı dönem de büyük çevrimin alçalan dalgası ile örtüşür. Sözkonusu sermaye mallarının üretimi, görece uzun bir zaman dilimi içinde büyük bir sermaye harcamasını gerektirir. Bu türden artan sermaye malları üretimi dönemlerinin, yani uzun yükselen dalgalar dönemlerinin ortaya çıkışı dolayısıyla bir dizi önkoşula bağlıdır. Bu önkoşullar şunlardır: 1. Yüksek bir tasarruf eğilimi. 2. Görece bol ve ucuz bir borç sermaye arzı. 3. Bu sermayenin güçlü işletmeler ve finans merkezleri elinde birikmesi. 4. Tasarruf ve uzun vadeli sermaye yatırımları için bir uyarıcı işlevi gören düşük bir meta fiyatları düzeyi. Bu önkoşulların varlığı er ya da geç yukarıda anılan türden temel sermaye malları üretiminde bir artışa ve dolayısıyla uzun bir yükselen ekonomik dalganın meydana çıkmasına yol açacak bir durum yaratır”.<a href="../Text/gec10_split_033.html#footnote-525-249" id="footnote-525-249-backlink">[249]</a> Bu şekilde “uzun dalgalar”ın kapalı bir açıklamasını verdikten sonra Kondratieff, tarımda ve sanayide ortalama emek üretkenliğinin geliştiği farklı ritmlerin bir araştırmasına geçiyor ve tarımsal emeğin üretkenliğinin geciktirilmesi tarafından belirlenen “tarımsal malların satın alma gücündeki artış”ın nihai olarak “uzun dalgalar”ı harekete geçirdiği, çünkü böylece tüm metalar için talebin hızlandığı sonucuna varıyor.<a href="../Text/gec10_split_033.html#footnote-525-250" id="footnote-525-250-backlink">[250]</a></span></p>

  <p class="default"><span>Kondratieff’in kendi eleştirmenlerine karşı çıkışı, aynı şekilde kendi listelediği beş nedensel ilişkiye uygulanabilir: kendisi de hiçbir şekilde bunların etkiler değil nedenler olduğunu kanıtlamış değildir. Birinci Dünya Savaşı’na dek genişleyen “uzun dalgalar”daki tarımsal mallar arz ve talebi arasındaki artan uçurum genel genişlemenin bir nedeni olmaktan çok pekala bir etkisi olarak görülebilir: artan işsizlik ve artan sınai üretim gerçekte bu türden bir talep yaratırken, tarımsal üretim sınai üretimden daha az esnektir.<a href="../Text/gec10_split_033.html#footnote-525-251" id="footnote-525-251-backlink">[251]</a> Bununla birlikte, eğer tarımsal hammaddeler ve gıda maddelerinin fiyatlarında bir artış varsa, o zaman yalnızca sınai mallara olan talep üzerindeki etkiler değil aynı zamanda kâr oranı üzerindeki etkiler de incelenmelidir ve Kondratieff’in yapamadığı da budur. Dolayısıyla o, “sınai metaların düşen satın alma gücü”nün neden hızla genişlemeyi boğmadığı sorusunu yanıtlayabilecek durumda değildi.</span></p>

  <p class="default"><span>Aylak para sermaye (borç-sermaye) her bunalımın bir özelliğidir; düşük faiz oranına karşın bu sermaye üretken bir yatırıma yatırılmak yerine neden uzun dönemler boyunca aylak kalır? Aynı soru, değişkenler olmaktan ziyade kapitalist gelişmenin değişmeyenleri (birbirini izleyen “canlanma”ların doruğunda kısa kesintilerle birlikte) olarak tanımlanabilecek olan tasarruflarda bir artış ve artan sermaye yoğunlaşması için geçerlidir.<a href="../Text/gec10_split_033.html#footnote-525-252" id="footnote-525-252-backlink">[252]</a> Ayrıca, “uzun ömürlü sermaye malları” söz konusu olduğunda,<a href="../Text/gec10_split_033.html#footnote-525-253" id="footnote-525-253-backlink">[253]</a> De Wolff’un benzer tezine yapılanla aynı itiraz geçerlidir: üretken ömrü kırk-elli yıl olan “sermaye malları” kapitalizmde sadece marjinal bir rol oynar. Sözkonusu üretim araçları bundan daha kısa bir ömre sahipse, o zaman hiçbir “eko etkisi” kırk-elli yıllık bir çevrimi yaratamaz. Aylak duran ve üretken bir yatırıma konu olan sermayenin aşağı ve yukarı hareketleri o zaman büyük ölçüde on yıllık çevrimle sınırlanmış olurdu. İki can alıcı belirleyeni –ortalama kâr oranındaki uzun vadeli dalgalanmalar ve teknolojik devrimlerin yenilenmiş sabit sermayenin hacmi ve değeri üzerindeki etkisi– argümanından çıkarmakla Kondratieff’in kendisi sormuş olduğu sorunun çözüm yolunu tıkamıştır. Kondratieff’in “uzun dalgalar” için bir açıklama oluştururken yapmış olduğu hataların yöntembilimsel temeli, onun fiyat dalgalanmaları üzerindeki abartılı sabitliği ve sınai üretim ve üretkenliğin artışındaki dalgalanmaları yetersiz çözümlemesidir. Son tahlilde bunun kaynağı onun Marx’ın değer ve para teorisini reddedişine ya da revizyonuna dek götürülebilir.</span></p>

  <p class="default"><span>“Ekonomide uzun dalgalar”ın en ayrıntılı incelemesinden<a href="../Text/gec10_split_033.html#footnote-525-254" id="footnote-525-254-backlink">[254]</a> sorumlu olan Joseph Schumpeter, bu hatalardan kaçınmaya çalıştı. Kondratieff dikkatini “uzun dalgalar”a çektiği zaman zaten tamamlamış olduğu kapitalist gelişmenin genel teorisinden<a href="../Text/gec10_split_033.html#footnote-525-255" id="footnote-525-255-backlink">[255]</a> yola çıkarak, “girişimcilerin yenilikçi etkinliği”ne dayalı olan bir “uzun dalgalar” kavramı geliştirdi, yani kendi genel kapitalizm teorisi ile uyumlu kaldı. Aynı zamanda üretim serilerine fiyat-serilerinden daha çok önem vermeye çalıştıysa da bu konuda ampirik yönden başarısız olmuş görünüyor.<a href="../Text/gec10_split_033.html#footnote-525-256" id="footnote-525-256-backlink">[256]</a> Ayrıca, yeniliğin neden belli dönemlerde geniş ölçekte (“öbekler halinde”) gündeme geldiği sorunu şu iki etkenin daha ayrıntılı bir incelemesi olmaksızın tatmin edici bir biçimde çözülemez: 1) Üretken teknolojinin rolü, 2)</span> <span class="ideitalik">Kâr oranındaki</span> <span>uzun vadeli dalgalanmalar. Tam da bu iki etken Schumpeter’in</span> <span class="ideitalik">magnum opus</span><span>’unda yeterince araştırılmamıştır. Schumpeter’in kâr sorununun merkezi önemini tamamen kabul etmiş olduğu göz önüne alınınca bu durum daha da şaşırtıcı olmaktadır.<a href="../Text/gec10_split_033.html#footnote-525-257" id="footnote-525-257-backlink">[257]</a></span></p>

  <p class="default"><span>Schumpeter’in ve Kondratieff’in “uzun dalga” teorilerinin şimdiye kadarki en sistematik eleştirileri Herzenstein ve Garvy (Kondratieff için), Kuznets, (Schumpeter için) ve Weinstock tarafından yapılmıştır.<a href="../Text/gec10_split_033.html#footnote-525-258" id="footnote-525-258-backlink">[258]</a> Bunlar pek ikna edici değildir. Kondratieff’in istatistik yöntemlerinin teknik yetersizlikleri, “uzun dalgalar”ın başlangıç ve bitiş noktalarının rastgele seçimi ve Schumpeter’in serilerinin fiyat düzeyleri hariç inandırıcı olmayan niteliğinin hepsi hoş görülebilir. Şurası bir gerçek ki iktisat tarihçileri hala 1848-73 yıllarında büyük genişleme, 1873-93 yıllarında bariz uzun vadeli depresyon, 1893-1913 yıllarında ekonomik faaliyette fırtınalı bir artış, iki dünya savaşı arasında durgun ve gerilemeci değilse, büyük ölçüde hız kesmiş gelişme ve İkinci Dünya Savaşı’ndan sonra yenilenmiş bir büyüme artışı görmekte pratikte söz birliği etmiş durumdadır.<a href="../Text/gec10_split_033.html#footnote-525-259" id="footnote-525-259-backlink">[259]</a> Yalnızca “ilk Kondratieff”e ilişkin –yani 1793-1823 için daha hızlı büyüme ve 1824-47 için daha yavaş büyümenin yer değiştirmesi iddiası– kısmen haklı bir kuşku vardır.<a href="../Text/gec10_split_033.html#footnote-525-260" id="footnote-525-260-backlink">[260]</a> En azından beş “uzun dalga”nın böylesine birbirini izlemesi salt tesadüfe ya da çeşitli dışsal etkenlere atfedilemez.</span></p>

  <p class="default"><span>Herzenstein’ın Kondratieff eleştirisi onun teorik açıklamasındaki hataların çoğunu açığa vurdu. Fakat kendisi bizzat “uzun dalgalar”ın varlığını ampirik olarak çürütmeye çalıştığı zaman çubuğu öteki yönde aşırı bükmüş oldu. ABD’nin ekonomik gelişiminden yanlış bir biçimde trendler çıkardı ve 1849-73 uzun yukarı salınımı ile birlikte 1873-93 uzamış depresyonunu yalnızca Britanya ile sınırlamaya çalıştı. Ancak bu bölümün sonunda bir araya toplanmış olan istatistik malzeme hiçbir kuşkuya mahal bırakmaksızın bu iki uzun dalganın 19. yüzyıl kapitalizminin tüm</span> <span class="ideitalik">dünya</span> <span>üretimini ve</span> <span class="ideitalik">dünya</span> <span>pazarını açıkça süpürdüğünü kanıtlamaktadır. Herzenstein gerçekte tek bir dergideki önemsiz bir makaleye dayanarak 1893-1913 döneminin artan büyümesini dahi reddedecek kadar ileri gitti. Kondratieff’e karşı teorik argümanları daha ilginçti. Kondratieff’in “tarihsel çağları dönemsel çevrimler olarak sınıflandırma” çabasına itiraz etti, çünkü –diye yazdı– Kondratieff’in “dünya pazarının genel koşulları bu pazarın coğrafi bölümleri arasındaki ilişkilerde temelli değişimlere yol açan... benzersiz tarihsel koşullar” dizisi mantıksal olarak “sabit bir düzenlilikte tekrar eden dalgalanmalar”ı açıklamaktan acizdi.<a href="../Text/gec10_split_033.html#footnote-525-261" id="footnote-525-261-backlink">[261]</a> Fakat o kapitalist dünya pazarındaki “ benzersiz tarihsel koşullar”ın gerçekten iki temel kategoride sınıflandırılabileceğini gözden kaçırdı; uzun vadede ortalama kâr oranını yükseltenlerle onu düşürenler. Herzenstein bu koşullar topluluğunun kâr oranı üzerinde yalnızca tesadüfi ve ilgisiz etkileri olacağını göremiyor. Böyle bir kanıtın yokluğunda (ki bu bize göre teorik ve ampirik olarak olanaksızdır), bu “benzersiz koşullar”ın ortalama kâr oranının, başka bir deyişle sermaye birikimi ve ekonomik büyüme oranlarının uzun vadede birbiri ardından gelen aşağı ve yukarı salınımlarını gerçekten destekliyor olmaması için bir neden yoktur.</span></p>

  <p class="default"><span>“Uzun dalgalar”ın varlığını “daha güçlü” ya da “daha zayıf” klasik çevrimlerin basit bir ifadesi olarak yorumlamak da aynı ölçüde inandırıcı olmaktan uzaktır.<a href="../Text/gec10_split_033.html#footnote-525-262" id="footnote-525-262-backlink">[262]</a> Uzun vadeli ekonomik gelişmenin, ritmik salınım içinde önce ekonomik refah evreleri ve sonra bunalım ve durgunluk evreleri tarafından daha güçlü bir şekilde etkileniyor olması en azından bir soruna işaret etmelidir. Bunun böyle olduğunun kabul edildiği ve açıklama istemeyen bir olgu olarak görülmediği zaman, bir açıklama aramak gerekir ve böylece bir kez daha “uzun dalgalar” sorunsalına döneriz. Kuznets’ten sonra “uzun dalgalar”ın yerine “trendler” ve keyfi “on yıllık ortalamalar”ı koymak moda oldu. Fakat burada da gerçek bir sorun çok uzun zaman dönemleri içinde eritilerek gözden yitirilmektedir. 1929-32 Büyük Depresyonu bile bu “trend hesaplamaları”nın bazılarında yok olmaktadır.<a href="../Text/gec10_split_033.html#footnote-525-263" id="footnote-525-263-backlink">[263]</a> Ancak kimse bu özel bunalımın varlığından kuşku duyamaz.</span></p>

  <p class="default"><span>Weinstock, Popper’in “tarihselciliğe” karşı polemiğine dayanarak, uzun dalgalar teorisinin esininin Marksist olduğunu ve dolayısıyla kullanılamaz olduğunu iddia ediyor<a href="../Text/gec10_split_033.html#footnote-525-264" id="footnote-525-264-backlink">[264]</a>; elbette burada bilimsel olmayan bir taraflılık gösteren herhangi bir Marksist değil, kendisidir. Gerçek sorun son tahlilde “uzun dalgalar”ın varlığının tesis edilip edilmediği ve edildiyse nasıl açıklanacağıdır. Weinstock itirazına devam ediyor: “Uzun dalgalara bir kanıt için gerekli olan üretim ve gelir için zaman serileri, Fransız Devrimi’nden sonraki dönem için yeterli sayıda görece ileri ülke için gerekli olan güvenilirlikle yeniden inşa edilemez”.<a href="../Text/gec10_split_033.html#footnote-525-265" id="footnote-525-265-backlink">[265]</a> Başka bir deyişle, “uzun dalgalar” istatistiksel olarak kanıtlanabilir değildir diyor. Bizse tersine, esas sorunu istatistiksel doğrulama sorunu olarak</span> <span class="ideitalik">değil</span><span>, teorik açıklama sorunu olarak görüyoruz,<a href="../Text/gec10_split_033.html#footnote-525-266" id="footnote-525-266-backlink">[266]</a> ancak tabii söylemeye gerek yok ki “uzun dalgalar” teorisi ampirik olarak doğrulanmasaydı, temelsiz bir hipotez olurdu ve sonuçta bir mistifikasyon olarak kalırdı. Ancak bizzat ampirik doğrulama yöntemlerinin açıklanacak özgül soruna uygun olmalıdır. Enflasyonist gelişmelerin kışkırtabileceği fiyat hareketleri – ki bunlara altın standardı bağlamında değerli metallerin meta değerinde, başka metaların ortalama değerinde olduğundan daha büyük bir indirim dahildir - kesinlikle güvenilir bir gösterge değildir.<a href="../Text/gec10_split_033.html#footnote-525-267" id="footnote-525-267-backlink">[267]</a> Belli dönemlerde belli üretim dallarının “büyüme sektörü” rollerinden ağır bir biçimde etkilenebilen bireysel metalar için üretim rakamları da benzer şekilde dikkatle ele alınmalıdır. Enflasyonist fiyat hareketleri tarafından eş-belirlenen gelir eğrileri de türevsel göstergelerdir ve ancak temel tarihsel analizden sonra kullanılabilirler. Sonuç olarak en inandırıcı göstergeler, bir bütün olarak sınai üretim ve dünya ticaret hacminin gelişimidir (ya da kişi başına dünya ticareti); birincisi kapitalist</span> <span class="ideitalik">üretimin</span> <span>uzun vadeli eğilimini ve ikincisi de</span> <span class="ideitalik">dünya pazarının</span> <span>genişleme ritmini ifade edecektir. Tam da bu iki göstergenin söz konusu olduğu yerde, 1847 yılı bunalımından sonrası için “uzun dalgalar”ın ampirik bir kanıtını sunmak mümkündür:</span></p>

  <p class="ortabaslik">Büyük Britanya’nın sınai üretiminin yıllık kümülatif büyüme oranı<a href="../Text/gec10_split_033.html#footnote-525-268" id="footnote-525-268-backlink">[268]</a></p>

  <p class="saggggg">Deane ve Cole, British Economic Growth 1688-1959, s. 170 (inşaat dahil)</p>

  <table border="1" class="calibre2" width="100%">
    <tbody class="calibre3">
      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1827-1847 :</span></p>
        </td>

        <td class="calibre5">
          <p class="table-contents"><span>% 3.2</span><span class="idebold">*</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1848-1875 :</span></p>
        </td>

        <td class="calibre5">
          <p class="table-contents"><span>% 4.55</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1876-1893 :</span></p>
        </td>

        <td class="calibre5">
          <p class="table-contents"><span>% 1.2</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1894-1913 :</span></p>
        </td>

        <td class="calibre5">
          <p class="table-contents"><span>% 2.2</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1914-1938 :</span></p>
        </td>

        <td class="calibre5">
          <p class="table-contents"><span>% 2</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1939-1967 :</span></p>
        </td>

        <td class="calibre5">
          <p class="table-contents"><span>% 3</span></p>
        </td>
      </tr>
    </tbody>
  </table>

  <p class="saggggg">*1831-1841 ortalamasına kadar 1801-1811 ortalaması: yüzde 4.7</p>

  <p class="ortabaslik">Almanya’nın sınai üretiminin yıllık kümülatif büyüme oranı<a href="../Text/gec10_split_033.html#footnote-525-269" id="footnote-525-269-backlink">[269]</a></p>

  <p class="saggggg">(1945’ten sonra Federal Alman Cumhuriyeti)</p>

  <table border="1" class="calibre2" width="100%">
    <tbody class="calibre3">
      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1850-1874 :</span></p>
        </td>

        <td class="calibre5">
          <p class="table-contents"><span>% 4.5</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1875-1892 :</span></p>
        </td>

        <td class="calibre5">
          <p class="table-contents"><span>% 2.5</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1893-1913 :</span></p>
        </td>

        <td class="calibre5">
          <p class="table-contents"><span>% 4.3</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1914-1938 :</span></p>
        </td>

        <td class="calibre5">
          <p class="table-contents"><span>% 2.2</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1939-1967 :</span></p>
        </td>

        <td class="calibre5">
          <p class="table-contents"><span>% 3.9</span></p>
        </td>
      </tr>
    </tbody>
  </table>

  <p class="ortabaslik">ABD’nin sınai üretiminin yıllık kümülatif büyüme oranı<a href="../Text/gec10_split_033.html#footnote-525-270" id="footnote-525-270-backlink">[270]</a></p>

  <table border="1" class="calibre2" width="100%">
    <tbody class="calibre3">
      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1849-1873 :</span></p>
        </td>

        <td class="calibre5">
          <p class="table-contents"><span>% 5.4</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1874-1893 :</span></p>
        </td>

        <td class="calibre5">
          <p class="table-contents"><span>% 4.9</span><span class="idebold">*</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1894-1913 :</span></p>
        </td>

        <td class="calibre5">
          <p class="table-contents"><span>% 5.9</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1914-1938 :</span></p>
        </td>

        <td class="calibre5">
          <p class="table-contents"><span>% 2</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1939-1967 :</span></p>
        </td>

        <td class="calibre5">
          <p class="table-contents"><span>% 5.2</span></p>
        </td>
      </tr>
    </tbody>
  </table>

  <p class="saggggg">*Bu rakam ortalamadan çok yüksektir, çünkü İç Savaş “uzun dalga”yı bir süre erteledi ve</p>

  <p class="saggggg">böylece 1880’lerde ABD’de üretim Avrupa’dan daha hızlı arttı.</p>

  <p class="ortabaslik">Dünya ölçeğinde kişi başına fiziksel üretimin yıllık kümülatif büyüme oranı<a href="../Text/gec10_split_033.html#footnote-525-271" id="footnote-525-271-backlink">[271]</a></p>

  <table border="1" class="calibre2" width="100%">
    <tbody class="calibre3">
      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1865-1882 :</span></p>
        </td>

        <td class="calibre5">
          <p class="table-contents"><span>% 2.58</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1880-1894 :</span></p>
        </td>

        <td class="calibre5">
          <p class="table-contents"><span>% 0.89</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1895-1913 :</span></p>
        </td>

        <td class="calibre5">
          <p class="table-contents"><span>% 1.75</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1913-1938 :</span></p>
        </td>

        <td class="calibre5">
          <p class="table-contents"><span>% 0.66</span></p>
        </td>
      </tr>
    </tbody>
  </table>

  <p class="ortabaslik">Dünya ticaret hacminde yıllık kümülatif büyüme oranı<a href="../Text/gec10_split_033.html#footnote-525-272" id="footnote-525-272-backlink">[272]</a></p>

  <table border="1" class="calibre2" width="100%">
    <tbody class="calibre3">
      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1820-1840 :</span></p>
        </td>

        <td class="calibre5">
          <p class="table-contents"><span>% 2.7</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1840-1870 :</span></p>
        </td>

        <td class="calibre5">
          <p class="table-contents"><span>% 5.5</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1870-1890 :</span></p>
        </td>

        <td class="calibre5">
          <p class="table-contents"><span>% 2.2</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1891-1913 :</span></p>
        </td>

        <td class="calibre5">
          <p class="table-contents"><span>% 3.7</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1913-1937 :</span></p>
        </td>

        <td class="calibre5">
          <p class="table-contents"><span>% 0.4</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1938-1967 :</span></p>
        </td>

        <td class="calibre5">
          <p class="table-contents"><span>% 4.8</span></p>
        </td>
      </tr>
    </tbody>
  </table>

  <p class="saggggg">1967’den beri bir genişleme uzun dalgasından çok daha yavaş bir büyüme uzun dalgasına geçiş istatistik olarak her dönem için ilgili dünya sınai üretim trendleri tarafından doğrulanmıştır:</p>

  <p class="ortabaslik">Sınai üretimin yıllık bileşik büyüme oranı<a href="../Text/gec10_split_033.html#footnote-525-273" id="footnote-525-273-backlink">[273]</a></p>

  <table border="1" class="calibre2" width="100%">
    <tbody class="calibre3">
      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1947-1966</span></p>
        </td>

        <td class="calibre5">
          <p class="table-contents"><span>1966-1975</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>ABD</span></p>
        </td>

        <td class="calibre5">
          <p class="table-contents"><span>% 5.0*</span></p>
        </td>

        <td class="calibre5">
          <p class="table-contents"><span>% 1.9</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>Özgün AET “altısı”</span></p>
        </td>

        <td class="calibre5">
          <p class="table-contents"><span>% 8.9</span></p>
        </td>

        <td class="calibre5">
          <p class="table-contents"><span>% 4.6</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>Japonya</span></p>
        </td>

        <td class="calibre5">
          <p class="table-contents"><span>% 9.6</span></p>
        </td>

        <td class="calibre5">
          <p class="table-contents"><span>% 7.9</span></p>
        </td>
      </tr>

      <tr class="calibre4">
        <td class="calibre5">
          <p class="table-contents"><span>Britanya</span></p>
        </td>

        <td class="calibre5">
          <p class="table-contents"><span>% 2.9</span></p>
        </td>

        <td class="calibre5">
          <p class="table-contents"><span>% 2.0</span></p>
        </td>
      </tr>
    </tbody>
  </table>

  <p class="saggggg">*ABD için 1940-1966.</p>

  <p class="default"><span>Kendi payına Dupriez ekonomik gelişmede uzun dalgalar teorisini son haliyle İkinci Dünya Savaşı’ndan sonra yayınladı.<a href="../Text/gec10_split_033.html#footnote-525-274" id="footnote-525-274-backlink">[274]</a> Bu teori Kondratieff’in dalgalarının açıklamasında belirleyici rolü para değeri endeksinin mal değeri endeksinden sapmalara atfediyordu: “Esas ekonomik süreçler demeti ile olumsal tarihsel olgular arasındaki temel bağlantı para değeri endeksindeki sapmada aranmalıdır: para ve mallar arasındaki ilişkide istikrarın olmayışından dolayı bu tür sapmalar pratikte kaçınılmaz olur. Kondratieff dalgalarını yöneten temel ekonomik gerçeklik budur ve fiyat değişimlerine bağlı bütün süreçleri belirler. Bu bizim Kondratieff dalgalarının altında yatan uzun erimli ilerlemenin açıklamasına getirdiğimiz yeni olgudur ve o burada bizzat iş çevrimlerinde olduğundan çok daha kesin ve doğrudan bir belirleyicidir”.<a href="../Text/gec10_split_033.html#footnote-525-275" id="footnote-525-275-backlink">[275]</a> Dupriez’in argümanının temeli sermaye talebindeki (Marksistler şöyle derdi: sanayici kapitalistlerin ek para sermaye talebindeki) büyük değişkenlikte yatar. Uzun dalganın yükselen evresinde para değeri endeksindeki bir düşüşten kaynaklanan fiyat yükselişleri bu sermaye talebini teşvik eder. O zaman çoğunlukla savaşlar veya devrimlerin ardından bir dönüm noktası gelir ki bu noktada “kamu maliyesinin bir yeniden örgütlemesi arzusu” egemen hale gelir, kredi için ayrılan para hacminin azalmasından dolayı para değeri endeksi yükselir ve buna tekabül eden deflasyon fiyat düşüşü ekonominin büyümesi üzerinde bir hız kesici gibi davranır.<a href="../Text/gec10_split_033.html#footnote-525-276" id="footnote-525-276-backlink">[276]</a></span></p>

  <p class="default"><span>Tüm bu şemada belirleyici dönüm noktası böylece tamamen psikolojik bir etkene bağlanır, bu etken tam da Schumpeter’in çığır açan yeniliklere eğilimli önde gelen girişimci kişilikleri ile aynı şekilde keyfi bir</span> <span class="ideitalik">deus ex machina</span> <span>rolünü oynar.<a href="../Text/gec10_split_033.html#footnote-525-277" id="footnote-525-277-backlink">[277]</a> Bununla birlikte, bu zayıflıktan ayrı olarak, Dupriez’in argümanı, Marx’ın zaten Ricardo’da öylesine şiddetle eleştirmiş olduğu ve paranın ancak kendisi de bir meta olduğu için bir mübadele aracı olarak rol oynayabileceğini kavrayamayan şu meta ve para ikiliği (düalizmi)nin kendine özgü yeni bir versiyonunu temsil eder. Ancak para malzemesinin, yani değerli metalin meta değeri (üretim fiyatı) kendi üretim koşullarıyla belirlendiği şekliyle bir kez argümandan çıkarıldığında, o zaman Dupriez’in uzun dalgaların ardındaki can alıcı motor diye ilan ettiği etken kağıt paradaki dalgalanmalara, yani kağıt para enflasyonuna indirgenir. Bununla birlikte, uzun dalgaların ilk iticisi sermaye talebine – değer kazanabilen gerçek sermayeye, kağıt para değil – bağlandığından dolayı argüman kendiliğinden çöker. Dolaşımdaki kağıt para yokluğunun neden belli dönemlerde para sermayesi</span> <span class="ideitalik">talebini</span> <span>boğar ve böylece</span> <span class="ideitalik">düşen</span> <span>bir faiz oranıyla birlikte giderken, başka dönemlerde, tam da bir kredi genişlemesi olduğu sırada, para talebinin daha da hızla yükselmesi ve böylece faiz oranını arttırması gerektiği açık değildir. Gerçekte Dupriez’in kendisi, Büyük Britanya’da uzun vadeli faiz oranlarındaki çevrimsel dalgalanmaları gösteren bir tablo yayınlamıştır ki bu tablo onun kanıtlamak istediğinin tersini göstermektedir. Çünkü tam da “paranın reorganizasyonu” ve “para kıtlığı” evrelerinde faiz oranı “para enflasyonu” evrelerindekinden daha düşüktür:</span></p>

  <p class="saggggg">Büyük Britanya’da ortalama uzun vadeli faiz oranı<a href="../Text/gec10_split_033.html#footnote-525-278" id="footnote-525-278-backlink">[278]</a><a href="../Text/gec10_split_033.html#footnote-525-278" id="footnote-525-278-backlink"></a></p>

  <table border="1" class="calibre2" width="100%">
    <tbody class="calibre3">
      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1825 - 1847 :</span></p>
        </td>

        <td class="calibre5">
          <p class="table-contents"><span>% 3.99</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1852 - 1870 :</span></p>
        </td>

        <td class="calibre5">
          <p class="table-contents"><span>% 4.24</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1874 - 1896 :</span></p>
        </td>

        <td class="calibre5">
          <p class="table-contents"><span>% 3.11</span></p>
        </td>
      </tr>

      <tr class="calibre4">
        <td class="calibre5"/>

        <td class="calibre5">
          <p class="table-contents"><span>1897 - 1913 :</span></p>
        </td>

        <td class="calibre5">
          <p class="table-contents"><span>% 3.25</span></p>
        </td>
      </tr>
    </tbody>
  </table>

  <p class="default"><span>Kondratieff ve Schumpeter örneğinde olduğu gibi, Dupriez’de de tüm argümanda can alıcı bağlantı halkası olması gereken şey ortada yoktur – kâr oranı. Ekonomik gelişmenin uzun dalgalarının yükseliş ve alçalışları, dümende “enflasyonist” bir kuşak ya da “kamu maliyesinin bir reorganizasyonu arzusu”ndan esinlenen bir kuşak olmasına bağlı olarak bir para “kıtlığı” ya da “aşırı bolluğu”nun sonucu değildir. Tersine: düşen ortalama kâr oranı kapitalistlerin yatırım etkinliğine fren koyduğu zaman, para sermayesi talebi ve faiz oranı göreli bir gerileme yaşar. Ancak özgül koşullar ortalama kâr oranında dik bir yükselişe ve pazarda önemli bir genişlemeye izin verdiği zaman bu yatırım faaliyeti tüm sanayiyi dönüştürebilecek ve böylece sermaye birikiminde ve para sermayesi talebinde (görece yüksek bir faiz oranıyla) uzun vadeli bir genişleme eğilimi getirecek teknik keşiflere sahip olacaktır.</span></p>

  <p class="default"><span>Kendi çözümlememizin “uzun dalgalar” sorununun çözümüne özgül katkısı, kâr oranını etkileyebilecek etkenlerin (örneğin hammadde maliyetlerinde radikal bir düşüş, dünya pazarının yeni alanların sermaye yatırımı için ani bir genişlemesi, artı-değer oranında hızlı bir artış ya da düşüş, savaşlar ve devrimler gibi) çeşitli kombinasyonlarını, temel üretken teknolojinin radikal yenilenme veya yeniden üretim sıçrayışlarına dayanan, sermayenin uzun vadeli birikim ve değer kazanma sürecinin iç mantığı ile ilişkilendirmek oldu. Çözümlememiz bu hareketleri sermayenin kendisinin birikim ve öz-genişleme sürecinin iç mantığı ile açıklamaktadır. İcat ve keşif faaliyetinin sürekli olduğunu varsaysak bile, sermaye birikiminin uzun vadeli gelişimi hala kesintili kalmak durumundadır, çünkü sermayenin değer kazanmasını teşvik eden (ve kâr oranında bir yükseliş ya da yüksek bir düzeyde istikrarla sonuçlanan) koşullar, zaman içinde bu değer kazanmada bir kötüleşmeyi (bir başka deyişle, ortalama kâr oranında bir düşüşü) belirleyen koşullara dönüşmek durumundadır. Bu dönüşümün somut mekanizmaları, kapitalist üretim tarzının gelişiminin bu temel dönüm noktalarındaki (yani 19. yüzyılda 20’lerin ve 70’lerin başlangıcı, Birinci Dünya Savaşı arefesi, 20. yüzyılda 60’ların ortaları) somut tarihsel koşullara gönderme yaparak analiz edilmelidir. Bu bölümde göstermeye çalıştığımız budur. 1848 sonrası, 1893 sonrası ve 1940 (ABD) ile 1948 (Batı Avrupa ve Japonya) sonrasında ortalama kâr oranındaki ardışık ve ani artışlardan</span> <span class="ideitalik">farklı</span> <span>bir tetikleyici etkenler kombinasyonunun sorumlu olduğunu gösterdik. 1848 Devrimlerinden sonra kâr oranındaki artış esas olarak kendisi de kısmen bu devrimlerin bir sonucu olan dünya pazarındaki hızlı genişleme ve birinci teknolojik devrim için uygun koşullar yaratan Kaliforniya ve Avustralya’daki altın üretimindeki ani genişleme sayesinde oldu. Bu da sabit değişmeyen sermayede radikal bir ucuzlamaya ve artı-değer oranında dik bir yukarı salınımla birlikte Departman II’deki emek üretkenliğinde büyük bir artışa ve dolayısıyla göreli artı-değer üretiminde büyük bir artışa yol açtı. Tüm bu belirleyiciler hem ortalama kâr oranında hem de sermaye birikiminde yukarı doğru keskin bir kaymayı getirdi.</span></p>

  <p class="default"><span>Son yüzyılın 90’lı yıllarının başlarında yeni uzun genişleme dalgasının tetikleyici etkenleri sömürgeler ve yarı sömürgelere ciddi sermaye ihracı ve bunun sonucunda hammaddeler ve gıda maddelerindeki ucuzlamaydı ki bu da benzer şekilde emperyalist ülkelerdeki kâr oranında keskin bir artışa yol açtı. Bu ikinci teknolojik devrime, sabit sermaye maliyetlerinde bir düşüşe ve genelde sınai sermayenin devir süresinde bariz bir hızlanmaya – başka bir deyişle, artı-değerin ve kârın kütle ve oranında başka bir büyük artışa izin verdi. Yakın geçmişin önümüze koyduğu merkezi sorun, sermaye birikimindeki 1929-32 Büyük Depresyonu’yla şiddetlenen, 1913 sonrası uzun resesyon veya durgunluk sonrasında, ortalama kâr oranında yeni bir yükseliş ve sermaye birikiminde yeni bir hızlanmanın İkinci Dünya Savaşı’ndan hemen önce, savaş boyunca ve sonrasında (söz konusu belli emperyalist ülkeye göre) neden mümkün olabildiğidir. Bu da ikinci bir soruyu, yani 1960’ların ikinci yarısından itibaren yeni bir uzun dalganın –medden sonra cezir– tahmin edilip edilemeyeceğini gündeme getiriyor. Bu sorulara bundan sonraki bölümlerde yanıt vermeye çalışacağız.</span></p>
</body>
</html>
