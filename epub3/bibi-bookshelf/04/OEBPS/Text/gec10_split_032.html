<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gec10</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik2" id="calibre_toc_22">Sözlük</h1>

  <p class="default"><span>ARTI-DEĞER: Meta üreten bir toplumda toplumsal artı ürünün aldığı parasal biçim. Kapitalist bir toplumda, artı-değer ücretliler tarafından üretilir ve kapitalistler tarafından mal edilir: başka bir deyişle, üretim sürecinde emek tarafından üretilen yeni değer ile emek-gücünü yeniden üretmenin maliyeti (ya da emek-gücünün değeri) arasındaki farktır. Son çözümlemede, artı-değer kapitalist sınıfın mal edindiği bedeli ödenmemiş emeği temsil eder.</span></p>

  <p class="default"><span>ARTI-DEĞER ORANI: Değişken sermayenin ürettiği artı-değer ile onu üreten değişken sermaye arasındaki ilişki: Aynı zamanda ücretli emeğin sömürü oranı da denir.</span></p>

  <p class="default"><span>ARTI-DEĞER REALİZASYONU: İşçiler tarafından üretim sürecinde üretilen ve dolayısıyla bu üretim tamamlandığında metalarda içerilen artı-değer kapitalistler tarafından ancak para biçiminde mal edinilir – başka bir deyişle, söz konusu metalar satıldıktan sonra. Dolayısıyla artı-değer realizasyonu, metaların içerdikleri artı-değerin bir kısmının ya da tamamının sahipleri tarafından mal edinilmesine izin veren bir piyasa fiyatı üzerinden satışını içerir.</span></p>

  <p class="default"><span>ARTI-KÂRLAR: Ortalama toplumsal kâr oranının üstündeki bütün kârlar.</span></p>

  <p class="default"><span>AŞIRI-BİRİKİM: Ekonomide, sermaye sahiplerinin normalde bekledikleri ortalama kâr oranı üzerinden yatırıma dönüştürülemeyen önemli bir fazla sermaye kitlesi olması durumu.</span></p>

  <p class="default"><span>AŞIRI-ÜRETİM BUNALIMLARI: Genişletilmiş yeniden üretim sürecindeki periyodik kesintiler. Bunlar klasik olarak her yedi ya da on yılda bir kâr oranındaki bir düşüşten dolayı meydana gelir ve yatırım ve istihdamda bir gerilemeyi belirler. Böyle bir bunalım sırasında, meta üretiminde kullanılan sermaye tümüyle kendini yenileyemez, çünkü bu metaların bazısı artık satılamaz ya da ancak zararına satılabilir. Aşırı-üretim bunalımları, sırasıyla sınai yukarı salınım, canlanma, aşırı ısınma, bunalım ve depresyon aşamalarından geçen kapitalist üretimin normal modelinde gerekli bir evredir.</span></p>

  <p class="default"><span>BASİT META ÜRETİMİ: Üreticilerin emeklerinin ürünlerini pazarda sattıkları, fakat kendi üretim araçlarının ve geçimlerinin sahipleri olarak kaldıkları veya onlara doğrudan erişime sahip oldukları ekonomik sistem (esas olarak: küçük çiftçiler ve bağımsız zanaatkarlar). Bu türden meta sahiplerinin genel amacı kendi ürünlerini geçimleri için gerekli ve toplumsal iş bölümünden dolayı kendilerinin üretmedikleri malları satın almak için satmaktır.</span></p>

  <p class="default"><span>BİRİKİM ORANI: Artı-değerin birikmiş kısmı ile bu artı-değerin artırdığı sermayenin değeri arasındaki ilişki.</span></p>

  <p class="default"><span>DEĞER YASASI: Bir özel üreticiler toplumunda toplumun tasarrufundaki toplam emek-gücünü (ve dolayısıyla üretim için gereken tüm maddi kaynakları) çeşitli üretim dalları arasında, bütün metaların değerleri üzerinden (kapitalist üretim tarzında: üretim fiyatları üzerinden) mübadelesi aracılığıyla dağıtan ekonomik mekanizma. Kapitalizmde, bu yasa yatırım modelini belirler, yani farklı üretim dallarındaki, onların özgül kâr oranının ortalama kâr oranından sapmasına göre sermaye giriş çıkışlarını.</span></p>

  <p class="default"><span>DEĞİŞKEN SERMAYE: Sermayenin emek-gücü satın almak (işçi kiralamak) için kullanılan ve değeri bu emek-gücünden sermaye sahipleri tarafından sızdırılan artı-değerle biriken kısmı.</span></p>

  <p class="default"><span>DEĞİŞMEYEN SERMAYE: Sermayenin, binalar, makineler, hammaddeler ya da enerji satın almak için kullanılan ve değeri, nihai metaların değerine katıldığı ve emek-gücünün etkinliği ile muhafaza edildiği için değişmeden kalan kısmı.</span></p>

  <p class="default"><span>DEPARTMAN I: Üretim araçları (hammaddeler, enerji, makineler ve aletler, binalar) üreten kapitalist üretim dalları.</span></p>

  <p class="default"><span>DEPARTMAN II: Tüketim araçları (tüketici malları) üreten kapitalist üretim dalları. Bu tüketici malları doğrudan üreticilerin emek-gücünü yeniden oluşturur ve kapitalistler ile onların baktıkları kişilerin geçimine katkıda bulunur.</span></p>

  <p class="default"><span>DEPARTMAN III: Yeniden üretim sürecine girmeyen, yani ne değişmeyen ne de değişken sermayeyi yenileyen kapitalist üretim dalları. Örneğin, münhasıran kapitalistler tarafından tüketilen lüks tüketim malları üretimi ya da silah üretimi.</span></p>

  <p class="default"><span>DEVALORİZASYON (ENTWERTUNG, DEĞER YİTİRME): Sermayenin değerinin bir kısmını yitirme süreci. Bu süreç kapitalist bir bunalım sırasında iki ana biçime girer. Birincisi, metaların, özellikle üretim araçlarının değerindeki (üretim fiyatındaki) bir gerilemenin bir sonucu olarak bu metalara yatırılmış olan sermaye değer yitirir (devalorize olur). İkincisi, ticari iflaslar ve firmaların iş bırakmalarının bir sonucu olarak sermayelerinin değerinin büyük kısmı yok olur. Bu sermaye toplam toplumsal sermayenin bir parçası idi, böylece toplam toplumsal sermaye de toplam (agregat) değerinin bir kısmını yitirir.</span></p>

  <p class="default"><span>DİFERANSİYEL TOPRAK RANTI: Özgül tarım ya da madencilik toprağının (ya da bu topraklardaki ardışık yatırımların) diferansiyel üretkenliğinden kaynaklanan artı-kârın özgül biçimi, ki bu durum söz konusu tarım ya da madencilik ürünlerinin değeri ya da pazar fiyatı daha az üretken bir toprak tarafından regüle edildiği sürece geçerlidir.</span></p>

  <p class="default"><span>DOLAŞIMDAKİ SERMAYE: Değişmeyen sermayenin hammadde, enerji ve yardımcı ürünler satın almak için kullanılan kısmı artı emek-gücünü satın almak için gereken değişken sermaye.</span></p>

  <p class="default"><span>EMEK-GÜCÜNÜN DEĞERİ: Doğrudan üretici ve ailesini yeniden üretmek için gereken bütün metaların mübadele-değerlerinin toplamı. Bu, saf fizyolojik bir öğeyi ve ahlaki-tarihsel bir öğeyi içerir. İkincisi, normal bir yaşam standardının parçası olarak kabul edilmiş olan ve özgül bir uygarlık düzeyi ve toplumsal sınıflar arasında verili bir güç ilişkisi tarafından oluşturulan işçi gereksinimlerinin bir fonksiyonudur.</span></p>

  <p class="default"><span>FAİZ ORANI: Faiz, ilk olarak, artı-değerin, üretken kapitalistlerin, üretim operasyonlarını kendi sahip oldukları sermayenin sınırlarının ötesinde artırmak için para sermayesi sahiplerine ödedikleri kısmıdır. Dolayısıyla faiz oranı normalde ve uzun vadede ortalama kâr oranının altında kalır. Kapitalist bir toplumda, her para miktarı banka sistemine yatırılmak suretiyle ortalama faiz oranını elde edebilir. Banka sistemi de mevcut mevduatı merkezileştirir ve para sermayeye dönüştürür.</span></p>

  <p class="default"><span>FİYAT (PİYASA FİYATI): Bir metanın mübadele-değerinin, arz ve talep yasalarına göre bu değerin çevresinde salınan parasal ifadesi.</span></p>

  <p class="default"><span>GÖRELİ ARTI-DEĞERDE ARTIŞ: İşçinin ücretinin eşdeğerini yeniden ürettiği iş günü (ya da haftası) parçasının, iş gününde (ya da haftasında) herhangi bir genel kısalma olmaksızın, tarımda ve işçi sınıfı için tüketici malları üreten sanayi dallarındaki emek üretkenliğinde bir artış yoluyla kısaltılması ile elde edilir.</span></p>

  <p class="default"><span>KAPİTALİST ÜRETİM TARZI: Genelleşmiş meta üretimi, ki burada doğrudan üreticiler kendi üretim araçlarının mülkiyetini yitirmiştir ve dolayısıyla üretim araçlarının sahiplerine emek-güçlerini (hala sahip oldukları tek metayı) satmak zorundadırlar. Emek-gücü ve üretim araçları benzer şekilde meta olmuştur. Üretim araçları ise sermaye olur – bu sermaye doğrudan üreticilerce yaratılan artı-değerle mübadele değerini artırır ve sermaye sahipleri tarafından mal edinilir. Kapitalist üretim tarzının egemen olduğu bir toplum esas olarak iki sınıfa bölünür: üretim araçlarını tekelinde tutan kapitalist sınıf ile emek-gücünü satmaya ekonomik olarak mecbur olan proletarya.</span></p>

  <p class="default"><span>KÂR: Toplumsal artı-değerin her belirli sermaye (her kapitalist firma) tarafından mal edinilen kısmı.</span></p>

  <p class="default"><span>KÂR ORANI: Artı-değer ile bu artı-değerin üretiminde kullanılan değişmeyen ve değişken sermayenin toplamı arasındaki ilişki.</span></p>

  <p class="default"><span>KOLEKTİF EMEK KAPASİTESİ: Modern bir kapitalist fabrikada fiziksel üretim sürecinin meydana gelmesi için gereken tüm kol ve kafa emeğinin toplamı. Geniş anlamda: Toplumsal kolektif emek kapasitesi bir bütün olarak toplumun emrinde ekonomik yaşamını örgütlemek için gereken kol ve kafa emeğinin toplamıdır. Meta üretimi ve değer yasasının işleyişi bu toplumsal kolektif kapasitenin birbirinden bağımsız olarak harcanan özel emekler şeklinde parçalara ayrılmasından doğar. Bir kullanım-değeri üretimi sisteminde (örneğin ilkel komünizm ya da gelecekteki komünizm) birleşmiş üreticiler bu toplumsal kolektif emek kapasitesini farklı üretim alanları ile komünal etkinlikler arasında bilinçli olarak bölerler.</span></p>

  <p class="default"><span>KOMPRADOR BURJUVAZİ: Sömürge ve yarı sömürgelerdeki egemen sınıfın içindeki, sermaye sahibi olup sermaye biriktirmekle birlikte, yabancı emperyalizme, özellikle ticaret sermayesinin ara işlevleri (ithalat ihracat işleri) yoluyla bağlı olan ve normalde sınai yatırım yapmayan kesimi.</span></p>

  <p class="default"><span>KULLANIM-DEĞERİ: Bir metanın müşterisinin özgül bir gereksiniminin karşılanması için sahip olduğu yararı. Kimseye bir kullanım-değeri olmayan mallar mübadele edilemez veya satılamaz. Geniş anlamda, meta üretimine karşıt olarak, saf ve basit olarak kullanım-değerleri üretimi, doğrudan üreticilerinin ya da böyle üreticilerin kolektif birimlerinin tüketimi için mallar üretimidir.</span></p>

  <p class="default"><span>MUTLAK ARTI-DEĞERDE ARTIŞ: Doğrudan üreticilerin ücretlerinde herhangi bir mukabil artış olmaksızın iş gününün (ya da haftasının) uzatılması ile elde edilir.</span></p>

  <p class="default"><span>MUTLAK TOPRAK RANTI: Artı-kârın, özel bir tarımsal mülk sahipleri sınıfının toprak mülkiyeti tekelinden kaynaklanan özgül biçimi. Bu tarımsal mülk sahipleri, tarımda üretilen toplam artı-değerin bütün kapitalistler arasında bölüşülmesini, o artı-değerin bir kısmını, sahip oldukları toprağa erişimin önsel bir koşulu olarak mal edinmek suretiyle önlerler.</span></p>

  <p class="default"><span>MÜBADELE-DEĞERİ: Bir metanın pazarda mübadele edildiği (değiş tokuş edildiği) değer. Marx’ın (mükemmelleştirilmiş) emek değer teorisine göre, bir metanın mübadele-değeri, verili bir toplumsal ortalama emek üretkenliğinde, yeniden üretimi için toplumsal olarak gerekli vasıfsız emek miktarı tarafından belirlenir ve onu üretmek için gereken emek-zamanı (saatler ya da günler) ile ölçülür.</span></p>

  <p class="default"><span>NİTELİKLİ EMEK-GÜCÜNÜN DEĞERİ: Basit emek-gücü değerinin, söz konusu becerileri üretme maliyetini içeren bir katı.</span></p>

  <p class="default"><span>ORTALAMA TOPLUMSAL EMEK ÜRETKENLİĞİ: Her önemli üretim dalında ortalama metanın üretildiği emek üretkenliği düzeyi. Az sayıda mal bu ortalamanın altında “geri” firmalarda üretilecek ve başka bir azınlık da “ileri” firmalarda daha yüksek bir üretkenlik düzeyinde üretilecektir.</span></p>

  <p class="default"><span>ORTALAMA TOPLUMSAL KÂR ORANI: Verili bir kapitalist toplumda üretilen artı-değerin toplamı ile sermaye toplamı arasındaki ilişki.</span></p>

  <p class="default"><span>PARA: Kendi mübadele-değerinde bütün öteki metaların mübadele-değerinin ifade edildiği özgül meta. Para bütün metaların değerinin genel eşdeğeridir.</span></p>

  <p class="default"><span>RESESYON: Kredi genişlemesi, enflasyon, kamu ihaleleri vs biçiminde bilinçli devlet müdahalesi ile ömrü kısaltılan ve hafifletilen bir aşırı-üretim bunalımı.</span></p>

  <p class="default"><span>SABİT SERMAYE: Değişmeyen sermayenin binalar ve makineler satın almak için kullanılan bölümü.</span></p>

  <p class="default"><span>SERMAYE: Değerini artırmayı amaçlayan mübadele-değeri. Sermaye ilk olarak bir küçük meta üreticileri toplumunda, üzerine kâr koyarak satmak için mal almak amacıyla pazara müdahale eden para sahipleri (tüccarlar ya da tefeciler) biçiminde ortaya çıkar.</span></p>

  <p class="default"><span>SERMAYE BİRİKİMİ: Artı-değerin bir kısmının ek sermayeye dönüşümü yoluyla sermayenin değerindeki artış. Artı-değerin biriktirilmeyen kısmı kapitalistler ya da onlara bağlı olanlar tarafından üretken olmayan bir biçimde tüketilecektir.</span></p>

  <p class="default"><span>SERMAYE MERKEZİLEŞMESİ: Farklı sermayelerin tek bir ortak komuta altında kaynaşması.</span></p>

  <p class="default"><span>SERMAYE YOĞUNLAŞMASI: Birikim ve rekabetin (daha küçük ve daha zayıf firmaların elenmesinin) bir sonucu olarak, her büyük kapitalist firmadaki sermaye değerinin büyümesi.</span></p>

  <p class="default"><span>SERMAYENİN DEVİR-ZAMANI (SÜRESİ): Bir sermayenin değerinin yeniden oluşturulma süresi. Normalde, üretim ve dolaşımın (metaların satışı) bir çevrimi, dolaşımdaki sermayeyi yeniden oluştururken, sabit sermaye ise metaların üretim ve dolaşımının birkaç çevriminden sonra ancak yeniden oluşturulur.</span></p>

  <p class="default"><span>SERMAYENİN ORGANİK BİLEŞİMİ: Verili bir üretkenlik düzeyinde meta üretmek için gereken makineler, hammaddeler kitlesi ile emek arasındaki teknik ya da fiziksel ilişki ve bu fiziksel orantılar tarafından belirlenen değişmeyen ve değişken sermaye arasındaki</span> <span class="ideitalik">değer</span> <span>ilişkisi.</span></p>

  <p class="default"><span>SERMAYENİN ULUSLAR ARASI NÜFUZU: Sermayenin uluslararası ölçekte merkezileşmesi.</span></p>

  <p class="default"><span>TEKELCİ ARTI-KÂRLAR: Özel üretim dallarına giriş engellerinden kaynaklanan artı-kârın özgül biçimleri.</span></p>

  <p class="default"><span>TEKELCİ KAPİTALİZM (EMPERYALİZM): Kapitalist üretim tarzının gelişiminde bir evre. Bu evrede sermayenin yoğunlaşması ve merkezileşmesinde nitel bir artış bir dizi kilit sanayi dalında fiyat rekabetinin elenmesine yol açar, tekelci anlaşmalar yapılır, birkaç firma ardışık pazarlara tümüyle egemen olur, banka sermayesi giderek sanayi sermayesi ile birleşerek mali sermayeyi oluşturur, birkaç çok büyük mali gurup her kapitalist ülkenin ekonomisinde egemen olur, bu dev tekeller kilit metaların dünya pazarlarını kendi aralarında paylaşırlar ve emperyalist güçler yeryüzünü sömürge imparatorluklarına ya da yarı sömürgesel etki alanlarına bölerler. Bu nedenle tekelci artı-kârların doğmasına karşın, tekelleşmiş sektörlerde yatırım ve üretimi “regüle etme” (yani sınırlama) yönünde bir eğilim hüküm sürer, böylece aşırı-birikim yeni sermaye yatırımı alanları için çılgınca bir arayışa ve sermaye ihraçlarında bir büyümeye yol açar.</span></p>

  <p class="default"><span>TEKNOLOJİK RANTLAR: Tekelci pratiklerle korunan teknik ilerlemelerden kaynaklanan tekelci artı-kârlar.</span></p>

  <p class="default"><span>TOPLUMSAL ARTI ÜRÜN: Herhangi bir toplumun yıllık ürününün doğrudan üreticiler tarafından tüketilmeyen ve yılın başlangıcında mevcut olan üretim araçları stokunun yeniden üretimi için kullanılan kısmı.</span></p>

  <p class="default"><span>ÜCRET: Emek-gücü metasının fiyatı ya da bu metanın mübadele değerinin, arz ve talep yasasının işleyişi yoluyla ve özellikle yedek emek ordusu ya da işsizlik hacminin regülasyonu yoluyla emek-gücü değerinin çevresinde salınan parasal ifadesi.</span></p>

  <p class="default"><span>ÜRETİM FİYATLARI: Metaların değerlerinin, her sermaye için kâr oranını eşitleme eğiliminde olan sermayeler arası rekabet yoluyla dönüşümü. Bu eşitleme sürecinin sonucunda, her sermaye “kendi” işçilerinin ürettiği artı-değerin toplamını mal edinmeyip, toplam toplumsal artı-değerin, temsil ettiği toplam toplumsal sermaye parçasına orantılı bir kısmını mal edinir. Üretim fiyatlarının toplam yekunu değerlerin toplam yekununa eşittir, çünkü rekabet ve kâr oranının eşitlenmesi sürecinde hiçbir ek artı-değer yaratılamaz ve toplumsal olarak üretilmiş artı-değerin hiçbir parçası da yok edilemez.</span></p>

  <p class="default"><span>ÜRETİMİN NESNEL TOPLUMSALLAŞMASI: Üretimde teknik eşgüdüm, bağımlılık ve entegrasyonun büyümesi, ki bu suretle kapitalizm içinden doğmuş olduğu özel emek ve özel üretimin yadsımasını gittikçe daha çok üretir – önce tek tek fabrikalar içinde, daha sonra bir dizi üretim birimi ve sanayi dalında ve nihayet ülkeler arasında.</span></p>

  <p class="default"><span>ÜRETKEN EMEK: Kapitalist bir toplumda, sadece doğrudan artı-değer üreten emek. Bu kavramın sosyalist bir toplumdaki toplumsal olarak yararlı emek kavramıyla bir ilgisi yoktur.</span></p>

  <p class="default"><span>ÜRETKEN OLMAYAN EMEK: Toplumsal artı-değer kitlesini artırmayan, fakat özgül kapitalist guruplarının bu artı-değerin belli kısımlarını mal edinmesine yardım eden ya da artı-değeri dolaylı olarak artıran bütün ücretli emek biçimleri – örneğin, ticaret, bankacılık ya da yönetimdeki ücretli emek.</span></p>

  <p class="default"><span>ÜRETKEN SERMAYE: Toplumsal sermayenin, artı-değerin doğrudan üretildiği sektörlere yatırılmış kısmı. Üretken olmayan sermaye, ticari sermaye ya da banak sermayesi gibi, toplam toplumsal artı-değerin bir kısmını elde edebilir, çünkü o sermayenin devir zamanını kısaltmaya ya da üretimin kapsamını bizzat üretken sermayenin operatif sınırlarının ötesinde kredi yoluyla genişletmeye yardım eder ve böylece dolaylı olarak artı-değerin bir genişlemesine katkıda bulunur.</span></p>

  <p class="default"><span>YARI SÖMÜRGE ÜLKELER: Siyasal olarak (formel açıdan) bağımsız olan fakat ekonomileri uluslararası emperyalist sermayenin egemenliğinde olmaya devam eden kapitalist uluslar.</span></p>

  <p class="default"><span>YENİDEN ÜRETİM: Metaların üretim ve satışından sonra, verili bir sermaye tarafından yeni bir üretim çevriminin üstlenilmesi süreci. Basit yeniden üretim, sermayenin yeni bir çevrime önceki çevrimin başındaki ile aynı değerde bir sermaye ile başladığı anlamına gelir (birikim sıfırdır: toplam artı-değer üretken olmayan biçimde tüketilir). Genişletilmiş yeniden üretim ise sermayenin yeni bir çevrime bir önceki çevrime göre bir değer artışı ile başladığı anlamına gelir (birikim pozitiftir: artı-değerin bir kısmı üretken biçimde yatırıma dönüştürülmüştür). Daralmış yeniden üretim, sermayenin yeni bir çevrime bir önceki çevrimdekinden daha düşük bir değerle başladığı anlamına gelir (yalnızca bütün artı-değer üretken olmayan biçimde tüketilmekle kalmamış, metaların satışı da üretimleri için başlangıçta kullanılan sermayenin toplam değerini oluşturmamıştır).</span></p>

  <p class="default"><span>VALORİZASYON (VERWERTUNG, DEĞERLENME): Artı-değer üretimi yoluyla sermayenin kendi değerini artırma süreci. Marx, meta üretimi sürecini iki ayrı sürecin birliği olarak sunar – emek-gücünün kullanım değerleri ürettiği emek süreci ve emek-gücünün kendi değerinin üstünde ek değer ürettiği valorizasyon süreci. Üretim süreci sırasında üretilmiş olmasına karşın, bu artı-değer, sermayenin onu mal edinmesinden ve böylece kendi değerini artırmasından önce metaların satışı yoluyla realize edilmelidir. Bu kavramın (</span><span class="ideitalik">Verwertung</span><span>)</span> <span class="ideitalik">Kapital</span><span>’de geleneksel olarak sermayenin “öz genişlemesi” biçimindeki çevirisi yanıltıcıdır, çünkü maddi olarak değer yaratan emek sürecinden ve sermayenin “genişlemesini” başarması için gereken realizasyon sürecinden kaçınır. Bu nedenle</span> <span class="ideitalik">Geç Kapitalizm</span><span>’de kullanılmamaktadır.</span></p>

  <div class="calibre1" id="calibre_pb_35"/>
</body>
</html>
