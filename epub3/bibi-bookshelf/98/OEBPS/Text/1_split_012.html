<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <meta content="urn:uuid:d2773f45-4d88-4bc5-b40f-c504d9c1fe16" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="h2baslik1" id="calibre_toc_13">Okumak ve Yazmak Üzerine</h2>

  <p class="normal">Tüm yazılanların içinde insanın kendi kanıyla yazdığını severim sadece. Kanınla yaz: göreceksin ki kan tindir.</p>

  <p class="normal">Yabancı kanı anlamak pek de kolay değildir: okuyan aylaklardan nefret ederim.</p>

  <p class="normal">Okuru tanıyan, artık okur için hiçbir şey yapmaz. Bir yüzyıl daha okurlar olursa – tin bile kokuşacaktır.</p>

  <p class="normal">Herkesin okumayı öğrenme hakkının olması, zamanla sadece yazmayı değil, düşünmeyi de mahveder.</p>

  <p class="normal">Bir zamanlar tanrıydı tin, sonra insan oldu ve şimdi hatta ayaktakımından birisi olacak.</p>

  <p class="normal">Kanla ve özdeyişlerle yazan, okunmak değil ezbere bilinmek ister.</p>

  <p class="normal">Dağlarda en kısa yol doruktan doruğadır: ama bunun için uzun bacakların olmalı. Özdeyişler doruk olmalı; kendisine hitap edilen de irikıyım ve uzun boylu.</p>

  <p class="normal">Hava ince ve temiz, tehlike yakın ve tin neşeli bir hınzırlıkla dolu: böyle yakışırlar birbirlerine.</p>

  <p class="normal">Etrafımda cinler olsun isterim, çünkü cesurum. Hayaletleri ürküten cesaret, cinler periler yaratır kendine, – gülmek ister cesaret.</p>

  <p class="normal">Artık sizinle ortak değil duyularım: altımda gördüğüm bu bulut, beni güldüren bu siyah ve ağır bulut – işte size fırtınayı getirecek olan bu.</p>

  <p class="normal">Yükselmek istediğiniz zaman yukarıya bakıyorsunuz. Oysa ben, yükselmiş olduğumdan aşağıya bakıyorum.</p>

  <p class="normal">Var mı içinizde hem gülebilen ve hem de yükselmiş birisi?</p>

  <p class="normal">En yüksek dağlara çıkan, güler tüm yas-oyunlarına<sup class="calibre3"><a class="calibre4" href="../Text/1_split_094.html#footnote-100-7" id="footnote-100-7-backlink">[7]</a></sup> ve yas ciddiyetlerine.</p>

  <p class="normal">Cesur, tasasız, alaycı, zorba – böyle olmamızı ister bilgelik: bir dişidir o ve her zaman yalnızca savaşçıyı sever.</p>

  <p class="normal">Diyorsunuz ki, “Taşımak zor yaşamı.” Yoksa neye yarardı sabahları gururlu olup da akşamları teslim oluşunuz?</p>

  <p class="normal">Taşımak zordur yaşamı: ama bu kadar çıtkırıldım olmayın siz de! Hepimiz şirin, dayanıklı eşekleriz, erkeğiyle dişisiyle.</p>

  <p class="normal">Nedir ortak yanımız, üzerinde bir çiy tanesi durduğu için titreyen bir gül goncasıyla?</p>

  <p class="normal">Doğrudur: severiz yaşamı, yaşama değil de, sevmeye alışkın olduğumuz için.</p>

  <p class="normal">Her zaman biraz çılgınlık vardır aşkta. Ama her zaman biraz da akıl vardır çılgınlıkta.</p>

  <p class="normal">Ben ki yaşamla aram iyidir, bana bile kelebekler, sabun köpükleri ve kimlerse onlara karşılık düşen insanlar, mutluluktan en iyi anlayanlar gibi görünüyor.</p>

  <p class="normal">Bu hafif, budala, narin küçük canların kanat çırptığını görmek – Zerdüşt’ü ağlamaya ve şarkı söylemeye itiyor bu.</p>

  <p class="normal">İnanacak olsaydım, dans etmesini bilen bir tanrıya inanırdım.</p>

  <p class="normal">Ve şeytanımı gördüğümde, onu ciddi, sağlam, derin, vakur buldum: ağırlığın ruhuydu o – onun sayesinde düşer tüm şeyler.</p>

  <p class="normal">Öfkeyle değil, gülmeyle öldürür insan. Hadi, öldürelim ağırlığın ruhunu!</p>

  <p class="normal">Yürümeyi öğrendim: o zamandan beri koşturuveriyorum. Uçmayı öğrendim: o zamandan beri kimse itmeden havalanıveriyorum.</p>

  <p class="normal">Hafifim şimdi, uçuyorum şimdi, kendimle baş başa görüyorum kendimi, şimdi bir tanrı dans ediyor bende.</p>

  <p class="normal"></p>

  <p class="normal">Böyle söyledi Zerdüşt.</p>

  <p class="ortayazi">* * *</p>
</body>
</html>
