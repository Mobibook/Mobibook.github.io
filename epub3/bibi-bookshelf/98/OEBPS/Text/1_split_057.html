<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <meta content="urn:uuid:d2773f45-4d88-4bc5-b40f-c504d9c1fe16" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="h2baslik1" id="calibre_toc_56">Zeytindağı’nda</h2>

  <p class="normal">Kış, kötü bir misafir, oturuyor evimde; mosmor kesildi ellerim dostça el sıkıştığımız halde.</p>

  <p class="normal">Buyur ediyorum onu, bu kötü misafiri, ama yalnız başına bırakmayı tercih ediyorum. Ondan uzak durmayı tercih ediyorum; ve iyi koşarsa insan, kaçıp kurtulur ondan!</p>

  <p class="normal">Sıcak ayaklarla ve sıcak düşüncelerle koşuyorum, rüzgârın esmediği yere – Zeytindağı’mın güneş-köşesine.</p>

  <p class="normal">O zaman gülüyorum haşin misafirime ve yine de seviyorum onu, evdeki sinekleri kovduğu ve sayısız küçük gürültüyü susturduğu için.</p>

  <p class="normal">Çünkü mırıldanacak olsa sivrisineğin biri ya da ikisi, hiç hoşlanmaz o bundan; sokakları öylesine yalnızlığa boğar ki, ay ışığı bile korkar geceleri sokaklardan.</p>

  <p class="normal">Katı yürekli bir misafir o, – ama konuk ederim onu ve nazikler gibi hemen tapınmam o şiş göbekli ateş-putuna.</p>

  <p class="normal">Putlara tapınmaktansa, biraz dişlerim takırdasın daha iyi! – Böyle gerektirir karakterim. Ve özellikle nefret ederim tüm kızışmış, buharı tüten, küf kokulu ateş-putlarından.</p>

  <p class="normal">Sevdiğimi kışın yazdan daha çok severim; kış misafir olduğundan beri evimde daha iyi ve daha içten alay ederim düşmanımla.</p>

  <p class="normal">Sahiden içten, yatağıma süründüğümde<sup class="calibre3"><a class="calibre4" href="../Text/1_split_111.html#footnote-100-24" id="footnote-100-24-backlink">[24]</a></sup> bile –: o zaman güler ve muzipleşir gizlenmiş mutluluğum bile; güler benim yalan rüyam.</p>

  <p class="normal">Ben – dalkavuk muyum? Hiçbir zaman dalkavukluk etmedim güçlülere; yalan söylediysem de sevgimden söyledim. Bu yüzden neşeliyim kışlık-yatağımda bile.</p>

  <p class="normal">Basit bir döşek daha çok ısıtır beni, görkemli bir yataktan; çünkü kıskanırım yoksulluğumu. En çok kışın sadık kalır o bana.</p>

  <p class="normal">Bir muziplikle başlarım her güne; alay ederim kışla, soğuk bir duşla: bu yüzden homurdanır haşin misafirim.</p>

  <p class="normal">Bir mumla gıdıklamak da hoşuma gider onu: gökyüzünü kül rengi alacakaranlıktan çıkarsın diye sonunda.</p>

  <p class="normal">Özellikle muzibimdir sabahları: kovanın kuyu başında tıngırdadığı ve beygirlerin gri sokaklarda sıcak soluklarıyla kişnediği erken saatte: –</p>

  <p class="normal">Sabırsızca beklerim orada, sonunda aydınlık gökyüzü görünsün diye, kar sakallı kış göğü, o ihtiyar ve akkafa, –</p>

  <p class="normal">– kış göğü, suskun, çoğu kez güneşini bile gizleyen!</p>

  <p class="normal">Ben ondan mı öğrendim, uzun uzun, açık açık susmayı? Yoksa o mu benden öğrendi? Yoksa her birimiz kendimiz mi keşfettik?</p>

  <p class="normal">Tüm iyi şeylerin kökeni bin katlıdır, – tüm iyi, haşarı şeyler zevkle sıçrar varoluşun içine: nasıl mümkün olurdu ki bunu sadece – bir kez yapmaları?</p>

  <p class="normal">Uzun süre susmak ve açık, yusyuvarlak gözlü bir yüzle kış göğü gibi bakmak da iyi, haşarı bir şeydir: –</p>

  <p class="normal">– susarak kendi güneşini ve boyun eğmez güneş-istemini gizlemek onun gibi: sahiden, bu sanatı ve bu kış haşarılığını iyi öğrendim ben!</p>

  <p class="normal">En sevgili hınzırlığım ve sanatım da, susarak kendini ele vermemeyi öğrenmesiydi susuşumun.</p>

  <p class="normal">Sözcüklerle ve zarlarla oynayarak atlatıyorum vakur bekçileri: istemim ve amacım kaçıp kurtulmalı bu zorlu gözeticilerden.</p>

  <p class="normal">Kimse benim derinliğimi ve asıl istemimi öğrenmesin diye – bu yüzden keşfettim uzun uzun ve açık açık susmayı.</p>

  <p class="normal">Kimi akıllılar gördüm: yüzünü örten ve sularını bulandıran, kimse içlerini ve derinliklerini görmesin diye.</p>

  <p class="normal">Ama tam da onlara denk gelirdi kurnaz kuşkucular ve fındıkkıranlar: tam da onların en gizli balıklarını su yüzüne çıkardılar!</p>

  <p class="normal">Oysa aydınlık, mert ve içi dışı bir olanlar – bunlardır bence en akıllı suskunlar: öyle derindir ki dipleri, en duru su bile onları – ele veremez. –</p>

  <p class="normal">Ey kar sakallı suskun kış göğü, ey üstümdeki yusyuvarlak gözlü akkafa! Ey sen, ruhumun ve haşarılığımın ilahi benzetmesi!</p>

  <p class="normal">Ve gizlenmek zorunda değil miyim, altın yutmuş birisi gibi – ruhumu yarıp açmasınlar diye?</p>

  <p class="normal">Uzun sırıklar üstünde yürümek zorunda değil miyim, uzun ayaklarımı görmesinler diye – tüm bu etrafımdaki kıskançlık ve dert küpleri!</p>

  <p class="normal">Bu dumanlı, rahatına düşkün, bitip tükenmiş, sararıp solmuş ruhlar – nasıl dayanabilirdi ki onların kıskanç-lığı mutluluğuma!</p>

  <p class="normal">Bu yüzden onlara sadece doruklarımdaki buzu ve kışı gösteriyorum – ve göstermiyorum dağımın hâlâ tüm güneş kuşaklarıyla çevrili olduğunu!</p>

  <p class="normal">Sadece kış-fırtınalarımın ıslığını duyuyorlar: ve duymuyorlar sıcak denizler üstünden de yol aldığımı, tutkulu, ağır, sıcak güney rüzgârları gibi.</p>

  <p class="normal">Acıyorlar henüz benim kazalarıma ve rastlantılarıma: – oysa şudur benim sözüm: “Bırakın gelsin rastlantı bana; masumdur o bir bebek gibi!”</p>

  <p class="normal">Nasıl dayanabilirlerdi benim mutluluğuma, eğer kazaları, kışın-zorluklarını, kutup ayısı kürkünden şapkalarını ve karlı göğün-örtülerini sermeseydim mutluluğumun üzerine!</p>

  <p class="normal">– acımasaydım onların merhametine: bu kıskançlık ve dert küplerinin merhametine!</p>

  <p class="normal">– onların önünde inleyip takırdamasaydım soğuktan ve beni merhametleriyle sarmalamalarına izin vermeseydim sabırla!</p>

  <p class="normal">Kışını ve buz fırtınalarını gizlemeyişidir, bilge haşarılığı ve iyi niyeti ruhumun; gizlemez soğuktan moraran yerlerini de.</p>

  <p class="normal">Kiminin yalnızlığı hastanın kaçışıdır; kiminin yalnızlığıysa, hastalardan kaçıştır.</p>

  <p class="normal">Kışın soğuğundan takırdadığımı ve inlediğimi duysunlar isterlerse, tüm bu etrafımdaki zavallı şaşı serseriler! Böyle inleyerek ve dişlerim takırdayarak kaçarım onların ısıtılmış odalarından.</p>

  <p class="normal">İsterlerse acısınlar soğuktan moraran yerlerime ve inlesinler benimle birlikte; “Bilginin buz gibi soğuğunda donup ölecek bir de!” – böyle yakınıyorlar işte.</p>

  <p class="normal">Bu arada sıcak ayaklarımla dolaşıyorum Zeytindağı’mda köşe bucak: Zeytindağı’mın güneş-köşesinde şarkılar söylüyor ve alay ediyorum tüm merhametlerle. –</p>

  <p class="normal"></p>

  <p class="normal">Böyle şarkı söyledi Zerdüşt.</p>

  <p class="ortayazi">* * *</p>
</body>
</html>
