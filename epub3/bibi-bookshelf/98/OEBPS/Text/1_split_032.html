<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <meta content="urn:uuid:d2773f45-4d88-4bc5-b40f-c504d9c1fe16" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="h2baslik1" id="calibre_toc_32">Rahipler Üzerine</h2>

  <p class="normal">Bir defasında Zerdüşt havarilerine bir işaret vermiş ve onlara şu sözleri söylemişti:</p>

  <p class="normal">“Bunlar rahiplerdir: düşmanım olsalar da kılıcınızı kınından çıkarmadan sessizce geçin önlerinden!</p>

  <p class="normal">Onların arasında da vardır kahramanlar; içlerinden birçoğu çok fazla acı çekmiştir –: bu yüzden başkalarına acı çektirmek isterler.</p>

  <p class="normal">Kötü düşmanlardır onlar: Onların alçakgönüllülüğünden daha intikamcısı yoktur. Ve kolayca kirlenir onlara saldıran.</p>

  <p class="normal">Ama benim kan bağım var onlarla; ve onların kanında da saygı duyulduğunu bilmek isterim benim kanıma.” –</p>

  <p class="normal">Ve rahipler geçip gittikten sonra bir ağrı musallat oldu Zerdüşt’e; ağrısıyla henüz baş etmişti ki, şöyle konuşmaya başladı:</p>

  <p class="normal">İçim parçalanıyor şu rahiplere. Hiç de hazzetmiyorum onlardan; ama insanlar arasında olduğumdan beri, en önemsiz şey bu benim için.</p>

  <p class="normal">Oysa ben acı çektim ve çekiyorum onlarla birlikte: tutsaktırlar onlar benim gözümde, damgalıdırlar. Onların kurtarıcı dedikleri kişi sıkı sıkıya zincirlemiş onları: –</p>

  <p class="normal">Sahte değerlerin ve kuruntu-sözlerin zincirleriyle! Ah, birisi de kurtarıcılarından kurtarsaydı onları!</p>

  <p class="normal">Deniz onları aniden yollarından saptırınca, ıssız bir adaya yanaştıklarını zannettiler; gel gör ki, uyuyan bir canavardı yanaştıkları!</p>

  <p class="normal">Sahte değerler ve kuruntu – sözleri: faniler için en kötü canavarlardır bunlar, – uzun süre uyur ve bekler bunların içindeki felaket.</p>

  <p class="normal">Ama sonunda vakit gelir, canavar uyanır ve üzerinde kulübeler inşa edenleri yalayıp yutar.</p>

  <p class="normal">Ah, şu rahiplerin yaptığı kulübelere bakın! Kilise diyorlar tatlı kokulu mağaralarına.</p>

  <p class="normal">Ah, bu sahte ışık, bu sıkıcı hava! Burası ruhun kendi yüceliğine doğru – uçamadığı yer!</p>

  <p class="normal">Aksine, şöyle buyurur onların inancı: “Dizlerinizin üzerinde tırmanın merdivenleri siz günahkârlar!”</p>

  <p class="normal">Sahiden, onların utanç ve adanmışlıktan yuvasından fırlamış gözlerini görmektense, utanmazları görmeyi tercih ederim!</p>

  <p class="normal">Kim yarattı kendine böylesi mağaraları ve çile merdivenlerini? Kendilerini gizlemek isteyenler ve duru gökten utananlar değil mi?</p>

  <p class="normal">Duru gök, tavanın çatlakları arasından harap duvarlardaki otlara ve kızıl gelinciklere yeniden baktığında – ancak o zaman yeniden bu tanrı evlerine yöneltirim yüreğimi.</p>

  <p class="normal">Kendileriyle çelişen ve onlara acı veren şeye tanrı dediler: sahiden, kahramanlara özgü çok yön vardı tapınışlarında!</p>

  <p class="normal">Ve insanı çarmıha gerdiklerinde bilmiyorlardı tanrıyı sevmenin başka bir yolunu!</p>

  <p class="normal">Cesetler olarak yaşamaktı niyetleri, simsiyah süslediler cesetlerini; sözlerinden bile hâlâ ölüm odalarının pis kokusu geliyor burnuma.</p>

  <p class="normal">Ve onların yakınında yaşayanlar, karakurbağaların<sup class="calibre3"><a class="calibre4" href="../Text/1_split_099.html#footnote-100-12" id="footnote-100-12-backlink">[12]</a></sup> tatlı bir hüzünle şakıdıkları kara göllere yakın yaşarlar.</p>

  <p class="normal">Onların kurtarıcılarına inanabilmem için daha güzel şarkılar söylemeliydiler bana: kurtulmuş görünmeliydi bu kurtarıcının havarileri bana!</p>

  <p class="normal">Çıplak görmek isterim onları: çünkü sadece güzellik tövbe vaaz etmeli. Ama kimi ikna eder ki bu gizlenmiş elemleri!</p>

  <p class="normal">Sahiden, onların kurtarıcıları da özgürlükten ve özgürlüğün yedinci göğünden gelmiyor! Sahiden, kendileri de asla yürümediler idrakin halılarının üstünde!</p>

  <p class="normal">Boşluklardan oluşuyordu bu kurtarıcının tini; Ama her boşluğa yerleştirdiler kendi kuruntularını, tanrı adını verdikleri boşluk doldurucularını.</p>

  <p class="normal">Merhametlerinde boğulmuştu tinleri ve merhametten şişip kabardıklarında, her zaman büyük bir budalalık yüzüyordu en üstte.</p>

  <p class="normal">Gayretle ve bağırış çağırışla sürdüler sürülerini köprülerine: sanki geleceğe uzanan sadece bir köprü varmış gibi! Bu çobanlar da hâlâ koyunlardandı doğrusu!</p>

  <p class="normal">Küçük tinleri ve geniş ruhları vardı bu çobanların: ama şimdiye dek, kardeşlerim, ne kadar küçük ülkeler olmuştur en geniş ruhları bile!</p>

  <p class="normal">Kan izleri bıraktılar geçtikleri yollarda; hakikatin kanla kanıtlandığını söylüyordu budalalıkları onlara.</p>

  <p class="normal">Oysa kan en kötü tanığıdır hakikatin; kan en saf öğretiyi bile zehirler kuruntuyla ve yüreklerin nefretiyle.</p>

  <p class="normal">Ve biri öğretisi uğruna ateşin içinden geçerse – neyi kanıtlar ki bu! İnsanın kendi öğretisinin kendi yangınından geldiği daha doğrudur!</p>

  <p class="normal">Sıkıntılı yürek ve serin akıl: bunların buluştuğu yerde ortaya çıkar o şiddetli rüzgâr, o “kurtarıcı”.</p>

  <p class="normal">Halkın kurtarıcı dediklerinden, bu alıp götüren şiddetli rüzgârlardan daha büyükleri de, daha yüksekte – doğanları da vardı elbette!</p>

  <p class="normal">Ve özgürlüğün yolunu bulmak istiyorsanız kardeşlerim, tüm kurtarıcılardan daha büyük olanlardan da kurtulmanız gerekir!</p>

  <p class="normal">Şimdiye kadar henüz bir Üstinsan yoktu. Çıplak gördüm ikisini de, en büyük ve en küçük insanı: –</p>

  <p class="normal">Hâlâ çok benziyorlar birbirlerine. Sahiden, bence en büyükleri bile – pek insanca!</p>

  <p class="normal"></p>

  <p class="normal">Böyle söyledi Zerdüşt.</p>

  <p class="ortayazi">* * *</p>
</body>
</html>
