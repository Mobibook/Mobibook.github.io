<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <meta content="urn:uuid:d2773f45-4d88-4bc5-b40f-c504d9c1fe16" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p><br class="chapter" />
  yaratarak kurtarmayı.</p>

  <p class="normal">İstem: “Ama böyle olsun istemiştim! Böyle olsun isteyeceğim!” diyene dek, insanlardaki geçmişi kurtarmayı ve “böyleydi”leri yeniden yaratmayı öğrettim onlara.</p>

  <p class="normal">– Bunun kurtuluş olduğunu söyledim onlara, sadece buna kurtuluş demeyi öğrettim onlara. – –</p>

  <p class="normal">Şimdi bekliyorum kendi kurtuluşumu –, son defa onların arasına gitmeyi.</p>

  <p class="normal">Çünkü bir kez daha insanların arasına karışmak istiyorum: onların arasında batmak istiyorum, onlara en zengin armağanımı ölürken vermek istiyorum!</p>

  <p class="normal">Güneşten, o zenginler zengininden öğrendim bunu, battığı sırada: altın saçar denize bitmez tükenmez zenginliğinden –</p>

  <p class="normal">– en yoksul balıkçı bile altın kürekler çeksin diye! Bunu gördüm işte bir kere ve gözyaşlarıma doyamadım seyrederken. – –</p>

  <p class="normal">Güneş gibi batmak istiyor Zerdüşt de: şimdi burada oturuyor ve bekliyor, eski kırık levhalar var etrafında ve yeni levhalar – yarı yazılı.</p>

  <p class="ortayazi">* * *</p>

  <p class="h2baslik">4</p>

  <p class="normal">Bak, işte yeni bir levha: ama onu benimle birlikte vadilere ve etten yüreklere taşıyacak kardeşlerim nerede? –</p>

  <p class="normal">Bunu ister büyük sevgim en uzaktakilerden: komşuna acıma! İnsan aşılması gereken bir şeydir.</p>

  <p class="normal">Aşmanın çok çeşitli yolları ve biçimleri vardır: yapmaya bak sen! Ama sadece bir maskara düşünebilir: “İnsanın üstünden atlanabilir de,” diye.</p>

  <p class="normal">Kendini komşunda bile aş: ve zorla alabileceğin bir hakkın sana verilmesine izin verme!</p>

  <p class="normal">Senin yaptığını kimse yapamaz sana. Bak, kısasa kısas yoktur.</p>

  <p class="normal">Kendisine emretmesini bilmeyen itaat etmelidir. Ve kimileri kendisine emredebilir, ama kendisine itaat de etmesi için hâlâ çok yetersizdir!</p>

  <p class="ortayazi">* * *</p>

  <p class="h2baslik">5</p>

  <p class="normal">Budur soylu ruhların isteği: hiçbir şeye bedavadan sahip olmak istemezler, hele yaşama.</p>

  <p class="normal">Ayaktakımından biri bedavadan yaşamak ister; ama biz, yaşamın kendisini verdiği ötekiler, – her zaman düşünürüz ona karşılık ne verebileceğimizi!</p>

  <p class="normal">Ve sahiden, seçkin bir sözdür şu: “Yaşamın bize vaat ettiğini yerine getirmek isteriz biz – yaşam için!”</p>

  <p class="normal">Tat vermediği yerde tat almak istememeli kişi. Ve – tat almak istememeli kişi!</p>

  <p class="normal">Tat ve masumiyet en utangaç şeylerdir: ikisi de aranmak istemez. Onlara sahip olmak gerekir –, ama daha iyisi suçu ve acıyı aramaktır! –</p>

  <p class="ortayazi">* * *</p>

  <p class="h2baslik">6</p>

  <p class="normal">Ey kardeşlerim, ilk göz ağrısı olan her zaman kurban edilir. Ama şimdi bizleriz ilk göz ağrıları.</p>

  <p class="normal">Hepimiz kanıyoruz gizli sunaklarda; hepimiz yanıyor ve kızarıyoruz eski putların onuruna.</p>

  <p class="normal">En iyimiz gençtir hâlâ: tüm iştahları çeker üzerine. Yumuşaktır elimiz, sadece bir kuzu kürküdür kürkümüz: – nasıl kabartmayalım ki tüm put rahiplerinin iştahını!</p>

  <p class="normal">Bizim içimizde oturuyor hâlâ, eski put rahibi, şölen için kızartıyor en iyimizi. Ah, kardeşlerim, nasıl da kurban olmasınlar ki ilk göz ağrıları!</p>

  <p class="normal">Ama böyledir bizim tarzımız; ve severim kendini korumak istemeyenleri. Yok olanları severim tüm sevgimle: çünkü onlar öteki tarafa geçerler. –</p>

  <p class="ortayazi">* * *</p>

  <p class="h2baslik">7</p>

  <p class="normal">Hakiki olmak – bunu çok az kişi başarabilir! Ve bunu başarabilen de hakiki olmak istemez henüz! Ama en az da iyiler başarır bunu.</p>

  <p class="normal">Ah şu iyiler! – İyi insanlar asla hakikati söylemez; bu ölçüde iyi olmak bir hastalıktır tin için.</p>

  <p class="normal">Vazgeçer bu iyiler, teslim olurlar, yürekleri söyleneni tekrarlar, candan söz dinlerler: ne ki söz dinleyen kendini duymaz!</p>

  <p class="normal">İyilerin kötü dediği her şey bir araya gelmelidir ki, bir hakikat doğsun; ah kardeşlerim, bu hakikat için yeterince kötü müsünüz?</p>

  <p class="normal">Pervasız cesaret, uzun süren güvensizlik, gaddar bir Hayır, bıkkınlık, canlı olana acı vermek – ne kadar ender bir araya gelir bunlar! Oysa böylesi tohumlarla – döllenecektir hakikat!</p>

  <p class="normal">Şimdiye dek tüm bilgi vicdan rahatsızlığının yanı sıra gelişmiştir! Kırın, kırın, siz idrak edenler, şu eski levhaları!</p>

  <p class="ortayazi">* * *</p>

  <p class="h2baslik">8</p>

  <p class="normal">Suyun üzerine yollar döşenmişse,<sup class="calibre3"><a class="calibre4" href="../Text/1_split_119.html#footnote-100-32" id="footnote-100-32-backlink">[32]</a></sup> ırmağın üzerinde köprüler, korkuluklar varsa; sahiden kimse inanmaz “Her şey bir ırmak gibi akış halindedir,”<sup class="calibre3"><a class="calibre4" href="../Text/1_split_120.html#footnote-100-33" id="footnote-100-33-backlink">[33]</a></sup> diyene.</p>

  <p class="normal">Aksine ahmaklar bile karşı çıkar. “Ne?” diye sorarlar, “Her şey akış halinde mi? Köprüler, korkuluklar var ya, ırmağın üzerinde duran!”</p>

  <p class="normal">“Irmağın üzerinde her şey sabit; şeylerin değerleri, köprüler, kavramlar, tüm ‘iyi’ ve ‘kötü’: tüm bunlar sabit ya!” –</p>

  <p class="normal">Ancak gelince zorlu kış, o ırmak-terbiyecisi: öğrenir en akıllılar bile kuşkuyu; ve sahiden, sadece ahmaklar değildir o zaman “Doğru olan, her şeyin – sakin durması değil mi?” diye soran.</p>

  <p class="normal">“Aslında her şey sakin duruyor” – budur doğru kış öğretisi; kısır zamanlar için iyi bir şey, kış uykusundakiler ve miskinler için bir tesellidir bu.</p>

  <p class="normal">“Aslında her şey sakin duruyor” –: ama aksini söyler ılık rüzgâr!</p>

  <p class="normal">Ilık rüzgâr bir boğadır, koşum görmemiş bir boğa, – kızgın bir boğa, hiddetli boynuzlarıyla buzları kıran bir yıkıcı! Oysa buz, – – yıkar köprüleri.</p>

  <p class="normal">Ey kardeşlerim, şimdi akış halinde değil mi her şey? Düşmedi mi tüm köprüler ve korkuluklar suya? Kim tutunmaya çalışır hâlâ “iyi”ye ve “kötü”ye?</p>

  <p class="normal">“Vay halimize! Yaşasın! Ilık rüzgâr esiyor!” – Böyle öğütleyin, kardeşlerim, tüm sokaklarda!</p>

  <p class="ortayazi">* * *</p>

  <p class="h2baslik">9</p>

  <p class="normal">Eski bir kuruntu var, iyi ve kötü denilen. Kâhinlerin ve yıldız falcılarının çevresinde döndü şimdiye dek bu kuruntunun çarkı.</p>

  <p class="normal">Eskiden inanılırdı kâhinlere ve yıldız falcılarına: ve bu yüzden inanıldı şuna: “Her şey kaderdir: Yapacaksın, çünkü yapmalısın!”</p>

  <p class="normal">Sonra yeniden kuşkuyla bakıldı tüm kâhinlere ve yıldız falcılarına: ve bu yüzden inanıldı şuna: “Her şey özgürlüktür: yapabilirsin, çünkü istiyorsun!”</p>

  <p class="normal">Ey kardeşlerim, yıldızlar ve gelecek hakkında sadece kuruntular vardı şimdiye dek, bilgi değil: ve bu yüzden iyi ve kötü hakkında sadece kuruntu sahibi olunmuştur şimdiye dek, bilgi değil!</p>

  <p class="ortayazi">* * *</p>

  <p class="h2baslik">10</p>

  <p class="normal">“Çalmamalısın! Öldürmemelisin!” – Bir zamanlar kutsal sayılırdı böylesi sözler; insanlar diz çöker, boyun eğer ve pabuçlarını çıkarırdı bu sözlerin önünde.</p>

  <p class="normal">Ama soruyorum size: bu kutsal sözlerden daha iyi hırsızlar ve katiller görülmüş müdür dünyanın herhangi bir yerinde?</p>

  <p class="normal">Yaşamın tümü zaten – çalma ve öldürme değil midir? Ve böylesi sözlere kutsal demekle hakikatin kendisi – öldürülmüş olmaz mı?</p>

  <p class="normal">Yoksa ölümün bir vaazı mıydı bu, yaşamla çelişen ve tersini öğütleyen her şeye kutsal diyen? – Ey kardeşlerim, kırın, kırın şu eski levhaları!</p>

  <p class="ortayazi">* * *</p>

  <p class="h2baslik">11</p>

  <p class="normal">Acıyorum geçmişteki her şeye, görüyorum da: feda edildiklerini –</p>

  <p class="normal">– gelen ve geçip bitmiş her şeyi kendisi için bir köprü olarak yorumlayan bir kuşağın inayetine, ruhuna, çılgınlığına feda edildiklerini!</p>

  <p class="normal">Büyük bir zorba gelebilirdi, kurnaz bir canavar, acıması ve acımasızlığıyla geçmişteki her şeyi zorlamış olan ve zorlayan: kendisi için bir köprü ve önbelirti ve haberci ve horoz ötüşü olsunlar diye.</p>

  <p class="normal">Bu da başka bir tehlikedir ve acımam için başka bir neden: – ayaktakımından birisinin düşünceleri büyükbabasına kadar geri gider – ancak, büyükbabasına gelince zaman orada durur.</p>

  <p class="normal">Tüm geçmiştekiler böylece feda edilir: çünkü günün birinde ayaktakımı efendi olabilir ve tüm zamanlar sığ sularda boğulabilir.</p>

  <p class="normal">Bu yüzden, ey kardeşlerim, tüm ayaktakımına ve tüm zorbalara karşı çıkacak ve yeni levhaların üzerine “asil” sözcüğünü yeniden yazacak yeni bir asalete gerek var.</p>

  <p class="normal">Asaletin olması için pek çok asil kişiye ve pek çok çeşit asil kişiye gerek var! Ya da bir zamanlar benzetmeyle konuştuğum gibi, “Tanrının değil de tanrıların olması; işte budur tanrısallık!”</p>

  <p class="ortayazi">* * *</p>

  <p class="h2baslik">12</p>

  <p class="normal">Ey kardeşlerim, sizi kutsuyor ve yeni bir asalete yöneltiyorum: geleceği doğuranlar, yetiştirenler ve geleceğin tohumunu atanlar olun, –</p>

  <p class="normal">– sahiden, tüccar altınlarıyla ve tüccarlar gibi satın alabileceğiniz bir asalete değil: çünkü fiyatı olan her şeyin çok azdır değeri.</p>

  <p class="normal">Nereden geldiğiniz değil, nereye gittiğiniz belirlesin bundan sonra şerefinizi! Sizin ötenize geçmek isteyen isteminiz ve ayaklarınız – bunlar belirlesin şerefinizi!</p>

  <p class="normal">Sahiden, bir hükümdara hizmet etmiş olmanız değil, – ne önemi var ki artık hükümdarların! – ya da duran bir şeye daha sağlam dursun diye hisar olarak hizmet etmiş olmanız değil!</p>

  <p class="normal">Soyunuz saraylarda saraylılaştığı için değil ve bir flamingo gibi rengârenk, saatler boyunca sığ göllerde durmayı öğrendiğiniz için değil.</p>

  <p class="normal">– Çünkü ayakta-durabilmek bir meziyettir saray ahalisi arasında; ve tüm saray ahalisi inanır ölümden sonraki bir mutluluk olduğuna, – oturmayı-hak etmenin! –</p>

  <p class="normal">Kutsal dediğiniz bir tin, sizin atalarınızı benim övmediğim vaat edilmiş topraklara götürdüğü için değil: çünkü tüm ağaçların en berbatının, haçın yükseldiği o yerde – övecek bir şey yoktur o topraklarda! –</p>

  <p class="normal">– ve sahiden, bu “kutsal tin” şövalyelerini nereye gönderdiyse, keçiler, kazlar ve çarmıh ve çarpık kafalılar gitmiştir bu seferlerde hep en önden! –</p>

  <p class="normal">Ey kardeşlerim, geriye değil, aksine ileriye bakmalı sizin asaletiniz! Bütün baba yurtlarından, ata yurtlarından sürülenler olmalısınız!</p>

  <p class="normal">Çocuklarınızın yurdunu sevmelisiniz: bu sevgi olsun yeni asaletiniz – en uzak denizlerdeki o keşfedilmemiş ülke! Oraya yelken açmanızı ve orayı aramanızı istiyorum sizden!</p>

  <p class="normal">Atalarınızın çocuğu oluşunuzu kendi çocuklarınızda telafi etmelisiniz: böyle kurtarmalısınız geçmişteki her şeyi! Bu yeni levhayı koyuyorum üzerinize!</p>

  <p class="ortayazi">* * *</p>

  <p class="h2baslik">13</p>

  <p class="normal">“Niye yaşamalı? Her şey boş! Yaşamak – havanda su dövmektir; yaşamak – kendi kendini yakıp kavurmak ve yine de ısınamamaktır.” –</p>

  <p class="normal">Eski çağlardan kalma bu laflar “bilgelik” sayılıyor hâlâ; ama eski oluşları ve küf kokmaları yüzünden daha da saygı duyuluyor bunlara. Çürümek de asilleştiriyor. –</p>

  <p class="normal">Çocuklar böyle konuşabilir; onlar ateşten ürker ellerini yaktığı için! Çocuksu çok şey vardır eski bilgelik kitaplarında.</p>

  <p class="normal">Her zaman “havanda su döven”lerin ne hakkı vardır harman dövmek üzerine sayıp sövmeye! Çenesini bağlamalı böyle delilerin!</p>

  <p class="normal">Masaya otururlar da bunlar, hiçbir şey getirmezler yanlarında, iyi bir açlık bile: – ve sonra sövüp sayarlar, “Her şey boş!” diye.</p>

  <p class="normal">Ama iyi yiyip iyi içmek, ey kardeşlerim, sahiden de boş bir sanat değildir! Kırın, kırın bu hiçbir zaman hoşnut olmayanların levhalarını!</p>

  <p class="ortayazi">* * *</p>

  <p class="h2baslik">14</p>

  <p class="normal">“Temizler için her şey temizdir” – böyle söyler halk. Ama ben diyorum ki size: Domuzlara her şey domuzca gelir!</p>

  <p class="normal">Bu yüzden bağnazlar ve süngüsü düşükler – yürekleri de düşüktür onların – vaaz edip dururlar: “Dünya pis bir canavardır,” diye.</p>

  <p class="normal">Çünkü pistir hepsinin tinleri; ama özellikle, ne huzuru ne uykusu olanların, dünyayı arkadan görmedikleri sürece, – ötedünyalıların!</p>

  <p class="normal">Onların yüzüne karşı söylüyorum, çok hoş gelmese de kulağa: dünya bir gerisi olduğu için benzer insana – doğrudur bu kadarı!</p>

  <p class="normal">Fazlasıyla pislik var dünyada; doğrudur bu kadarı: ama henüz bu yüzden pis bir canavar değil ki dünya!</p>

  <p class="normal">Bir bilgelik vardır dünyadaki pek çok şeyin kötü kokmasında: tiksinti de kanatlar ve pınarları sezmeye yarayan kudretler yaratır!</p>

  <p class="normal">En iyi şeyde bile vardır henüz tiksinilecek bir yan; ve en iyi şey bile hâlâ aşılması gereken bir şeydir! –</p>

  <p class="normal">Ah, kardeşlerim, bir bilgelik vardır dünyada çok fazla pislik bulunmasında! –</p>

  <p class="ortayazi">* * *</p>

  <p class="h2baslik">15</p>

  <p class="normal">Dindar ötedünyalıların, şöyle sözler söylediklerini duydum vicdanlarına; ve sahiden, yalansız dolansız – dünyada bundan daha yalan dolan şey olmasa bile.</p>

  <p class="normal">“Dünyayı kendi haline bırak! Parmağını bile oynatma!”</p>

  <p class="normal">“Bırak, kim isterse boğsun, bıçaklasın, kessin ve doğrasın insanları: bunun için, parmağını bile oynatma! Böyle öğrenirler dünyadan yüz çevirmeyi.”</p>

  <p class="normal">“Ve kendi aklını – kendin boğmalısın, boğazlamalısın onu; çünkü bu dünyaya ait bir akıldır o – böylece kendin de öğrenirsin bu dünyadan yüz çevirmeyi.” –</p>

  <p class="normal">– Kırın, kırın, ah kardeşlerim, dindarların bu eski levhalarını! Parçalayın dünyaya kara çalanların sözlerini!</p>

  <p class="ortayazi">* * *</p>

  <p class="h2baslik">16</p>

  <p class="normal">“Çok öğrenen, unutur tüm şiddetli arzuları” – bunu fısıldıyor insanlar kendilerine tüm karanlık sokaklarda.</p>

  <p class="normal">“Bilgelik yorgun düşürür, değmez, değmez – hiçbir şeye; arzu duymamalısın!” – Bu yeni levhayı asılı buldum pazaryerlerinde bile.</p>

  <p class="normal">Kırın, ah kardeşlerim, kırın bu yeni levhayı da! Dünya yorgunları,<sup class="calibre3"><a class="calibre4" href="../Text/1_split_121.html#footnote-100-34" id="footnote-100-34-backlink">[34]</a></sup> ölümü vaaz edenler ve eli sopalılar astı onu; çünkü bakın, aynı zamanda bir kölelik vaazıdır bu! –</p>

  <p class="normal">Kötü öğrendikleri ve en iyisini öğrenmedikleri için, her şeyi çok erken ve çok hızlı öğrendikleri için; çok kötü yedikleri için, bu yüzden bozuldu mideleri, –</p>

  <p class="normal">– bozuk bir midedir onların tini: ölümü salık verir bu tin! Çünkü sahiden, kardeşlerim tin bir midedir!</p>

  <p class="normal">Yaşam bir haz pınarıdır: ama kimin içinden dert küpü, bozuk bir mide konuşuyorsa, zehirlidir tüm pınarlar onun için.</p>

  <p class="normal">İdrak: bir hazdır aslan-istemlilere! Ama usanan biri sadece “istemi olan”dır, oyuncağı olur o tüm dalgaların.</p>

  <p class="normal">Hep böyledir zayıf insanların doğası: kendi yollarında kaybederler kendilerini. Ve sonunda yorgunlukları bile sorar: “Niye gidiyorduk ki yollarda! Her şey aynı!”</p>

  <p class="normal">Hoş gelir bunların kulaklarına, “Değmez hiçbir şeye! Hiçbir şey istemeyeceksiniz!” vaazı. Ama bu bir kölelik vaazıdır.</p>

  <p class="normal">Ey kardeşlerim, uğuldayan serin bir rüzgâr gibi geliyor Zerdüşt tüm yol yorgunlarına; hapşırtacak sayısız burnu.</p>

  <p class="normal">Duvarların arasından da esiyor benim özgür soluğum, zindanlara ve esir tinlere de!</p>

  <p class="normal">İstemek özgürleştirir: çünkü istemek yaratmaktır: bunu öğretiyorum ben. Ve sadece yaratmak için öğrenmelisiniz!</p>

  <p class="normal">Öğrenmeyi de önce benden öğrenmelisiniz, iyi öğrenmeyi! – Kulakları olan işitsin!</p>

  <p class="ortayazi">* * *</p>

  <p class="h2baslik">17</p>

  <p class="normal">İşte orada kayık, – öbür tarafa, belki büyük hiçliğe gidiyor. – Kim binmek ister ki bu “belki”ye?</p>

  <p class="normal">İçinizden hiç kimse binmek istemez ölüm kayığına! Peki öyleyse dünya-yorgunu olmak isteyişiniz niye?</p>

  <p class="normal">Dünya yorgunu! Yeryüzünden çekip gitmemişsiniz bile! Her zaman yeryüzünü arzular buldum sizi, sevdalıydınız hâlâ yeryüzü-yorgunluğunuzla!</p>

  <p class="normal">Boş yere sarkmıyor dudaklarınız: – küçük bir yeryüzü dileği duruyor hâlâ kenarında. Ve gözlerinizde – küçük, unutulmamış bir yeryüzü arzusu – bir bulut gibi süzülmüyor mu hâlâ?</p>

  <p class="normal">Yeryüzünde çok sayıda iyi buluş var, kimileri yararlı, kimileri hoş; onların yüzü suyu hürmetine sevilir yeryüzü.</p>

  <p class="normal">Ve kimi öyle iyi buluşlar var ki orada, kadınların göğüsleri gibi: hem yararlı, hem de hoştur onlar.</p>

  <p class="normal">Ama siz dünya-yorgunları! Sizi yeryüzü tembelleri! Kızılcık sopasıyla okşamalı sizi! Kızılcık sopasının okşayışlarıyla yeniden canlandırmalı ayaklarınızı!</p>

  <p class="normal">Çünkü: yeryüzünü yorgun düşüren hasta ve bitkin küçük adamlar değilseniz eğer, kurnaz tembel hayvanlar ya da aç gözlü, büzüşmüş haz kedilerisiniz o zaman. Yeniden neşeyle koşturmak istemiyorsanız – geçip gitmelisiniz!</p>

  <p class="normal">İflah olmazlara hekim olunmaz: bunu öğretir Zerdüşt: – bu yüzden geçip gitmelisiniz!</p>

  <p class="normal">Ama bir son vermek için, yeni bir dize yazmaktan daha çok cesaret gereklidir: tüm hekimler ve tüm şairler bunu bilir. –</p>

  <p class="ortayazi">* * *</p>

  <p class="h2baslik">18</p>

  <p class="normal">Ey kardeşlerim, levhalar vardır yorgunluk ürünü; levhalar vardır tembelliğin ürünü, çürüyen tembelliğin: konuşmaları aynı olsa da farklı dinlenmek isterler. –</p>

  <p class="normal">Bakın şu sararıp solana! Bir karış mesafe kalmış hedefine varmasına, ama yorgunluktan inatla yatmış burada toza toprağa: bu cesur kişi!</p>

  <p class="normal">Yorgunluktan esniyor yola, yeryüzüne, hedefine ve kendi kendisine: bir adım bile atmak istemiyor daha fazla, bu cesur kişi!</p>

  <p class="normal">Şimdi güneş parlıyor tepesinde ve köpekler yalıyor terini: ama inatla yatıyor ve sararıp solmayı tercih ediyor: –</p>

  <p class="normal">– hedefine bir karış kala sararıp solmak! Sahiden, saçlarından çekip götürmek zorunda kalacaksınız kendi cennetine, – bu kahramanı!</p>

  <p class="normal">İyisi mi, bırakın yatsın uzandığı yerde, yanına gelinceye dek avutucu uyku, serin, mırıldanan yağmuruyla:</p>

  <p class="normal">Bırakın yatsın, kendiliğinden uyanana dek – tüm yorgunluğunu ve yorgunluğun ona öğrettiklerini kendiliğinden yalanlayana dek!</p>

  <p class="normal">Ancak, kardeşlerim, köpekleri kovun etrafından, bu tembel sinsileri ve sürüyle yaklaşan tüm bu haşereleri: –</p>

  <p class="normal">– tüm bu sürü halinde yaklaşan<sup class="calibre3"><a class="calibre4" href="../Text/1_split_122.html#footnote-100-35" id="footnote-100-35-backlink">[35]</a></sup> “kültürlü” haşereleri, her kahramanın alınterinden kendilerine – bir ziyafet çekenleri! –</p>

  <p class="ortayazi">* * *</p>

  <p class="h2baslik">19</p>

  <p class="normal">Çemberler ve kutsal sınırlar çiziyorum etrafıma; her zaman daha az kişi çıkıyor benimle gittikçe yükselen dağlara, – gittikçe kutsallaşan dağlardan bir sıradağ kütlesi inşa ediyorum. –</p>

  <p class="normal">Benimle nereye çıkarsanız çıkın, ey kardeşlerim: dikkat edin, sakın bir de asalak çıkmasın sizinle birlikte!</p>

  <p class="normal">Asalak: bir solucandır bu, sürüngen, sokulgan biridir, sizin hasta, yaralı yerlerinizde semirmek ister.</p>

  <p class="normal">Ve yukarı çıkan ruhların yorulduğunu anlamak, işte budur onun da sanatı: sizin kederinizde ve sıkıntınızda, sizin uysal utancınızda kurar iğrenç yuvasını.</p>

  <p class="normal">Güçlünün zayıf, asilin çok yumuşak olduğu yere, – oraya kurar iğrenç yuvasını: asalak, büyüklerin küçük yaralarında yaşar.</p>

  <p class="normal">Nedir tüm var olanların en yüksek ve en alçak türü? Asalak en alçak türüdür; ama en yüksek türdendir asalakların büyük çoğunluğunu besleyenler.</p>

  <p class="normal">Bir ruh ki, en uzun merdivene sahiptir ve bununla en derine inebilir: mümkün müdür en çok asalağın ondan başkasında barınması? –</p>

  <p class="normal">– Kendi içinde en uzağa koşabilen, yolunu şaşırıp gezinebilen en geniş ruh; kendini hazdan rastlantıya bırakabilen en gerekli ruh: –</p>

  <p class="normal">– oluşun içine dalan, var olan ruh; kendisi her şeye sahipken, istemek ve arzulamak isteyen ruh: –</p>

  <p class="normal">– kendinden kaçan, kendini en geniş daire içinde yakalayan; deliliğin en tatlı dille seslendiği en bilge ruh: –</p>

  <p class="normal">– kendini seven, içinde tüm şeylerin akıntısını, karşı akıntısını, yükselişini ve alçalışını barındıran ruh: – Ah, mümkün müdür, en çok asalağın en yüce ruhtan başkasında olması?</p>

  <p class="ortayazi">* * *</p>

  <p class="h2baslik">20</p>

  <p class="normal">Ey kardeşlerim, zalim miyim ben? Ama derim ki: Düşmekte olanı itmeli bir de!</p>

  <p class="normal">Bugüne ait olan her şey – düşüyor, çürüyor: kim tutmak ister onu! Ama ben – ben itmek istiyorum bir de!</p>

  <p class="normal">Taşları derin vadilere yuvarlamanın şehvetini bilir misiniz? – Günümüzün insanları: bakın, nasıl yuvarlanıyorlar benim derinliklerime!</p>

  <p class="normal">Daha iyi oyuncuların bir ön oyunuyum ben, ey kardeşlerim! Bir örneğiyim! Benim örneğime göre davranın!</p>

  <p class="normal">Eğer uçmayı öğretmiyorsanız – daha hızlı düşmeyi öğretin! –</p>

  <p class="ortayazi">* * *</p>

  <p class="h2baslik">21</p>

  <p class="normal">Severim gözü pekleri: ama yeterli değildir kılıç ustası olmak – darbeyi kime vuracağını da bilmeli!</p>

  <p class="normal">Ve çoğu zaman kişinin kendini tutup da, oradan geçip gitmesinde daha büyük bir gözü peklik vardır: böylelikle daha onurlu düşmanlara saklar kendini!</p>

  <p class="normal">Sadece nefret edilesi düşmanlarım olmalı, aşağılanası düşmanlarım değil: düşmanlarınızla övünmelisiniz; bunu öğretmiştim bir kez.</p>

  <p class="normal">Daha layık düşmanlara saklamalısınız kendinizi dostlarım: bu yüzden birçoğunun yanından geçip gitmelisiniz, –</p>

  <p class="normal">– özellikle de, halk ve halklar hakkında yaygara koparan ayaktakımının yanından.</p>

  <p class="normal">Uzak tutun gözlerinizi onların Leh’te ve Aleyh’te olmalarından! Orada çok fazla haklılık, çok fazla haksızlık vardır: oraya bakan öfkelenir.</p>

  <p class="normal">Göz atmak ya da kılıç savurmak – ikisi de bir: bu yüzden ormanlara vurun yollarınızı ve uykuya yatırın kılıçlarınızı!</p>

  <p class="normal">Kendi yolunuzdan gidin! Bırakın halk ve halklar da kendi yollarında gitsinler! – Karanlık yollardır onlarınki, sahiden bir umut bile görünmez artık ufukta!</p>

  <p class="normal">Tüccarlar hüküm sürebilir, parlayan her şeyin hâlâ tüccar altını olduğu yerde. Artık kralların zamanı değil: bugün halk denilen şey hak etmiyor kralları.</p>

  <p class="normal">Bakın, nasıl da tüccar gibi davranıyor şimdi bu halklar: en küçük çıkarı bile arayıp buluyorlar her türlü süprüntüden!</p>

  <p class="normal">Birbirlerine pusuya yatıyorlar, birbirlerinden bir şeyler kapıyorlar, buna da “iyi komşuluk” diyorlar. Ey bir halkın kendine, “Halkların üzerinde – egemen olmak istiyorum!” dediği kutlu uzak zamanlar.</p>

  <p class="normal">Çünkü kardeşlerim: en iyi olan egemen olmalı, en iyi olan egemen olmak ister de. Öğretinin başka türlü olduğu yerde – eksiktir en iyi olan..</p>

  <p class="ortayazi">* * *</p>

  <p class="h2baslik">22</p>

  <p class="normal">Bunlar – bedava ekmek bulsalardı, ah! O zaman ne diye haykıracaklardı bunlar? Geçimleri – asıl eğlenceleri budur onların; ve zor olmalı işleri!</p>

  <p class="normal">Yırtıcı hayvanlardır<sup class="calibre3"><a class="calibre4" href="../Text/1_split_123.html#footnote-100-36" id="footnote-100-36-backlink">[36]</a></sup> onlar: “çalışma”larında bile – hâlâ yağmacılık vardır; “kazanç”larında bile – hâlâ hilecilik vardır! Bu yüzden zor olmalı işleri!</p>

  <p class="normal">Daha iyi yırtıcı hayvanlar olmalıdırlar bu yüzden, daha usta, daha akıllı, daha insana benzeyen: çünkü insandır en iyi yırtıcı hayvan.</p>

  <p class="normal">Tüm hayvanların erdemlerini yağmaladı insan: tüm hayvanların içinde insanın işi en zor oldu böylece.</p>

  <p class="normal">Sadece kuşlar var şimdi onun üzerinde. Ve insan uçmayı da öğrendiğinde, ah! Hangi yüksekliklere – uçacak onun yağmalama zevki!</p>

  <p class="ortayazi">* * *</p>

  <p class="h2baslik">23</p>

  <p class="normal">Böyle olmasını istiyorum erkeğin ve kadının: biri savaşmaya düşkün, diğeri doğurmaya yetkin, ama ikisi de dans edebilmeli kafasıyla ve bacaklarıyla.</p>

  <p class="normal">Kayıp gözüyle bakmalıyız, bir kez bile dans etmeden geçen güne! Yanlış kabul etmeliyiz, bir kahkaha içermeyen her türlü hakikati!</p>

  <p class="ortayazi">* * *</p>

  <p class="h2baslik">24</p>

  <p class="normal">Sizin evlilik bağlarınız: dikkat edin, kötü bir bağlanma olmasın bu! Çok hızlı bağlanıyorsunuz: bu yüzden de nikâh yeminini çiğnemek geliyor ardından.</p>

  <p class="normal">Nikâh yutkunmaktansa, nikâh yalanı söylemektense, nikâh yeminini çiğnemek daha iyi. – Şöyle demişti bana bir kadın: “Evet, çiğnedim nikâh yeminini, ama ilk önce nikâh çiğnedi beni!”</p>

  <p class="normal">Uygunsuz çiftleşenlerin daima en kötü kinciler olduğunu gördüm: artık yalnız olamamalarının intikamını alıyorlardı tüm dünyadan.</p>

  <p class="normal">Bu yüzden, dürüstlerin birbirleriyle şöyle konuşmasını isterim:<sup class="calibre3"><a class="calibre4" href="../Text/1_split_124.html#footnote-100-37" id="footnote-100-37-backlink">[37]</a></sup> “Birbirimizi seviyoruz: görelim bakalım, koruyacak mıyız sevgimizi! Yoksa bir hata mı olacak vaadimiz?</p>

  <p class="normal">– Bir süre verin bize ve küçük bir evlilik, görelim bakalım, yeterli miyiz büyük evliliğe! Büyük bir iştir her zaman iki kişi olmak!”</p>

  <p class="normal">Bunu öğütlerim tüm dürüstlere; Üstinsana ve gelecek olan her şeye duyduğum sevgi neye yarardı, başka türlü öğütleyip konuşsaydım!</p>

  <p class="normal">Sadece üremek için değil, yükselmek için de – yardım etmeli size, kardeşlerim, evlilik bahçesi!</p>

  <p class="ortayazi">* * *</p>

  <p class="h2baslik">25</p>

  <p class="normal">Eski başlangıçlar üzerine bilgelik kazanan, sonunda geleceğin yeni kaynaklarını ve yeni başlangıçlarını da arayacaktır. –</p>

  <p class="normal">Ey kardeşlerim, çok geçmeden yeni halklar ortaya çıkacak ve yeni kaynaklar yeni derinliklere çağıldayacak.</p>

  <p class="normal">Çünkü deprem – sarsar birçok kuyuyu, birçok susuz yaratır: içerideki kuvvetleri ve sırları da çıkarır gün ışığına.</p>

  <p class="normal">Deprem yeni kaynakları açığa çıkarır. Eski halkları yıkan depremlerde yeni kaynaklar fışkırır.</p>

  <p class="normal">Ve birisi bağırınca: “Bakın susuzlar için bir kuyu var burada, özlem duyanlar için bir yürek, araçlar için bir istem,” diye; hemen bir halk toplaşır onun etrafında: yani çok sayıda deneyen kişi.</p>

  <p class="normal"></p>

  <p class="normal">Emretmesini bilen, itaat etmesi gereken – budur orada denenen! Ah, ne uzun bir arama ve tahmin etme ve yanlış tahmin ve öğrenme ve yeniden deneme!<sup class="calibre3"><a class="calibre4" href="../Text/1_split_125.html#footnote-100-38" id="footnote-100-38-backlink">[38]</a></sup></p>

  <p class="normal">İnsan-toplumu: bir denemedir bu, bunu öğretiyorum – uzun bir arama: emir verecek olanları arar! –</p>

  <p class="normal">– bir deneme, ey kardeşlerim! Ve bir “sözleşme” değil! – Kırın, kırın yufka yüreklilerin ve bayağıların bu sözlerini.</p>

  <p class="ortayazi">* * *</p>

  <p class="h2baslik">26</p>

  <p class="normal">Ey kardeşlerim! İnsanlığın tüm geleceğindeki en büyük tehlike nerededir? İyilerde ve adillerde değil midir? –</p>

  <p class="normal">– “Biz biliyoruz zaten neyin iyi ve adil olduğunu, üstelik sahibiz de ona; yazık burada onu hâlâ arayana!” diye konuşanlar ve yüreklerinde hissedenlerde değil midir?</p>

  <p class="normal">Kötüler ne kadar zarar verirlerse versinler: iyilerin verdiği zarar en zararlı zarardır!</p>

  <p class="normal">Dünyaya kara çalanlar ne kadar zarar verirlerse versinler: iyilerin verdiği zarar en zararlı zarardır.</p>

  <p class="normal">Ey kardeşlerim, birisi iyilerin ve adillerin yüreğine bakmıştı da demişti ki: “Ferisilerdir bunlar.” Ama kimse anlamamıştı onu.</p>

  <p class="normal">İyiler ve adiller de anlayamazlardı onu: ruhları tutsaktır vicdanlarının rahatlığında. İyilerin budalalığı anlaşılamaz bir biçimde akıllıdır.</p>

  <p class="normal">Ama budur hakikat: iyiler Ferisi olmalıdırlar – başka seçenekleri yoktur!</p>

  <p class="normal">İyiler kendi erdemini kendisi bulan kişiyi çarmıha germek zorundadırlar! Budur hakikat!</p>

  <p class="normal">Ama onların ülkesini, iyilerin ve adillerin ülkesini, yüreğini ve yeryüzü krallığını keşfeden ikinci kişi şöyle soran kişiydi: “En çok kimden nefret eder onlar?”</p>

  <p class="normal">Yaratan kişiden nefret ederler en çok: levhaları ve değerleri kıran, yere çalandan – suçlu derler ona.</p>

  <p class="normal">Çünkü iyiler – yaratamazlar: her zaman sonun başlangıcıdır onlar: –</p>

  <p class="normal">– çarmıha gererler yeni değerleri yeni levhalara yazanı, kendilerine kurban ederler geleceği – çarmıha gererler tüm insanlığın geleceğini!</p>

  <p class="normal">İyiler – her zaman sonun başlangıcıydı onlar. –</p>

  <p class="ortayazi">* * *</p>

  <p class="h2baslik">27</p>

  <p class="normal">Ey kardeşlerim, bu sözü de anladınız mı? Eskiden “son insan”ı anlattığım sözlerimi? – –</p>

  <p class="normal">Tüm insanlığın geleceği için en büyük tehlike nerededir? İyilerde ve adillerde değil midir?</p>

  <p class="normal">Yıkın, yıkın iyileri ve adilleri! – Ey kardeşlerim, anladınız mı bu sözlerimi de?</p>

  <p class="ortayazi">* * *</p>

  <p class="h2baslik">28</p>

  <p class="normal">Benden kaçıyor musunuz? Korktunuz mu? Bu sözler karşısında titriyor musunuz?</p>

  <p class="normal">Ey kardeşlerim, sizden iyileri yıkmanızı ve iyilerin levhalarını kırmanızı istediğimde: ancak o zaman yolcu ettim insanı açık denizine.</p>

  <p class="normal">Ancak şimdi geliyor büyük korku, büyük beklenti, büyük hastalık, büyük tiksinti, büyük deniz tutması.</p>

  <p class="normal">Yanlış kıyılar, yanlış güvenli kuytular öğretti size iyiler; iyilerin yalanlarında doğdunuz ve saklandınız. Her şey iyiler tarafından tepeden tırnağa yalana bulanmış, çarpıtılmıştır.</p>

  <p class="normal">Ama “İnsan” kıtasını keşfeden, “İnsanlığın geleceği” kıtasını da keşfetti. Şimdi denizciler olmalısınız, yürekli, sabırlı!</p>

  <p class="normal">Dimdik yürüyün bu zamanlarda, ey kardeşlerim, dimdik yürümeyi öğrenin! Deniz fırtınalı: birçokları size tutunarak doğrulmak istiyor.</p>

  <p class="normal">Deniz fırtınalı: Her şey denizde. Pekâlâ! Hadi bakalım! Yaşlı denizci yürekliler sizi!</p>

  <p class="normal">Neymiş ki baba yurdu!<sup class="calibre3"><a class="calibre4" href="../Text/1_split_126.html#footnote-100-39" id="footnote-100-39-backlink">[39]</a></sup> Oraya gitmek ister dümenimiz, çocuklarımızın yurduna! Oraya doğru kabarır büyük özlemimiz, fırtınalı denizden daha da coşarak! –</p>

  <p class="ortayazi">* * *</p>

  <p class="h2baslik">29</p>

  <p class="normal">“Neden bu kadar sertsin?” – demişti bir zamanlar alelade kömür elmasa; “Oysa biz yakın akraba değil miyiz?” –</p>

  <p class="normal">Neden bu kadar yumuşaksınız? – diye soruyorum ben size, ey kardeşlerim: yoksa – kardeşlerim değil misiniz?</p>

  <p class="normal">Neden böyle yumuşak, bu kadar uysalsınız, neden her şeye bu kadar razısınız? Neden bu kadar çok inkâr ve reddediş var yüreklerinizde? Bu kadar az kader var bakışlarınızda?</p>

  <p class="normal">Ve kader olmayacak, acımasızlar olmayacaksanız: nasıl zafer kazanacaksınız benimle birlikte?</p>

  <p class="normal">Sertliğiniz şimşek gibi çakmak, kesmek ve deşmek istemiyorsa: günün birinde benimle birlikte nasıl – yaratacaksınız?</p>

  <p class="normal">Çünkü yaratanlar serttir. Ellerinizi balmumuna basar gibi binlerce yılın üzerine basmayı, mutluluk olarak görmelisiniz, –</p>

  <p class="normal">– bin yıllık istemin üzerine madenin üzerine kazır gibi kazımayı, mutluluk olarak görmelisiniz – madenden daha sert, madenden daha asil. En asil olandır yalnızca bütünüyle sert olan.</p>

  <p class="normal">Bu yeni levhayı koyuyorum üzerinize; ey kardeşlerim: Sert olun! –</p>

  <p class="ortayazi">* * *</p>

  <p class="h2baslik">30</p>

  <p class="normal">Ah, istemim! Her zorunluluğa boyun eğdiren, benim zorunluluğum! Bütün küçük zaferlerden esirge beni!</p>

  <p class="normal">Ah, ruhumun kısmeti, kader dediğim! İçimdeki! Üzerimdeki! Daha büyük bir kader için esirge beni!</p>

  <p class="normal">Ve son büyüklüğünü, istemim, son çabana sakla, – kendi zaferin içinde acımasız olasın diye! Ah, kim yenilmemiştir ki kendi zaferine?</p>

  <p class="normal">Ah, kimin gözleri kararmamıştır ki bu sarhoş alacakaranlıkta! Ah, kimin ayakları sendelememiş ve unutmamıştır ki zaferde – ayakta durmayı! –</p>

  <p class="normal">– Zamanı gelince hazır ve olgun olayım diye büyük öğlede: akkor halindeki maden gibi hazır ve olgun, şimşek yüklü bulut gibi ve sütle şişmiş memeler gibi: –</p>

  <p class="normal">– hazır olayım diye kendime ve en gizli istemime: okunu isteyen bir yay, yıldızlarını isteyen bir ok gibi: –</p>

  <p class="normal">– kendi öğle vaktinde hazır ve olgun bir yıldız gibi, parlak, yok edici güneş oklarından delik deşik, mutluluk içinde: –</p>

  <p class="normal">– bir güneş olayım diye kendime ve acımasız bir güneş-istemi, yok etmeye hazır, zaferde!</p>

  <p class="normal">Ah, istemim. Her zorunluluğa boyun eğdiren, benim zorunluluğum! Büyük bir zafer için esirge beni! – –</p>

  <p class="normal"></p>

  <p class="normal">Böyle söyledi Zerdüşt.</p>

  <p class="ortayazi">* * *</p>
</body>
</html>
