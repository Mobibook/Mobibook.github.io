<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <meta content="urn:uuid:d2773f45-4d88-4bc5-b40f-c504d9c1fe16" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="h2baslik1" id="calibre_toc_12">Solgun Suçlu Üzerine</h2>

  <p class="normal">Demek hayvan başını eğmeden önce öldürmek istemiyorsunuz onu, siz yargıçlar ve kurban edenler! Bakın, solgun suçlu başını eğdi, büyük aşağılama konuşuyor gözlerinde.</p>

  <p class="normal">“Aşılması gereken bir şeydir Ben’im: İnsanın en büyük aşağılanışıdır Ben’im”: böyle konuşuyor bu gözler.</p>

  <p class="normal">Kendi hükmünü vermesi yaşamının doruk noktasıydı: yücelmiş olanın yeniden alçalmasına izin vermeyin!</p>

  <p class="normal">Kendi kendinden böyle acı çekene tez bir ölümden başka kurtuluş yoktur.</p>

  <p class="normal">Sizin için öldürmek, ey yargıçlar, bir merhamet olmalı, intikam değil. Ve siz, öldürürken, kendiniz yaşamı haklı çıkarmaya bakın!</p>

  <p class="normal">Öldürdüğünüzle uzlaşmanız yetmez. Üzüntünüz Üstinsana duyduğunuz sevgi olsun: böyle haklı çıkarırsınız hâlâ-yaşamanızı!</p>

  <p class="normal">“Düşman” demelisiniz, “kötü” değil; “hasta” demelisiniz, “alçak” değil; “budala” demelisiniz, “günahkâr” değil.</p>

  <p class="normal">Ve sen, kızıl yargıç, tüm düşündüklerini yüksek sesle söyleyecek olsaydın: herkes haykırırdı çığlık çığlığa, “Toz olsun bu pislik, bu zehirli solucan!” diye.</p>

  <p class="normal">Ama düşünce başka bir şeydir, eylem başka, eylemin imgesi de bambaşka bir şeydir. Nedenselliğin çarkı dönmez bunların arasında.</p>

  <p class="normal">Bir imge soldurdu bu solgun insanları. Aynı boydaydı eylemiyle, onu eylediği sırada: ama taşıyamadı eyleminin imgesini onu eyledikten sonra.</p>

  <p class="normal">Hep bir eylemin faili olarak görüyordu artık kendini. Delilik diyorum ben buna: istisna bir öze dönüştü onda.</p>

  <p class="normal">Çizgi büyüler tavuğu; suçlunun çevirdiği dolap<sup class="calibre3"><a class="calibre4" href="../Text/1_split_093.html#footnote-100-6" id="footnote-100-6-backlink">[6]</a></sup> büyüledi zavallı aklını. – Eylemden sonraki delilik diyorum ben buna.</p>

  <p class="normal">Dinleyin yargıçlar! Bir başka delilik daha vardır: eylemden önceki delilik. Ah, bu ruhun yeterince derinine inmiyorsunuz!</p>

  <p class="normal">Kızıl yargıç şöyle söyler: “Niye öldürdü ki bu suçlu? Yağmalamaktı arzusu.” Ama ben diyorum ki size: onun canı kan istiyordu, yağma malı değil: bıçağın mutluluğuna susamıştı o!</p>

  <p class="normal">Ancak, zavallı aklı bu deliliği kavrayamadı ve kandırdı onu. “Kan da neymiş!” diye konuştu aklı; “Bu arada hiç olmazsa yağmalamak istemez misin biraz da? İntikam almak ya da?”</p>

  <p class="normal">Ve zavallı aklına uydu o: aklının sözleri kurşun gibi çöktü üzerine – bunun üzerine yağmaladı öldürürken. Cinnetinden utanmak istemiyordu.</p>

  <p class="normal">Şimdi de suçunun yükü kurşun gibi ağır sırtında ve zavallı aklı yine böyle taş kesilmiş, böyle felç olmuş, böyle ağır.</p>

  <p class="normal">Başını sallayabilseydi, yükünü yuvarlayabilecekti sırtından aşağıya: ama kim sallar bu başı?</p>

  <p class="normal">Nedir bu insan? Tin üzerinden yeryüzüne yayılan bir yığın hastalık: avlanmak isterler orada.</p>

  <p class="normal">Nedir bu insan? Bir aradayken nadiren barış içinde yaşayan yabani yılanlardan oluşan bir yumak – kendi başlarına giderler uzaklara ve av ararlar yeryüzünde.</p>

  <p class="normal">Bakın şu zavallı bedene! Onun neden acı çektiğini ve neyi arzuladığını bu zavallı ruh yorumladı kendi kendine – öldürme zevki ve bıçağın mutluluğuna duyulan arzu olarak yorumladı bunu.</p>

  <p class="normal">Şimdi kim hasta olursa, onun üzerine atlar kötü, şimdi kötü olan: acı çektirmek ister, kendisine acı çektiren şeyle. Ama başka zamanlar vardı ve başka bir kötü ve iyi vardı.</p>

  <p class="normal">Bir zamanlar kuşku ve Benlik istemi kötüydü. O zamanlar hastalar zındık ve cadıydı: zındık ve cadı olarak eziyet çekiyor ve çektirmek istiyorlardı.</p>

  <p class="normal">Ancak, bu kulaklarınıza girmez ki: sizin iyilerinize zararının dokunduğunu söylüyorsunuz bana. Ama sizin iyileriniz benim ne umurumda!</p>

  <p class="normal">Sahiden, sizin kötüleriniz değil, iyilerinizdeki pek çok şey tiksindiriyor beni. İsterdim ki, sizi yok edecek bir cinnete kapılasınız, tıpkı bu solgun suçlu gibi!</p>

  <p class="normal">Sahiden, cinnetinizin adı hakikat ya da sadakat ya da adalet olsun isterdim; ama erdemleriniz var sizin, uzun bir yaşam ve sefil bir huzur için.</p>

  <p class="normal">Bir korkuluğum ben ırmak kenarında, tutunabilen tutunsun bana! Sizin koltuk değneğiniz değilim ama. –</p>

  <p class="normal"></p>

  <p class="normal">Böyle söyledi Zerdüşt.</p>

  <p class="ortayazi">* * *</p>
</body>
</html>
