<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <meta content="urn:uuid:d2773f45-4d88-4bc5-b40f-c504d9c1fe16" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="h2baslik1" id="calibre_toc_58">Dönekler Üzerine</h2>

  <p class="h2baslik">1</p>

  <p class="normal">Ah, daha geçenlerde bu çayırda yeşil ve rengârenk ne varsa, şimdiden sararıp solmuş mu? Ne çok umut balı taşımıştım buradan kendi kovanlarıma!</p>

  <p class="normal">Bu genç yüreklerin tümü de yaşlanmış şimdiden, – yaşlı bile değiller! Sadece yorgun, bayağı, keyfine düşkün oldular: – “Yeniden dini bütün olduk,” diyorlar buna.</p>

  <p class="normal">Daha geçenlerde görmüştüm cesur ayaklarla yürüdüklerini sabahın erken saatinde: ama idrakin ayakları yoruldu, şimdi kara çalıyorlar sabah-cesaretlerine de.</p>

  <p class="normal">Sahiden, içlerinden biri bir dansçı gibi atmıştı adımlarını bir zamanlar, bilgeliğimin gülüşü göz kırpmıştı ona: – sonra fikrini değiştirdi. Az evvel gördüm onu, iki büklüm – çarmıha doğru sürünürken.</p>

  <p class="normal">Eskiden sivrisinekler ve genç şairler gibi kanat çırparlardı ışığın ve özgürlüğün etrafında. Birazcık yaşlandılar, birazcık hissizleştiler: iç karartıcı, dedikoducu ve nanemolla olup çıktılar hemen.</p>

  <p class="normal">Yalnızlık beni bir balina gibi yuttuğu için mi ümitsizliğe kapıldı yürekleri? Boşuna mı bekledi kulakları uzun süre hasretle beni, boru-seslerimi ve habercimin-seslenişlerini?</p>

  <p class="normal">– Ah! Hep çok azdır yüreklerinde uzun soluklu bir cesaret ve cüret bulunanlar; tini de sabırlıdır bunların. Geri kalanlarsa korkaktır.</p>

  <p class="normal">Geri kalanlar: bunlar her zaman büyük çoğunluktur, o sıradanlar, o lüzumsuzlar, o fazlalıklar – korkaktır bunların tümü! –</p>

  <p class="normal">Benim gibi birisi, benim yaşadıklarımı yaşayacaktır yolunda: yani ilk yoldaşları cesetler ve maskaralar olacaktır.</p>

  <p class="normal"></p>

  <p class="normal">Ama ikinci yoldaşları, – onun müminleri diyeceklerdir kendilerine: fazlasıyla sevgi, fazlasıyla budalalık, fazlasıyla toy bir tapınmayla dolu, canlı bir sürü.</p>

  <p class="normal">Benim gibi biri, bu müminlere bağlamamalı yüreğini; insanın değişken-korkak doğasını tanıyan, inanmamalı bu renkli bahar çimenine!</p>

  <p class="normal">Başka türlü olabilseler, elbette başka türlü de isteyeceklerdi. Yarım-yarım olanlar mahvediyorlar bütün olan ne varsa. Yaprakların solması, – ne var yakınacak bunda!</p>

  <p class="normal">Bırak geçsinler ve düşsünler, ey Zerdüşt, yakınma! En iyisi, hışırdayan rüzgârlarla es aralarında, –</p>

  <p class="normal">– es bu yapraklar arasında, ey Zerdüşt: eski daha hızlı uzaklaşsın senden, solmuş ne varsa! –</p>

  <p class="ortayazi">* * *</p>

  <p class="h2baslik">2</p>

  <p class="normal">“Yeniden dindar olduk” – böyle itiraf ediyor bu dönekler; ve içlerinden kimileri itiraf edemeyecek kadar korkaklar hâlâ.</p>

  <p class="normal">Gözlerinin içine bakıyorum onların – yüzlerine ve kızarmış yanaklarına karşı konuşuyorum: sizler yeniden dua edenlersiniz!</p>

  <p class="normal">Oysa bir utançtır dua etmek! Herkes için değil, ama senin benim gibiler için ve kafasının içinde bilinç”<sup class="calibre3"><a class="calibre4" href="../Text/1_split_112.html#footnote-100-25" id="footnote-100-25-backlink">[25]</a></sup> olanlar için! Senin için bir utançtır dua etmek!</p>

  <p class="normal">Çok iyi biliyorsun ya; içindeki korkak şeytan, ellerini açmaktan, ellerini kucağında kavuşturmaktan ve rahat etmekten hoşlanır – bu korkak şeytan der ki sana: “Bir tanrı vardır!”</p>

  <p class="normal"></p>

  <p class="normal">Ama böylelikle ışığın hiç rahat vermediği, ışıktan korkan türe ait olursun; artık her gün başını gecenin ve dumanın daha derinine gömmek zorunda kalırsın!</p>

  <p class="normal">Ve sahiden, iyi seçtin saatini: çünkü şimdi başlıyor gece kuşları ötmeye. Işıktan korkan tüm kuşların saati geldi, akşam ve dinlenme saati – onlara “dinlencenin kalmadığı saat”.<sup class="calibre3"><a class="calibre4" href="../Text/1_split_113.html#footnote-100-26" id="footnote-100-26-backlink">[26]</a></sup></p>

  <p class="normal">Duyuyor ve kokusunu alıyorum: avlanma ve geçit yapma saatleri geldi, gerçi yabanıl bir avlanma değil; ama uysalca, kötürümce, sürekli koklayarak, usulca adım atarak ve usulca dua ederek yapılan bir av, –</p>

  <p class="normal">– duyarlı ikiyüzlülerin<sup class="calibre3"><a class="calibre4" href="../Text/1_split_114.html#footnote-100-27" id="footnote-100-27-backlink">[27]</a></sup> peşinde bir av: şimdi yüreklerdeki tüm fare kapanları yeniden kuruldu! Her kaldırdığım perdenin arkasından bir gece kelebeği fırlıyor.</p>

  <p class="normal">Yoksa başka gece kelebekleriyle birlikte mi oturuyordu orada? Çünkü her yerde küçük, büzülüp gizlenmiş toplulukların kokusunu alıyorum; çünkü nerede bir küçük oda varsa, yeni dua-arkadaşları var bu odanın içinde ve dua-arkadaşlarının soluduğu hava.</p>

  <p class="normal">Akşamları uzun süre oturuyorlar bir arada ve konuşuyorlar: “Yeniden küçük bir çocuk gibi olalım ve ‘sevgili tanrı’ diyelim!” – Ağızlarını ve midelerini çürütüyorlar dindar şekerlemeciler sayesinde.</p>

  <p class="normal">Ya da uzun akşamlar boyunca, kurnazca pusu kurmuş bir haçlı örümceği seyrediyorlar; örümceklere kurnazlığı öğütleyen ve “Haçların altında iyi ağ örülür!” diyen örümceği.</p>

  <p class="normal">Ya da gündüzleri ellerinde olta kamışlarıyla oturuyorlar bataklık kenarlarında ve derin olduklarını sanıyorlar böylelikle; oysa balık olmayan yerde olta sallayana sığ bile demem ben!</p>

  <p class="normal">Ya da bir ozandan arpın tellerini titretmeyi öğreniyorlar dindar bir neşeyle – genç kadınların yüreğinde arp çalmaya can atar: – çünkü yaşlı kadınlardan ve onların övgülerinden usanmıştır bu ozan.</p>

  <p class="normal">Ya da korkudan titremeyi öğreniyorlar bilgili bir yarı-deliden, karanlık odalarda ruhlar ona gelsin diye bekleyen – ve aklını tamamen kaçıran!</p>

  <p class="normal">Ya da kulak veriyorlar hüzünlü yellerden seslerin hüznünü öğrenmiş yaşlı, avare bir zırıltıcı ve serseriye; o şimdi rüzgâra eşlik ediyor ıslıkla ve hüzünlü ezgilerle kutsuyor hüznü.</p>

  <p class="normal">Hatta içlerinden bazıları gece bekçisi oldu: şimdi boruları üflemeyi, geceleri dolaşmayı ve uzun süredir uyuyakalmış eski davaları uyandırmayı biliyorlar.</p>

  <p class="normal">Eski davalara ilişkin beş söz işittim dün gece bahçe-duvarının dibinde: bu yaşlı, kederli, kuru gece bekçilerinden geliyordu bu sözler.</p>

  <p class="normal">“Bir babaya yakışır biçimde ilgilenmiyor çocuklarıyla: insan babaları daha iyi yapıyor bunu!” –</p>

  <p class="normal">“Çok yaşlı! Artık hiç ilgilenmiyor çocuklarıyla,” – diye yanıtladı diğer gece bekçisi.</p>

  <p class="normal">“Çocukları var mı ki onun? Kendisi kanıtlayamazsa, hiç kimse kanıtlayamaz bunu! Çoktandır istiyorum, bir kere şöyle esaslıca kanıtlamasını.”</p>

  <p class="normal">“Kanıtlamak mı? Sanki o şimdiye dek herhangi bir şeyi kanıtlamış gibi! Kanıtlamak zor gelir ona! Çok hoşuna gider onun kendisine inanılması.”</p>

  <p class="normal">“Evet! Evet! Bu inanç mutlu ediyor onu, kendisine duyulan inanç. Böyledir yaşlıların doğası. Böyleyiz biz de!” –</p>

  <p class="normal">– Böyle konuştular aralarında iki yaşlı gece bekçisi, o ışık korkulukları, sonra da üflediler borularını hüzünle: bunlar oldu dün gece bahçe-duvarının dibinde.</p>

  <p class="normal">Ama yüreğim gülmekten yerinden hopladı ve çıkıp gitmek istedi de nereye gideceğini bilemedi! Sonra düştü karnıma.</p>

  <p class="normal">Sahiden, böyle olacak benim ölümüm, gülmekten boğulacağım, eşekleri sarhoş gördüğümde ve gece bekçilerinin tanrıdan kuşkulandığını duyduğumda.</p>

  <p class="normal">Bu tür kuşkular için bile artık çok geç değil mi? Böyle eski, uykuya dalmış, ışıktan korkan davaları kim uyandırabilir ki artık?</p>

  <p class="normal">Eski tanrıların işi çok zaman önce bitti: – ve sahiden iyi, neşeli, tanrılara yaraşır bir sonları oldu!</p>

  <p class="normal">“Alacakaranlıkta” sönüp gitmediler onlar, – bunu diyenler yalan söylüyor! Aksine: bir defasında kendilerine ölesiye-güldüler!</p>

  <p class="normal">En tanrıtanımaz sözün bir tanrının ağzından çıkmasıyla gerçekleşti bu: “Tek bir tanrı vardır! Benden başka tanrın olmayacak!” sözüydü bu –</p>

  <p class="normal">– yaşlı, öfkeden sakalları titreyen, kıskanç bir tanrı böyle unuttu kendini:</p>

  <p class="normal">Ve tüm tanrılar güldüler o zaman ve sandalyelerinde kaykılıp bağırdılar: “Tanrının değil de tanrıların olması değil midir tanrılık?”</p>

  <p class="normal">Kulakları olan işitsin. –</p>

  <p class="normal"></p>

  <p class="normal">Böyle konuştu Zerdüşt, sevdiği ve “Alaca İnek” adı verilen şehirde. Buradan sonra sadece iki günlük yolu kalmıştı ma-ğarasına ve hayvanlarına kavuşmak için; ama ruhu sürekli sevinç içindeydi, yurduna dönüşü yakınlaşıyor diye. –</p>

  <p class="ortayazi">* * *</p>
</body>
</html>
