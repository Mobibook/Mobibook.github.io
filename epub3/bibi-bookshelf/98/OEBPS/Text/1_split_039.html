<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <meta content="urn:uuid:d2773f45-4d88-4bc5-b40f-c504d9c1fe16" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="h2baslik1" id="calibre_toc_39">Mezar Şarkısı</h2>

  <p class="normal">“Orası mezarlık adası, o suskun ada; gençliğimin mezarları da orada. Yaşamın her dem yeşil bir çelengini taşıyacağım oraya.”</p>

  <p class="normal">Yüreğimde böyle bir kararla geçtim denizi. –</p>

  <p class="normal">Ah siz, gençliğimin hayalleri ve görüntüleri! Ah, siz, tüm sevgi bakışları, tanrısal anlar!<sup class="calibre3"><a class="calibre4" href="../Text/1_split_103.html#footnote-100-16" id="footnote-100-16-backlink">[16]</a></sup> Nasıl da çabucak öldünüz! Ölülerim gibi anıyorum bugün sizi.</p>

  <p class="normal">Tatlı bir koku geliyor, sevgili ölülerim, sizden bana; yürek açan, göz yaşartan bir koku. Sahiden, denizde yalnız yol alanın yüreğini parçalar, yüreğini açar bu koku.</p>

  <p class="normal">En zengin ve en kıskanılası benim hâlâ – ben en yalnız olan! Çünkü ben size sahiptim ve siz hâlâ bana sahipsiniz: söyleyin, kimin başına böyle pembe elmalar düşmüş ağaçtan, benden başka?</p>

  <p class="normal">Hâlâ sevginizin mirasçısı ve toprağıyım ben, renkli yabanıl erdemler açarım anınıza, ah siz en sevgililer!</p>

  <p class="normal">Ah, bizler birbirimize yakın kalalım diye yaratıldık, sizi hoş mucizeler; ürkek kuşlar gibi gelmediniz bana ve arzuma – hayır, güvenerek geldiniz güvenene!</p>

  <p class="normal">Sadakat ve zarif sonsuzluklar için yaratıldınız benim gibi: şimdi sadakatsizliğinizle mi adlandırayım sizi, ey tanrısal bakışlar ve anlar: başka bir ad öğrenmedim henüz.</p>

  <p class="normal">Sahiden, çok erken öldünüz bana göre, sizi kaçaklar. Ama ne siz benden kaçtınız, ne de ben kaçtım sizden: birbirimize karşı masumuz sadakatsizliğimizde.</p>

  <p class="normal">Beni öldürmek için sizi boğdular, siz umutlarımın ötücü kuşları! Evet, en sevdiklerim, hep size fırlattı oklarını kötülük– benim yüreğime isabet ettirmek için!</p>

  <p class="normal">Ve isabet ettirdi de! Siz hep benim en sevdiklerim, benim mülküm ve benim tutkulu oluşumdunuz;<sup class="calibre3"><a class="calibre4" href="../Text/1_split_104.html#footnote-100-17" id="footnote-100-17-backlink">[17]</a></sup> bu yüzden genç yaşta ve çok vakitsiz ölmeniz gerekti!</p>

  <p class="normal">Sahip olduğum en hassas şeye fırlattılar oklarını: sizlerdiniz bu, teniniz kadife gibiydi, hatta bir bakışta sönen bir gülücük gibiydi!</p>

  <p class="normal">Şu sözüm de düşmanlarıma: hangi cinayet kıyaslanabilir sizin bana yaptıklarınızla?</p>

  <p class="normal">Tüm cinayetlerden daha kötüsünü yaptınız bana! Geri getirilemez bir şeyi aldınız benden: – sözüm budur size, ey düşmanlarım!</p>

  <p class="normal">Gençliğimin hayallerini ve en sevgili harikalarını öldürdünüz! Oyun arkadaşlarımı, kutsanmış ruhları aldınız elimden! Onların anısına koyuyorum bu çelengi ve bu laneti.</p>

  <p class="normal">Bu lanet size, düşmanlarım! Benim sonsuzluğumu kısalttınız, bir sesin soğuk gecede paramparça olup sönmesi gibi. Tanrısal gözlerin göz kırpması kadar geldi bana – bir an kadar!</p>

  <p class="normal">İyi bir saatinde şöyle demişti benim temizliğim: “Tanrısal olsun tüm varlıklar benim için.”</p>

  <p class="normal">O zaman kirli hayaletlerle çöktünüz üzerime; ah, nereye gitti şimdi o mutlu saat!</p>

  <p class="normal">“Bütün günler kutsal olsun benim için,” demişti bir zamanlar gençliğimin bilgeliği: sahiden, şen bir bilgeliğin konuşması!</p>

  <p class="normal">Ama bunun üzerine, siz düşmanlarım, gecelerimi çaldınız ve sattınız onları uykusuz eziyete: ah nereye gitti o şen bilgelik?</p>

  <p class="normal">Eskiden mutlu haberler beklerdim kuşlardan: o zaman iğrenç bir baykuş canavarı çıkardınız karşıma. Ah, nereye uçtu o benim şefkatli arzum?</p>

  <p class="normal">Eskiden tüm tiksintilerden vazgeçmeye yemin etmiştim: o zaman benim tüm yakınlarımı ve komşularımı irin çıbanlarına dönüştürdünüz. Ah, nereye uçtu peki, benim en soylu yeminim?</p>

  <p class="normal">Bir kör gibi yürüyordum eskiden, mutlu yollardan: o zaman pislik attınız körün yoluna: bunun üzerine tiksindi o da alışık olduğu eski patikasından.</p>

  <p class="normal">En zor işimi başarıp da, kendimi aşmalarımın zaferini kutladığımda, beni sevenleri bağırttınız, en çok onların canını acıtıyormuşum diye.</p>

  <p class="normal">Sahiden, hep bunu yaptınız siz: zehir ettiniz bana en iyi balımı ve en iyi arılarımın emeğini.</p>

  <p class="normal">Hep en arsız dilencileri gönderdiniz yufka yürekliliğimin önüne; ve hep en iflah olmaz edepsizleri saldınız merhametimin üzerine. Böyle zedelediniz erdemimin inancını.</p>

  <p class="normal">Üstelik en kutsal saydığım şeyi de kurban ettiğimde: sizin “dindarlığınız” daha besili kurbanlar koydu hemencecik yanıma: sizin yağınızın dumanında boğuldu benim en kutsalım da.</p>

  <p class="normal">Ve bir zamanlar dans etmek istemiştim: tüm göklerin üzerinde dans etmek istemiştim daha önce hiç yapmadığım gibi. Bunun üzerine kandırdınız benim en sevgili şarkıcımı.</p>

  <p class="normal">Ve tüyler ürpertici, kasvetli bir ezgiye başladı o da; ah, dertli bir kaval gibi çınlıyor kulaklarımda!</p>

  <p class="normal">Katil şarkıcı, kötülüğün aleti, en masum kişi! Hazırdım en iyi dansa: seslerinle öldürdün cezbemi!</p>

  <p class="normal">Sadece dans ederken söyleyebilirim en yüce şeylere ilişkin benzetmeleri: – şimdi benim en yüce benzetmem söylenmeden kaldı kollarımda, bacaklarımda!</p>

  <p class="normal">Söylenmemiş ve gerçekleşmemiş kaldı en yüce umudum! Ve gençliğimin tüm hayalleri ve tesellileri öldü!</p>

  <p class="normal">Nasıl katlandım buna? Nasıl iyileştim, nasıl atlattım böylesi yaraları? Nasıl kalktı ruhum yeniden bu mezarlardan?</p>

  <p class="normal">Evet, yara almaz, gömülmez, kayaları parçalayan bir şey var bende: benim istemimdir bunun adı. Sessizce ve değişmeden yürür yıllar boyunca.</p>

  <p class="normal">Kendi yolunu yürümek ister benim ayaklarımla benim yaşlı istemim; yaradılışı taş yürekli ve yaralanmazdır.</p>

  <p class="normal">Yara almaz tek yerim topuğumdur benim. Hâlâ orada yaşıyorsun ve hep aynısın, ey en sabırlı olan! Hâlâ kalkıp çıkarsın tüm mezarlardan!</p>

  <p class="normal">Gençliğimin iflah olmamış şeyleri yaşıyor senin içinde; yaşam gibi, gençlik gibi umut içinde oturuyorsun burada, sararmış mezar-yıkıntılarının üstünde.</p>

  <p class="normal">Evet, hâlâ tüm mezarları yıkansın sen: selam sana istemim! Ve yalnızca mezarların olduğu yerde gerçekleşir dirilişler. –</p>

  <p class="normal"></p>

  <p class="normal">Böyle şarkı söyledi Zerdüşt. –</p>

  <p class="ortayazi">* * *</p>
</body>
</html>
