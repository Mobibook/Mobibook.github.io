<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <meta content="urn:uuid:d2773f45-4d88-4bc5-b40f-c504d9c1fe16" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="h2baslik1" id="calibre_toc_43">Lekesiz İdrak Üzerine</h2>

  <p class="normal">Dün akşam ay doğduğunda, bir güneş doğuracakmış gibi geldi bana: öyle geniş ve gebe görünüyordu ki ufukta.</p>

  <p class="normal">Ama bir yalandı gebeliği; ve ben ayda bir dişiden çok bir erkek olduğuna inanmak isterim.</p>

  <p class="normal">Aslına bakılırsa, pek erkek de değil bu utangaç gece hülyalısı. Sahiden, vicdanı rahatsız gezinir damların üstünde.</p>

  <p class="normal">Çünkü şehvetli ve kıskançtır aydaki keşiş; yeryüzünü ve sevenlerin tüm hazlarını arzular o.</p>

  <p class="normal">Hayır, sevmiyorum onu, damlarda gezinen bu erkek kediyi! Tiksinirim aralık pencerelerden içeri süzülenlerin tümünden!</p>

  <p class="normal">Usulca ve sessizce gezinir Samanyolu’nda: – ama usulca adım atan, mahmuzlarını da şakırdatmayan erkek ayaklarını sevmem ben.</p>

  <p class="normal">Her dürüst adım sesini duyurur; oysa kedi sinsice yürür. Bak, kedi gibi yaklaşıyor ay, sahtekârca. –</p>

  <p class="normal">Bu benzetmeyi sunuyorum, siz duyarlı ikiyüzlülere, siz “salt-görenlere”!<sup class="calibre3"><a class="calibre4" href="../Text/1_split_105.html#footnote-100-18" id="footnote-100-18-backlink">[18]</a></sup> Şehvetliler – diyorum ben size!</p>

  <p class="normal">Siz de seviyorsunuz yeryüzünü ve yeryüzüne ait olanı: çok iyi anladım sizi! – Ama utanç var sevginizde ve vicdan rahatsızlığı – aya benziyorsunuz siz!</p>

  <p class="normal">Yeryüzüne ait olanı aşağılaması için kandırdılar tininizi, ama kandıramadılar iç organlarınızı: oysa bunlar sizin en kuvvetli tarafınız!</p>

  <p class="normal">Şimdi kendinden utanıyor tininiz, iç organlarınızın emrine uyduğu için; kendi utancından yürüyor gizli ve yalan yollarda.</p>

  <p class="normal">“Benim için en yüce şey yaşama arzu duymadan bakmaktır, dili sarkan bir köpek gibi değil” – böyle diyor yalancı tininiz kendine:</p>

  <p class="normal">“Bakarken de mutlu olmaktır, ölü bir istemle, bencilliğin müdahalesi ve hırsı olmadan – tepeden tırnağa soğuk ve kül rengi bir beden, ama kendinden geçmiş ay gibi gözlerle!</p>

  <p class="normal">Budur en sevdiğim,” – böyle baştan çıkarır kendini, baştan çıkarılmış olan – “ayın sevdiği gibi sevmek yeryüzünü ve yalnızca gözlerimle dokunmak onun güzelliğine.</p>

  <p class="normal">İşte, tüm nesnelerin lekesiz idraki derim buna; karşılarında yüz gözlü bir ayna gibi durmak dışında, nesnelerden hiçbir şey istememeye.” –</p>

  <p class="normal">Ah, duyarlı ikiyüzlüler, siz şehvetliler! Masumiyet eksik sizin arzunuzda: ve bu yüzden kara çalıyorsunuz arzulamaya!</p>

  <p class="normal">Sahiden, yaratanlar, dölleyenler, oluşa sevinenler olarak sevmiyorsunuz yeryüzünü!</p>

  <p class="normal">Nerededir masumiyet? Dölleme isteminin olduğu yerde. Ve kendisinden öte bir şey yaratmak isteyendedir en arı istem.</p>

  <p class="normal">Nerededir güzellik? Tüm istemimle istemek zorunda olduğum yerdedir; sevmek ve yok olmak istediğim yerdedir, bir imge sadece bir imge olarak kalmasın diye.</p>

  <p class="normal">Sevmek ve yok olmak: beraberdir ezelden beri. Sevme istemi, ölüme de istekli olmak demektir bu. Budur sözüm siz korkaklara!</p>

  <p class="normal">Ama şimdi, sizin hadım şaşılığınız, “düşüncelere dalmak” adını almak istiyor! Ve korkak gözlerle dokunabildiğinize “güzel” adını vermek istiyorsunuz! Ah, tüm soylu adları kirleten sizler!</p>

  <p class="normal">Siz lekesizler, siz salt-görenler, hiç doğurmamak olacak oysa lanetiniz, geniş ve gebe dursanız da ufukta.</p>

  <p class="normal">Sahiden, soylu sözlerle dolduruyorsunuz ağzınızı: üçkâğıtçılar sizi, yüreğinizin kabardığına inanalım mı yoksa!</p>

  <p class="normal">Ama benim sözlerim değersiz, aşağılanan, çarpık sözler: siz yemek yerken sofranın altına düşen kırıntıları kabul ederim memnuniyetle.</p>

  <p class="normal">Hâlâ söyleyebilirim onlarla – hakikati ikiyüzlülere! Evet, benim kılçıklarım, kabuklarım ve dikenli yapraklarım – ikiyüzlülerin burunlarını gıdıklayacak!</p>

  <p class="normal">Kötü bir hava vardır her zaman sizin ve sofralarınızın etrafında: şehvetli düşünceleriniz, yalanlarınız ve gizli saklı işleriniz vardır havada!</p>

  <p class="normal">Kendinize inanmaya cesaret edin önce – kendinize ve iç organlarınıza! Kendine inanmayan yalan söyler her zaman.</p>

  <p class="normal">Bir tanrı maskesi takmışsınız, siz “temizler”: bir tanrı maskesine girip çöreklenmiş iğrenç solucanınız.</p>

  <p class="normal">Sahiden, yanılıyorsunuz, siz “düşüncelere dalanlar”! Ah, Zerdüşt de bir zamanlar yanıp tutuşuyordu sizin tanrısal postunuz için; fark edememişti içinin çöreklenmiş yılanlarla doldurulduğunu.</p>

  <p class="normal">Bir tanrının ruhu oynuyor sanmıştım oyunlarınızda, ey salt-görenler! Sizin sanatınızdan daha üstün bir sanat bulunmadığını sanmıştım!</p>

  <p class="normal">Uzaklık gizledi benden yılan-pisliğini ve kötü kokuyu: ve bir kertenkele kurnazlığının şehvetle süründüğünü buraya doğru.</p>

  <p class="normal">Ama yaklaştım size: o zaman gün doğdu bana, – ve şimdi doğuyor size, – sona eriyor ayın aşk macerası.</p>

  <p class="normal">Bakın şuna! Suçüstü yakalanmış ve solgun bir halde duruyor orada – tan kızıllığının karşısında!</p>

  <p class="normal">Çünkü geliyor işte, akkor halinde – onun yeryüzüne duyduğu aşk geliyor! Masumiyet ve yaratıcının – şehvetidir güneşin her aşkı!</p>

  <p class="normal">Bakın şuraya, nasıl da sabırsızca geliyor denizin üstünden! Aşkının susuzluğunu ve sıcak soluğunu hissetmiyor musunuz?</p>

  <p class="normal">Denizi emmek ve denizin derinliklerini kendi yüksekliğine çekmek istiyor: denizin şehveti kabarıyor binlerce göğüsle.</p>

  <p class="normal">Güneşin susuzluğu öpsün ve emsin istiyor onu; hava olmayı, yükseklik olmayı, ışığın yolu ve ışığın kendisi olmayı istiyor!</p>

  <p class="normal">Sahiden, güneş gibi seviyorum yaşamı ve tüm derin denizleri.</p>

  <p class="normal">Ve budur benim idrak dediğim şey: tüm derinlikler çıkmalı yukarıya – benim yüksekliğime!</p>

  <p class="normal"></p>

  <p class="normal">Böyle söyledi Zerdüşt.</p>

  <p class="ortayazi">* * *</p>
</body>
</html>
