<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <meta content="urn:uuid:d2773f45-4d88-4bc5-b40f-c504d9c1fe16" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="h2baslik1" id="calibre_toc_80">Efkâr Şarkısı</h2>

  <p class="h2baslik">1</p>

  <p class="normal">Zerdüşt bu sözleri söylediğinde, mağarasının girişine yakın duruyordu; ama son sözcüklerle birlikte misafirlerinden kaçtı ve kısa bir süre için açık havaya çıktı.</p>

  <p class="normal">“Ah etrafımdaki temiz kokular,” diye bağırdı, “ah etrafımı saran kutlu sessizlik! Ama hayvanlarım nerede? Yanıma gelin, yanıma, kartalım ve yılanım!</p>

  <p class="normal">Söyleyin bana, hayvanlarım: bu daha yüce insanların tümü, – belki de güzel kokmuyorlardır? Ah, etrafımdaki güzel kokular! Şimdi anladım ve hissettim, sizi, hayvanlarımı ne çok sevdiğimi.”</p>

  <p class="normal">– Ve Zerdüşt bir kez daha konuştu: “Seviyorum sizi, hayvanlarım!” Zerdüşt bu sözleri söylediğinde kartal ve yılan ona iyice sokuldular ve ona baktılar. Böylelikle üçü sessizce durdular, hep birlikte güzel havayı koklayıp soludular. Çünkü dışarıdaki hava, daha yüce insanların yanındakinden daha iyiydi.</p>

  <p class="ortayazi">* * *</p>

  <p class="h2baslik">2</p>

  <p class="normal">Zerdüşt mağarasından dışarı henüz çıkmıştı ki, yaşlı büyücü yerinden kalktı, kurnazca etrafına baktı ve dedi ki: “Dışarı çıktı o!</p>

  <p class="normal">Şimdiden, ey daha yüce insanlar, – ben de onun gibi, sizi bu övgü dolu ve okşayıcı sözle gıdıklayayım – şimdiden çöküyor üzerime o hayırsız, hile ve büyü ruhum, benim efkârlı şeytanım,</p>

  <p class="normal">– kendisi temelden karşıdır bu Zerdüşt’e: bağışlayın onu! Şimdi büyücülük yapmak istiyor karşınızda, şimdi onun tam saati; boşuna boğuşuyorum ben bu kötü ruhla.</p>

  <p class="normal">Hepinizin, kendinize hangi şeref sözcüğünü uygun görürseniz görün, kendinize ister ‘özgür tinliler’, ister ‘hakikatliler’, ister ‘tini tövbeliler’, ister ‘zincirlerinden boşanmışlar’, isterseniz de ‘büyük özlem duyanlar’ deyin, –</p>

  <p class="normal">– benim gibi büyük tiksintiye tutulmuş olanların, yaşlı tanrıları ölen ve henüz beşikte ve kundakta yeni bir tanrıları olmayanların – hepinizin iyiliğini ister benim kötü ruhum ve büyücü şeytanım.</p>

  <p class="normal">Tanıyorum sizi, siz daha yüce insanlar, tanıyorum onu – tanıyorum, istemediğim halde sevdiğim bu canavarı, bu Zerdüşt’ü de: çoğu zaman güzel bir ermiş – maskesi gibi görünüyor bana,</p>

  <p class="normal">– kötü ruhumu, efkârlı şeytanımı eğlendiren yeni tuhaf bir maskara alayı gibi görünüyor bana – bana öyle geliyor ki seviyorum Zerdüşt’ü kötü ruhumun yüzü suyu hürmetine. –</p>

  <p class="normal">Ama şimdiden çöküyor üstüme ve zorluyor o beni, bu efkâr ruhu, bu akşam alacakaranlığının şeytanı; ve sahiden, ey daha yüce insanlar, hoşuna gidiyor onun, –</p>

  <p class="normal">– açın gözlerinizi! – hoşuna gidiyor onun çırılçıplak gelmek, kadın mı erkek mi, henüz bilmiyorum: ama geliyor, zorluyor beni, vay halime! Dört açın gözlerinizi!</p>

  <p class="normal">Gün sona eriyor, şimdi akşam çöküyor tüm şeylerin üzerine, en iyi şeylerin üzerine bile; ey daha yüce insanlar, dinleyin ve görün şimdi, nasıl bir şeytandır bu akşam efkârının ruhu, kadın mıdır, erkek mi?”</p>

  <p class="normal"></p>

  <p class="normal">Böyle söyledi yaşlı büyücü, kurnazca bakındı etrafına ve sonra sarıldı arpına.</p>

  <p class="ortayazi">* * *</p>

  <p class="h2baslik">3</p>

  <p class="normal">Hava berraklaştığında,</p>

  <p class="normal">Çiyin tesellisi çoktan</p>

  <p class="normal">Yeryüzüne damladığında</p>

  <p class="normal">Görünmeden, duyulmadan: –</p>

  <p class="normal">Çünkü narin ayakkabılar giyer</p>

  <p class="normal">Teselli veren çiy, tüm yumuşacık teselli verenler gibi –</p>

  <p class="normal">Hatırlar mısın, söyle hatırlar mısın, ey ateşli yürek,</p>

  <p class="normal">Bir zamanlar nasıl da susamıştın,</p>

  <p class="normal">Göğün gözyaşlarına ve çiy damlalarına,</p>

  <p class="normal">Yanıp kavrulmuş, susamış, yorgunken sen,</p>

  <p class="normal">Sararmış çimenli patikalarda</p>

  <p class="normal">Akşam güneşinin hain bakışları</p>

  <p class="normal">Karanlık ağaçların arasından süzülüp de etrafında koşuşurken,</p>

  <p class="normal">Göz kamaştıran güneşin kızgın bakışlarını, o fesadı?</p>

  <p class="normal"></p>

  <p class="normal">“Hakikatin talibi? Sen ha?” – diye alay ederlerdi seninle –</p>

  <p class="normal">“Hayır! Şairin biri sadece!</p>

  <p class="normal">Bir hayvan ki, kurnaz, yırtıcı, sinsice yaklaşan,</p>

  <p class="normal">Yalan söylemek zorunda,</p>

  <p class="normal">Bile bile, isteye isteye yalan söylemek zorunda:</p>

  <p class="normal">Av peşinde,</p>

  <p class="normal">Yüzünde rengârenk bir maske,</p>

  <p class="normal">Kendisi kendisinin maskesi,</p>

  <p class="normal">Kendisi kendisinin avı –</p>

  <p class="normal">Bu mu, – hakikatin talibi?</p>

  <p class="normal">Hayır! Sadece soytarı! Sadece şair!</p>

  <p class="normal">Sadece rengârenk konuşan,</p>

  <p class="normal">Soytarı maskelerinin ardından rengârenk çığlıklar atan,</p>

  <p class="normal">Yalancı söz-köprüleri üzerinde yükselen,</p>

  <p class="normal">Rengârenk gökkuşakları üzerinde,</p>

  <p class="normal">Sahte göklerle</p>

  <p class="normal">Sahte yerler arasında,</p>

  <p class="normal">Gezinip salınan –</p>

  <p class="normal">Sadece soytarı! Sadece şair!</p>

  <p class="normal"></p>

  <p class="normal">Bu mu – hakikatin talibi?</p>

  <p class="normal">Ne sessiz, ne katı, ne düz, ne soğuk,</p>

  <p class="normal">Bir heykele dönüşmüş,</p>

  <p class="normal">Bir tanrı heykeline,</p>

  <p class="normal">Tapınakların önüne dikilen bir heykel değil,</p>

  <p class="normal">Bir tanrının kapı bekçisi değil:</p>

  <p class="normal">Hayır! Düşmandır o hakikatin böylesi boy heykellerine,</p>

  <p class="normal">Tapınaklar önü değil, çöllerdir onun evi,</p>

  <p class="normal">Kedilerin cesaretiyle,</p>

  <p class="normal">Atlar her pencereden,</p>

  <p class="normal">Hop! Her türlü rastlantıya,</p>

  <p class="normal">Vahşi ormanlarda iz sürer,</p>

  <p class="normal">Tutkuyla, özlemle koklar,</p>

  <p class="normal">Sen vahşi ormanlarda</p>

  <p class="normal">Rengârenk yırtıcı hayvanlar arasında</p>

  <p class="normal">Günahkârca-sağlıklı ve rengârenk ve güzel koşasın diye,</p>

  <p class="normal">Şehvetli dudaklarla,</p>

  <p class="normal">Mutluluk içinde alaycı, mutluluk içinde cehennemsi, mutluluk içinde kana susamışçasına,</p>

  <p class="normal">Çalarak, sinsice yaklaşarak, yalan söyleyerek koşasın diye: –</p>

  <p class="normal"></p>

  <p class="normal">Ya da bir kartal gibi,</p>

  <p class="normal">Sabit gözlerle uzun uzun uçurumlara bakan,</p>

  <p class="normal">Kendi uçurumlarına: – –</p>

  <p class="normal">Ah nasıl da inerler, döne döne, aşağılara,</p>

  <p class="normal">İçerilere,</p>

  <p class="normal">Gittikçe daha da derinlere! –</p>

  <p class="normal">Sonra,</p>

  <p class="normal">Ansızın, doğruca,</p>

  <p class="normal">Ok gibi uçarak</p>

  <p class="normal">Atılırlar kuzuların üzerine,</p>

  <p class="normal">Çökerler, aç bir kurt gibi,</p>

  <p class="normal">Gözlerini kuzulara dikmiş;</p>

  <p class="normal">Tüm kuzu ruhlulara,</p>

  <p class="normal">Koyun gibi bakan, kuzu gözlü, kıvırcık yünlü,</p>

  <p class="normal">Kuzuların koyunların iyi niyetiyle ağarmış</p>

  <p class="normal">Ne varsa hepsine korkunç öfkelidirler!</p>

  <p class="normal"></p>

  <p class="normal">İşte böyle,</p>

  <p class="normal">Kartal gibi, panter gibidir,</p>

  <p class="normal">Şairin özlemleri,</p>

  <p class="normal">Senin özlemlerin, binlerce maske altında,</p>

  <p class="normal">Ey sen soytarı! Ey sen şair!</p>

  <p class="normal">Sen ki, insanı</p>

  <p class="normal">Tanrı gibi de, kuzu gibi de gören:</p>

  <p class="normal">İnsandaki tanrıyı da,</p>

  <p class="normal">Kuzuyu da parçalayan,</p>

  <p class="normal">Ve parçalarken gülen – –</p>

  <p class="normal"></p>

  <p class="normal">Budur, işte budur senin mutluluğun! –</p>

  <p class="normal">Bir panterin mutluluğu ve bir kartalın mutluluğu!</p>

  <p class="normal">Bir şairin ve bir soytarının mutluluğu!”</p>

  <p class="normal"></p>

  <p class="normal">Hava berraklaştığında</p>

  <p class="normal">Hilal</p>

  <p class="normal">Mor kızıllıkların arasından yeşil yeşil</p>

  <p class="normal">Ve hasetle gizlice sokulduğunda:</p>

  <p class="normal">– gündüze düşman,</p>

  <p class="normal">Her adımda gizlice</p>

  <p class="normal">Gül hamaklarına</p>

  <p class="normal">Sokulduğunda, onlar sararıp düşene,</p>

  <p class="normal">Gecenin içine gömülene dek: –</p>

  <p class="normal"></p>

  <p class="normal">Böyle gömülmüştüm ben de bir zamanlar,</p>

  <p class="normal">Hakikat cinnetimden,</p>

  <p class="normal">Gündüz – özlemlerimden,</p>

  <p class="normal">Günden usanmış, ışıktan hasta düşmüş,</p>

  <p class="normal">– gömülmüştüm aşağılara doğru, akşamın içine doğru, gölgenin içine doğru:</p>

  <p class="normal">Bir hakikatten</p>

  <p class="normal">Yanıp kavrulmuş ve susuz:</p>

  <p class="normal">– hatırlar mısın, söyle hatırlar mısın, ey kızgın yürek,</p>

  <p class="normal">Nasıl susuzluk çekerdin o zaman? –</p>

  <p class="normal">Sürüldüm diye ben</p>

  <p class="normal">Tüm hakikatlerden,</p>

  <p class="normal">Sadece soytarı!</p>

  <p class="normal">Sadece şair!</p>

  <p class="ortayazi">* * *</p>
</body>
</html>
