<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <meta content="urn:uuid:d2773f45-4d88-4bc5-b40f-c504d9c1fe16" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="h2baslik1" id="calibre_toc_47">Kâhin</h2>

  <p class="normal">“– ve insanların üzerine büyük bir keder çöktüğünü gördüm. En iyiler usandılar eserlerinden.</p>

  <p class="normal">Bir öğreti doğdu, bir inanç eşlik ediyordu ona: ‘Her şey boş, her şey aynı, her şey geçti bitti!’</p>

  <p class="normal">Ve tüm tepelerden yankılandı: ‘Her şey boş, her şey aynı, her şey geçti bitti!’</p>

  <p class="normal">Elbette ürün aldık: ama neden tüm ürünlerimiz çürüdü, karardı? Ne düştü son gecede hayırsız aydan aşağıya?</p>

  <p class="normal">Boşunaydı tüm emekler, şarabımız zehir oldu, kem bir göz soldurdu tarlalarımızı ve yüreklerimizi.</p>

  <p class="normal">Kuruduk hepimiz; üzerimize ateş düştüğünde kül gibi saçılıyoruz: – evet, ateşi bile usandırdık biz.</p>

  <p class="normal">Tüm kuyular kurudu bize, deniz bile çekildi. Tüm yer yarılmak ister, ama derinlik yutmak istemez!</p>

  <p class="normal">‘Ah nerede artık, içinde boğulabilecek bir deniz’: böyle çınlıyor yakınmamız – sığ bataklıkların üstünden.</p>

  <p class="normal">Sahiden, ölmek için bile çok yorgunduk; şimdi uyanığız hâlâ ve devam ediyoruz yaşamaya – mezar odalarında!” –</p>

  <p class="normal"></p>

  <p class="normal">Bir kâhinin böyle konuştuğunu duydu Zerdüşt; kâhinin kehaneti Zerdüşt’ün yüreğine işledi ve dönüştürdü onu. Kederli ve yorgun dolaştı ortalıkta; kâhinin bahsettiği kişilere benzedi.</p>

  <p class="normal">Sahiden dedi havarilerine, çok yakında gelecek, uzun alacakaranlık. Ah, nasıl kurtaracağım ışığımı bundan!</p>

  <p class="normal">Bir de sönmesin bu kederde! Işık tutmalı o en uzak dünyalara ve daha da uzak gecelere!</p>

  <p class="normal">Yüreğinde böyle endişelerle dolaştı Zerdüşt; üç gün boyunca ne yedi ne de içti, hiç dinlenmedi ve konuşmayı unuttu. Sonunda derin bir uykuya daldı. Ama havarileri uzun gece nöbetleri tuttular yanında; uyanıp da yeniden konuşacak mı, kederlerinden arınacak mı diye beklediler kaygıyla.</p>

  <p class="normal">İşte, Zerdüşt’ün uyandığında yaptığı konuşmadır bu; ama sesi sanki çok uzaklardan geliyordu havarilerinin kulağına.</p>

  <p class="normal">“Dinleyin gördüğüm rüyayı dostlarım, ve yardım edin anlamını çözmeme!</p>

  <p class="normal">Bir bilmecedir henüz benim için bu rüya; anlamı rüyanın içinde saklı ve tutukludur, henüz uçamaz rüyanın üzerinde özgür kanatlarla.</p>

  <p class="normal">Tüm yaşamı reddettiğimi gördüm rüyamda. Gece ve mezar bekçisi olmuştum orada, ücra bir dağ kalesinde ölümün.</p>

  <p class="normal">Orada bekçilik ediyordum tabutlarına: doluydu köhne kubbeler böylesi zafer simgeleriyle. Cam tabutlardan bana bakıyordu yenik düşmüş yaşam.</p>

  <p class="normal">Tozlanmış sonsuzlukların kokusunu soluyordum: rutubetli ve tozlu yatıyordu ruhum. Zaten kim havalandırabilirdi ki ruhumu orada?</p>

  <p class="normal">Gece yarısının aydınlığı yanı başımdaydı hep, yalnızlık çök-müştü onun yanına; ve üçüncü olarak da, hırıldayan ölüm sessizliği, en berbatı kız arkadaşlarımın.</p>

  <p class="normal">Anahtarlar taşıyordum, tüm anahtarların en paslılarını; ve bunlarla açabiliyordum tüm kapıların en gıcırtılılarını.</p>

  <p class="normal">Kapının kanatları açıldığında nalet bir gaklama gibi yayılıyordu bu ses uzun koridor boyunca: uğursuz çığlıklar atıyordu bu kuş, hoşlanmıyordu uyandırılmaktan.</p>

  <p class="normal">Ancak, daha da korkunç ve iç daraltıcı oluyordu, o yeniden susup da etraf sessizliğe büründüğünde, ben bu sinsi suskunluğun içinde yapayalnız kalınca.</p>

  <p class="normal">Böyle usulca geçiyordu zaman, eğer hâlâ zaman var idiyse: ne bileyim ki! Beni uyandıran olay gerçekleşti sonunda.</p>

  <p class="normal">Üç kere yumruklandı kapı, gök gürültüsü gibi, kubbeler üç kez yankılanıp uğuldadılar: bunun üzerine gittim kapıya.</p>

  <p class="normal">Alpa! diye bağırdım, kim taşıyor külünü dağlara? Alpa! Alpa! Kim taşıyor külünü dağlara?</p>

  <p class="normal">Ve anahtarı soktum, kapıyı ittim ve zorladım. Ama parmak kadar bile aralanmadı:</p>

  <p class="normal">Bu sırada uğuldayan bir rüzgâr ayırdı kapının kanatlarını: ıslık çalarak, kulaklarımı tırmalayarak ve soğuğuyla içime işleyerek kara bir tabut fırlattı bana:</p>

  <p class="normal">Ve uğultular, ıslıklar ve kulak tırmalayıcı sesler arasında çatlayarak açıldı tabut ve binlerce kahkaha kustu.</p>

  <p class="normal">Ve çocuklara, meleklere, baykuşlara, delilere ve çocuk büyüklüğünde kelebeklere ait binlerce surat güldü, alay etti ve gürledi karşımda.</p>

  <p class="normal">Müthiş bir korkuya kapıldım: yere düştüm. Ve hiç bağırmadığım kadar bağırdım dehşetten.</p>

  <p class="normal">Ne var ki, kendi çığlığım uyandırdı beni: – ve kendime geldim. – ”</p>

  <p class="normal">Böyle anlattı rüyasını Zerdüşt, sonra da sustu: çünkü henüz bilmiyordu rüyasının yorumunu. Ama en sevdiği havarisi hemen doğruldu, Zerdüşt’ün elini tuttu ve dedi ki:</p>

  <p class="normal">“Bizzat senin yaşamın yorumluyor bu rüyayı bize, ey Zerdüşt!</p>

  <p class="normal">Sen değil misin, ölüm kalesinin kapısını aralayan keskin ıslıklı rüzgâr?</p>

  <p class="normal">Sen değil misin, yaşamın renkli kötülükleriyle ve melek suratlarıyla dolu tabut?</p>

  <p class="normal">Sahiden, binlerce çocuk kahkahası gibi gelir Zerdüşt, tüm mezar odalarına; bu gece bekçilerine, bu mezar bekçilerine ve uğursuz anahtarlarını şıngırdatarak gezinen herkese gülerek gelir Zerdüşt.</p>

  <p class="normal">Korku ve yıkım olacaksın onlara kahkahalarınla; bayılmak ve tekrar ayılmak onların üzerindeki gücünün kanıtı olacak.</p>

  <p class="normal">Uzun alacakaranlık ve ölümün yorgunluğu gelse bile üzerine, batmayacaksın bizim göğümüzde, ey yaşamın savunucusu!</p>

  <p class="normal">Yeni yıldızlar gösterdin bize, gecenin yeni güzelliklerini; sahiden, kahkahayı bile renkli bir çadır gibi serdin üzerimize.</p>

  <p class="normal">Şimdi artık hep çocuk-kahkahaları çınlayacak tabutlardan; şimdi hep güçlü bir rüzgâr yenecek tüm ölüm yorgunluğunu: bizzat sensin bunun güvencesi ve kâhini bize!</p>

  <p class="normal">Sahiden, bizzat onları gördün rüyanda, düşmanlarını: en çetin rüyandı bu senin!</p>

  <p class="normal">Ama nasıl uyandıysan bu rüyadan ve kendine geldiysen, öyle uyanacaklar kendilerinden onlar – ve sana gelecekler!” –</p>

  <p class="normal">Böyle söyledi havari, tüm öteki havariler Zerdüşt’ün etrafını sarıp ellerini tuttular ve yatağı ve kederi bırakıp aralarına dönmesi için ikna etmeye çalıştılar onu. Oysa Zerdüşt, dimdik, dalgın bakışlarla oturuyordu döşeğinde. Uzun süre gurbette kalıp da evine dönen biri gibi havarilerine bakıyor, yüzlerini inceliyordu; ve hâlâ tanıyamamıştı onları. Ama havarileri onu kaldırıp da ayakları üzerinde doğrulttuklarında, bakın hele, bir anda değişiverdi gözleri; olup biteni kavradı, sakalını sıvazladı ve güçlü bir sesle dedi ki:</p>

  <p class="normal">“Pekâlâ! Bu da geçip gitti; havarilerim, gerekeni yapın da, iyi bir yemek yiyelim fazla beklemeden! Böyle ödemek istiyorum, kötü rüyaların kefaretini!</p>

  <p class="normal">Ama kâhin benim yanımda yiyip içecek: sahiden, içinde boğulabileceği bir deniz göstereceğim ona!”</p>

  <p class="normal"></p>

  <p class="normal">Böyle söyledi Zerdüşt. Ama sonra, rüyasını yorumlayan havarisinin yüzüne uzun süre baktı ve başını salladı. –</p>

  <p class="ortayazi">* * *</p>
</body>
</html>
