<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <meta content="urn:uuid:d2773f45-4d88-4bc5-b40f-c504d9c1fe16" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="h2baslik1" id="calibre_toc_19">Bekâret Üzerine</h2>

  <p class="normal">Ormanı seviyorum. Şehirlerde yaşamak kötü: kızışanlarla dolu orası.</p>

  <p class="normal">Kızışmış bir kadının rüyalarına girmektense, bir katilin eline düşmek daha iyi değil mi?</p>

  <p class="normal">Bakın şu adamlara: gözlerinden belli – bir kadının yanında yatmaktan daha iyi bir şey bildikleri yok yeryüzünde.</p>

  <p class="normal">Çamur var onların ruhlarının temelinde; eyvah, bir de hâlâ tin varsa çamurlarında!</p>

  <p class="normal">Hiç olmazsa hayvan olarak kusursuz olsalardı! Oysa hayvan olmak için masumiyet gerekir.</p>

  <p class="normal">Duyularınızı öldürmeyi mi öğütlüyorum size? Duyuların masumiyetini öğütlüyorum size.</p>

  <p class="normal">Bekâreti mi öğütlüyorum size? Kimilerine göre bir erdemdir bekâret, ama bir kusurdur kimilerine göre de.</p>

  <p class="normal">Bunlar sıkı perhiz yaparlar: ama yaptıkları her şeyden hasetle bakar şehvet denen dişi köpek.</p>

  <p class="normal">Erdemlerinin doruklarına ve soğuk ruhlarına dek izler onları bu hayvan ve huzursuzluğu.</p>

  <p class="normal">Nasıl da ustalıkla bilir bu şehvet denen dişi köpek bir parça tin dilenmesini, bir parça et esirgendiğinde kendisinden!</p>

  <p class="normal">Yas-oyunlarını ve yürek paralayan her şeyi seviyorsunuz, öyle mi? Oysa ben güvenmiyorum dişi köpeğinize.</p>

  <p class="normal">Çok zalim gözleriniz var bence ve şehvetle bakıyorsunuz acı çekenlere. Şehvetiniz kılık değiştirip de merhamet adını almadı mı sadece?</p>

  <p class="normal">Ve şu benzetmeyi de veriyorum size: Hiç de az değildir şeytanlarını kovmak isterken kendi ayaklarıyla gidenler dişi domuzlara.</p>

  <p class="normal">Kime zor geliyorsa bekâret, tavsiye edilmemelidir ona: böylece düşmesin diye cehennem yoluna – çamura ve ruhun kızışmasına.</p>

  <p class="normal">Pis şeylerden mi söz ediyorum? En berbatı bu değil benim için.</p>

  <p class="normal">Hakikat pis olduğu zaman değil, sığ olduğu zaman girmek istemez idrak eden kişi hakikatin suyuna.</p>

  <p class="normal">Sahiden, yürekten bakir olanlar vardır: kalpleri yumuşaktır, sizden daha içten ve daha sık gülerler.</p>

  <p class="normal">Bekârete de gülerler ve sorarlar: “Nedir ki bekâret!</p>

  <p class="normal">Bir budalalık değil midir bekâret? Oysa bu bekâretin kendisi geldi bize, biz gitmedik ona.</p>

  <p class="normal">Kapımızı açtık bu misafire ve kalbimizi: şimdi bizde kalıyor – istediği kadar kalabilir!”</p>

  <p class="normal"></p>

  <p class="normal">Böyle söyledi Zerdüşt!</p>

  <p class="ortayazi">* * *</p>
</body>
</html>
