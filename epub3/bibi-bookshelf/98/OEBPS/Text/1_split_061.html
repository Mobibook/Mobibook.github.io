<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <meta content="urn:uuid:d2773f45-4d88-4bc5-b40f-c504d9c1fe16" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="h2baslik1" id="calibre_toc_60">Üç Kötü Üzerine</h2>

  <p class="h2baslik">1</p>

  <p class="normal">Rüyamda, sabaha karşı gördüğüm son rüyamda bir dağın yamaçlarındaydım bugün, – dünyanın ötesinde, elimde bir teraziyle tartıyordum dünyayı.</p>

  <p class="normal">Ah, çok erken geldi tan kızıllığı bana: yakarak uyandırdı beni o kıskanç! Her zaman kıskanır benim sabah rüyalarımın kızıl parıltılarını.</p>

  <p class="normal">Zamanı olan için ölçülebilirdir o, tartmasını iyi bilen içinse tartılabilir, güçlü kanatlarla erişilebilir, tanrısal meraklılar için keşfedilebilirdir o; böyle buldu rüyam dünyayı: –</p>

  <p class="normal">Rüyam, cesur bir yelkenli, yarı tekne yarı kasırga, kelebekler gibi sessiz, şahbazlar gibi sabırsız: nasıl da sabır gösterdi, zaman buldu bugün dünyayı-tartmaya!</p>

  <p class="normal">Bilgeliğim, gülen, uyanık gündüz bilgeliğim, tüm “sonsuz dünyalarla” alay eden bilgeliğim gizlice konuştu mu onunla? Çünkü diyor ki: “Gücün olduğu yerde sayılardır sözü geçen: daha güçlüdür sayılar.”</p>

  <p class="normal">Ne kadar güvenle bakıyor rüyam bu sonlu dünyaya, ne yeniye ne de eskiye heves ediyor, ne korkuyor ne de yalvarıyor: –</p>

  <p class="normal">– sanki iri bir elma ellerime sunuyordu kendini, olgun bir altın elma, serin-yumuşak kadife kabuğuyla: – böyle sundu kendini bana dünya: –</p>

  <p class="normal">– sanki bir ağaç el sallıyordu bana, geniş dalları, güçlü bir istemi olan, yol yorgunları için dayanak ve ayaklık olmak için eğilmiş: böyle duruyordu dünya yamaçlarımda: –</p>

  <p class="normal">– sanki narin eller bir kutu taşıyorlardı bana, – Utangaç, saygılı gözleri hayran bırakmak için açılmış bir kutu: böyle sundu kendini dünya bugün bana: –</p>

  <p class="normal">– insan-sevgisini ürkütüp kaçıracak kadar gizemli değil, insan-bilgeliğini uyutacak kadar açık seçik değil: – arkasından bu kadar kötü konuşulan dünya, insanca, iyi bir şey oldu bugün bana!</p>

  <p class="normal">Nasıl da şükran borçluyum sabah rüyama, bugün erken saatlerde dünyayı tarttığım için! İnsanca iyi bir şey olarak geldi bana bu rüya ve yürek avutucusu!</p>

  <p class="normal">Gündüzün onun yaptığını yapayım ve onun en iyi yönünü taklit ederek öğreneyim diye: şimdi en kötü üç şeyi teraziye koyup insanca bir güzel tartacağım. –</p>

  <p class="normal">Kutsamayı öğreten lanet etmeyi de öğretti; dünyada en çok lanet edilen üç şey nedir? Bunları koyacağım teraziye.</p>

  <p class="normal">Şehvet, iktidar düşkünlüğü, bencillik: şimdiye dek en çok lanet edilmiş, adı kötüye çıkmış ve çıkarılmış üç şey bunlardır, – bu üç şeyi insanca bir güzel tartacağım.</p>

  <p class="normal">Hadi bakalım! İşte yamacım, işte deniz: o yuvarlanarak geliyor bana doğru, salkım saçak, yaltaklanarak, o sevdiğim sadık, yaşlı, yüz kafalı köpek-canavar.</p>

  <p class="normal">Hadi bakalım! Burada tutacağım teraziyi, dalgalı denizlerin üzerinde: bir tanık da seçiyorum izlesin diye – seni seçiyorum ey sevdiğim münzevi-ağaç, ey bol kokulu, geniş kubbeli ağaç! –</p>

  <p class="normal">Hangi köprüden geçer şimdiki zaman gelecek zamana? Nasıl bir zorunlulukla zorlar yüce olan kendini aşağıda olana? Peki en yüce olanı daha da – yükseğe iten nedir? –</p>

  <p class="normal">Şimdi dengede ve sakin duruyor terazi: üç ağır soru attım içine, üç ağır yanıt var öteki kefede.</p>

  <p class="ortayazi">* * *</p>

  <p class="h2baslik">2</p>

  <p class="normal">Şehvet: tövbe gömleği giyip de bedeni-aşağılayanlar için bir diken ve kazıktır ve “dünya” olarak lanetlenmiştir tüm ötedünyalılarca: çünkü alay eder ve oynar tüm kafa karıştırıcı ve yanıltıcı öğretmenlerle.</p>

  <p class="normal">Şehvet: ayaktakımının içinde kızaracağı en yavaş ateştir; tüm kurtlu odunların, tüm kokuşmuş paçavraların kızışması, kaynaması için hazır duran ocaktır.</p>

  <p class="normal">Şehvet: özgür yürekler için masum ve özgür, yeryüzünün bahçe-mutluluğu, tüm gelecekten taşan-şükrandır şimdiki zamana.</p>

  <p class="normal">Şehvet: sadece solgunlar için tatlı bir zehirdir, ama aslan-istemliler için büyük bir yürek güçlendiricidir, ve saygıyla saklanmış bir şaraplar şarabıdır.</p>

  <p class="normal">Şehvet: daha yüce mutluluğun ve en yüce umudun büyük temsili mutluluğu. Çünkü birçoğuna evlilik vaat edilmiştir ve evlilikten daha fazlası, –</p>

  <p class="normal">– erkekten ve kadından daha da kendine yabancı olan birçoğuna: – ve kim kavradı ki tam anlamıyla, kadının ve erkeğin ne kadar yabancı olduğunu birbirine?</p>

  <p class="normal">Şehvet: – ama ben düşüncelerimin ve sözcüklerimin etrafına çit çekmek istiyorum ki, bahçeme domuzlar ve bağnazlar giremesin! –</p>

  <p class="normal">İktidar düşkünlüğü: katının katısı yüreklilerin kızgın-kırbacı; en zalimin kendine sakladığı zalim işkence; yaşarken yananların karanlık alevi.</p>

  <p class="normal">İktidar düşkünlüğü: en kibirli halklara vurulan şeytani gem; tüm erdemleri gülünç duruma düşüren; her türlü beygire ve her türlü gurura binen.</p>

  <p class="normal">İktidar düşkünlüğü: çürük ve kof ne varsa yıkıp altüst eden deprem; yaldızlı mezarların gürleyen, ateş püsküren, cezalandıran yıkıcısı; erken yanıtların yanındaki şimşekli soru işareti.</p>

  <p class="normal">İktidar düşkünlüğü: onun bakışının önünde insan sürünür, eğilip bükülür, köleleşir ve yılandan ve domuzdan daha alçaklaşır: – içinden büyük aşağılama haykırana dek. –</p>

  <p class="normal">İktidar düşkünlüğü: büyük aşağılamanın korkunç öğretmeni, şehirlerin ve imparatorlukların yüzüne karşı, “Yıkıl git!” diye vaaz verir – sonunda onların içinden de bir ses, “Yıkılıp gideyim ben!” diye haykırana dek.</p>

  <p class="normal">İktidar düşkünlüğü: baştan çıkararak, temizlere ve yalnızlara ve kendi kendine yeten yüksekliklere de çıkan, erguvani mutlulukların baştan çıkarıcı resmini dünyevi göklere çizen kızgın bir aşk gibi.</p>

  <p class="normal">İktidar düşkünlüğü: yüksekteki, güç uğruna aşağıyı arzuluyorsa, kim düşkünlük der ki buna! Sahiden, hastalıktan ve düşkünlükten eser yoktur bu tür arzularda ve aşağıya inişlerde!</p>

  <p class="normal">Yalnız yükseklik sonsuza dek yalnız kalmasın ve kendisiyle yetinmesin diye; dağ vadiye insin ve yüksekteki rüzgârlar ovalarda essin diye: –</p>

  <p class="normal">Ah, kim bulabilir doğru vaftiz ve erdem adını böyle bir düşkünlüğün? “Armağan eden erdem” – böyle adlandırmıştı bir zamanlar Zerdüşt adlandırılamaz olanı.</p>

  <p class="normal">Ve o zaman şu da olmuştu, – ve sahiden, ilk kez olmuştu bu! – Zerdüşt’ün sözü bencilliği övmüştü, şifalı, sağlıklı bencilliği, güçlü bir ruhtan taşan: –</p>

  <p class="normal">– yüce bedene ait olan güçlü ruhtan, o güzel, muzaffer, canlandıran bedene; çevresindeki her şeyin bir aynaya dönüştüğü bedene:</p>

  <p class="normal">– öylesine kıvrak, ikna edici bir beden, öyle iyi bir dansçıdır ki o, kendinden hoşlanan ruhtur onun benzetmesi ve özeti. Böylesi bedenlerin ve ruhların kendilerinden hoşlanması “erdem” der kendine.</p>

  <p class="normal">İyiye ve kötüye ilişkin sözleriyle perdeler kendini böyle bir kendinden hoşlanma, kutsal ağaçlıklarla kendini korur gibi; kendi mutluluğunun adıyla uzaklaştırır aşağılanası her şeyi.</p>

  <p class="normal">Kendinden uzaklaştırır korkan her şeyi: der ki: Fena – korkak bu! Aşağılanasıdır onun gözünde her zaman tasalanan, inleyen, yakınan ve en küçük çıkarları bile kollayan.</p>

  <p class="normal">Aşağılar tüm dokunaklı bilgeliği de: çünkü sahiden, karanlıkta çiçek açan bir bilgelik de vardır, gecenin gölgelerinin bilgeliği: sızlanır hiç durmadan, “Her şey boş!” diye.</p>

  <p class="normal">Ürkek güvensizliği küçümser o, bakışlar ve eller yerine yeminler isteyen herkesi de: fazlasıyla çekingen bilgeliği de – çünkü korkak ruhların tarzıdır böylesi.</p>

  <p class="normal">Daha da küçümser çabuk hoşnut kalanı, köpek gibi olanı, hemen sırtüstü yatanı, boyun eğeni de: alçakgönüllü, köpek gibi, dindar ve çabuk hoşnut kalan bir bilgelik de vardır.</p>

  <p class="normal">Nefret eder ve hatta tiksinir kendini asla savunmak istemeyenden, zehirli salyaları ve bakışları yutandan, fazlasıyla sabırlı olandan, her şeyi sineye çekenden, bulduğuyla yetinenden: çünkü kölelerin tarzıdır bu.</p>

  <p class="normal">İster tanrıların ve tanrısal tekmelerin önünde, ister insanların ve aptalca insan görüşlerinin önünde köleleşsinler, tarzından olan her şeye tükürür bu kutlu bencillik!</p>

  <p class="normal">Kötü: diye adlandırır, ezik büzük, diz çökmüş ve kölece ne varsa, esir gözleri, ezik yürekleri ve kalın, korkak dudaklarla öpen o sahte teslimiyetçi tarzı.</p>

  <p class="normal">Ve üfürükten-bilgelik: der, kölelerin, yaşlıların ve yorgunların savurduğu her şeye; özellikle de tüm bu berbat, saçma sapan, aşırı gülünç rahip-budalalıklarına!</p>

  <p class="normal">Ne var ki, bu üfürükten-bilgeler, tüm o dünyadan bezmişler, kadın ruhlular ve köle ruhlular – nasıl da berbat bir oyun oynadılar bencilliğe ezelden beri!</p>

  <p class="normal">Ve tam da buna, bencilliğe berbat bir oyun oynamaya erdem adı verildi! Ve haklı nedenlerle, “bencillikten uzak”<sup class="calibre3"><a class="calibre4" href="../Text/1_split_116.html#footnote-100-29" id="footnote-100-29-backlink">[29]</a></sup>– olmak istediler, dünyadan bezmiş tüm bu korkaklar ve haçlı örümcekler!</p>

  <p class="normal">Ama bunların tümüne geliyor gün, değişim günü, adaletin kılıcı, büyük öğle: o zaman birçok şey açığa çıkacak!</p>

  <p class="normal">Ve Ben’in şifalı ve kutsal olduğunu söyleyen ve bencilliği kutsayan bu kâhin de bildiğini söyleyecek, sahiden: “Bak, geliyor, yaklaştı büyük öğle!”</p>

  <p class="normal"></p>

  <p class="normal">Böyle söyledi Zerdüşt.</p>

  <p class="ortayazi">* * *</p>
</body>
</html>
