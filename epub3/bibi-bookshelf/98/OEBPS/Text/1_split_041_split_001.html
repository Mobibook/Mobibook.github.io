<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <meta content="urn:uuid:d2773f45-4d88-4bc5-b40f-c504d9c1fe16" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p><br class="chapter" />
  müştü bu avcı idrak ormanından.</p>

  <p class="normal">Yırtıcı hayvanlarla dönmüştü savaştan eve: ama ciddiyetinde bile bir yırtıcı hayvanın bakışları vardı hâlâ – yenik düşmemiş bir hayvanın bakışları!</p>

  <p class="normal">Sıçramaya hazır bir kaplan gibi duruyor hâlâ orada; ama sevmem ben bu gergin ruhları, hiç hazzetmem bu kendi içine kapanmışlardan.</p>

  <p class="normal">Ve siz de bana tatlar ve tatmak tartışılmaz mı diyorsunuz dostlarım? Ama yaşam tatlar ve tatmak üzerine bir kavgadan ibarettir!</p>

  <p class="normal">Tat: bu hem ağırlık, hem terazi kefesi, hem de tartandır; ağırlık, kefe ve tartan üzerine kavga etmeden yaşamak isteyen tüm canlıların vay haline!</p>

  <p class="normal">Yüceliğinden yorgun düşerse bir gün bu yüce kişi: o zaman başlayacak güzelliği – ben de ancak o zaman tadına bakacağım ve güzel bulacağım onu.</p>

  <p class="normal">Ve ancak, kendisinden yüz çevirdiğinde kendi gölgesinin üstünden atlayabilecek – ve sahiden! Kendi güneşine.</p>

  <p class="normal">Çok uzun süre oturdu gölgede, yanakları soldu tini tövbelinin; handiyse açlıktan ölüyordu beklentileri yüzünden.</p>

  <p class="normal">Aşağılama var hâlâ gözlerinde; ve tiksinti sinmiş dudaklarına. Gerçi dinleniyor şimdi, ama henüz güneşin altında dinlenmiş değil.</p>

  <p class="normal">Boğalar gibi davranmalıydı; ve toprak kokmalıydı mutluluğu, yeryüzünün aşağılanması gibi değil.</p>

  <p class="normal">Burnundan soluyarak ve böğürerek pulluğun önünden giden beyaz bir boğa olarak görmek isterim onu: böğürtüsü de yeryüzüne ait olan her şeyi övmeli!</p>

  <p class="normal">Karanlıktır henüz çehresi; gölgenin eli oynuyor üzerinde. Gölgelenmiştir hâlâ gözlerinin anlamı.</p>

  <p class="normal">Kendi eylemi henüz bir gölgedir kendisine: el karartır eyleyeni. Henüz aşamadı kendi eylemini.</p>

  <p class="normal">Elbette seviyorum ondaki boğa ensesini: ama şimdi melek gözünü de görmek istiyorum.</p>

  <p class="normal">Kahraman-istemini de unutması gerek daha: yükselmiş biri olmalı, sadece yüce biri değil – eterin kendisi yükseltmeli onu, o istemsizi!</p>

  <p class="normal">Canavarları alt etti, bilmeceleri çözdü: ama bir de kendi canavarlarını ve bilmecelerini azat etmeli, onları cennet çocuklarına dönüştürmeli daha.</p>

  <p class="normal">Henüz gülümsemeyi ve kıskançlıktan arınmayı öğrenmedi idraki; henüz akıp coşan tutkusu güzellikte durulmadı.</p>

  <p class="normal">Sahiden, doygunlukta değil, güzellikte susmalı ve dalmalı derinlere onun arzusu! Zarafet de içerir yüce kişilerin cömertliği.</p>

  <p class="normal">Kolu başının üstünde: böyle dinlenmeli kahraman, böyle aşmalı dinlenmesini.</p>

  <p class="normal">Oysa güzel olan, tüm şeylerin en zorlusudur tam da kahramanın gözünde. Hiçbir zorlu istemin ele geçiremediğidir güzel olan.</p>

  <p class="normal">Biraz eksik, biraz fazla: budur buradaki mesele, budur burada en önemli olan.</p>

  <p class="normal">Gevşek kaslarla ve koşumsuz bir istemle durmak: sizin için en zor şey budur, tüm yüce kişiler!</p>

  <p class="normal">Güç lütufkâr olduğunda ve görünürün düzeyine indiğinde: güzellik derim ben böyle bir alçalışa.</p>

  <p class="normal">Başka hiç kimseden değil, senden isterim güzelliği, ey kudretli kişi: senin iyiliğin kendini son kez yenişin olsun.</p>

  <p class="normal">Her türlü kötülüğü beklerim senden: bu yüzden istiyorum senden iyiliği.</p>

  <p class="normal">Sahiden, ne çok gülmüşümdür, keskin pençeleri olmadığı için kendilerini iyi zanneden zayıflara!</p>

  <p class="normal">Sütunun erdemini örnek almalısın kendine: ne kadar yükselirse o kadar güzelleşir ve narinleşir, ama içten içe sertleşir ve dayanıklılaşır bu sütun.</p>

  <p class="normal">Evet, yüce kişi, önce güzel olmalı ve kendi güzelliğine ayna tutmalısın.</p>

  <p class="normal">O zaman tanrısal arzularla titreyecek ruhun; tapınma olacak kibrinde bile!</p>

  <p class="normal">İşte budur ruhun gizemi: ancak kahramanı onu terk ettiğinde yaklaşır ona rüyasında, – üst-kahraman.</p>

  <p class="normal"></p>

  <p class="normal">Böyle söyledi Zerdüşt.</p>

  <p class="ortayazi">* * *</p>
</body>
</html>
