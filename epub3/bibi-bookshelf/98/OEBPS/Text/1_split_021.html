<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <meta content="urn:uuid:d2773f45-4d88-4bc5-b40f-c504d9c1fe16" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="h2baslik1" id="calibre_toc_22">Komşusunu Sevmek Üzerine</h2>

  <p class="normal">Komşunuzun etrafına üşüşüyorsunuz ve güzel de sözcükleriniz var buna. Oysa ben diyorum ki size: sizin komşu sevginiz kendinize duyduğunuz kötü sevgidir.</p>

  <p class="normal">Kendi kendinizden komşunuza kaçıyorsunuz ve bundan bir erdem yaratmak istiyorsunuz: ama ben görüyorum, “kendinizden vazgeçmenizin” içyüzünü.</p>

  <p class="normal">Sen daha eskidir Ben’den; Sen kutsanmıştır, ama Ben öyle değildir henüz: bu yüzden can atar insan komşusuna.</p>

  <p class="normal">Komşu sevgisini mi öğütlüyorum size? Komşudan kaçmayı ve en uzaktakini – sevmeyi öğretiyorum size!</p>

  <p class="normal">Uzaktakine ve gelecektekine duyulan sevgi daha yücedir yakındakine duyulan sevgiden; davalara ve hayaletlere duyulan sevgi daha yücedir insanlara duyulan sevgiden.</p>

  <p class="normal">Önün sıra koşan bu hayalet, kardeşim, daha güzeldir senden; neden etini ve kemiğini vermiyorsun ona? Ama korkuyorsun ve koşuyorsun komşuna.</p>

  <p class="normal">Kendinize tahammülünüz yok ve kendinizi yeterince sevmiyorsunuz: şimdi komşunuzu sevgiye ayartmak ve onun yanılgısıyla kendinizi yaldızlamak istiyorsunuz.</p>

  <p class="normal">İsterdim ki tahammül etmeyesiniz tüm komşularınıza ve onların komşularına; böylece dostunuzu ve onun kabarıp coşan yüreğini kendi içinizden yaratmak zorunda kalırdınız.</p>

  <p class="normal">Kendinizden iyi söz edilmesini istediğinizde bir şahit çağırıyorsunuz kendinize; ve onu hakkınızda iyi şeyler düşünmesi için ayarttığınızda, siz de iyi şeyler düşünüyorsunuz kendiniz hakkında.</p>

  <p class="normal">Sadece bilgisine aykırı konuşanlar değildir yalan söyleyenler, bilgisizliğine aykırı konuşanlardır asıl yalan söyleyenler. Böyle konuşursunuz başkalarıyla ilişkinizde kendi hakkınızda ve aldatırsınız komşunuzu bu konuda.</p>

  <p class="normal">Böyle söyler deli: “İnsanlarla ilişki bozar insanın karakterini, özellikle de, yoksa bir karakteri.”</p>

  <p class="normal">İnsan vardır kendisini aradığı için gider komşusuna; insan vardır komşusuna gidip kaybetmek ister kendisini. Kendinize duyduğunuz kötü sevgi bir zindana dönüştürür kimsesizliğinizi.</p>

  <p class="normal">Uzaktakilerdir ödeyenler komşunuza duyduğunuz sevginin bedelini; beşiniz bir araya gelse bile her zaman bir altıncısı ölmelidir.</p>

  <p class="normal">Şenliklerinizi de sevmiyorum sizin: çok fazla oyuncu gördüm orada ve izleyiciler de oyunculuk taslıyordu.</p>

  <p class="normal">Komşunuzu değil, dostunuzu öğretiyorum size. Dostunuz olsun sizin için yeryüzünün şenliği ve Üstinsanın habercisi.</p>

  <p class="normal">Dostu ve onun taşan yüreğini öğretiyorum size. Ama taşan yürekler tarafından sevilmek istiyorsa insan, bir sünger olmasını bilmeli.</p>

  <p class="normal">İçinde dünyanın hazır beklediği dostu, iyilikle dolu kabı öğretiyorum size – her zaman armağan edecek hazır bir dünyası olan yaratıcı dostu öğretiyorum size.</p>

  <p class="normal">Ve dünya nasıl açıldıysa onun önünde, öyle kapanıyor yeniden halka halka onun önünde; iyinin kötü aracılığıyla, amacın rastlantı aracılığıyla oluşumu gibi.</p>

  <p class="normal">Gelecek ve uzaktaki olsun bugününün nedeni: kendi nedenin olarak sevmelisin Üstinsanı dostunda.</p>

  <p class="normal">Kardeşlerim, komşu sevgisini öğütlemiyorum size: en uzaktakini sevmeyi öğütlüyorum size.</p>

  <p class="normal"></p>

  <p class="normal">Böyle söyledi Zerdüşt.</p>

  <p class="ortayazi">* * *</p>
</body>
</html>
