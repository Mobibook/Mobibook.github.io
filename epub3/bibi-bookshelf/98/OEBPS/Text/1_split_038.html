<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <meta content="urn:uuid:d2773f45-4d88-4bc5-b40f-c504d9c1fe16" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="h2baslik1" id="calibre_toc_38">Dans Şarkısı</h2>

  <p class="normal">Bir akşam Zerdüşt havarileriyle ormanda gezintiye çıktı; bir pınar aradığı sırada, bakın hele, ağaçlarla ve çalılarla çevrili yeşil bir çayır çıktı önüne: dans eden kızlar vardı bu çayırda. Kızlar Zerdüşt’ü tanıyınca hemen bıraktılar dansı; ama Zerdüşt dostça bir tavırla yaklaştı onlara ve şu sözleri söyledi:</p>

  <p class="normal">“Kesmeyin dansınızı, sevimli kızlar! Kötü bakışlı bir oyunbozan değil, kızlara düşman biri değil yanınıza gelen.</p>

  <p class="normal">Tanrıyı savunurum ben şeytanın karşısında: ama ağırlığın tinidir şeytan. Nasıl düşman olurum ki, ey hafif olanlar sizin tanrısal dansınıza? Ya da güzel bilekli kız ayaklarınıza?</p>

  <p class="normal">Elbette bir orman ve bir geceyim ben karanlık ağaçlardan: ama benim karanlığımdan ürkmeyen, gül çardakları da bulur servilerimin altında.</p>

  <p class="normal">Küçük tanrıyı da bulur elbette, kızların en çok sevdiği: pınarın yanına uzanmıştır kıpırtısızca, kapalıdır gözleri.</p>

  <p class="normal">Sahiden, güpegündüz uyudu boş gezen! Çok koşturdu herhalde kelebeklerin peşinden!</p>

  <p class="normal">Kızmayın bana, dans eden güzeller, küçük tanrıyı birazcık terbiye edersem! Bağıracaktır elbette, ağlayacaktır – ama ağladığında bile gülünçtür o!</p>

  <p class="normal">Ve gözünde yaşlarla dansa kaldırsın sizi, ben söyleyeceğim onun dans şarkısını:</p>

  <p class="normal">Bir dans ve alay şarkısı, sizin ‘dünyanın efendisi’ adını verdiğiniz ağırlığın tini üzerine, en yüce ve her şeye gücü yeten şeytanım üzerine.” –</p>

  <p class="normal">İşte, Cupido<sup class="calibre3"><a class="calibre4" href="../Text/1_split_102.html#footnote-100-15" id="footnote-100-15-backlink">[15]</a></sup> ve kızlar birlikte dans ederlerken, Zerdüşt’ün söylediği şarkıdır bu:</p>

  <p class="normal"></p>

  <p class="normal">Gözlerine baktım da yakınlarda, ey yaşam! Sanki dipsiz bir suya dalıyormuşum gibi geldi bana.</p>

  <p class="normal">Ama sen beni altın oltayla çektin dışarıya; alay edercesine güldün bana, dipsiz diye tanımlayınca seni.</p>

  <p class="normal">“Böyle konuşur tüm balıklar,” dedin; “dibini göremedikleri şeye dipsiz der onlar.</p>

  <p class="normal">Oysa değişkenimdir ben sadece ve yabanılımdır, her bakımdan bir dişiyimdir ve erdemli de değilimdir:</p>

  <p class="normal">Siz erkeklerin gözünde ‘derin’ ya da ‘sadık’ ya da ‘ebedi’ ya da ‘gizemli’ de olsa adım.</p>

  <p class="normal">Yine de siz erkekler hep kendi erdemlerinizi sunarsınız bize – ah siz erdemliler!”</p>

  <p class="normal">Bunun üzerine güldü inanılmaz kadın; ama ben asla inanmam onun gülüşüne, kendi hakkında kötü konuştuğunda.</p>

  <p class="normal">Ve kendi yabanıl bilgeliğimle baş başa kaldığımda dedi ki bana öfkeyle: “İstiyorsun, arzuluyorsun, seviyorsun, sırf bu yüzden övüyorsun yaşamı!”</p>

  <p class="normal">Handiyse ters bir yanıt verecek ve hakikati söyleyecektim bu öfkeliye; ve insan kendi bilgeliğine “hakikati söylemek”ten daha ters bir yanıt veremez.</p>

  <p class="normal">Böyledir işte üçümüzün ilişkisi. Yürekten sevdiğim, yaşamdır bir tek – ve sahiden, en çok da ondan nefret ettiğimde!</p>

  <p class="normal">Ama bilgeliğe iyi, çoğu kez fazlasıyla iyi davranışım: bana yaşamı bu kadar çok hatırlatmasındandır!</p>

  <p class="normal">Gözleri, gülüşü ve hatta oltasının altın kamışı bile benzer ona: birbirlerini bu kadar andırıyorlarsa ne gelir elimden?</p>

  <p class="normal">Bir defasında yaşam bana sorduğunda: Peki kimin nesidir şu bilgelik? diye – yanıt vermiştim gayretle: “Ah, evet! Bilgelik!</p>

  <p class="normal">İnsan susar ona, ve doymak bilmez, bakar örtülerin ardına, yakalamaya çalışır ağlarla.</p>

  <p class="normal">Güzel midir? Bilemem! Ama en kurnaz balıklar hâlâ onunla yakalanır.</p>

  <p class="normal">Değişken ve dik kafalıdır; çok görmüşümdür dudaklarını ısırdığını ve saçını ters yöne taradığını.</p>

  <p class="normal">Belki de kötü ve sahtedir, her bakımdan bir kadındır; ama kendisinden kötü söz ettiğinde, tam da o zaman baştan çıkarır genellikle.”</p>

  <p class="normal">Bunu yaşama söylediğimde, hınzırca güldü ve gözlerini yumdu. “Kimden söz ediyorsun sen?” dedi. “Benden mi yani?</p>

  <p class="normal">Eğer haklıysan bile, – bu söylenir mi böyle yüzüme karşı? Ama şimdi sen de kendi bilgeliğinden söz et!”</p>

  <p class="normal">Ah, sonra yeniden açtın gözlerini, ey sevgili yaşam! Ve ben sanki yine daldım dipsiz olana. –</p>

  <p class="normal"></p>

  <p class="normal">Böyle şarkı söyledi Zerdüşt. Ama dans bitip de kızlar gidince, hüzünlendi.</p>

  <p class="normal">“Güneş çoktan battı,” dedi sonunda; “çayır ıslak, ormandan geliyor serinlik.</p>

  <p class="normal">Yabancı biri var etrafımda ve düşünceli düşünceli bakıyor bana. Ne? Yaşıyor musun hâlâ, Zerdüşt?</p>

  <p class="normal">Neden? Niçin? Neyle? Nereye? Nerede? Nasıl? Budalalık değil mi hâlâ yaşıyor olmak? –</p>

  <p class="normal">Ah, dostlarım, akşamdır bana bunları sorduran. Bağışlayın hüznümü!</p>

  <p class="normal">Akşam oldu: Bağışlayın akşam oluşunu!”</p>

  <p class="normal"></p>

  <p class="normal">Böyle söyledi Zerdüşt.</p>

  <p class="ortayazi">* * *</p>
</body>
</html>
