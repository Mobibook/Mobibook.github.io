<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <meta content="urn:uuid:d2773f45-4d88-4bc5-b40f-c504d9c1fe16" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="h2baslik1" id="calibre_toc_66">Yedi Mühür</h2>

  <p class="ortayazi">(Ya da: Evet ve Amin Şarkısı)</p>

  <p class="h2baslik">1</p>

  <p class="normal">Bir kâhinsem ben ve kehanet ruhuyla doluysam, iki deniz arasındaki yüksek sırtta dolaşan,</p>

  <p class="normal">–geçmişle gelecek arasında ağır bir bulut gibi dolaşan – bu-naltıcı düzlüklere düşman ve yorgun düşmüş, ne ölebilen, ne de yaşayabilen her şeye düşman:</p>

  <p class="normal">Karanlık bağrında şimşek çakmaya hazır ve kurtarıcı ışığa hazır, şimşeklere gebe, Evet! diyen, Evet! diye gülen kâhin şimşek ışıklarına gebe: –</p>

  <p class="normal">– kutludur ama böylesi gebe olan! Ve sahiden, uzun süre ağır bir fırtına bulutu gibi asılı kalmalıdır dağın üstünde, bir gün geleceğin ışığını tutuşturacak olan! –</p>

  <p class="normal">Ah, nasıl olur da arzu duymazdım bengiliğe ve halkaların evlilik halkasına – yeniden gelişin halkasına!</p>

  <p class="normal">Henüz karşılaşmadım kendisinden çocuk sahibi olmak isteyeceğim kadınla, sevdiğim kadın değilse eğer o: çünkü seni seviyorum, ey bengilik!</p>

  <p class="normal">Çünkü seni seviyorum, ey bengilik!</p>

  <p class="ortayazi">* * *</p>

  <p class="h2baslik">2</p>

  <p class="normal">Öfkem mezarları parçaladıysa, sınır taşlarını yerinden oynattıysa ve eski levhaları kırıp ıssız uçurumlara yuvarladıysa:</p>

  <p class="normal">Alay edişim çürümüş sözcükleri üfleyip süpürdüyse ve bir süpürge gibi geldiyse haçlı örümceğe ve rüzgâr gibi süpürdüyse eski, küf kokulu mezar odalarını:</p>

  <p class="normal">Eski tanrıların gömüldükleri yerde neşeyle oturduysam, eskiden dünyaya kara çalanların anıtları yanında dünyayı kutsayarak, dünyayı severek oturduysam: –</p>

  <p class="normal">– çünkü kiliseleri ve tanrı mezarlarını bile severim, gökyüzü temiz gözlerle bunların tavanlarının çatlakları arasından bakıyorsa; hoşlanırım, kilise yıkıntıları arasında otlar ve gelincikler gibi oturmaktan –</p>

  <p class="normal">Ah, nasıl olur da arzu duymazdım bengiliğe ve halkaların evlilik halkasına – yeniden gelişin halkasına!</p>

  <p class="normal">Henüz karşılaşmadım kendisinden çocuk sahibi olmak isteyeceğim kadınla, sevdiğim kadın değilse eğer o: çünkü seni seviyorum, ey bengilik!</p>

  <p class="normal">Çünkü seni seviyorum, ey bengilik!</p>

  <p class="ortayazi">* * *</p>

  <p class="h2baslik">3</p>

  <p class="normal">Yaratıcı soluktan bir soluk geldiyse bana ve rastlantıları bile yıldız dansları başlatmaya zorlayan o ilahi zorunluluktan bir soluk geldiyse:</p>

  <p class="normal">Ardından eylemin uzun gürlemesinin uğultuyla, ama söz dinleyerek geldiği yaratıcı yıldırımın gülüşüyle güldüysem:</p>

  <p class="normal">Yeryüzünün tanrılar masasında tanrılarla zar attıysam, yeryüzü sarsıldı, kırıldı ve ateş ırmakları püskürdüyse bunun üzerine:–</p>

  <p class="normal">– çünkü bir tanrılar masasıdır yeryüzü; titrer yaratıcı yeni sözcüklerle ve tanrıların zar atışlarıyla:</p>

  <p class="normal">Ah, nasıl olur da arzu duymazdım bengiliğe ve halkaların evlilik halkasına – yeniden gelişin halkasına!</p>

  <p class="normal">Henüz karşılaşmadım kendisinden çocuk sahibi olmak isteyeceğim kadınla, sevdiğim kadın değilse eğer o: çünkü seni seviyorum, ey bengilik!</p>

  <p class="normal">Çünkü seni seviyorum, ey bengilik!</p>

  <p class="ortayazi">* * *</p>

  <p class="h2baslik">4</p>

  <p class="normal">İçinde her şeyin iyice karıştığı, o köpüklü, baharatlı karışımın testisinden kana kana içtiysem bir kez:</p>

  <p class="normal">Eğer elim uzaktakini en yakına döktüyse ve ateşi ruha, hazzı acıya ve en kötüyü en iyiye döktüyse:</p>

  <p class="normal">Ama kendim o kurtarıcı tuzun bir taneciğiysem, her şeyin o testide iyice karışmasını sağlayan:</p>

  <p class="normal">– çünkü iyiyi kötüyle birleştiren bir tuz vardır; ve en kötü bile baharatlandırılmaya ve iyice bir köpürtülmeye değer: –</p>

  <p class="normal">Ah, nasıl olur da arzu duymazdım bengiliğe ve halkaların evlilik halkasına – yeniden gelişin halkasına!</p>

  <p class="normal">Henüz karşılaşmadım kendisinden çocuk sahibi olmak isteyeceğim kadınla, sevdiğim kadın değilse eğer o: çünkü seni seviyorum, ey bengilik!</p>

  <p class="normal">Çünkü seni seviyorum, ey bengilik!</p>

  <p class="ortayazi">* * *</p>

  <p class="h2baslik">5</p>

  <p class="normal">Denizi seviyorsam ve denizin doğasında olan her şeyi, en çok da bana öfkeyle karşı çıktığında seviyorsam onu:</p>

  <p class="normal">Yelkenini keşfedilmemişe süren, arayan haz varsa içimde, bir denizci-hazzı varsa hazzımda:</p>

  <p class="normal">Eğer sevincim haykırıyorsa: “Kara gözden kayboldu – son zincirimi de attım şimdi –</p>

  <p class="normal">– sınırsız olan uğulduyor etrafımda, ta ötelerde parıldıyor mekân ve zaman, pekâlâ! Hadi bakalım! Yaşlı yürek!” – diye.</p>

  <p class="normal">Ah, nasıl olur da arzu duymazdım bengiliğe ve halkaların evlilik halkasına – yeniden gelişin halkasına!</p>

  <p class="normal">Henüz karşılaşmadım kendisinden çocuk sahibi olmak isteyeceğim kadınla, sevdiğim kadın değilse eğer o: çünkü seni seviyorum, ey bengilik!</p>

  <p class="normal">Çünkü seni seviyorum, ey bengilik!</p>

  <p class="ortayazi">* * *</p>

  <p class="h2baslik">6</p>

  <p class="normal">Erdemim bir dansçının erdemiyse ve sık sık iki ayağımla, altın-zümrüt coşkularla sıçrıyorsam:</p>

  <p class="normal">Kötülüğüm gülen bir kötülükse, gül tepeciklerinin ve zambak çitlerinin altına yerleşmişse:</p>

  <p class="normal">– çünkü her türlü kötü yan yanadır gülüşte, ama kutsanmış ve kurtarılmıştır kendi mutluluğu sayesinde: –</p>

  <p class="normal">Ve her ağırın hafif, her bedenin dansçı, her tinin kuş olması benim için A ve Z ise: ve sahiden, budur benim için A ve Z! –</p>

  <p class="normal">Ah, nasıl olur da arzu duymazdım bengiliğe ve halkaların evlilik halkasına – yeniden gelişin halkasına!</p>

  <p class="normal">Henüz karşılaşmadım kendisinden çocuk sahibi olmak isteyeceğim kadınla, sevdiğim kadın değilse eğer o: çünkü seni seviyorum, ey bengilik!</p>

  <p class="normal">Çünkü seni seviyorum, ey bengilik!</p>

  <p class="ortayazi">* * *</p>

  <p class="h2baslik">7</p>

  <p class="normal">Duru göğü gerdiysem üzerime ve kendi kanatlarımla uçtuysam kendi göğümde:</p>

  <p class="normal">Oynayarak yüzdüysem derin ışık uzaklıklarında ve geldiyse benim özgürlüğümün kuş-bilgeliği: –</p>

  <p class="normal">–kuş-bilgeliği der ki: “Bak, yukarısı yok, aşağısı yok! Bırak kendini sağa sola, dışarıya, geriye, ey hafif kişi! Şarkı söyle! Konuşma artık!</p>

  <p class="normal">– tüm sözcükler ağırlar için yapılmış değil midir? Hafiflere tüm sözcükler yalan söylemez mi? Şarkı söyle! Konuşma artık!” –</p>

  <p class="normal">Ah, nasıl olur da arzu duymazdım bengiliğe ve halkaların evlilik halkasına – yeniden gelişin halkasına!</p>

  <p class="normal">Henüz karşılaşmadım kendisinden çocuk sahibi olmak isteyeceğim kadınla, sevdiğim kadın değilse eğer o: çünkü seni seviyorum, ey bengilik!</p>

  <p class="normal">Çünkü seni seviyorum, ey bengilik!</p>

  <p class="ortayazi">* * *</p>
</body>
</html>
