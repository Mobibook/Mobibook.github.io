<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <meta content="urn:uuid:d2773f45-4d88-4bc5-b40f-c504d9c1fe16" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="h2baslik1" id="calibre_toc_65">Öteki Dans Şarkısı</h2>

  <p class="h2baslik">1</p>

  <p class="normal">“Gözlerinin içine baktım geçenlerde, ey yaşam: gece gözlerinde gördüm altının ışıltısını, – yüreğim durdu bu şehvetin karşısında:</p>

  <p class="normal">– Altın bir kayığın parıldadığını gördüm geceleyin sularda, batan, dalıp çıkan, yeniden parıldayan altın bir salıncak-kayığın!</p>

  <p class="normal">Dans için yanıp tutuşan ayaklarıma bir bakış attın, gülen, soran, eriyen bir salıncak-bakış:</p>

  <p class="normal">Sadece iki defa şıngırdattın parmak zilini küçük ellerinle – bak, dans etmek için yanıp tutuşan ayaklarım oynamaya başladı bile. –</p>

  <p class="normal">Topuklarım şahlandı, ayak parmaklarım kulak kesildi seni anlayabilmek için: ayak parmaklarıdır – bir dansçının kulakları!</p>

  <p class="normal">Sana doğru sıçradım: bunun üzerine geri kaçtın; ve bana doğru uzandı senin kaçan, uçan saçlarının dili!</p>

  <p class="normal">Senden ve yılanlarından uzağa sıçradım: sen çoktan duruyordun orada, yarı dönük, gözlerin arzu dolu.</p>

  <p class="normal">Eğri bakışlarla – eğri yollar öğrettin bana; eğri yolların üzerinde öğreniyor ayağım – sinsilik yapmayı!</p>

  <p class="normal">Yakından korkuyorum senden, uzaktan seviyorum seni; kaçışın çekiyor, arayışın itiyor beni: – acı çekiyorum, ama senin için hangi acıya seve seve katlanmam ki!</p>

  <p class="normal">Soğukluğun tutuşturuyor, nefretin baştan çıkarıyor, kaçışın bağlıyor, alayın – dokunuyor:</p>

  <p class="normal">– nefret etmeyen oldu mu senden, büyük bağlayıcı, sarmalayıcı, deneyici, arayıcı, bulucu kadın! Sevmeyen oldu mu seni, masum, sabırsız, aceleci, çocuk gözlü dişi günahkâr!</p>

  <p class="normal">Nereye çekiyorsun şimdi beni, seni örnek ve haşarı çocuk? Şimdi kaçıyorsun yine benden, seni tatlı yaramaz, seni nankör!</p>

  <p class="normal">Senin peşinden dans ediyorum, senin küçük izini takip ediyorum. Neredesin? Elini ver bana! Ya da bir parmağını yalnızca!</p>

  <p class="normal">Burada mağaralar ve çalılıklar var: yolumuzu şaşıracağız! – Dur! Kımıldama! Baykuşların ve yarasaların uçuştuğunu görmüyor musun?</p>

  <p class="normal">Seni baykuş! Seni yarasa! Benimle alay mı ediyorsun? Neredeyiz? Köpeklerden öğrendin böyle ulumayı ve havlamayı.</p>

  <p class="normal">Sevgiyle gösterdin bana beyaz küçük dişlerini, kem gözlerin lüle lüle perçemlerinden süzüyor beni!</p>

  <p class="normal">Dağda taşta yapılan bir danstır bu: avcıyım ben, – köpeğim mi, yoksa ceylanım mı olacaksın benim?</p>

  <p class="normal">Şimdi gel yanıma! Ve hızlı davran, muzip hoppa seni! Şimdi yukarıya! Ve öbür yana! – Aman! Kendim düştüm sıçrarken!</p>

  <p class="normal">Ah, seni kibirli, gör yere uzandığımı ve merhamet dilendiğimi! Seninle birlikte – daha sevimli yollardan yürümek isterim!</p>

  <p class="normal">– sessiz, rengârenk ağaçlıkların arasından geçen, sevimli yollardan! Ya da orada, göl boyunca: orada yüzer ve dans eder altın balıklar!</p>

  <p class="normal">Yoruldun mu şimdi? Öbür tarafta koyunlar ve akşam kızıllıkları var: güzel değil midir uyumak çobanlar kaval çalarken?</p>

  <p class="normal">O kadar yorgunsun demek? Taşıyayım seni, sen sadece indir kollarını! Susadıysan – elbette var içecek bir şeylerim, ama ağzın içmek istemiyor! –</p>

  <p class="normal">– Hey bu lanetli çevik, kıvrak yılan ve sürüngen cadı! Nereye kayboldun? Ama yüzümde hissediyorum elimin bıraktığı iki beneği ve kırmızı lekeyi!</p>

  <p class="normal">Sahiden yoruldum her zaman senin koyun gibi çobanın olmaktan! Seni cadı, şimdiye dek ben şarkı söyledim sana, bundan sonra sen bana – haykıracaksın!</p>

  <p class="normal">Benim kırbacımın ritmine göre dans edeceksin ve haykıracaksın! Kırbacı unutmadım değil mi? – Hayır! – ”</p>

  <p class="ortayazi">* * *</p>

  <p class="h2baslik">2</p>

  <p class="normal">Bunun üzerine yanıt verdi yaşam bana ve bu sırada tıkadı narin kulaklarını:</p>

  <p class="normal"></p>

  <p class="normal">“Ey Zerdüşt! Kırbacını öyle korkunç şaklatma! Biliyorsun ya: Gürültü düşünceleri öldürür, – ve az önce aklıma nazlı düşünceler geldi.</p>

  <p class="normal">İkimizden de ne iyilik gelir ne de kötülük, iyinin ve kötünün ötesinde bulduk adacığımızı ve yeşil çayırımızı – sadece ikimiz! Sırf bu yüzden bile iyi geçinmeliyiz!</p>

  <p class="normal">Ve birbirimizi yürekten sevmesek bile –, öfkelenmek mi gerekir, yürekten sevmeyince?</p>

  <p class="normal">Biliyorsun sana karşı iyi olduğumu, hatta zaman zaman fazlasıyla iyi: ve bunun nedeninin de senin bilgeliğini kıskanışım olduğunu. Ah, bilgelik denen bu çılgın yaşlı kadını!</p>

  <p class="normal">Günün birinde bilgeliğin kaçıp giderse senden, ah! Benim sevgim de kaçıp gider senden.” –</p>

  <p class="normal"></p>

  <p class="normal">Bundan sonra düşünceli düşünceli bakındı yaşam etrafına ve şunları söyledi usulca: “Ey Zerdüşt, yeterince sadık değilsin bana!</p>

  <p class="normal">Uzun zamandır, söylediğin kadar sevmiyorsun beni; biliyorum, çok geçmeden terk etmeyi düşünüyorsun beni.</p>

  <p class="normal">Eski, ağır mı ağır, homurtulu bir çan vardır: geceleyin senin mağarana kadar çıkar homurtusu:</p>

  <p class="normal">– duyunca bu gece yarısı çanının saati vurduğunu, saat bir ile on iki arasında düşünürsün bunu –</p>

  <p class="normal">– biliyorum, ey Zerdüşt çok geçmeden terk etmeyi düşünüyorsun beni!” –</p>

  <p class="normal">“Evet,” diye yanıt verdim tereddütle, “ama sen de biliyorsun bunu.” – Sonra bir şeyler fısıldadım kulağına, dağınık sarı, budala saç püsküllerinin ortasına.</p>

  <p class="normal">“Demek biliyorsun bunu, ey Zerdüşt? Kimse bilmez bunu.” – –</p>

  <p class="normal"></p>

  <p class="normal">Sonra birbirimize baktık, yeşil çayırı seyrettik, serin akşam çökmek üzereydi üstüne ve ağladık birlikte. – Ama o sırada yaşamı, tüm bilgeliğimi sevdiğimden daha çok seviyordum. –</p>

  <p class="normal"></p>

  <p class="normal">Böyle söyledi Zerdüşt.</p>

  <p class="ortayazi">* * *</p>

  <p class="ortayazi"></p>

  <p class="h2baslik">3</p>

  <p class="ortayazi">Bir!</p>

  <p class="normal">Ey insan! Kulak ver!</p>

  <p class="ortayazi">İki!</p>

  <p class="normal">Derin gece yarısı ne söyler?</p>

  <p class="ortayazi">Üç!</p>

  <p class="normal">“Uyudum, uyudum –,</p>

  <p class="ortayazi">Dört!</p>

  <p class="normal">“Uyandım derin rüyalardan: –</p>

  <p class="ortayazi">Beş!</p>

  <p class="normal">“Derindir dünya,</p>

  <p class="ortayazi">Altı!</p>

  <p class="normal">“Daha derindir, gündüzün düşündüğünden.</p>

  <p class="ortayazi">Yedi!</p>

  <p class="normal">“Derindir acısı–,</p>

  <p class="ortayazi">Sekiz!</p>

  <p class="normal">“Haz – daha derindir yürek acısından:</p>

  <p class="ortayazi">Dokuz!</p>

  <p class="normal">“Acı der ki: Git ve bit!</p>

  <p class="ortayazi">On!</p>

  <p class="normal">“Oysa tüm hazların istediği bengilik –,</p>

  <p class="ortayazi">On bir!</p>

  <p class="normal">“– Derin mi derin bengilik!”</p>

  <p class="ortayazi">On iki!</p>

  <p class="ortayazi">* * *</p>
</body>
</html>
