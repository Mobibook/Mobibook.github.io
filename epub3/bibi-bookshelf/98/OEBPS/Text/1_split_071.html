<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <meta content="urn:uuid:d2773f45-4d88-4bc5-b40f-c504d9c1fe16" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="h2baslik1" id="calibre_toc_69">Krallarla Konuşma</h2>

  <p class="h2baslik">1</p>

  <p class="normal">Zerdüşt dağlarda ve ormanında yürüyüşe çıkalı henüz bir saat olmamıştı ki, ansızın tuhaf bir geçit alayı gördü. Tam da inmek istediği yoldan iki kral geliyordu yürüyerek, taçlarla ve erguvan rengi kemerlerle süslenmişlerdi ve flamingo kuşları gibi rengârenktiler: yüklü bir eşeği de önlerinden güdüyorlardı. Zerdüşt şaşkınlıkla, “Bu krallar da ne arıyor benim ülkemde?” diye sordu yüreğine ve çabucak bir çalılığın arkasına saklandı. Ama krallar onun yanına kadar yaklaşınca, kendi kendine konuşan biri gibi alçak sesle, “Tuhaf! Tuhaf! Bir anlam veremedim ben buna! İki kral görüyorum – ve sadece bir eşek!”</p>

  <p class="normal">Bunun üzerine krallar durdular, gülümsediler ve önce sesin geldiği yöne doğru, sonra da birbirlerine baktılar. “Böyle şeyler bizim orada da akıldan geçirilir,” dedi sağdaki kral, “ama dile getirilmez.”</p>

  <p class="normal">Soldaki kral ise omuz silkip şu yanıtı verdi: “Herhalde bir keçi çobanı olmalı bu. Ya da uzun süredir kayaların, ağaçların arasında yaşayan bir münzevi. Toplumun dışında kalmak terbiyeyi de bozar.”</p>

  <p class="normal">“Terbiye mi?” diye buruk bir karşılık verdi öteki kral hiddetle. “Biz neden kaçıyoruz ki? Terbiye’den değil mi? Bizim seçkin toplumumuzun terbiyesinden değil mi?</p>

  <p class="normal">Sahiden, münzevilerin ve keçi çobanlarının arasında yaşamayı altın yaldızlı, sahte, fazlasıyla süslenmiş ayaktakımının arasında yaşamaya tercih ederim – kendine ‘seçkin toplum’ dese bile,</p>

  <p class="normal">– kendine ‘asiller sınıfı’ dese bile. Ama orada her şey, en başta da kan sahtedir ve çürümüştür, eski kötü hastalıklar ve daha da beter şifacılar sayesinde.</p>

  <p class="normal">Benim için bugün en iyisi ve en sevgilisi sağlıklı bir köylüdür, kaba, kurnaz, inatçı, dayanıklı: en asil tür budur günümüzde.</p>

  <p class="normal">Köylü bugün en iyisidir; ve köylü – tarzı egemen olmalı! Oysa burası ayaktakımının ülkesi – artık hiçbir şey kandıramaz beni. Ayaktakımıysa: keşmekeş demektir.</p>

  <p class="normal">Ayaktakımı-keşmekeşi: her şey her bakımdan iç içe geçmiştir orada, aziz ve üçkâğıtçı, beyzade ve Yahudi, Nuh’un gemisindeki her türlü hayvan.</p>

  <p class="normal">Terbiye! Her şey sahte ve çürüktür bizde. Saygı denen şey kalmadı kimsede: bundan kaçıyoruz biz de işte. Tatlı sırnaşık köpekler bunlar, palmiye yapraklarını altınla kaplıyorlar.</p>

  <p class="normal">Bu tiksintiden boğulacak gibi oluyorum, biz krallar bile sahteleştik, atalarımızın eski sararmış şatafatını üzerimize takarak kılığımızı değiştirdik, en aptallar ve en kurnazlar için, iktidar bezirgânlığı yapan herkes için müzelik eski paralara benzedik!</p>

  <p class="normal">En öndekiler değiliz biz – yine de öyle görünmeliyiz: sonunda bıktık ve tiksindik artık bu sahtekârlıktan.</p>

  <p class="normal">Ayaktakımından uzak durduk, tüm bu çığırtkanlardan, eli kalemli yapışkan sineklerden, tüccar-kokusundan, hırs-küplerinden, kokuşmuş ağızlardan –: lanet olsun, ayaktakımı arasında yaşamaya.</p>

  <p class="normal">Lanet olsun, ayaktakımına baş olmaya! Ah, tiksinti! Tiksinti! Tiksinti! Ne önemi var ki artık biz kralların?” –</p>

  <p class="normal">“Eski hastalığın ele geçiriyor seni,” dedi bu sırada soldaki kral, “tiksinti ele geçiriyor seni zavallı kardeşim. Ama biliyorsun ki, birisi dinliyor bizi.”</p>

  <p class="normal">Bu konuşmaları gözlerini dört açmış, can kulağıyla dinleyen Zerdüşt hemen doğruldu, saklandığı yerden çıkarak kralların karşısına geçti ve şöyle konuşmaya başladı:</p>

  <p class="normal">“Zerdüşt’tür ey krallar sizi dinleyenin, sizi seve seve dinleyenin adı.</p>

  <p class="normal">Zerdüşt’üm ben, bir zamanlar şöyle demiştim: ‘Ne önemi var ki artık kralların!’ Bağışlayın beni ama çok sevindim, ‘Ne önemi var ki artık biz kralların!’ dediğinizde.</p>

  <p class="normal">Ama burası benim ülkem ve benim egemenlik alanım: siz ne arıyorsunuz ki benim ülkemde? Belki de benim aradığımı buldunuz yolda; yani daha yüce insanı.”</p>

  <p class="normal">Krallar bu sözleri duyunca, göğüslerini yumrukladılar ve tek bir ağızdan konuştular: “Tanındık!</p>

  <p class="normal">Bu sözlerin kılıcıyla parçaladın yüreğimizin en koyu karanlığını. Keşfettin sıkıntımızı! Çünkü bak: Biz de daha yüce insanı bulmak için düştük yollara –</p>

  <p class="normal">– bizden daha yüce olan insanı: biz kral olsak bile. Ona götürüyoruz bu eşeği. Daha yüce insan yeryüzünde de en yüce efendi olmalı.</p>

  <p class="normal">Tüm insanların kaderleri içinde, yeryüzünün güçlülerinin aynı zamanda en öndeki insanlar olmayışından daha kötüsü yoktur. Bu yüzden her şey yanlış olur, ters gider ve korkunçlaşır.</p>

  <p class="normal">Hele ki yeryüzünün güçlülerinin en gerideki insanlar ve insandan çok hayvan olmaları durumunda: ayaktakımının fiyatı artar da artar ve sonunda ayaktakımının erdemi şöyle der: ‘Bakın, benden başka erdem yok!’”</p>

  <p class="normal">“Ne duyuyor kulaklarım?” diye yanıtladı Zerdüşt; “Bu ne bilgelik böyle, krallardaki! Coşkuya kapıldım ve sahiden, buna bir uyak düşmek istedi canım: –</p>

  <p class="normal">– herkesin kulaklarına göre bir uyak olmasa bile. Çok oldu uzun kulakları dikkate almayı unutalı. Pekâlâ! Hadi bakalım!</p>

  <p class="normal">(Ama bu sırada eşek de söze karıştı ve açık açık ve kötü niyetle İ-A diye anırdı.)</p>

  <p class="normal">Bir zamanlar – sanırım, Milat’ın ilk yılında –</p>

  <p class="normal">Kâhin kadın konuşmuş, şarap içmeden sarhoş olup da:</p>

  <p class="normal">‘Yazık, ters gidiyor işler şimdi!</p>

  <p class="normal">Çöküyoruz! Çöküyoruz! Dünya yerin dibine indi!</p>

  <p class="normal">Roma orospu olup çıktı, hatta kerhaneye benzedi,</p>

  <p class="normal">Roma’nın Sezar’ı hayvanlaştı, Tanrı ise, – oldu bir Yahudi!’”</p>

  <p class="ortayazi">* * *</p>

  <p class="h2baslik">2</p>

  <p class="normal">Zerdüşt’ün bu manzumesi kralların hoşuna gitti; ama sağdaki kral şöyle dedi: “Ey Zerdüşt, ne iyi ettik de seni görmek için yola çıktık!</p>

  <p class="normal">Düşmanların kendi aynalarında gösterdiler senin imgeni bize: orada bir şeytanın suratıyla ve alaycı bir gülüşle bakıyordun; bu yüzden korktuk senden.</p>

  <p class="normal">Ama ne çare! Yine de durmadan batıyordu sözlerin kulaklarımıza ve yüreğimize. Sonunda dedik ki: Ne önemi var onun dış görünüşünün!</p>

  <p class="normal">Dinlemeliyiz onu, ‘Barışı sevmelisiniz yeni savaşların aracı niyetine ve kısa süren barışı uzunundan daha çok sevmelisiniz’ diye öğreteni!</p>

  <p class="normal">Hiç kimse böyle savaşçı sözler etmemişti şimdiye dek: ‘İyi nedir? Cesur olmak iyidir. İyi bir savaş her davayı kutsallaştırandır.’</p>

  <p class="normal">Ey Zerdüşt, atalarımızın kanı coşuyordu damarlarımızda böylesi sözleri işittikçe: bir ilkbaharın konuşması gibiydi bu eski şarap fıçılarına.</p>

  <p class="normal">Kılıçlar kırmızı lekeli yılanlar gibi birbirlerine dolandıklarında atalarımız memnundu hayatlarından; barışın tüm güneşleri onlara dermansız ve ılık gelirdi, uzun süren barıştan ise utanırlardı.</p>

  <p class="normal">Nasıl da iç çekerlerdi, atalarımız, duvarda tertemiz parlayan kılıçları kurumuş gördüklerinde! Bu kılıçlar gibi susarlardı savaşa. Çünkü kan içmek ister bir kılıç ve parıldar arzuyla.” – –</p>

  <p class="normal">– Krallar atalarının mutluluğundan böyle gayretle söz ederlerken, Zerdüşt onların gayretiyle alay etmek için büyük bir isteğe kapıldı: çünkü karşısında duranların yaşlı ve kibar yüzleriyle çok barışçıl krallar oldukları apaçık belliydi. Ama Zerdüşt kendini tuttu. “Pekâlâ!” dedi, “Oraya çıkar bu yol, oradadır Zerdüşt’ün mağarası; ve uzun bir akşamı olacak bugünün! Ama şimdi bir yardım çığlığı çok acele çağırıyor beni sizden uzağa.</p>

  <p class="normal">Krallar orada oturup beklemek isterlerse, bu şeref verir mağarama: ama uzun süre beklemeniz gerekecek elbette!</p>

  <p class="normal">Neyse! Ne fark eder! Bugün beklemenin en iyi öğrenildiği yer saraylar değil mi? Kralların ellerinde kalan biricik erdemlerine de – bekleye-bilmek denmiyor mu bugün?”</p>

  <p class="normal"></p>

  <p class="normal">Böyle söyledi Zerdüşt.</p>

  <p class="ortayazi">* * *</p>
</body>
</html>
