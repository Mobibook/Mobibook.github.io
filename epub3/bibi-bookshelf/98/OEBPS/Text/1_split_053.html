<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <meta content="urn:uuid:d2773f45-4d88-4bc5-b40f-c504d9c1fe16" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="h2baslik1" id="calibre_toc_52">Hayal ve Bilmece Üzerine</h2>

  <p class="h2baslik">1</p>

  <p class="normal">Zerdüşt’ün gemide olduğu haberi gemiciler arasında yayılınca, – çünkü onunla birlikte, mutlu adalardan gelen bir adam da binmişti gemiye – büyük bir merak ve beklenti doğdu gemidekiler arasında. Ama Zerdüşt iki gün boyunca sustu; üzüntüden buz kesti, kulağını kapadı, ne bakışlara ne de sorulara karşılık verdi. İkinci günün akşamında susmaya devam etse de kulaklarını yeniden açtı dış dünyaya: Çünkü duyulması gereken çok tehlikeli ve çok tuhaf şeyler oluyordu uzaklardan gelip daha da uzaklara giden bu gemide. Ama Zerdüşt çok uzaklara yolculuk eden ve tehlikesiz yaşamak istemeyen herkesin dostuydu. Bakın hele! Sonunda çözüldü dili Zerdüşt’ün dinleye dinleye ve eridi yüreğinin buzları: – bunun üzerine şöyle konuşmaya başladı:</p>

  <p class="normal"></p>

  <p class="normal">Size, cesurca arayanlara, deneyenlere ve marifetli yelkenlerle korkunç denizlere açılan herkese, –</p>

  <p class="normal">size, bilmece-sarhoşlarına, alacakaranlık-mutlularına, ruhları flüt sesiyle baştan çıkıp da bütün uçurumlara kendi ayaklarıyla gidenlere:</p>

  <p class="normal">– çünkü titrek ellerle bir ipi yakalamak istemezsiniz siz; ve bilmeceyi çözebildiğiniz zaman sonuç çıkarmaktan nefret edersiniz –</p>

  <p class="normal">sadece size anlatıyorum gördüğüm bilmeceyi – en yalnız kişinin hayalini. –</p>

  <p class="normal">Kederle yürüdüm geçenlerde ceset renkli alacakaranlığın içinden, – kederle ve kaskatı, dudaklarımı ısırarak. Birden fazla güneş battı ardımda.</p>

  <p class="normal">İnatla taşların arasından yükselen bir patika, ne bir bitkinin ne de bir çalının artık yüz verdiği, sinsi, yalnız bir patika; bir dağ yolu çıtırdıyordu ayaklarımın inadı altında.</p>

  <p class="normal">Çakılların alaycı çatırtısı üzerinde sessizce ilerleyerek, kendisini kaydıran taşı ezerek yol alıyordu ayaklarım yukarıya.</p>

  <p class="normal">Yukarıya: – onları aşağıya çeken tine inat, onları uçuruma doğru çeken ağırlığın tinine inat, benim şeytanıma ve can düşmanıma inat.</p>

  <p class="normal">Yukarıya: – üzerimde oturduğu halde o, yarı cüce, yarı köstebek; kötürüm ve kötürüm eden; kulağıma kurşun, beynimeyse kurşun damlası gibi düşünceler akıtan.</p>

  <p class="normal">“Ey Zerdüşt,” diye fısıldadı alay edercesine tane tane, “sen bilgelik taşı! Yükseğe fırlattın kendini, ama fırlatılan her taşın vardır bir – düşüşü!</p>

  <p class="normal">Ey Zerdüşt, sen bilgelik taşı, sen sapan taşı, sen yıldızları-parçalayan! Öyle yükseğe fırlattın ki kendini – ama fırlatılan her taşın – vardır bir düşüşü!</p>

  <p class="normal">Kendine ve kendini taşlamaya mahkûmsun: ey Zerdüşt, uzaklara attın taşı – ama senin üstüne düşecek o geriye!”</p>

  <p class="normal">Bunun üzerine sustu cüce; uzun sürdü bu suskunluk. Ama onun suskunluğu bunalttı beni; sahiden böyle iki kişiyken bir başına olduğundan daha yalnızdır insan!</p>

  <p class="normal">Tırmandım, tırmandım, rüya gördüm, düşündüm – ama tüm bunlar bunalttı beni. Çektiği acıdan bitkin düşen ve kötü bir rüyayla yeniden uykusundan uyanan bir hasta gibiydim. –</p>

  <p class="normal">Ama cesaret adını verdiğim bir şey var bende: şimdiye kadar içimdeki her türlü sıkıntıyı öldürmüştür o. Sonunda bu cesaret durdurdu ve konuşturdu beni: “Cüce! Ya sen! Ya da ben!” –</p>

  <p class="normal">Cesarettir en iyi öldürücü, – saldıran cesaret: çünkü bir zafer çığlığı vardır her saldırıda.</p>

  <p class="normal">Ama insan en cesur hayvandır: cesaretiyle yenmiştir her hayvanı – zafer çığlıklarıyla yenmiştir her acıyı; ama insanın acısı en derin acıdır.</p>

  <p class="normal">Cesaret uçurumun kenarındaki baş dönmesini de öldürür: insanın uçurum kenarında durmadığı bir yer oldu mu ki? Görmek bile – uçurumları görmek değil midir?</p>

  <p class="normal">En iyi yıkıcıdır cesaret: merhameti de yıkar. Ama en derin uçurumdur merhamet: insan ne denli derinine bakarsa yaşamın, o denli derinden görür acıyı.</p>

  <p class="normal">Oysa en iyi yıkıcıdır cesaret, saldıran cesaret: ölümü bile yıkar, çünkü der ki: “Bu muydu yaşam? Pekâlâ! Yeni baştan!”</p>

  <p class="normal">Böyle bir sözde pek büyük bir zafer çığlığı vardır. Kulakları olan işitsin. –</p>

  <p class="ortayazi">* * *</p>

  <p class="h2baslik">2</p>

  <p class="normal">“Dur! Cüce!” dedim. “Ya ben! Ya da sen! Ama daha güçlü olan benim ikimizin arasında –: Benim dipsiz düşüncemi bilmiyorsun! Ona – katlanamazsın sen!” –</p>

  <p class="normal">Bunun üzerine beni hafifleten bir şey oldu: çünkü cüce sırtımdan atladı, meraklı! Ve önümdeki bir taşın üstüne oturdu. Oysa önünde durduğumuz tam da bir geçitti.</p>

  <p class="normal">“Şu geçide bak! Cüce!” diye sürdürdüm konuşmamı. “İki yüzü var bunun, iki yol birleşiyor burada: bugüne dek hiç kimse gitmedi bu yolların sonuna kadar.</p>

  <p class="normal">Geriye uzanan bu uzun sokak: bir sonsuzluk barındırıyor. Ve ileriye uzanan şu uzun sokak – o da başka bir sonsuzluk.</p>

  <p class="normal">Çatışıyor birbiriyle bu yollar; adeta kafa kafaya çarpışıyorlar: – ve burada, bu geçitte birleşiyorlar. Geçidin adı yazılı yukarıda: ‘An.’</p>

  <p class="normal">Ama kişi bu yollardan birini izlerse – hep daha öteye ve daha uzağa giderse: inanır mısın cüce, bu yolların sonsuza dek ayrı düşeceğine?”</p>

  <p class="normal">“Düz olan her şey yalandır,” diye homurdandı cüce, aşağılamayla. “Her hakikat eğri büğrüdür, zamanın kendisi de bir çemberdir.”</p>

  <p class="normal">“Sen, ağırlığın tini!” dedim öfkeyle, “Hafife alma bunu! Oturduğun yerde bırakırım seni yoksa, kötürüm bacaklı – ben taşıdım seni yukarıya!</p>

  <p class="normal">Bak bu ana! diye konuştum yeniden. Bu geçitten uzun, sonsuz bir sokak gider geriye: ardımızda bir sonsuzluk vardır.</p>

  <p class="normal">Yürüyebilen ne varsa, bir kez olsun geçmiş olması gerekmez mi bu sokaktan? Olabilen her şeyin bir kez olsun olmuş, yapılmış, olup bitmiş olması gerekmez mi?</p>

  <p class="normal">Her şey zaten bir kez olmuşsa: sen ne dersin cüce, bu âna? Bu geçidin de daha önce var olmuş olması gerekmez mi?</p>

  <p class="normal">Ve böylelikle tüm şeyler birbirine sıkı sıkıya kenetlenmiş değil midir, bu anın tüm gelecek şeyleri gerektirmesi gibi? Bu yüzden – – kendisini de?</p>

  <p class="normal">Çünkü yürüyebilen her şey: bu uzun yoldan ileriye doğru – yürümek zorundadır bir kez daha! –</p>

  <p class="normal">Ve ay ışığında sürünen şu ağırkanlı örümcek ve bu ay ışığının kendisi, geçitteki ben ve sen fısıldaşırken, ebedi şeyler hakkında fısıldaşırken – hepimiz de daha önce burada bulunmuş olmalı değil miyiz?</p>

  <p class="normal">– ve yeniden gelmek ve o öteki yoldan yürümek, ileriye, önümüzdeki bu uzun, tüyler ürpertici yola – ebediyen yeniden gelmek zorunda değil miyiz? –”</p>

  <p class="normal">Böyle konuştum sesimi gitgide alçaltarak: çünkü korkuyordum kendi düşüncelerimden ve art düşüncelerimden. Bu sırada, ansızın bir köpeğin ulumasını işittim çok yakından.</p>

  <p class="normal">Hiç duymuş muydum bir köpeğin böyle uluduğunu? Zihnim geriye uzandı. Evet! Henüz bir çocukken, en uzakta kalan çocukluğumda:</p>

  <p class="normal">– o zaman duymuştum bir köpeğin böyle uluduğunu. Gör-müştüm de onu; kabarmış, başı yukarıda, titreyerek, köpeklerin de hayaletlere inandığı ıssız saatinde gecenin:</p>

  <p class="normal">– içim sızlamıştı. Dolunay ölüm gibi suskun, henüz görün-müştü evin üzerinde; sessizce duruyordu, yuvarlak bir kor, – sessizce düz damın üzerinde – sanki yabancı bir mülkün üzerinde durur gibi: –</p>

  <p class="normal">bu yüzden dehşete kapılmıştı köpek o zamanlar: çünkü köpekler hırsızlara ve hayaletlere inanırlar. Böyle bir ulumayı duyduğumda bir kez daha sızladı içim.</p>

  <p class="normal">Nereye gitmişti şimdi cüce? Ve geçit? Ve örümcek? Ve tüm fısıltılar? Rüya mı görmüştüm? Uyanmış mıydım? En vahşi yalıyarların arasında buldum kendimi ansızın, yalnız, ıssız, en ıssız ay ışığında.</p>

  <p class="normal">Ama orada bir insan yatıyordu! Ve şurada! Köpek sıçrayarak, kabararak, inleyerek – şimdi görmüştü geldiğimi – bunun üzerine yeniden ulumaya başladı, haykırdı: – hiç duymuş muydum bir köpeğin böyle imdat istercesine bağırdığını?</p>

  <p class="normal">Sahiden, buna benzer bir şey hiç görmemiştim daha önce. Genç bir çoban gördüm, kıvranan, boğulur gibi kasılan, yüzü gözü çarpılmış, ağzından siyah bir yılan sarkan.</p>

  <p class="normal">Hiç bu kadar tiksinti ve sapsarı bir korku görmüş müydüm bir yüzde? Uyumuştu herhalde. Bu sırada süzülmüştü yılan boğazından içeriye – oraya geçirmişti dişlerini.</p>

  <p class="normal">Elim çekip durdu yılanı: – nafile! Çekip alamadı yılanı boğazından. Bunun üzerine bir ses bağırdı içimden: “Isır onu, ısır onu!</p>

  <p class="normal">Kafasını kopar! Isır onu!” – böyle bağırdı içimden, korkum, nefretim, tiksintim, merhametim, iyi ve kötü her şeyim bağırdı bir çığlıkla içimden. –</p>

  <p class="normal">Siz, çevremdeki soğukkanlılar! Arayanlar, deneyenler ve marifetli yelkenlerle keşfedilmemiş denizlere açılanlar! Siz bilmeceleri-sevenler!</p>

  <p class="normal">Hadi çözün, bir zamanlar gördüğüm bu bilmeceyi, hadi yorumlayın bana en yalnız kişinin hayalini!</p>

  <p class="normal">Çünkü bir hayal ve bir öngörüydü o: – ne görmüştüm o sıralar, o benzetmede? Kimdir o, henüz gelmesi gereken?</p>

  <p class="normal">Kimdir o, boğazına yılan giren çoban: Kimdir boğazından içeri en ağır, en kara şeyin sürüneceği insan?</p>

  <p class="normal">– Neyse ki çoban, bağırışımın öğütlediği gibi ısırdı; sağlam dişlerle ısırdı! Çok uzaklara tükürdü yılanın başını – ve fırladı yerinden. –</p>

  <p class="normal">Bir çoban değildi, insan değildi artık – dönüşmüş, ışık içinde, gülen biriydi! Yeryüzünde hiçbir insan gülmemişti onun güldüğü gibi!</p>

  <p class="normal">Ah, kardeşlerim, bir insan gülüşü olmayan bir gülüş işittim – – şimdi bir susuzluk kemiriyor içimi, hiçbir zaman dinmeyecek bir özlem.</p>

  <p class="normal">Bu gülüşe duyduğum özlem kemiriyor içimi: ah, nasıl olur da hâlâ katlanırım yaşamaya! Nasıl dayanırım şimdi ölmeye! –</p>

  <p class="normal"></p>

  <p class="normal">Böyle söyledi Zerdüşt.</p>

  <p class="ortayazi">* * *</p>
</body>
</html>
