<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <meta content="urn:uuid:d2773f45-4d88-4bc5-b40f-c504d9c1fe16" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="h2baslik1" id="calibre_toc_62">Eski ve Yeni Levhalar Üzerine</h2>

  <p class="h2baslik">1</p>

  <p class="normal">Burada oturuyor ve bekliyorum, etrafımda eski kırık levhalar ve yarısı yazılı yeni levhalar. Ne zaman gelecek benim saatim?</p>

  <p class="normal">– Aşağıya inişimin, batışımın saati: çünkü bir kez daha insanların arasına karışmak istiyorum.</p>

  <p class="normal">İşte bekliyorum şimdi: önce benim saatimin geldiğinin işaretleri gelmeli bana, – yani güvercin sürüsüyle birlikte gülen aslan.</p>

  <p class="normal">Bu arada, zamanı olan birisi olarak konuşuyorum kendime. Hiç kimse yeni bir şey anlatmıyor bana: bu yüzden anlatıyorum kendi kendime. –</p>

  <p class="ortayazi">* * *</p>

  <p class="h2baslik">2</p>

  <p class="normal">İnsanların arasına geldiğimde, eski bir kibrin üstünde oturuyorlardı: hepsi de insan için neyin iyi ve neyin kötü olduğunu çok zamandır bildiklerini sanıyordu.</p>

  <p class="normal">Erdem hakkında her türlü konuşma eski, bıktırıcı bir konu gibi geliyordu hepsine; ve iyi uyumak isteyen, uyumaya gitmeden önce “iyi” ve “kötü”den söz ediyordu.</p>

  <p class="normal">Bu uykuculuğu bozdum onlara şunu öğrettiğimde: neyin iyi neyin kötü olduğunu henüz hiç kimse bilmiyor: – yaratıcı kişi dışında!</p>

  <p class="normal">– Ama o, insanlara hedef yaratan ve yeryüzüne anlamını ve geleceğini verendir: Ancak o yaratacaktır, iyi ve kötü olanı.</p>

  <p class="normal">Tüm eski kürsüleri devirmelerini istedim onlardan ve o eski kibrin oturduğu yeri; büyük erdem ustalarına, azizlere, şairlere ve dünya-kurtarıcılarına gülmelerini istedim.</p>

  <p class="normal">Karamsar bilgelerine gülmelerini istedim onlardan, kapkara bir korkuluk gibi yaşam ağacının üstüne oturanlara da.</p>

  <p class="normal">Onların mezarlığında kendi ayağımla yattım akbabaların ve leş kargalarının altına – ve güldüm tüm geçmişlerine ve geç-mişlerinin dağılmış, çürümüş heybetine!</p>

  <p class="normal">Sahiden, tövbe vaizleri ve deliler gibi öfkeyle ve hiddetle bağırdım, onların tüm büyüklerine ve küçüklerine, – en iyilerinin bu kadar küçük oluşuna! En kötülerinin bu kadar küçük oluşuna! – bu yüzden güldüm.</p>

  <p class="normal">Bilge özlemim bağırdı ve güldü içimden, dağlarda doğan, yabanıl bir bilgelik sahiden – benim kanatları uğultulu büyük özlemim.</p>

  <p class="normal">Ve çoğu zaman kapıp götürdü beni, yukarılara ve uzaklara, kahkahanın tam ortasına; bunun üzerine uçtum gerçekten bir ok gibi, güneş sarhoşluğunun coşkusuyla ürpererek:</p>

  <p class="normal">– henüz hiçbir düşte görülmemiş uzak geleceklere doğru, hiçbir ressamın hayal edemediği kadar sıcak güneylere doğru: dans eden tanrıların giysilerinden utandıkları yere doğru: –</p>

  <p class="normal">– benzetmelerle konuştuğum ve şairler gibi aksayıp kekelediğim için: ve utanıyorum doğrusu, hâlâ şair olmam gerektiği için! –</p>

  <p class="normal">Tüm oluşun bana tanrıların dansı ve tanrıların haşarılığı gibi göründüğü yerde ve dünyanın kendi başına bırakılıp, kabına sığmayarak kendi içine sığındığı yerde: –</p>

  <p class="normal">– birçok tanrının sonsuz bir kaçışı ve tekrar kendini arayışı olarak, birçok tanrının mutluluk içinde kendiyle çelişmesi ve tekrar birbirine kulak vermeleri ve birbirine ait olmaları olarak: –</p>

  <p class="normal">Tüm zamanın bana anlarla mutlu bir alay etme gibi göründüğü, zorunluluğun özgürlüğün kendisi olduğu, özgürlüğün kendi dikenleriyle mutluluk içinde oynadığı yerde: –</p>

  <p class="normal">Eski şeytanımı ve amansız düşmanımı tekrar bulduğum yerde, ağırlığın tinini ve onun tüm yarattıklarını, zorlamayı, kuralları, sıkıntıyı ve sonucu ve amacı ve istemi ve iyiyi ve kötüyü tekrar bulduğum yerde: –</p>

  <p class="normal">Çünkü üzerinde dans edilecek, dans edip geçilecek bir şey olması gerekmez mi? Gerekmez mi, hafiflerin, en hafiflerin uğruna – köstebeklerin ve ağır cücelerin de var olması? – –</p>

  <p class="ortayazi">* * *</p>

  <p class="h2baslik">3</p>

  <p class="normal">“Üstinsan” sözcüğünü ve insanın aşılması gereken bir şey olduğunu yolda bulduğum yer de orasıydı,</p>

  <p class="normal">– insanın bir amaç değil, bir köprü olduğunu: yeni tan kızıllıklarına giden yollar olarak öğlelerine ve akşamlarına sevinen:</p>

  <p class="normal">– Zerdüşt’ün büyük öğleye dair sözünü, ve insanların üzerine akşamın kıpkırmızı son kızıllıkları gibi astığım başka ne varsa.</p>

  <p class="normal">Sahiden, yeni yıldızlar gösterdim onlara, yeni gecelerle birlikte; ve bulutların ve gecenin ve gündüzün üzerine gerdim kahkahayı renkli bir çadır gibi.</p>

  <p class="normal">Kendi şiirimin ve çabamın tümünü: insanda kırıntı ve bilmece ve korkunç rastlantı olan ne varsa, bir bütün içinde dizmeyi ve birleştirmeyi öğrettim onlara, –</p>

  <p class="normal">– şair, bilmece çözen ve rastlantıyı kurtaran olarak öğrettim, geleceği yaratmayı ve geçmiş bitmiş her şeyi –,</p>

  <div class="calibre1" id="calibre_pb_1"></div>
</body>
</html>
