<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <meta content="urn:uuid:d2773f45-4d88-4bc5-b40f-c504d9c1fe16" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="h2baslik1" id="calibre_toc_78">Akşam Yemeği</h2>

  <p class="normal">Tam bu sırada kâhin Zerdüşt’ün ve misafirlerinin selamlaşmasını yarıda kesti: kaybedecek zamanı olmayan birisi gibi öne çıktı, Zerdüşt’ün elini tuttu ve, “Ama Zerdüşt!” diye bağırdı.</p>

  <p class="normal">“Her şey birbirinden daha gereklidir, böyle konuşmuştun sen: pekâlâ, şimdi bir şey bana diğer tüm şeylerden daha gerekli.</p>

  <p class="normal">Sırası gelmiş bir söz: sen beni yemeğe davet etmemiş miydin? Ve burada uzun yoldan gelmiş birçok kişi var. Bizi konuşmalarınla doyurmak istemiyorsun herhalde?</p>

  <p class="normal">Soğuktan donmak, sudan, havasızlıktan boğulmak ve bedenin zorda kaldığı başka durumlar hakkında düşündünüz hepiniz, ama hiçbirinizin aklına benim sıkıntım, yani açlıktan ölebileceğim gelmedi – ”</p>

  <p class="normal">(Böyle söyledi kâhin; ama Zerdüşt’ün hayvanları bu sözleri duyar duymaz korkuyla uzaklaştılar oradan. Çünkü bugün eve getirdiklerinin bu kâhini doyurmaya yetmeyeceğini anlamışlardı.)</p>

  <p class="normal">“Susuzluktan ölmek de var,” diye sürdürdü konuşmasını kâhin. “Her ne kadar burada suların bilgelik konuşmaları gibi aktığını, yani bol ve usanmadan aktığını duysam da: ben – şarap istiyorum!</p>

  <p class="normal">Herkes Zerdüşt gibi doğuştan su içen biri değildir. Yorgunlara ve solgunlara bir yararı da yoktur suyun: bize şarap yakışır – acil şifayı ve daimi sağlığı ancak o verir!”</p>

  <p class="normal">Kâhin şarap arzularken, işte bu esnada, soldaki suskun kral da ansızın söze girdi. “Şarap meselesini,” dedi, “düşündük biz, ben ve kardeşim, sağdaki kral: yeterince şarabımız var – bir eşek yükü. Böylece bir tek ekmek kalıyor geriye!”</p>

  <p class="normal">“Ekmek mi?” diye karşılık verdi Zerdüşt ve güldü. “Mün-zevilerde ekmek bulunmaz işte. Ama insan sadece ekmekle yaşamaz, iyi kuzuların eti de gerekir, iki tane var bende:</p>

  <p class="normal">– Bunları hemen kesip, baharatla, adaçayıyla pişirmeli: böyle severim ben. Köklerimiz ve meyvelerimiz de eksik değil, ağzının tadını bilenlerin, midesine düşkünlerin bile beğeneceği cinsten; kırılacak cevizlerimiz ve çözülecek bilmecelerimiz de var.</p>

  <p class="normal">Öyleyse, çok geçmeden iyi bir yemek yiyeceğiz. Bizimle birlikte yemek isteyen, bu işe bir el atmalı, kral olsa bile. Zerdüşt’ün yanında bir kral bile aşçılık yapabilir.”</p>

  <p class="normal">Bu önerisiyle herkesin yüreğine hitap etmişti Zerdüşt: ancak gönüllü dilenci ete, şaraba ve baharata karşı çıktı.</p>

  <p class="normal">“Dinleyin bu boğazına düşkün Zerdüşt’ü!” dedi şakayla: Böyle yemekler yapmak için mi çekilir insan mağaralara ve yüksek dağlara?</p>

  <p class="normal">Şimdi anlıyorum, bir zamanlar bize ‘Övgüler olsun küçük yoksulluğa!’ derken neyi öğrettiğini. Ve neden dilencileri ortadan kaldırmak istediğini.”</p>

  <p class="normal">“İyimserliğini koru, sen de benim gibi,” diyerek yanıtladı Zerdüşt. “Kendi ahlakını koru, eşsiz kişi, buğdayını öğüt, suyunu iç, yemeklerini öv; yeter ki seni neşeli kılsınlar.</p>

  <p class="normal">Ben sadece benimkiler için bir yasayım, ben herkes için bir yasa değilim. Ama bana ait olanın kemikleri güçlü, ayakları hafif olmalı –</p>

  <p class="normal">– savaşlardan ve şölenlerden zevk almalı, bir gam küpü olmamalı, bir hayalperest olmamalı, şölene gider gibi gitmeli en ağır işe de, sağlıklı ve zinde olmalı.</p>

  <p class="normal">En iyisi aittir benimkilere ve bana; ve bize verilmezse, biz alırız onu – en iyi yiyeceği, en temiz göğü, en güçlü düşünceleri, en güzel kadınları!” –</p>

  <p class="normal">Böyle söyledi Zerdüşt; ama sağdaki kral yanıt verdi bu sözlere: “Tuhaf! Bir bilgenin ağzından duyulmuş mudur hiç böyle akıllıca şeyler?</p>

  <p class="normal">Ve sahiden, çok enderdir bir bilgenin akıllı olması ve bir eşek olmaması.”</p>

  <p class="normal">Böyle söyledi sağdaki kral ve şaşırıp kaldı; ama eşek onun söylediklerine İ-A diye karşılık verdi kötü niyetle, işte bu da tarih kitaplarında “akşam yemeği” olarak anılan o uzun yemeğin başlangıcıdır. Ama bu yemekte daha yüce insandan başka bir şey konuşulmadı.</p>

  <p class="ortayazi">* * *</p>
</body>
</html>
