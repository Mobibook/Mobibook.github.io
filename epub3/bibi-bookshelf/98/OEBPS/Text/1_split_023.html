<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <meta content="urn:uuid:d2773f45-4d88-4bc5-b40f-c504d9c1fe16" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="h2baslik1" id="calibre_toc_24">Yaşlı ve Genç Kadıncıklar Üzerine</h2>

  <p class="normal">“Ne süzülürsün ürkekçe, tan ağartısının içinden, ey Zerdüşt? Ve ne gizlersin özenle abanın altında?</p>

  <p class="normal">Bir hazine midir o, sana armağan edilmiş? Yoksa bir çocuk mu, senden olma? Yoksa şimdi sen de mi gidiyorsun hırsızların yollarından, ey kötülerin dostu?” –</p>

  <p class="normal">Doğrusu, kardeşim! – dedi Zerdüşt – bir hazinedir o, bana armağan edilen: küçük bir hakikattir taşıdığım.</p>

  <p class="normal">Ancak, küçük bir çocuk gibi haşarıdır o; öyle bir bağırır ki, kapatmazsam ağzını.</p>

  <p class="normal">Bugün güneşin battığı saatte bir başıma giderken yolumda, yaşlı bir kadıncağız çıktı karşıma ve şöyle söyledi ruhuma:</p>

  <p class="normal">“Çok şeyler söyledi Zerdüşt, biz kadınlara da, ancak tek bir söz söylemedi kadınlar hakkında.”</p>

  <p class="normal">Ben de yanıt verdim ona: “Kadınlar hakkında sadece erkeklerle konuşmak gerekir.”</p>

  <p class="normal">“Benimle de konuş kadınlar hakkında,” dedi yaşlı kadın; “söylediklerini hemencecik unutabilecek yaştayım ne de olsa.”</p>

  <p class="normal">Ben de kırmadım yaşlı kadıncağızı ve şöyle söyledim ona:</p>

  <p class="normal">Kadındaki her şey bir bilmecedir ve kadındaki her şeyin tek bir çözümü vardır: hamilelik denir bu çözüme.</p>

  <p class="normal">Erkek bir araçtır kadın için: amaç her zaman çocuktur. Peki kadın nedir erkek için?</p>

  <p class="normal">İki şey ister gerçek bir erkek: tehlike ve oyun. Bu yüzden ister kadını, en tehlikeli oyuncak olarak.</p>

  <p class="normal">Erkekler savaş için eğitilmelidir, kadınlar da savaşçıları dinlendirmek için: budalalıktır başka türlüsü.</p>

  <p class="normal">Çok tatlı meyveler – bunlardan hoşlanmaz savaşçı. Bu yüzden hoşlanır kadından; acıdır hâlâ en tatlı kadın bile.</p>

  <p class="normal">Bir kadın bir erkekten daha iyi anlar çocukları; ama bir erkek daha çocuksudur bir kadından.</p>

  <p class="normal">Gerçek bir erkekte bir çocuk gizlidir: oynamak ister. Hadi bakalım kadınlar, keşfedin erkekteki çocuğu!</p>

  <p class="normal">Bir oyuncak olsun kadın, henüz ortada olmayan bir dünyanın erdemleriyle ışıldayan bir mücevher gibi temiz ve zarif.</p>

  <p class="normal">Bir yıldızın ışığı parıldasın sevginizde! “Üstinsanı doğurabileyim!” olsun umudunuz.</p>

  <p class="normal">Cesaret olsun sevginizde! Sevginizle gidin size korku aşılayanın üzerine!</p>

  <p class="normal">Onurunuz olsun sevginizde! Yoksa pek anlamaz kadın onurdan. Ama her zaman sevildiğinden daha çok sevmek ve hiçbir zaman ikinci konuma düşmemek olsun sizin onurunuz.</p>

  <p class="normal">Erkek korksun kadından, kadın sevdiğinde: o zaman her şeyi feda eder kadın ve başka hiçbir şeyin değeri kalmaz gözünde.</p>

  <p class="normal">Erkek korksun kadından, kadın nefret ettiğinde: çünkü erkek ruhunun derinliğinde kötüdür ancak, kadınsa fenadır.</p>

  <p class="normal">En çok kimden nefret eder kadın? – Demir şunu söyledi mıknatısa: “En çok senden nefret ediyorum, çektiğin için, ama kendine çekecek kadar da güçlü olmadığın için.”</p>

  <p class="normal">Erkeğin mutluluğu şudur: istiyorum. Kadının mutluluğuysa: erkek istiyor.</p>

  <p class="normal">“Bak, dünya mükemmel şimdi!” – böyle düşünür her bir kadın tam bir aşkla itaat ettiğinde.</p>

  <p class="normal">Kadın itaat etmeli ve yüzeyine bir derinlik bulmalıdır. Kadının duygusu yüzeydir, sığ sularda hareketli, fırtınalı ince bir tabakadır.</p>

  <p class="normal">Oysa derindir erkeğin duygusu, yeraltı mağaralarında çağıldar onun ırmağı: kadın sezinler erkeğin gücünü, ama kavrayamaz onu. –</p>

  <p class="normal">Burada karşı çıktı bana yaşlı kadıncağız: “Çok ince sözler söyledi Zerdüşt ve özellikle de bu sözler için yeterince genç olanlara.</p>

  <p class="normal">Ne tuhaf ki Zerdüşt pek tanımıyor kadınları, ama yine de haklı onlar üzerine söylediklerinde! Kadınlarda hiçbir şey imkânsız değildir, acaba ondan mı?</p>

  <p class="normal">Ve şimdi küçük bir hakikat sana, teşekkür niyetine! Bu hakikati söylemek için yeterince yaşlıyım ben!</p>

  <p class="normal">Sarıp sarmala onu ve kapat ağzını: yoksa öyle bir bağırır ki, bu küçük hakikat.”</p>

  <p class="normal">“Ver bana kadın, küçük hakikatini!” dedim. Ve şunları söyledi yaşlı kadıncağız:</p>

  <p class="normal">“Kadınlara mı gidiyorsun? Kırbacı unutma!” –</p>

  <p class="normal"></p>

  <p class="normal">Böyle söyledi Zerdüşt.</p>

  <p class="ortayazi">* * *</p>
</body>
</html>
