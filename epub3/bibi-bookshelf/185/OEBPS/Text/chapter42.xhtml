<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Bir İdam Mahkûmunun Son Günü</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter42">
  <div class="html5_section">
    <h1>XLII</h1>

    <p>Beni uyandırmasın diye rica ettim ona ve yatağa uzandım.</p>

    <p>Başımın içinde, beni uyutan bir kan deryası var sanki. Bu benim son uykum, bu türden olan son uykum.</p>

    <p>Bir düş gördüm.<a class="si-noteref epub-type_noteref" href="#f72" id="ref_f72">72</a></p>

    <p>Düşümde geceydi. Kim olduğunu anımsamadığım iki ya da üç arkadaşımla birlikte, çalışma odamdaymışım.</p>

    <p>Karım, yatak odasında yatıyor ve çocuğumuzla birlikte uyuyordu.</p>

    <p>Arkadaşlarım ve ben alçak sesle konuşuyorduk ve söylediklerimiz bizleri korkutuyordu.</p>

    <p>Birden evin başka bir odasında bir gürültü duyar gibi oldum. Zayıf, tuhaf, belirsiz bir gürültü.</p>

    <p>Benim gibi arkadaşlarım da duymuşlardı. Kulak kabarttık: boğuk bir gürültüyle açılan bir kilit gibi, hafifçe gıcırdayan bir sürgü gibi.</p>

    <p>Kanımızı donduran bir şey vardı: Korkuyorduk. Gecenin geç saatinde evime girmeye çalışan hırsızlar olabilir diye düşündük.</p>

    <p>Gidip görmeye karar verdik. Yerimden kalktım ve mumu aldım. Arkadaşlarım birer birer beni izliyordu.</p>

    <p>Yandaki yatak odasına geçtik. Karım, çocuğumuzla uyuyordu.</p>

    <p>Sonra salona geçtik. Hiçbir şey yoktu. Portreler, kırmızı duvar kaplamasının üzerinde, altın çerçevelerinin içinde hareketsiz duruyordu. Salon ile yemek odası arasındaki kapı, sanki her zamanki yerinde değilmiş gibi geldi bana.</p>

    <p>Yemek odasına girdik, dolaştık. Ben en öndeydim. Merdivene açılan kapı iyice kapalıydı; pencereler de öyle. Sobaya yaklaştığımda, çamaşır dolabının açık olduğunu ve kapısının da arkasına bir şey saklamak istenilmiş gibi duvara doğru çekildiğini gördüm.</p>

    <p>Bu beni şaşırtmıştı. Kapının arkasında birisinin olabileceğini düşündük.</p>

    <p>Dolabı kapatmak için bu kapının tokmağına elimi uzattım; direniyordu. Şaşkın bir halde, daha kuvvetli çektim; birden direnç kırıldı ve karşımızda kısa boylu, yaşlı bir kadın buluverdik; kolları sarkmış, gözleri kapalı, hareketsiz, dimdik ayakta duran ve duvara yaslanmış yaşlı bir kadın.</p>

    <p>Korkunç bir şey vardı bunda. Saçlarım bunu düşünmekten dimdik oluveriyor.</p>

    <p>Yaşlı kadına sordum:</p>

    <p>“Burada ne yapıyorsunuz?”</p>

    <p>Yanıtlamadı.</p>

    <p>Tekrar sordum ona:</p>

    <p>“Siz kimsiniz?”</p>

    <p>Yanıt vermiyor, hareket etmiyordu; gözleri ise hep kapalıydı.</p>

    <p>Arkadaşlarım da şöyle dediler:</p>

    <p>“Hiç kuşkusuz, bu kadın buraya kötü niyetle girenlerin suç ortağı; onlar kaçtılar bizim geldiğimizi duyunca. Bu kadın da kaçamadı ve buraya saklandı.”</p>

    <p>Ona yine sorular sordum; sessiz ve hareketsiz kaldı.</p>

    <p>Arkadaşlardan biri onu yere itti; kadın düştü.</p>

    <p>Ayağından kımıldattık, sonra iki kişi onu kaldırdı ve yeniden duvara dayadılar. Hiçbir yaşam belirtisi göstermiyordu. Kulağına bağırdılar; sağırmış gibi sessiz kaldı.</p>

    <p>Sonunda sabrımız tükenmişti ve korkumuzun içinde öfke vardı. Arkadaşlardan bir tanesi şöyle dedi:</p>

    <p>“Çenesinin altına mum koyalım.”</p>

    <p>Yanan fitili çenesinin altına koydum. Bunun üzerine, bir gözünü yarım açtı; boş, donuk, korkunç bir göz, bakmayan bir göz.</p>

    <p>Ateşi çektim ve şöyle dedim:</p>

    <p>“Hele şükür! Yanıt verecek misin, yaşlı cadı? Kimsin sen?”</p>

    <p>Tek göz kendiliğinden kapanıverdi.</p>

    <p>“Bu kez daha çok!” diye bağırdılar ötekiler. “Yine mum koyalım! Yine! Konuşması gerek!”</p>

    <p>Yaşlı kadının çenesinin altına mumu yeniden koydum.</p>

    <p>Bunun üzerine, iki gözü yavaş yavaş açıldı, hepimize teker teker baktı ve sonra birden eğilerek, buz gibi bir solukla mumu üfledi. O anda, karanlığın içinde, üç sivri dişin elimi ısırdığını hissettim.</p>

    <p>Uyandım, titriyordum ve soğuk bir ter boşandı bedenimde.</p>

    <p>İyi yürekli papaz yatağımın ayakucuna oturmuş, dualar okuyordu.</p>

    <p>“Uzun bir süreden beri mi uyuyorum?” diye sordum kendisine.</p>

    <p>“Oğlum,” dedi bana, “bir saattir uyuyordunuz. Çocuğunuzu getirdiler. Yandaki odada sizi bekliyor. Sizi uyandırmak istemedim.”</p>

    <p>“Ah!” diye bağırdım. “Kızım, kızımı getirsinler bana!”</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f72">
      <a class="si-backref" href="#ref_f72">72</a><span class="si-footnote-text">. V. Hugo, gerçekten gördüğü bir düşü bu bölüme aktarmaktadır. (Fr. Y.N.)</span>
    </div>
  </div>
</body>
</html>
