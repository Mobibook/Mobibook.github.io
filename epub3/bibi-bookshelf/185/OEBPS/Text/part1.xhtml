<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Bir İdam Mahkûmunun Son Günü</title>
  <link href="../Styles/main.css" rel="stylesheet" type="text/css" />
</head>

<body class="epub-type_part" id="part1">
  <div class="part html5_section">
    <h1>Bir Salon</h1>

    <dl>
      <dt>İÇLİ BİR ŞAİR (<em>Okur</em>)</dt>

      <dd>
        <blockquote class="no-margin">
          <p>...........................................................</p>

          <p>...........................................................</p>

          <p>Ertesi gün, insanlar dolaşıyordu ormanda,</p>

          <p>Bir köpek havlayarak geziniyordu ırmak boyunca;</p>

          <p>Ve gözleri yaşlı genç kız,</p>

          <p>Gelip oturunca, korkuyla dolu yüreği,</p>

          <p>Antik şatonun çok eski kulesine,</p>

          <p>Duydu inleyen hıçkırıklarını üzgün Isaure’un</p>

          <p>Ama duymadı artık</p>

          <p>Soylu şairin sazını!</p>
        </blockquote>
      </dd>

      <dt>BÜTÜN DİNLEYİCİLER</dt>

      <dd>
        <p>Bravo! Harika! Ne kadar güzel!</p>

        <p class="margin-top">(<em>Alkışlar</em>)</p>
      </dd>

      <dt>MADAM DE BLINVAL</dt>

      <dd>
        <p>Şiirin sonunda, insanın gözlerini yaşartan, anlatılmaz bir esrar var.</p>
      </dd>

      <dt>ŞAİR (<em>Alçakgönüllü</em>)</dt>

      <dd>
        <p>Şiirin sonu üstü kapalı.</p>
      </dd>

      <dt>ŞÖVALYE (<em>Başını sallar</em>)</dt>

      <dd>
        <p><em>Saz, şair,</em> ne kadar da romantik!</p>
      </dd>

      <dt>ŞAİR</dt>

      <dd>
        <p>Evet, bayım, aşırıya kaçmayan bir romantizm, gerçek bir romantizm. Elden ne gelir? Birkaç ödün vermek gerekiyor.</p>
      </dd>

      <dt>ŞÖVALYE</dt>

      <dd>
        <p>Ödünler! Ödünler! Beğeni böyle yitiyor işte! Romantik şiirlerin tümüne yalnızca şu dörtlüğü yeğlerim:</p>

        <blockquote>
          <p>Haber salındı Soylu Bernard’a</p>

          <p>Pindos ve Kythera diyarlarından,</p>

          <p>Cumartesi yemeye gelecekmiş akşamdan</p>

          <p>Sevme Sanatı Zevk Sanatı’na.</p>
        </blockquote>

        <p class="after-bq">İşte gerçek şiir bu! <em>Cumartesi günü Zevk Sanatı’na akşam yemeğine giden Sevme Sanatı!</em> Hah şöyle! Ama şimdilerde <em>saz</em> var, <em>şair</em> var! Artık <em>kısa şiirler</em> yazmıyorlar. Şair olsaydım, kısa şiirler yazardım; ama şair değilim...</p>
      </dd>

      <dt>ŞAİR</dt>

      <dd>
        <p>Yine de ağıtlar...</p>
      </dd>

      <dt>ŞÖVALYE</dt>

      <dd>
        <p><em>Kısa şiirler,</em> bayım. (<em>Alçak sesle Madam de Blinval</em>’<em>e</em>) Ve üstelik şato anlamına gelen <em>châtel</em> Fransızca değildir; ona <em>castel</em> denir.</p>
      </dd>

      <dt>BİRİSİ (<em>Şaire</em>)</dt>

      <dd>
        <p>Bir itirazım var, bayım. <em>Antik şato</em> diyorsunuz, peki neden <em>gotik</em> demiyorsunuz?</p>
      </dd>

      <dt>ŞAİR</dt>

      <dd>
        <p><em>Gotik</em> sözcüğü şiire uymuyor.</p>
      </dd>

      <dt>BİRİSİ</dt>

      <dd>
        <p>Ah! O zaman başka.</p>
      </dd>

      <dt>ŞAİR (<em>Konuşmasını sürdürür)</em></dt>

      <dd>
        <p>Siz de görüyorsunuz, bayım, bazı şeyleri sınırlamak gerek. Fransız şiirinin düzenini bozmak ve bizi Ronsard’ ların, Brébeuf’lerin dönemine götürmek isteyenlerden değilim. Romantiğim, ama ılımlıyım. Duyarlıklarda olduğu gibi. Tatlı olsunlar, düşsel, melankolik olsunlar isterim, ama hiçbir zaman kanlı, hiçbir zaman korkunç olmasınlar... Felaketlerin üstünü örtmek... Biliyorum, öyle insanlar, öyle deliler, öyle çılgın imgelemler var ki... Hey, bayanlar, yeni romanı okudunuz mu?</p>
      </dd>

      <dt>KADINLAR</dt>

      <dd>
        <p>Hangi roman?</p>
      </dd>

      <dt>ŞAİR</dt>

      <dd>
        <p><em>Bir İdam</em>......</p>
      </dd>

      <dt>BİR ŞİŞMAN ADAM</dt>

      <dd>
        <p>Yeter, bayım! Ne söylemek istediğinizi biliyorum. Kitabın adı bile sinirlerimi harap ediyor.</p>
      </dd>

      <dt>MADAM DE BLINVAL</dt>

      <dd>
        <p>Benim de öyle. İğrenç bir kitap. İşte yanımda.</p>
      </dd>

      <dt>KADINLAR</dt>

      <dd>
        <p>Görelim, görelim.</p>

        <p>(<em>Kitap elden ele geçer)</em></p>
      </dd>

      <dt>BİRİSİ (<em>Okur</em>)</dt>

      <dd>
        <p><em>Bir İdam Mahkûmunun......</em></p>
      </dd>

      <dt>ŞİŞMAN ADAM</dt>

      <dd>
        <p>Yeter, Madam!</p>
      </dd>

      <dt>MADAM DE BLINVAL</dt>

      <dd>
        <p>Aslında iğrenç bir kitap, insana kâbus gösteren bir kitap, insanı hasta eden bir kitap.</p>
      </dd>

      <dt>BİR KADIN (<em>Alçak sesle)</em></dt>

      <dd>
        <p>Bu kitabı okumalıyım.</p>
      </dd>

      <dt>ŞİŞMAN ADAM</dt>

      <dd>
        <p>Gün geçtikçe geleneklerin bozulduğunu anlamak lazım. Tanrım, ne kötü bir düşünce bu! İdama mahkûm edilmiş bir insanın infaz günü çekmesi gereken bütün bedensel acıları, manevi eziyetleri, art arda ve hiçbirini de göz ardı etmeksizin, bütün ayrıntılarıyla anlatmak, derinliğine inmek, incelemek! Tüyler ürpertici değil mi? Böyle bir düşünceyi savunan yazarlar olmasını, böyle bir yazarın okur bulmasını anlıyor musunuz, bayanlar?</p>
      </dd>

      <dt>ŞÖVALYE</dt>

      <dd>
        <p>Çok saygısız biri olmalı.</p>
      </dd>

      <dt>MADAM DE BLINVAL</dt>

      <dd>
        <p>Yazarı kimmiş?</p>
      </dd>

      <dt>ŞİŞMAN ADAM</dt>

      <dd>
        <p>İlk basımında yazarın adı yoktu.</p>
      </dd>

      <dt>ŞAİR</dt>

      <dd>
        <p>Daha önceden iki tane romanı vardı... Ah! Adlarını unuttum. Birincisi Morg’da başlayıp Grève’de<a class="si-noteref epub-type_noteref" href="#f40" id="ref_f40">40</a> bitiyordu. Her bölümde çocuk yiyen bir canavar vardı.</p>
      </dd>

      <dt>ŞİŞMAN ADAM</dt>

      <dd>
        <p>Okudunuz mu bu kitabı?</p>
      </dd>

      <dt>ŞAİR</dt>

      <dd>
        <p>Evet, bayım; olay, İzlanda’da geçiyor.</p>
      </dd>

      <dt>ŞİŞMAN ADAM</dt>

      <dd>
        <p>İzlanda’da, korkunç bir şey.</p>
      </dd>

      <dt>ŞAİR</dt>

      <dd>
        <p>Hem de odlar, baladlar yazmış, daha bilmem ne, <em>mavi gövdeli</em> canavarlardan söz ediyor.</p>
      </dd>

      <dt>ŞÖVALYE (<em>Güler</em>)</dt>

      <dd>
        <p>Vay canına! Çok çılgın şiirler olmalı.</p>
      </dd>

      <dt>ŞAİR</dt>

      <dd>
        <p>Ayrıca bir drama da yayınladı, buna <em>drama</em> diyorlar, içinde şöyle güzel bir dize var:</p>

        <p class="margin-top">Yarın yirmi beş haziran bin altı yüz elli yedi.<a class="si-noteref epub-type_noteref" href="#f41" id="ref_f41">41</a></p>
      </dd>

      <dt>BİRİSİ</dt>

      <dd>
        <p>Ah! Bu dize!</p>
      </dd>

      <dt>ŞAİR</dt>

      <dd>
        <p>Bu dize rakamlarla da yazılabilir, işte, bayanlar:</p>
      </dd>

      <dd>
        <blockquote>
          <p>Yarın, 25 Haziran 1657.</p>
        </blockquote>
      </dd>

      <dd>
        <p class="after-bq">(<em>Şair güler. Gülüşmeler)</em></p>
      </dd>

      <dt>ŞÖVALYE</dt>

      <dd>
        <p>Bugünün şiirine özgü bir şey bu.</p>
      </dd>

      <dt>ŞİŞMAN ADAM</dt>

      <dd>
        <p>Bu adam da şiir yazmayı bilmiyor! Adı neydi bu adamın, Allah aşkına!</p>
      </dd>

      <dt>ŞAİR</dt>

      <dd>
        <p>Söylenmesi kadar akılda tutulması zor bir ad. İçinde Got’umsu, Vizigot’umsu, Ostrogot’umsu bir şeyler var.</p>
      </dd>

      <dt>MADAM DE BLINVAL</dt>

      <dd>
        <p>Aşağılık bir adam.</p>
      </dd>

      <dt>ŞİŞMAN ADAM</dt>

      <dd>
        <p>İğrenç bir adam.</p>
      </dd>

      <dt>GENÇ KADIN</dt>

      <dd>
        <p>Onu tanıyan biri bana dedi ki...</p>
      </dd>

      <dt>ŞİŞMAN ADAM</dt>

      <dd>
        <p>Onu tanıyan birini tanıyor musunuz?</p>
      </dd>

      <dt>GENÇ KADIN</dt>

      <dd>
        <p>Evet. Bana, bu adamın kendi köşesinde yaşayan iyi, sade bir insan, vaktini çocuklarıyla oynayarak geçiren birisi olduğunu söyledi.</p>
      </dd>

      <dt>ŞAİR</dt>

      <dd>
        <p>Ve karanlık yapıtları hayal etmekle geçen geceler. Ne kadar garip; işte kendiliğinden bir mısra dökülüverdi ağzımdan:</p>
      </dd>

      <dd>
        <blockquote>
          <p>Ve karanlık yapıtları hayal etmekle geçen geceler.</p>
        </blockquote>
      </dd>

      <dd>
        <p class="after-bq">İyi bir durak oldu. Başka bir kafiye bulmak gerek. Ah! Kasvetler.</p>
      </dd>

      <dt>MADAM DE BLINVAL</dt>

      <dd>
        <p><em>Quidquid tentabat dicere, versus erat.</em><a class="si-noteref epub-type_noteref" href="#f42" id="ref_f42">42</a></p>
      </dd>

      <dt>ŞİŞMAN ADAM</dt>

      <dd>
        <p>Söz konusu yazarın küçük çocuklarının olduğunu söylüyorsunuz demek. Olamaz, madam. Hele böyle bir kitap yazdıktan sonra! Böyle iğrenç bir roman!</p>
      </dd>

      <dt>BİRİSİ</dt>

      <dd>
        <p>Peki bu romanı hangi amaçla yazdı!</p>
      </dd>

      <dt>ŞAİR</dt>

      <dd>
        <p>Ben nereden bileyim?</p>
      </dd>

      <dt>FİLOZOF</dt>

      <dd>
        <p>Öyle görünüyor ki idama karşı çıkma amacını taşıyor.</p>
      </dd>

      <dt>ŞİŞMAN ADAM</dt>

      <dd>
        <p>Ne iğrenç bir şey bu!</p>
      </dd>

      <dt>ŞÖVALYE</dt>

      <dd>
        <p>Ne yani, cellada savaş mı açıyor?</p>
      </dd>

      <dt>ŞAİR</dt>

      <dd>
        <p>Giyotine şiddetle karşı çıkıyor.</p>
      </dd>

      <dt>ZAYIF ADAM</dt>

      <dd>
        <p>Tahmin ediyorum. Tumturaklı sözler olmalı.</p>
      </dd>

      <dt>ŞİŞMAN ADAM</dt>

      <dd>
        <p>Hiç de değil. Bu kitapta ölüm cezası ile ilgili iki sayfa ya var, ya yok. Gerisi duygusal sözcükler.</p>
      </dd>

      <dt>FİLOZOF</dt>

      <dd>
        <p>Yanlış. Konu düşünmeye değer. Bir drama, bir roman hiçbir şey kanıtlamaz. Ben de okudum bu kitabı; kötü bir kitap.</p>
      </dd>

      <dt>ŞAİR</dt>

      <dd>
        <p>Ne tiksindirici bir şey! Bu mu sanat denen şey? Kuralları çiğnemek, rezalet çıkarmaktır, bu. Ah! Şu caniyi tanısaydım keşke! Ama hayır. Ne yapmış? Bilinmiyor. Belki de çok kötü biriydi. Tanımadığım bir insanla ilgilenmeye zorlayamazlar beni, buna hakları yok.</p>
      </dd>

      <dt>ŞİŞMAN ADAM</dt>

      <dd>
        <p>Hiçbir yazarın okura bedensel acılar tattırma hakkı yoktur. Trajedilere baktığımda, herkes birbirini öldürüyor, yani beni pek etkilemiyor. Ama bu roman, insanın tüylerini diken diken ediyor, insanı korkudan titretiyor, insanın kâbuslar görmesine neden oluyor. Bu kitabı okuduktan sonra yatağa düştüm.</p>
      </dd>

      <dt>FİLOZOF</dt>

      <dd>
        <p>Üstelik sevimsiz ve sıkıcı bir kitap.</p>
      </dd>

      <dt>ŞAİR</dt>

      <dd>
        <p>Bir kitap!.. Bir kitap!..</p>
      </dd>

      <dt>FİLOZOF</dt>

      <dd>
        <p>Evet. Sizin de biraz önce ifade ettiğiniz gibi bayım, bu kitabın hiçbir estetik değeri yok. Soyutlamalar ilgilendirmiyor beni. Bu kitapta benimkiyle uyuşan bir kişilik göremiyorum. Ve sonra, ne yalın ne de açık bir biçemi var. Eskilik kokuyor adeta. Söylemek istediğiniz buydu, değil mi?</p>
      </dd>

      <dt>ŞAİR</dt>

      <dd>
        <p>Hiç kuşkusuz, hiç kuşkusuz. Kişiselliklere gerek yok.</p>
      </dd>

      <dt>FİLOZOF</dt>

      <dd>
        <p>Mahkûm da pek ilginç değil.</p>
      </dd>

      <dt>ŞAİR</dt>

      <dd>
        <p>Nasıl ilginç olsun ki? Bir suç işlemiş ve pişmanlık duymuyor. Ben olsam tam tersini yapardım. Kendi mahkûmumun öyküsünü anlatırdım. Namuslu bir aileden gelmiş. İyi bir eğitim almış. Aşk. Kıskançlık. Birden fazla suç. Ve sonra pişmanlıklar, pişmanlıklar... Fakat insanların yasaları acımasızdır: Ölmesi gerek. İşte bu noktada ölüm cezası sorununu ele alıp işlerdim. İşte böyle!</p>
      </dd>

      <dt>MADAM DE BLINVAL</dt>

      <dd>
        <p>Ah! Ah!</p>
      </dd>

      <dt>FİLOZOF</dt>

      <dd>
        <p>Affedersiniz, beyefendinin de dediği gibi bu kitap hiçbir şeyi ispatlamıyor. Özel durumlar, genel durumların önüne geçemez.</p>
      </dd>

      <dt>ŞAİR</dt>

      <dd>
        <p>Öyle olsun! Pekiyi, kahraman olarak, örneğin... neden Malesherbes’i,<a class="si-noteref epub-type_noteref" href="#f43" id="ref_f43">43</a> o erdemli Malesherbes’i seçmemiş? Onun son gününü, onun acılarını anlatmamış? Ah! Ne kadar güzel ve soylu bir oyun olurdu! Onunla ağlar, onunla titrer, idam sehpasına onunla birlikte çıkmak isterdim.</p>
      </dd>

      <dt>FİLOZOF</dt>

      <dd>
        <p>Ben istemezdim.</p>
      </dd>

      <dt>ŞÖVALYE</dt>

      <dd>
        <p>Ben de. Aslında sizin Malesherbes bir devrimciydi.</p>
      </dd>

      <dt>FİLOZOF</dt>

      <dd>
        <p>Malesherbes’in idam edilmesi, genelde ölüm cezasına karşı bir şey ispatlamıyor ki.</p>
      </dd>

      <dt>ŞİŞMAN ADAM</dt>

      <dd>
        <p>Ölüm cezası! Bununla neden bu kadar uğraşılıyor ki? Sizi ne diye ilgilendiriyor bu ölüm cezası? Kitabında bu konuyu işleyerek kâbus görmemize yol açan bu yazar doğuştan kötü biri olmalı.</p>
      </dd>

      <dt>MADAM DE BLINVAL</dt>

      <dd>
        <p>Ah! Evet! Kötü yürekli biri kuşkusuz.</p>
      </dd>

      <dt>ŞİŞMAN ADAM</dt>

      <dd>
        <p>Hapishanelere, zindanlara, Bicêtre’e<a class="si-noteref epub-type_noteref" href="#f44" id="ref_f44">44</a> bakmaya zorluyor bizi. Çok iğrenç bir şey. Bunların nasıl çirkef olduklarını herkes biliyor. Ama toplumla ne ilgisi var?</p>
      </dd>

      <dt>MADAM DE BLINVAL</dt>

      <dd>
        <p>Yasaları yapanlar, çocuklar değil elbet.</p>
      </dd>

      <dt>FİLOZOF</dt>

      <dd>
        <p>Böyle olmakla birlikte, olayları gerçek yanlarıyla göz önüne serince...</p>
      </dd>

      <dt>ZAYIF ADAM</dt>

      <dd>
        <p>Ah! Burada aslında eksik olan şey, gerçeğin kendisi. Bu konular üzerinde bir şairin daha ne bilmesini bekliyorsunuz ki? En azından kralın savcısı olmak gerek. Bakın: Bir gazetenin bu kitaptan yaptığı bir alıntıda okudum; mahkûm, kendisine idam hükmü okunduğunda hiçbir şey demiyor! Ben, bir keresinde bir mahkûm görmüştüm; hükmü duyunca çığlıklar atmaya başlamıştı.</p>
      </dd>

      <dt>FİLOZOF</dt>

      <dd>
        <p>İzin verirseniz...</p>
      </dd>

      <dt>ZAYIF ADAM</dt>

      <dd>
        <p>Bakın, beyler, giyotin, Grève Meydanı pek hoş şeyler değil. Fakat burada söz konusu olan, kitabın insanın okuma zevkini bozması; insanın saf, temiz ve iyi duygularını köreltmesi... Pekiyi, sağlıklı bir edebiyatın savunucuları ne zaman ortaya çıkacaklar? Fransız Akademisi üyesi olmayı isterdim, suçlamalarım bana belki bu hakkı vermektedir... İşte karşınızda onlardan biri: Bay Ergaste. Acaba <em>Bir İdam Mahkûmunun Son Günü</em> hakkında kendisi ne düşünüyor?</p>
      </dd>

      <dt>ERGASTE</dt>

      <dd>
        <p>İnan olsun, bayım, bu kitabı okumadım ben ve okumayı da düşünmüyorum. Dün akşam yemeğinde Mme de Sénange’ın evindeydim; Morival markizi, Melcour düküne bu kitaptan söz etti. Yüksek yargı organlarına karşı, özellikle de Başkan d’Alimont’a karşı kişiler varmış kitapta. Hatta Rahip de Floricour bile kızgındı. Galiba kitapta dine ve krallığa karşı bölümler varmış. Ben başsavcının yerinde olsaydım!..</p>
      </dd>

      <dt>ŞÖVALYE</dt>

      <dd>
        <p>Ah! Evet, başsavcı! Ve yasalar! Ve basın özgürlüğü! Bununla birlikte bir şair idam cezasını kaldırmak istiyor, bunun iğrenç bir şey olduğunu kabul ediniz. Ah! Ah! Eski rejimde olsaydık, işkenceye karşı roman yazanın vay haline!.. Ama Bastille’in alınışından beri, herkes istediğini yazabiliyor. Kitaplar, korkunç kötülük yapıyorlar.</p>
      </dd>

      <dt>ŞİŞMAN ADAM</dt>

      <dd>
        <p>Korkunç. O zamanlar herkes rahattı, hiçbir şey düşünülmezdi. Fransa’da şurada burada birisinin kafası kesilirdi, haftada en fazla iki kafa... Hiç gürültü olmaz, hiçbiri de skandal haline getirilmezdi. Hiçbir şey de denmezdi. Kimse de bunun üstüne kafa yormazdı. Ama bu kitap... müthiş baş ağrıtıcı bir kitap!</p>
      </dd>

      <dt>ZAYIF ADAM</dt>

      <dd>
        <p>Bir jüri üyesi, bu kitabı okuduktan sonra kararını versin.</p>
      </dd>

      <dt>ERGASTE</dt>

      <dd>
        <p>Vicdanları rahatsız eder bu.</p>
      </dd>

      <dt>MADAM DE BLINVAL</dt>

      <dd>
        <p>Ah! Kitaplar! Kitaplar! Kim dedi bunun bir roman olduğunu?</p>
      </dd>

      <dt>ŞAİR</dt>

      <dd>
        <p>Hiç kuşkusuz, kitaplar toplumsal düzeni yıkıcı zehirdir çoğu zaman.</p>
      </dd>

      <dt>ZAYIF ADAM</dt>

      <dd>
        <p>Dili hesaba katmazsak, romantiklerin de bir devrim yaptıklarını söyleyebiliriz.</p>
      </dd>

      <dt>ŞAİR</dt>

      <dd>
        <p>Bayım, bir şeyi ayırt etmeliyiz: Romantiklerin hepsi aynı değil.</p>
      </dd>

      <dt>ZAYIF ADAM</dt>

      <dd>
        <p>Kötü zevk, kötü zevk.</p>
      </dd>

      <dt>ERGASTE</dt>

      <dd>
        <p>Haklısınız. Kötü zevk.</p>
      </dd>

      <dt>ZAYIF ADAM</dt>

      <dd>
        <p>Buna söylenecek bir şey yok.</p>
      </dd>

      <dt>FİLOZOF (<em>Bir kadının koltuğuna dayanır)</em></dt>

      <dd>
        <p>Öyle şeyler söylüyorlar ki Mouffetard Sokağı’nda bile söylenmez.</p>
      </dd>

      <dt>ERGASTE</dt>

      <dd>
        <p>Ah! İğrenç bir kitap!</p>
      </dd>

      <dt>MADAM DE BLINVAL</dt>

      <dd>
        <p>Aman! Atmayın ateşe. Kiralık kitap.</p>
      </dd>

      <dt>ŞÖVALYE</dt>

      <dd>
        <p>Bana zamanımızdan söz edin. Zevkler ve gelenekler nasıl da bozuldu! Bizim zamanımızı anımsıyor musunuz, Madam de Blinval?</p>
      </dd>

      <dt>MADAM DE BLINVAL</dt>

      <dd>
        <p>Hayır, bayım. Anımsamıyorum.</p>
      </dd>

      <dt>ŞÖVALYE</dt>

      <dd>
        <p>Biz, en yumuşak başlı, en neşeli, en nükteci ulustuk. Güzel eğlenceler, güzel şiirler vardı. Ah, ne kadar güzeldi. Bin yedi yüz ...da, Damiens’ın idam edildiği yıl mareşalin karısı Mme de Mailly’nin verdiği büyük balo üzerine M. de la Harpe’ın yazdığı şiirinden daha iyi aşk şiiri var mıdır?</p>
      </dd>

      <dt>ŞİŞMAN ADAM (<em>Püfler</em>)</dt>

      <dd>
        <p>Ah! O mutlu yıllar! Şimdiki görenekler bir felaket; kitaplar da öyle. İşte Boileau’nun güzel bir dizesi:<a class="si-noteref epub-type_noteref" href="#f45" id="ref_f45">45</a></p>
      </dd>

      <dd>
        <blockquote>
          <p><em>Ve sanatların düşüşü izler geleneklerin çöküşünü.</em></p>
        </blockquote>
      </dd>

      <dt>FİLOZOF <em>(Şaire alçak sesle sorar)</em></dt>

      <dd>
        <p>Akşam yemeğini bu evde mi yiyeceğiz?</p>
      </dd>

      <dt>ŞAİR</dt>

      <dd>
        <p>Evet, biraz sonra.</p>
      </dd>

      <dt>ZAYIF ADAM</dt>

      <dd>
        <p>Şimdi de ölüm cezasını kaldırmak istiyorlar ve bunun için de, <em>Bir İdam Mahkûmunun Son Günü</em> gibi insanın moralini bozan, iğrenç, zevkten yoksun romanlar yazıyorlar, ne bileyim?</p>
      </dd>

      <dt>ŞİŞMAN ADAM</dt>

      <dd>
        <p>Bakınız, dostum, bu iğrenç kitaptan söz etmeyelim artık ve sizinle karşılaşmışken, söyleyin bana, üç hafta önce dava dilekçesini reddettiğimiz adamı ne yaptınız?</p>
      </dd>

      <dt>ZAYIF ADAM</dt>

      <dd>
        <p>Ah! Sabredin biraz! Ben dinleniyorum burada. Bırakın biraz soluk alayım. Dönüşte bakarız. Eğer iş çok gecikirse, vekilime yazarım...</p>
      </dd>

      <dt>BİR UŞAK (<em>İçeri girer)</em></dt>

      <dd>
        <p>Madam, masa hazır.</p>
      </dd>
    </dl>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f40">
      <a class="si-backref" href="#ref_f40">40</a><span class="si-footnote-text">. Günümüz Parisi’nde Belediye Sarayı’nın bulunduğu yer; idamlar Grève adıyla anılan bu meydanda yapılırdı. (Y.N.)</span>
    </div>

    <div class="si-footnote html5_aside epub-type_footnote" id="f41">
      <a class="si-backref" href="#ref_f41">41</a><span class="si-footnote-text">. <em>Cromwell</em> piyesinin ilk mısrası. (Fr. Y.N.)</span>
    </div>

    <div class="si-footnote html5_aside epub-type_footnote" id="f42">
      <a class="si-backref" href="#ref_f42">42</a><span class="si-footnote-text">. (Lat.) “Söylemeye çalıştığı her şey, nazım biçimindeydi.” (Fr. Y.N.)</span>
    </div>

    <div class="si-footnote html5_aside epub-type_footnote" id="f43">
      <a class="si-backref" href="#ref_f43">43</a><span class="si-footnote-text">. Guillaume-Chrétien de Lamoignon de Malesherbes (1721-1794), Fransız siyaset adamı. Krallık Sarayı’nın sekreteriydi. Hapishane rejimlerini düzeltmek için çalıştı. Konvansiyon önünde kralı savundu; XVI. Louis için yazdığı bir yapıttan ötürü tutuklandı ve idam edildi. (Ç.N.)</span>
    </div>

    <div class="si-footnote html5_aside epub-type_footnote" id="f44">
      <a class="si-backref" href="#ref_f44">44</a> <span class="si-footnote-text">Paris’te bir düşkünler yurdu ve tımarhane. Hapishanenin bulunduğu mahalle. (Y.N.)</span>
    </div>

    <div class="si-footnote html5_aside epub-type_footnote" id="f45">
      <a class="si-backref" href="#ref_f45">45</a><span class="si-footnote-text">. Aslında bu dize, Boileau’ya değil, Gilbert’e aittir. (Fr. Y.N.)</span>
    </div>
  </div>
</body>
</html>
