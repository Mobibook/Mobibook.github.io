<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Bir İdam Mahkûmunun Son Günü</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter16">
  <div class="html5_section">
    <h1>XVI</h1>

    <p>Revirde kaldığım kısa süre boyunca, bir pencerenin yakınında, güneş tekrar görünmüştü ya da en azından parmaklıklardan sızarak bana ulaşabilen güneş ışınlarına karşı oturmuştum.</p>

    <p>Başım taşıyabileceğinden fazla bir yük yüklenmiş ellerimin arasında, dirseklerim dizlerimin üstünde, ayaklarım sandalyemin parmaklıklarına dayanmış işte öylesine duruyordum orada; yorgunluktan iki büklüm olmuştum, bedenimde hiç kemik, etlerimde hiç kas yokmuş gibi.</p>

    <p>Hapishanenin boğucu kokusu, her zamankinden daha fazla bunaltmıştı; o kürek mahkûmlarının zincirlerinin gürültüsü kulaklarımda uğulduyordu hâlâ. Bicêtre’ den çok büyük bir bıkkınlık duyuyordum. İyi yürekli Tanrı’nın bana acıması gerektiğine ve en azından karşı çatıda benim için şakıyacak küçük bir kuş gönderebileceğine inanıyordum.</p>

    <p>Bu dileğimi yerine getirenin Tanrı mı yoksa herhangi bir şeytan mı olduğunu bilemiyorum; çünkü hemen hemen aynı anda penceremin altında yükselen bir ses duydum; hayır, bu bir kuşun cıvıltısı değildi, daha da güzel bir ses: On beş yaşlarında bir genç kızın tatlı, hafif, kadife gibi yumuşak sesiydi. Başımı pencereden uzattım ve kızın söylediği şarkıyı doymazcasına dinledim. Ağır ve hüzünlü bir havaydı bu, kederli ve acı dolu güvercin cıvıltısı gibi bir şey; sözleri şöyleydi:</p>

    <blockquote>
      <p>“Enselendiğim yer,</p>

      <p>Mail Sokağı’nda,</p>

      <p>Maluré,</p>

      <p>Üç jandarma,</p>

      <p>Lirlonfa malurette,</p>

      <p>Atladılar üstüme,</p>

      <p>Lirlonfa maluré.”</p>
    </blockquote>

    <p class="after-bq">Düş kırıklığımdan duyduğum acıyı dile getiremiyordum. Ses sürüp gidiyordu:</p>

    <blockquote>
      <p>“Atladılar üstüme,</p>

      <p>Maluré.</p>

      <p>Taktılar kelepçeleri,</p>

      <p>Lirlonfa malurette,</p>

      <p>Büyük baş göründü,</p>

      <p>Lirlonfa maluré.</p>

      <p class="quatrain">Yolda karşıma çıktı,</p>

      <p>Lirlonfa malurette,</p>

      <p>Mahalleden bir hırsız,</p>

      <p>Lirlonfa maluré.</p>

      <p class="quatrain">Mahalleden bir hırsız.</p>

      <p>Maluré.</p>

      <p>Git söyle karıma,</p>

      <p>Lirlonfa malurette,</p>

      <p>Tutuklandığımı,</p>

      <p>Lirlonfa maluré.</p>

      <p>Karım çok öfkeli,</p>

      <p>Lirlonfa malurette,</p>

      <p>Sordu bana: Ne yaptın?</p>

      <p>Lirlonfa maluré.</p>

      <p class="quatrain">Sordu bana: Ne yaptın?</p>

      <p>Maluré.</p>

      <p>Bir kütük devirdim,</p>

      <p>Lirlonfa malurette.</p>

      <p>Parasını arakladım,</p>

      <p>Lirlonfa maluré.</p>

      <p>Parasını ve saatini,</p>

      <p>Lirlonfa malurette,</p>

      <p>Ve ayakkabı bağlarını,</p>

      <p>Lirlonfa maluré.</p>

      <p class="quatrain">Ve ayakkabı bağlarını,</p>

      <p>Maluré.</p>

      <p>Karım gider Versailles’a,</p>

      <p>Lirlonfa malurette,</p>

      <p>Majestenin ayağına,</p>

      <p>Lirlonfa maluré.</p>

      <p>Bir dilekçe sunmaya,</p>

      <p>Lirlonfa malurette,</p>

      <p>Beni kurtarmak için,</p>

      <p>Lirlonfa maluré.</p>

      <p class="quatrain">Beni kurtarmak için,</p>

      <p>Maluré.</p>

      <p>Ah! Kurtulsam buradan,</p>

      <p>Lirlonfa malurette,</p>

      <p>Seveceğim karımı,</p>

      <p>Lirlonfa maluré.</p>

      <p>Ona fiyonk takacağım,</p>

      <p>Lirlonfa malurette,</p>

      <p>Ve tahta pabuç alacağım,</p>

      <p>Lirlonfa maluré.</p>

      <p class="quatrain">Ve tahta pabuç alacağım,</p>

      <p>Maluré.</p>

      <p>Öfkelenen büyük kral,</p>

      <p>Lirlonfa malurette,</p>

      <p>Demiş ki: Tacımla,</p>

      <p>Lirlonfa maluré.</p>

      <p>Dans ettireceğim onu,</p>

      <p>Lirlonfa malurette,</p>

      <p>Tabansız bir yerde,</p>

      <p>Lirlonfa maluré.”</p>
    </blockquote>

    <p class="after-bq">Bu sözlerden daha fazlasını duyamadım, ama duyamazdım da zaten. Bu korkunç ağıtın yarı açık, yarı kapalı anlamı, soyguncunun bekçilerle çatışması, karşılaştığı hırsız, karısına gönderdiği felaket haberi: Bir adam öldürdüm ve tutuklandım, bir <em>kütük devirdim</em> ve enselendim; elinde dilekçeyle Versailles’a koşan kadın ve öfkelenen ve onu tabanı <em>olmayan bir yerde</em><a class="si-noteref epub-type_noteref" href="#f54" id="ref_f54">54</a> dans ettirmekle tehdit eden bir majeste; işte bütün bunlar, insan kulağının bugüne kadar duymadığı en tatlı havayla ve en tatlı sesle söyleniyordu!.. Çok üzülmüştüm, donakalmıştım adeta. Lâl rengi o tatlı dudaklardan çıkan bütün bu korkunç sözler, ne kadar da iğrenç! Bir gülün üzerinde gezinen bir salyangozun ardında kalan sümük izlerine benziyor sanki.</p>

    <p>İçimde birikmiş olanları nasıl dışarı atacağımı bilemiyordum; hem yaralanmış, hem de neşelenmiştim. Genç kız sesine karışan bu çirkin argo dili, bu kanlı ve tuhaf dil, haydut ve kürek mahkûmu karışımı bir ağız! Çocuk sesinden kadın sesine geçişin sevimliliği! Biçimsiz ve anlamsız, şakıyan, ahenkli ve inci gibi parıldayan bu sözler!</p>

    <p>Tanrım! Hapishane, ne kadar utanç verici bir şey! Her şeyi kirleten bir zehir var orada. Her şey soluyor, hatta şu on beş yaşındaki kızın şarkısı bile! Orada bir kuş buluyorsunuz, kanadında çamur var; güzel bir çiçek alıyorsunuz elinize, kokluyorsunuz onu: Pis kokuyor.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f54">
      <a class="si-backref" href="#ref_f54">54</a><span class="si-footnote-text">. İdam sehpasına yapılan benzetme. (Ç.N.)</span>
    </div>
  </div>
</body>
</html>
