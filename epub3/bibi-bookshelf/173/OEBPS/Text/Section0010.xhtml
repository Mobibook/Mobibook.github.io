<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>alaycı kuş</title>
  <link href="../Styles/stylesheet.css" rel="stylesheet" type="text/css" />
</head>

<body class="main">
  <h2 class="heading0" style="text-align: center;"><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;"><b><i>11</i></b></span><br /></h2>

  <p class="heading0"><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;"><b><i><span style="font-style: normal; font-weight: normal;">Beni ne kırardı?</span><br /></i></b></span></p>

  <p class="heading0">Güvenlik hapishanemizden serbest bırakılmayı beklediğimiz üç gün boyunca, bu soru beni yiyip bitirdi. Tamir edilemeyecek işe yaramayacak hale gelmem için beni milyonlarca zerreye ne bölebilirdi? Hiç kimseye sözünü etmiyordum ama bu kasvetli soru, uyanık geçirdiğim her saati bir solukta yalayıp yutması yetmezmiş gibi, kâbuslarımın da derinliklerine işliyordu.</p>

  <p class="heading0">Bu süre içerisinde her biri birbirinden güçlü ve hasar verici dört sığınak füzesi daha düştü. Ancak bu soluk aldırmayan bir saldırı değildi. Bombalar arasında uzun saatler vardı. Tam taarruzun bittiğini sandığınız bir anda, yeni bir patlama karnınıza şok dalgaları gönderiyordu. Amaç 13'ü tümden katletmekten ziyade, bizi aşağıda kilit altında tutmak olmalıydı. Ve mıntıkayı kötürüm bırakmak, İnsanları mıntıkayı yeniden işler hale getirmek için deli gibi çalışmaya mecbur bırakmak. Ama ya yok etmek? Hayır. Coin bu konuda haklıydı. Gelecekte ele geçirmek istediğiniz bir şeyi yok etmezdiniz. Kısa vadede istediklerinin Yayın Taarruzu'na son vermek ve beni Panem ekranlarından uzak tutmak olduğundan emindim.</p>

  <p class="heading0">Olup bitenler hakkında neredeyse hiç bilgi alamıyorduk. Ekranlarımız hiç açılmıyor; Coin'in bombaların doğası hakkında yaptığı kısa açıklamalarla yetinmek zorunda kalıyorduk. Savaşın sürdüğü kesindi ama durumu konusunda tamamen karanlıktaydık.</p>

  <p class="heading0">Sığınakta iş birliği günlük akışın en önemli parçasıydı. Yemekler, banyo, egzersiz ve uyku konusunda sıkı bir programa tabiydik Tedirginliği hafifletmek için kısa süreli sosyalleşmelere izin veriliyordu. Düğünçiçeği hem çocukları hem yetişkinleri büyülediği için bize ayrılan bölüm bir hayli popülerdi. Akşamları sergilediği Deli Kedi oyunuyla şöhret sahibi olmuştu. Bu oyunu, birkaç yıl önce, bir karartma sırasında tesadüfen yaratmıştım. Tek yapmanız gereken bir el fenerini yere tutmakta. Düğünçiçeği ışığı yakalamaya çalışıyordu. Bundan keyif alacak kadar dar kafalı olduğumu kabul ediyorum; çünkü bu haliyle çok aptal görünüyordu. Anlaşılması güç olsa da buradaki herkes onun zeki ve tatlı olduğunu düşünüyordu. Hatta bu amaç için bana fazladan pil -ne israf!- bile verildi. 13 halkı gerçekten büyük bir eğlence açlığı içindeydi.</p>

  <p class="heading0">Üçüncü gece, oyun sırasında beni yiyip bitiren sorunun yanıtını buldum. Deli Kedi içinde bulunduğum durumun mecazi ifadesi halinde dönüşmüştü. Ben Düğünçiçeği'ydim. Korumayı delicesine istediğim şey, yani ışık da Peeta. Düğünçiçeği yakalanması imkânsız ışığı patisiyle tutma şansının sürdüğünü sandığı sürece, saldırgan bir tavır takmıyordu. (Peeta'nın hayatta kaldığı arenadan&nbsp;ayrıldığım andan beri ben de onun gibiydim.) Işık tamamen sönünce, Düğünçiçeği'nin dikkati geçici bir süre için dağılıyor, kafası karışıyordu ama hemen toparlanıp başka şeylere yönelebiliyordu. (Peeta'nın ölmesi halinde bana da öyle olacaktı.) Ancak Düğünçiçeği'ni kendi etrafında zıp zıp zıplatan tek şey, ışığı açık ama onun sıçrama yeteneğine rağmen ulaşamayacağı bir yerde -duvarın yüksek bir noktasında-bırakmamdı. Duvarın dibinde bir ileri bir geri gidip geliyor, sürekli sızlanıyor ama yatıştırılması ya da dikkatinin başka yere çekilmesi mümkün olmuyordu. Işığı tamamen kapatmadığım sürece kimseye bir yararı olmuyordu. (Snow’un bana şu anda yapmaya çalıştığı şey de buydu işte. Tek fark onun nasıl bir oyun peşinde olduğunu benim bilmememdi.)</p>

  <p class="heading0">Belki de Snow'un ihtiyaç duyduğu tek şey benim bunu fark etmemdi. Peeta'nın onun elinde olduğunu ve isyan hakkında bilgi vermesi için işkence gördüğünü bilmek kötüydü. Ancak özellikle beni etkisiz kılmak için işkenceye maruz bırakıldığını bilmek katlanılır gibi değildi. İşte beni gerçekten kırmaya başlayan da bu gerçeği idrak etmek oldu.</p>

  <p class="heading0">Deli Kedi'den sonra yataklarımıza döndük. Elektrik bir gidip bir geliyordu. Lambalar zaman zaman tam parlaklıkla yanıyor, geri kalan zamanlarda düşük voltajda birbirimize gözlerimizi kısarak bakıyorduk. Yatma zamanı geldiğinde ışıkları neredeyse tamamen kısıyor ve her bölmenin güvenlik lambalarını devreye sokuyorlardı. Duvarların dayanıklılığına ikna olan Prim, Düğünçiçeği'yle birlikte alttaki yatağa kıvrılmaya başlamıştı. Annem üsttekinde yatıyordu. Ben yataklardan birini almayı teklif etmiştim ama uykumda çok fazla çırpındığım için yerdeki döşekte kalmamı istediler.</p>

  <p class="heading0">Kaslarım, kendimi bir arada tutma çabamın getirdiği gerilimle katılaşıp kaldığı için, artık uykumda çırpınamaz olmuştum. Kalbimin üstüne oturan ağrı geri gelmişti ve o ağrıdan bütün bedenime incecik çatlakların yayıldığını hayal edebiliyordum. Bütün sırtım, kollarım, bacaklarım ve yüzüm çatlak içindeydi. Sıkı bir füze sarsıntısıyla, tuhaf, jilet keskinliğinde kırıklara ayrılabilirdim.</p>

  <p class="heading0">Huzursuz ve kıpır kıpır çoğunluk uykuya dalınca, büyük bir dikkatle battaniyemin altından çıktım ve mahzeni parmak uçlarımda dolaşarak Finnick'i buldum. İçimde beni anlayacağına dair tuhaf bir his vardı. Ona ayrılan bölümde güvenlik lambasının altına oturmuş, sicimine düğüm atıyordu. Dinleniyormuş gibi yapma gereği bile duymuyordu. Snow’un direncimi kırma planıyla ilgili keşfimi fısıldarken, aklım başıma geldi. Bu strateji Finnick için yeni bir haber değildi. Onu kıran da aynı şey olmuştu.</p>

  <p class="heading0">"Sana Annie'yi kullanarak yaptıkları da bu, değil mi?" diye sordum.</p>

  <p class="heading0">"Onu isyanla ilgili tatmin edici bilgiye sahip olduğunu düşündükleri için tutuklamadılar," dedi. "Ona böyle bir şeyi anlatma riskini asla almayacağımı çok&nbsp;iyi biliyorlar. Onu korumak için."</p>

  <p class="heading0">"Ah, Finnick çok üzgünüm," dedim.</p>

  <p class="heading0">"Hayır, üzgün olan benim. Seni bir şekilde uyarmadığım için," dedi.</p>

  <p class="heading0">Birden zihnimde bir anı canlandı. Kurtarılmanın ardından, öfke ve acıyla deliye dönmüş halde, yatağıma kemerlerle bağlıydım. Finnick beni Peeta konusunda rahatlatmaya çalışıyordu. "Bir şey bilmediğini kısa sürede anlarlar. Ve onu sana karşı kullanabileceklerini düşünürlerse, asla öldürmezler."</p>

  <p class="heading0">"Ama beni uyarmıştın. Hava aracında. Yalnızca Peeta'yı bana karşı kullanacaklarını söylediğin zaman, yem olarak kullanmaktan bahsettiğini sandım. Beni bir şekilde Capitol'e çekmek için," dedim.</p>

  <p class="heading0">"Bunu bile söylememeliydim. Sana bir faydasının olması için artık çok geçti. Madem seni Çeyrek Asır Oyunları öncesinde uyarmadım, sonrasında da Snow'un hareket tarzı konusunda çenemi kapalı tutmalıydım." Finnick siciminin ucunu çekti ve karmaşık düğüm düz bir çizgiye dönüşüverdi. "Sorun şu ki seni gördüğüm zaman anlamadım, ilk Oyunlar'dan sonra aşk olayının senin açından tamamen düzmece olduğunu düşünmüştüm. Hepimiz aynı stratejiyi sürdürmeni bekledik. Ancak Peeta güç sahasına çarpıp ölüm tehlikesi yaşayınca, ben... " Finnick tereddütlüydü.</p>

  <p class="heading0">Arenayı düşündüm. Finnick, Peeta'yı hayata döndürürken nasıl hıçkırarak ağladığımı. Finnick'in yüzündeki şaşkın ifadeyi. Davranışımı affedip sözde hamileliğime bağladığım. "Sen ne?"</p>

  <p class="heading0">"Seni yanlış değerlendirdiğimi o zaman anladım. Onu gerçekten sevdiğini. Ne tür bir sevgi olduğundan bahsetmiyorum. Belki de bunu sen bile bilmiyorsun. Ancak dikkatli bakan herkes onu ne kadar önemsediğini anlayabilirdi," derken sesi yumuşacıktı.</p>

  <p class="heading0">Herkes mi? Zafer Turu öncesi beni ziyaret ettiğinde, Snow, bana Peeta'ya olan aşkıma dair bütün şüpheleri yok etmem konusunda meydan okumuştu. "Beni ikna et," demişti. Görünüşe bakılırsa bunu, o sıcak ve pembe göğün altında Peeta'nın hayatı tehlikedeyken, sonunda başarmıştım. Ve bunu yaparken, beni kırmak için ihtiyaç duyacağı silahı Snow’a kendi ellerimle vermiştim.</p>

  <p class="heading0">Finnick ve ben uzunca bir süre sessizlik içinde oturduk Ve düğümlerin bir belirip bir kaybolmasını izledik. Ta ki ben, "Buna nasıl katlanıyorsun?" diye sorana kadar.</p>

  <p class="heading0">Finnick bana inanmayan gözlerle baktı. "Katlanamıyorum, Katniss! Belli ki bunu yapamıyorum. Her sabah kendimi kâbuslardan güçlükle uyandırıyorum ama sonra uyanmanın en ufak bir rahatlama getirmediğini görüyorum." Yüz ifadem onu durdurmuştu. "Buna teslim olmamak en iyisi. İnsanın kendini toplaması,&nbsp;dağılmasından on kat daha fazla çaba gerektiriyor."</p>

  <p class="heading0">Finnick bunu çok iyi biliyor olmalıydı. Kendimi yeniden tek parça haline getirme umuduyla derin bir nefes aldım.</p>

  <p class="heading0">"Kafanı ne kadar dağıtırsan, o kadar iyi," dedi. "Yarın sabah ilk iş sana da bir sicim bulalım. O zamana dek, benimkini al."</p>

  <p class="heading0">Gecenin kalan kısmını döşeğimin üzerinde, saplantılı bir ruh halinde, hiç durmadan düğüm atmakla ve Düğünçiçeği'nin teftiş etmesi için sicimi gözünün önünde sallamakla geçirdim. Şüpheli görünen düğümleri havada kapıyor ve öldüğünden emin olmak için birkaç defa ısırıyordu. Sabah olduğunda parmaklarım ezik içindeydi ama direnmeye devam ediyordum.</p>

  <p class="heading0">Yirmi dört saatlik bir sessizliği geride bırakırken, Coin nihayet sığınaktan çıkabileceğimizi müjdeledi. Eski dairelerimizin olduğu kısım bombalarla tahrip edilmişti. Herkesin yeni kompartımanları için verilen talimatları harfiyen izlemesi gerekiyordu. Sığınaktaki bölmelerimizi talimatlara uygun şekilde temizledikten sonra, itaatkâr bir sıra oluşturup kapıya yöneldik.</p>

  <p class="heading0">Yan yola gelmeden, Boggs yanı başımda belirdi ve beni çekip sıradan çıkardı. Gale ve Finnick'e de bize katılmalarını işaret etti. İnsanlar geçmemize izin vermek için yolu açtılar. Hatta Deli Kedi oyunu beni daha sevilebilir hale soktuğu için, içlerinde gülümseyenler bile oldu. Kapıdan çıktık, merdivenleri tırmandık ve nihayet özel Savunma'ya ulaştık. Yolumuzun üstündeki hiçbir şey zarar görmemişti ama hâlâ fazlasıyla derindeydik.</p>

  <p class="heading0">Boggs bizi Karargâh'ın neredeyse eşi olan bir odaya soktu. Coin, Plutarch, Haymitch, Cressida ve masanın çevresindeki diğer herkes çok bitkin görünüyordu. Biri sonunda kahve bulmayı başarmıştı -ki kahvenin burada yalnızca bir acil durum uyarıcısı olarak görüldüğünden adım gibi emindim- ve Plutarch fincanını elinden alınmasından korkar gibi, iki eliyle sımsıkı kavramıştı.</p>

  <p class="heading0">Çene çalmak yoktu. "Dördünüzün hazırlanıp yer üstüne çıkmanız gerek," dedi başkan. "Bombardımandan geriye kalan hasarı, On Üç’ün askeri biriminin hem işlevini hem de egemenliğini sürdürdüğünü ve en önemlisi, Alaycı Kuş'un hâlâ hayatta olduğunu gösterecek çekimi yapmak için iki saatiniz var."</p>

  <p class="heading0">Finnick, "Kahve içebilir miyiz?" diye sordu.</p>

  <p class="heading0">Bize dumanı tüten fincanlar verildi. Hiçbir zaman düşkün olmadığım ama ayakta kalmama yardım edeceğine inandığım parlak siyah sıvıya keyifsiz gözlerle baktım. Finnick fincanıma bir miktar krema ekledikten sonra şeker kâsesine uzandı. Eski baştan çıkarıcı sesiyle, "Bir küp şeker ister misin?" diye sordu. Tanışmamız da, Finnick'in bana şeker teklif etmesiyle olmuştu. Atların ve at arabalarının ortasında, kalabalıklar için giydirilip boyanmış halimizle. Henüz&nbsp;müttefik değilken. Ben onu sevimsiz kılan şeyin ne olduğunu henüz çözememişken. O günü hatırlamak beni gülümsetmişti. Fincanıma üç küp şeker atarken, gerçek sesiyle, "Al bakalım. Tadı daha iyi oluyor," dedi.</p>

  <p class="heading0">Alaycı Kuş tulumuma bürünmek üzere çıkarken, Gale'i Finnick ve beni mutsuz gözlerle izlerken yakaladım. Şimdi ne olmuştu? Yoksa aramızda bir şey olduğunu mu düşünüyordu? Belki de önceki gece beni Finnick'in yanına giderken görmüştü. Oraya ulaşmak için Hawthorne'ların bölmesinin önünden geçmiş olmalıydım. Sanırım bu yanlış bir fikre kapılmasına neden olmuştu. Onunki yerine Finnick'in dostluğuna sığınmamdan rahatsız olmuştu. Tamam, pekâlâ. Parmaklarımda sicim yanığı vardı; gözlerimi güç bela açık tutabiliyordum ve bir çekim ekibi parlak bir iş çıkarmamı bekliyordu. Hem Peeta da Snow'un elindeydi. Gale istediğini düşünebilirdi.</p>

  <p class="heading0">Özel Savunma'daki yeni Yeniden Yaratılma odamda, hazırlık ekibim beni bekliyordu. Daha kahvem soğumadan Alaycı Kuş tulumum üzerime geçirilmiş, saçlarım düzeltilmiş ve minimum seviyedeki makyajım tamamlanmıştı. On dakika içinde, bir sonraki propaganda spotunun çekim ekibi ve oyuncu kadrosuyla dışarıda dolambaçlı bir yürüyüşe koyulmuştuk Yolda krema ve şekerin lezzetini hatırı sayılır derecede iyileştirdiğini fark ettiğim kahvemi keyifle içtim. Kahvenin dibine çöken kalıntıları da kafama dikerken, damarlarımda hafif de olsa bir hareketlenmenin başladığını hissettim.</p>

  <p class="heading0">Son asma merdiveni de tırmanınca, Boggs gizli bir kapıyı açan kolu çevirdi. Temiz hava içeri doldu. Derin soluklar alıp verdim ve sığınaktan ne kadar nefret ettiğimi kendime ilk kez itiraf ettim. Ormana daldık. Ellerimi başımın üstündeki yapraklarda dolaştırdım. Bazıları renk değiştirmeye başlamıştı. Ortaya, "Hangi gündeyiz?" diye sordum. Boggs önümüzdeki hafta eylül ayının başlayacağını söyledi. Eylül. Demek ki Peeta beş ya da altı haftadır Snow'un pençesindeydi. Avucumdaki yaprağa bakarken elimin titrediğini fark ettim. Kendimi durduramıyordum. Suçu kahveye yükledim ve dikkatimi, yürüyüşüme göre fazla hızlı olan soluğumu yavaşlatmaya verdim.</p>

  <p class="heading0">Zemindeki birikintiler gittikçe yoğunlaşmaktaydı. Yaklaşık otuz metre genişlikte ve tahmin edemediğim bir derinlikteki ilk kraterimize ulaşmıştık. Çok derindi. Boggs ilk on kattaki herkesin ölmesinin olası olduğunu söyledi. Çukurun yanından geçip yolumuza devam ettik.</p>

  <p class="heading0">Gale, "Yeniden inşa edebilir misiniz?" diye sordu.</p>

  <p class="heading0">"Yakın gelecekte değil. Bu bomba fazla hasara yol açmamış. Yalnızca bir iki destek jeneratörü ve tavuk çiftliği kaybettik," dedi Boggs. "Ağzını mühürleyeceğiz, o kadar."</p>

  <p class="heading0">Çitin içindeki alana girerken ağaçlar gözden kayboldu. Kraterlerin çevresi&nbsp;eski ve yeni molozların karışımıyla çevrelenmişti. Bombalama öncesinde, 13'ün çok az kısmı yer üstündeydi. Yalnızca bir iki muhafız istasyonu. Eğitim alanı. Bizim binanın birkaç metre yükseklikte metalle kaplı tepesinin yalnızca otuz santimlik -Düğünçiçeği'nin giriş çıkış yaptığı pencerenin olduğu- kısmı.</p>

  <p class="heading0">Haymitch, "Çocuğun uyarısı size ne kadar avantaj sağladı?" diye sordu.</p>

  <p class="heading0">"Bizim sistemimizin füzeleri tespitinden on dakika kadar önce uyarılmış olduk."</p>

  <p class="heading0">"Ama faydası oldu, değil mi?" diye sordum. Hayır demesine dayanamazdım.</p>

  <p class="heading0">Boggs'un yanıtı, "Kesinlikle," oldu. "Sivillerin tahliyesi tamamlanabildi. Saldırı sırasında saniyeler önemlidir. On dakika hayatların kurtarılması anlamına geldi."</p>

  <p class="heading0">Prim, diye düşündüm. Ve Gale. Sığınağa ilk füzenin patlamasından yalnızca birkaç dakika önce inmişlerdi. Peeta onları kurtarmış olabilirdi. İkisinin ismini Peeta'ya sonsuza dek borçlu kalacağım şeyler listesine ekleyebilirdim.</p>

  <p class="heading0">Cressida beni eski Adalet Binası'nın kalıntıları önünde görüntülemeyi önerdi. Bu şaka gibi bir şeydi; çünkü Capitol mıntıkanın artık var olmadığını ispatlamak için, aynı görüntüyü sahte haber sunumlarının fonunda uzun yıllardır kullanıyordu. Şimdi, yalan zamanda gerçekleşen saldırının ardından, Adalet Binası yeni kratere yalnızca on metre mesafede kalmıştı.</p>

  <p class="heading0">Bir zamanların ana giriş kapısına yaklaşırken Gale'in işaretiyle bütün grup yavaşladı. Önce sorunun ne olduğunu anlamadım ama sonra yere saçılmış taze pembe ve kırmızı gülleri gördüm. "Sakın dokunmayın!" diye bağırdım. "Onlar benim için!"</p>

  <p class="heading0">Güllerin hasta edici derecede tatlı kokusu burnuma dolarken, kalbim göğüs kafesimin içinde deli gibi çarpmaya başlamıştı. Demek şifonyerimin üzerindeki gülü hayal etmemiştim. Snow'un ikinci teslimatı önümde duruyordu. Peeta'yla birlikte zafer sonrası röportajımızı verdiğimiz seti de süsleyen çiçeklerin birebir aynısı, uzun saplı pembe-kırmızı güzeller. Bir kişi için değil, bir çift âşık için düşünülmüş çiçekler...</p>

  <p class="heading0">Diğerlerine dilimin döndüğünce açıkladım. Yakından inceleyince, genetik olarak değiştirilmiş olsalar bile, zararsız görünüyorlardı. İki düzine gül. Hafifçe solmuşlardı. Büyük olasılıkla son bombalamanın ardından bırakılmışlardı, özel tulumlar giymiş bir ekip gülleri toplayıp götürdü. Gerçi ben güllerde sıra dışı bir şey bulunmayacağından emindim. Snow bana ne yaptığını çok iyi biliyordu. Bu, ben haraç tüpümden izlerken Cinna'nın posası çıkana dek dövülmesinden farklı bir durum değildi. Bana aklımı oynattırmak için tasarlanmıştı.</p>

  <p class="heading0">Tıpkı o zaman olduğu gibi, toparlanıp karşı mücadeleye girişmeye çalışıyordum. Ama Cressida, Castor ve Pollux'un yerlerini almalarını isterken, kaygı seviyemin yükseldiğini hissettim. Çok yorgun, gergin ve gülleri gördüğüm andan beri Peeta'dan başka bir şey düşünemez haldeydim. Kahve büyük bir hataymış. Bir uyarıcıya hiç ihtiyacım yokmuş. Vücudum gözle görünür biçimde sarsılıyordu, soluğumu bir türlü düzene koyamıyordum. Sığınakta geçen günlerin ardından ne yana dönersem döneyim, ışıktan rahatsız oluyor, gözlerimi kısma gereği duyuyordum. Serin esintiye rağmen yüzüm ter içindeydi.</p>

  <p class="heading0">"Tam olarak ne yapmamı istiyorsunuz?" diye sordum.</p>

  <p class="heading0">"Hayatta olduğunu ve mücadeleyi bırakmadığını gösterecek birkaç cümle," dedi Cressida.</p>

  <p class="heading0">"Tamam." Pozisyonumu aldım ve kırmızı ışığa baktım. Baktım. Baktım. "Üzgünüm. Aklıma bir şey gelmiyor."</p>

  <p class="heading0">Cressida yanıma geldi. "Sen iyi misin?" Başımı salladım. Cebinden küçük bir kumaş parçası çıkarıp terimi sildi. "Şu eski usul soru-yanıt olayına ne dersin?"</p>

  <p class="heading0">"Evet. Sanırım faydası olur." Titrememi saklamak için kollarımı göğsümde kavuşturdum. Finnick'e baktım. Başparmağıyla her şey yolunda işareti yaptı. Ama o da bir hayli sarsılmış görünüyordu.</p>

  <p class="heading0">Cressida eski yerine dönmüştü. "Evet, Katniss. Capitol'ün On Üç'ü bombalamasından sağ kurtuldun. Sekiz'de yerin üstündeyken yaşadığın deneyime kıyasla nasıldı?"</p>

  <p class="heading0">"Bu defa yerin çok altındaydık; gerçek bir tehlike yoktu. On Üç ayakta ve yaşıyor. Ben de..." Sesim kuru ve biraz titrek çıkmıştı.</p>

  <p class="heading0">Cressida, "Bir daha dene," dedi. "On Üç ayakta ve yaşıyor. Ben de öyle."</p>

  <p class="heading0">Derin bir soluk aldım ve çektiğim havayı diyaframıma indirmeye çalıştım, "On Üç ayakta ve ben... " Hayır, yanlış olmuştu.</p>

  <p class="heading0">Güllerin kokusunu hâlâ duyduğuma yemin edebilirdim.</p>

  <p class="heading0">"Katniss. Yalnızca tek bir cümle. Ve bugünlük işin bitmiş olacak. Söz veriyorum," dedi Cressida.</p>

  <p class="heading0">"On Üç ayakta ve yaşıyor. Ben de öyle..."</p>

  <p class="heading0">Gevşemek için kollarımı iki yana sarkıttım ve yumruklarımı kalçalarıma yerleştirdim. Sonra ellerimi indirdim. Tükürüğüm ağzıma komik bir hızla birikiyordu ve gırtlağımın gerisinden yükselen kusmuğu hissediyordum. Güçlükle yutkundum ve o aptal cümleyi söyleyip ormana saklanabilmek için ağzımı araladım... Ve o anda ağlamaya başladım.</p>

  <p class="heading0">Alaycı Kuş olmam imkânsızdı. Bu tek cümleyi tamamlamayı bile başaramıyordum. Çünkü şimdi artık söyleyeceğim her şeyin acısının Peeta'dan çıkarılacağım biliyordum. Ve işkenceyle sonuçlanacağım, ölümüyle değil, hayır böyle insaflı bir şeyi asla yapmayacaklardı. Snow hayatının ölümden bile beter olması için ne gerekiyorsa yapacakta. Cressida'nın cılız bir sesle, "Kes," dediğini duydum.</p>

  <p class="heading0">Plutarch ağzının içinden, "Bu kızın nesi var?" diye geveledi.</p>

  <p class="heading0">Finnick, "Snow'un Peeta'yı kullandığını anladı," dedi.</p>

  <p class="heading0">Karşımda yarım daire oluşturan insan grubundan topluca iç çekişi andıran bir ses yükseldi. Çünkü artık biliyordum. Ve bunu bilmemem gibi bir şey bir daha asla mümkün olmayacaktı. Çünkü bir Alaycı Kuş'u kaybetmenin neden olacağı askeri dezavantajın ötesinde, artık çökmüştüm.</p>

  <p class="heading0">Sayısız kol beni sarmaya hazırdı. Ama beni rahatlatmasını gerçekten istediğim tek insan Haymitch'ti, çünkü Peeta'yı o da severdi. Kollarımı ona uzattım ve adına benzer bir şey mırıldandım. İşte yanımdaydı, bana sarıldı ve sırtımı sıvazlamaya başladı. "Her şey yolunda. Her şey iyi olacak, tatlım." Beni kırık mermer bir sütuna oturttu ve hıçkırıklarım kesilene dek, kolunu omzumdan çekmedi. "Bunu daha fazla yapamayacağım," dedim.</p>

  <p class="heading0">"Biliyorum," dedi.</p>

  <p class="heading0">"Tek düşünebildiğim, ben Alaycı Kuş olduğum için Peeta'ya neler yapabilecekleri," deyiverdim.</p>

  <p class="heading0">Haymitch omzuma daha sıkı sarıldı. "Biliyorum." "Gördün değil mi? Ne kadar tuhaf davranıyordu. Ona neler yapıyorlar?" Hıçkırıklarımın arasında soluk almaya çabalıyordum ama gücüm son bir cümleye yetti. "Hepsi benim hatam!" Ve sonra isteri krizine girdim, koluma bir iğne saplandı ve dünyam bir anda karardı. Bana yaptıkları iğne her neyse, bir hayli güçlü olmalıydı çünkü kendime gelmem tam bir günü buldu. Gerçi huzurlu bir uyku değildi. Tek başıma seyahat ettiğim, karanlık ve uğursuz bir dünyadan çıkıp gelmiş gibi hissediyordum. Uyandığımda Haymitch başucumdaki sandalyede oturuyordu. Teni mum gibi, gözleri kan çanağıydı. Peeta'yı hatırladım ve yeniden titremeye başladım.</p>

  <p class="heading0">Haymitch uzanıp omzumu sıktı. "Her şey yolunda. Peeta'yı oradan çıkarmaya çalışacağız."</p>

  <p class="heading0">"Ne?" Duyduklarıma bir anlam veremiyordum.</p>

  <p class="heading0">"Plutarch bir kurtarma ekibi gönderiyor, içeride adamları var. Peeta'yı canlı olarak alabileceğimizi düşünüyor."</p>

  <p class="heading0">"Bunu neden daha önce yapmadık?"</p>

  <p class="heading0">"Çünkü bir hayli maliyetli olacaktı. Ancak hepimiz yapılması gerekenin bu olduğu görüşünde birleştik. Arenada yaptığımız tercih gibi. Senin yoluna devam edebilmen için ne gerekiyorsa yapılacak. Alaycı Kuş'u şimdi kaybedemeyiz. Ve Snow'un acısını Peeta'dan çıkaramayacağından emin olmadığın sürece, istediğimiz performansı sergileyemezsin." Haymitch bana bir fincan uzattı. "Al, iç biraz."</p>

  <p class="heading0">Yavaşça doğruldum ve sudan bir yudum aldım. "Maliyetli derken ne demek istedin?"</p>

  <p class="heading0">Omuz silkti. "Gizli görevdekiler açığa çıkacak. İnsanlar ölebilir. Ama her gün öldüklerini aklından sakın çıkarma. Ayrıca yalnızca Peeta'yı değil, Finnick için de Annie'yi kurtarıyoruz."</p>

  <p class="heading0">"O nerede?" diye sordum.</p>

  <p class="heading0">"Şu paravanın arkasında, yatıştırıcının etkisiyle derin uykuda. Biz seni bayılttıktan hemen sonra o da kendinden geçti." Kendimi biraz daha az güçsüz hissederek hafifçe gülümsedim. "Gerçekten mükemmel bir çekim oldu. İkiniz yerlerde sürünüyordunuz ve Boggs da Peeta'yı kurtarma operasyonunu ayarlamaya gitti. Şu anda eski görüntüleri tekrar yayınlıyoruz."</p>

  <p class="heading0">"Operasyonu Boggs'un yönetmesi iyi bir şey," dedim.</p>

  <p class="heading0">"Ah, bu kadarla kalsa iyi. Yalnızca gönüllüler gidecekti, ama elimi havada sallayışımı görmemiş gibi yaptı," dedi Haymitch. "Gördün mü? Doğru yargıya varabildiğini daha şimdiden gösterdi."</p>

  <p class="heading0">Bir şeyler yanlıştı. Haymitch beni neşelendirmek için gereğinden fazla çaba harcıyordu. Bu onun tarzı değildi. "Başka kim gönüllü oldu?"</p>

  <p class="heading0">Geçiştirmeye çalışır gibi, "Sanırım hepsi yedi kişiydiler," dedi.</p>

  <p class="heading0">Midemde kötü bir his belirmişti. "Başka kim, Haymitch?" diye bastırdım.</p>

  <p class="heading0">Haymitch nihayet uysal adam rolünden vazgeçti. "Başka kim olduğunu sen de biliyorsun, Katniss. İlk kimin gönüllü olduğunu biliyorsun."</p>

  <p class="heading0"><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">Tabii ki biliyordum.</span><br /></p>

  <p class="heading0"><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">Gale.</span></p>
</body>
</html>
