<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>alaycı kuş</title>
  <link href="../Styles/stylesheet.css" rel="stylesheet" type="text/css" />
</head>

<body class="main">
  <h2 class="heading0" style="text-align: center;"><b><i>13</i></b></h2>

  <p class="heading0">Soğuk tasma boynumu acıtıyor, titrememin kontrol altına alınmasını iyice güçleştiriyordu. En azından artık makineler çevremde türlü tıkırtı ve vınlamayla dönerken ve ben kendimi hâlâ soluk alabildiğime ikna etmeye çalışırken, sahibim göremediğim bir sesin kıpırdamadan durmamı tembihleyip durduğu, klostrofobi hissi uyandıran o tüpün içinde değildim. Kalıcı bir zarar olmadığı konusunda bana güvence verildiği halde, şimdi bile soluk almak için büyük açlık duyuyordum.</p>

  <p class="heading0">Tıbbi ekibin ana endişeleri -omuriliğimin, soluk borumun, damarlarımın ve arterlerimin zarar görmüş olması olasılığı- bertaraf edilmişti. Ezikler, ses kısıklığı, gırtlağımdaki acı ve o tuhaf öksürük konusunda endişelenmeye gerek yoktu. Alaycı Kuş sesini kaybetmeyecekti. Aklımı kaybedip kaybetmediğime karar verecek olan doktorun nerede olduğunu sormak istiyordum. Ancak konuşmamam gerekiyordu. Beni kontrol etmeye geldiği zaman, Boggs'a bile teşekkür edemedim. Bana şöyle bir bakıp, eğitim sırasında elle boğulmalara hazırlık eğitimi verdikleri askerlerde çok daha kötü hasarlar gördüğünü söyleyen Boggs'a.</p>

  <p class="heading0">Kalıcı bir zarara olanak bırakmadan, Peeta'yı tek bir darbeyle etkisiz hale getiren, Boggs olmuştu. Bu duruma tamamen hazırlıksız olmasa, Haymitch de yardımıma koşardı, biliyordum. Haymitch ile beni - ikimizi birden- hazırlıksız yakalamak zor rastlanacak bir durumdu. Ancak kendimizi Peeta'yı Capitol'ün işkenceci ellerinden kurtarma fikrine öylesine kaptırmıştık ki, onu geri almanın yarattığı coşku gözümüzü kör etmişti. Peeta'yla baş başa görüşecek olsam, çoktan ölmüştüm. Ne de olsa dengesi bozulmuştu.</p>

  <p class="heading0"><i>Hayır, dengesi bozulmamış,</i> zapt edilmişti. <i>Zapt.</i> Sedyeyle aralarından geçerken Plutarch ve Haymitch'in bu sözcüğü kullandıklarını duymuştum. Zapt. Bunun ne anlama geldiğini bilmiyordum.</p>

  <p class="heading0">Saldırıdan hemen sonra yanı başımda biten ve o andan beri bir yere ayrılmayan Prim, üzerime bir battaniye daha örttü. "Tasmayı yakında çıkaracaklarını sanıyorum, Katniss. O zaman üşümeyeceksin." Karmaşık bir ameliyata asistanlık eden annemin Peeta’nın saldırısından henüz haberi -yoktu. Prim yumruk yaptığım elimi tuttu; onu açtı ve kan damarlarımda yeniden akmaya başlayana dek masaj yaptı. Tam ikinci yumruğuma geçtiği anda, doktor odaya girip tasmamı çıkardı ve bana ağrı ile şişmeye karşı bir iğne yaptı. Talimatlara uyacak, boynumdaki hasarı daha da ağırlaştırmamak için başımı hiç kıpırdatmadan yatacaktım.</p>

  <p class="heading0">Plutarch, Haymitch ve Beetee, koridorda doktorun beni görmeleri için izin vermesini bekliyorlardı. Gale'e bir şey söyleyip söylemediklerini bilmiyordum ama o da yanlarında olmadığına göre, bilmiyor olmalıydı. Plutarch doktorları dışarı&nbsp;çıkarırken, Prim'e de gitme emri vermeye kalkıştı ama küçük kardeşim, "Hayır," dedi. "Beni çıkmaya mecbur ederseniz, doğruca cerrahiye gider ve anneme olup bitenleri anlatırım. Sizi uyarıyorum, bir Oyun kurucu'nun Katniss'in hayatıyla ilgili kararlar almasından pek hoşnut değil, özellikle de göz kulak olmak konusunda bu kadar yetersiz kaldığınız için."</p>

  <p class="heading0">Plutarch bozulmuşa benziyordu ama Haymitch kıkırdadı. "Ben olsam ısrar etmezdin, Plutarch." Ve Prim kaldı.</p>

  <p class="heading0">"Evet, Katniss. Peeta'nın durumu hepimiz için şok oldu," dedi Plutarch. "Son iki röportajda nasıl bir bozulma yaşadığını biz de fark etmiştik Tacize uğradığı ortadaydı ve psikolojisini buna bağlıyorduk. Ancak şimdi başka bir şeylerin daha döndüğüne inanıyoruz. Capitol'ün ona zihin zaptı adı verilen ve pek sık rastlanmayan bir teknik uyguladığını düşünüyoruz. Beetee?"</p>

  <p class="heading0">Beetee, "Üzgünüm," dedi. "Ama sana bütün özelliklerini anlatamam. Capitol bu işkence türü konusunda çok ketumdur ve sonuçların tutarsız olduklarına inanıyorum. Şu kadarını biliyoruz. Bu bir tür korku şartlaması. <i>Zapt</i> terimi, zorla ele geçirme, alıkoyma sözcüklerinden geliyor. Bu sözcüğün seçilmesinin, tekniğin iz sürücü arıların zehrini de içermesiyle ilgili olduğunu düşünüyoruz. Birinci Açlık Oyunları'nda bu arılar seni sokmuşlardı. Dolayısıyla, çoğumuzun aksine sen zehrin etkileri konusunda birinci elden bilgiye sahipsin."</p>

  <p class="heading0">Dehşet. Halüsinasyonlar. Sevdiklerimi kaybettiğim kâbus benzeri görüntüler. Zehir beynin korkuya ev sahipliği eden bölgesini hedef alıyordu.</p>

  <p class="heading0">"Ne kadar ürkütücü olduğunu hatırladığından eminim. Sonrasında zihinsel karmaşa da çekmiş miydin? Neyin doğru, neyin yanlış olduğuna karar verememe duygusu? Arılar tarafından sokulan ve sonrasında hayatta kalan pek çok insan bize bu tür deneyimler aktardılar."</p>

  <p class="heading0">Evet. Peeta'yla karşılaşmamız. Zihnim netleştikten sonra bile, beni Cato'yu alaşağı ederek kurtardığından emin olamamıştım. Belki de ben hayal görmüştüm.</p>

  <p class="heading0">"Anılar değiştirilebildiği için anımsamak güçleşiyor." Beetee alnına vurdu. "Zihnin ön tarafına getirilip değiştiriliyor ve yeni haliyle kaydediliyor. Şimdi senden sözel bir telkin ya da izlettirdiğim bir bant kaydıyla bir şey hatırlamam istediğimi düşün ve tecrübe tazelenirken, sana bir doz iz sürücü arı zehri enjekte ettiğimi. Üç günlük bir bilinç kaybına neden olacak kadar çok değil, yalnızca söz konusu anıyı korku ve şüpheyle depreştirecek kadar. Beyninin uzun vadede depoladığı bilgi bu anıdan ibaret olacaktır."</p>

  <p class="heading0">Midem bulanmaya başlamıştı. Aklımdan geçen soruyu Prim dile getirdi. "Peeta'ya yaptıkları bu mu? Katniss'le ilgili anılarını alıp ürkütücü hale getirecek şekilde çarpıtmışlar mı yani?"</p>

  <p class="heading0">Beetee kafasını salladı. "Hem de onu yaşamsal bir tehdit olarak göreceği kadar ürkütücü. Onu öldürme isteği duyacağı kadar. Evet, şu andaki teorimiz böyle."</p>

  <p class="heading0">Kollarımı yüzüme örttüm; çünkü bu olamazdı. İmkânsızdı. Birinin Peeta'ya beni sevdiğini unutturması... Bunu hiç kimse yapamazdı.</p>

  <p class="heading0">Prim, "Ama bu durumu geri döndürebilirsiniz, değil mi?" diye sordu.</p>

  <p class="heading0">"Şey... Bu konuda elimizde çok az veri var," dedi Plutarch. "Aslına bakarsan hiç yok. Kaçırma rehabilitasyonu daha önce denendiyse bile, o kayıtlara ulaşamıyoruz."</p>

  <p class="heading0">Prim, "İyi ama en azından deneyeceksiniz, değil mi?" diye ısrar etti. "Yani onu duvarları takviyeli bir odaya kapatıp tek başına acı çekmeye bırakmayacaksınız?"</p>

  <p class="heading0">"Tabii ki deneyeceğiz, Prim," dedi Beetee. "Yalnızca ne derece başarılı olabileceğimizi bilmiyoruz, o kadar. Korkutucu olayların kökünden kazınması en zor olaylar olduğunu tahmin ediyorum. Sonuçta en iyi hatırladıklarımız hep bu tür olaylardır."</p>

  <p class="heading0">"Katniss'le anıları dışında, nelerin elden geçirildiğini henüz bilmiyoruz," dedi Plutarch. "Karşı saldırı geliştirmek için bir akıl sağlığı ekibini ve askeri profesyonellerimizi bir araya getiriyoruz. Ben şahsen, tamamen iyileşeceği konusunda iyimserim."</p>

  <p class="heading0">"Öyle mi?" Prim bunu iğneleyici bir sesle sormuştu. "Ya sen ne düşünüyorsun, Haymitch?"</p>

  <p class="heading0">Kollarımı hafifçe oynatıp aradaki aralıktan Haymitch'in yüzüne baktım. "Peeta'nın biraz iyileşebileceğine inanıyorum," diye itiraf ederken çok yorgun ve cesareti kırılmış görünüyordu. "Ama eskisi gibi olabileceğini hiç sanmıyorum." Kollarımı tekrar birleştirip aralarındaki boşluğu kapadım ve hepsini dışarıda bıraktım.</p>

  <p class="heading0">Plutarch sabrını tamamen kaybetmek üzere olduğunu ele veren bir ses tonuyla, "En azından hayatta," dedi. "Snow bu akşamki canlı yayında Peeta'nın stilistini ve hazırlık ekibini idam ettirdi. Effie Trinket’ın akıbeti konusunda hiçbir fikrimiz yok Peeta zarar görmüş durumda ama burada. Yanımızda. Ve bu on iki saat önceki haline göre büyük bir ilerleme sayılır. Bunu aklımızdan çıkarmayalım, olur mu?"</p>

  <p class="heading0">Plutarch'ın dört, belki de beş kişinin daha katledildiği haberiyle süslemeye çalıştığı neşelendirme çabası bir şekilde geri tepmişti. Portia. Peeta'nın hazırlık ekibi. Effie. Gözyaşlarımı bastırma çabası, gırtlağımı öyle bir zorlamıştı ki, bir kez daha soluk alamaz oldum. Sonunda bana sakinleştirici vermek zorunda kaldılar.</p>

  <p class="heading0">Uyandığım zaman, bundan sonra hep böyle mi - koluma şırıngalanan ilaçlarla mı-uyuyacağım diye merak ettim. Birkaç gün boyunca konuşmak zorunda olmadığıma sevinmiştim; çünkü söyleyecek hiçbir şeyim yoktu. Ya da vardı. Aslında ben, uyuşukluğu kendini tutma ve doktorların talimatlarına itaat sanılan, örnek bir hastaydım. Artık içimden ağlamak da gelmiyordu. Aslında beni ayakta tutan tek bir düşünce vardı: Zihnimdeki fısıltının -Seni öldüreceğim- eşlik ettiği Snow'un yüzü...</p>

  <p class="heading0">Annem ve Prim bana nöbetleşe bakıyor ve beni birkaç lokma da olsa bir şeyler yemeğe ikna etmeye çalışıyorlardı. Periyodik olarak birileri geliyor ve bana Peeta’nın durumuyla ilgili son bilgileri veriyorlardı. Vücudunda bulunan yüksek düzeydeki iz sürücü arı zehri boşaltılmıştı. Tehlikeli anıların tetiklenmesine engel olmak için yalnızca yabancılar - 13 halkından sağlık görevlileri- tarafından tedavi ediliyor, mıntıkamızdan ya da Capitol'den hiç kimsenin onu görmesine izin verilmiyordu. Uzmanlardan oluşan bir ekip iyileşmesi için strateji geliştirmek üzere uzun saatler boyunca çalışıyordu.</p>

  <p class="heading0">Omzundaki bir yara yüzünden yatağa bağlı kaldığı için, Gale'in beni ziyarete gelmemesi gerekiyordu. Ancak üçüncü gece, sakinleştiricimin yapılmasından ve uyku zamanı için ışıkların kısılmasından sonra, sessizce odama geldi. Hiç konuşmadan parmaklarını boynumdaki morlukların üzerinde güve kanadıymışlar gibi hafifçe dolaştırdı, gözlerimin arasına bir öpücük kondurdu ve ortadan kayboldu.</p>

  <p class="heading0">Ertesi sabah ağır hareket etmem ve ancak gerekli hallerde konuşmam talimatıyla hastaneden taburcu oldum. Koluma bir program damgalanmadığı için. Prim hastanedeki işini tamamlayıp beni ailemizin 2212 no'lu son kompartımanına götürene dek ortalıkta amaçsızca dolaşıp durdum. Kompartımanımız bir öncekinin birebir aynısıydı ancak bu kez penceremiz yoktu.</p>

  <p class="heading0">Düğünçiçeği'ne artık belli miktarda günlük yemek veriliyordu. İşini lavabonun altındaki kumda görüyordu. Prim beni yatağıma yerleştirip üstümü örterken, kedi ilgisini çekmek için miyavlayarak yatağıma zıpladı. Kız kardeşim kedisini kucakladı ama bütün ilgisi bendeydi. "Katniss, bu Peeta meselesinin sana çok kötü geldiğini biliyorum. Ama şunu sakın unutma: Snow haftalardır onun üstünde çalışıyor ve buraya, bizim yanımıza geleli yalnızca birkaç gün oldu. Eski, seni seven ve sana dönmeye çabalayan Peeta’nın hâlâ orada olması çok büyük bir olasılık. Sakın ümidini kaybetme."</p>

  <p class="heading0">Küçük kız kardeşime bakarken, ailemizin bütün iyi özelliklerini -annemin şifa dağıtan ellerini, babamın akılcılığını ve benim mücadele duygumu- üzerinde toplamış olduğunu düşündüm. Hepsi bununla da sınırlı değildi. Prim'de tamamen ona özel bir şeyler vardı: Hayatın akıl karıştırıcı karmaşasına bakıp olayları oldukları gibi görebilme özelliği. Haklı olması, Peeta’nın bir gün bana dönmesi&nbsp;mümkün müydü?</p>

  <p class="heading0">Prim Düğünçiçeği'ni yatağa, yanıma bırakırken, "Hastaneye dönmem gerek," dedi. "İkiniz birbirinize göz kulak olun, tamam mı?"</p>

  <p class="heading0">Düğünçiçeği yataktan fırlayıp, Prim'in peşinden kapıya gitti ve arkada bırakıldığını anlayınca yüksek sesle miyavladı. Birbirimize ancak bir avuç toz kadar göz kulak olabilirdik. Otuz saniye kadar sonra, yeraltındaki bu hücreye kapatılmaya tahammül edemeyeceğimi anlayınca, Düğünçiçeği'ni kaderiyle baş başa bırakıp çıktım. Birkaç defa kaybolsam da, sonunda özel Savunma'nın yolunu bulmayı başardım. Yanından geçtiğim herkes morluklarıma bakıyordu. O kadar rahatsız olmuştum ki sonunda yakamı kulak hizama kadar çekmek zorunda kaldım.</p>

  <p class="heading0">Gale de bu sabah taburcu olmuş olmalıydı çünkü onu araştırma odalarından birinde, Beetee'nin yanında buldum, ikisi de önlerindeki bir çizimin üstüne eğilmişlerdi; ölçüm yapmakla meşguldüler. Masanın üstü ve yerler bu çizimin farklı ölçülerdeki kopyalarıyla kaplıydı. Mantar panolar ve bir dizi bilgisayar ekranı da benzer tasarımlarla doluydu. Tasarımlardan birinin gelişigüzel çizgilerinde, Gale'in büklümlü kapanını ayırt ettim. Boğuk bir sesle, "Bunlar da neyin nesi?" diye sordum. Dikkatleri derhal bana çevrildi.</p>

  <p class="heading0">"Ah, Katniss. Demek bizi buldun," dedi Beetee neşeli bir sesle.</p>

  <p class="heading0">"Ne? Yoksa bu bir sır falan mı?" Gale'in burada Beetee'yle çok zaman geçirdiğini biliyordum ama ben onları oklar ve silahlarla uğraşıyorlar sanıyordum.</p>

  <p class="heading0">"Tam olarak değil. Ama Gale'i senden çaldığım için, kendimi biraz suçlu hissettiğimi söylemem gerek."</p>

  <p class="heading0">13'teki zamanımın çoğunu darmadağın, endişeli, öfkeli, baştan yaratılır ya da hastanede tedavi görür halde geçirdiğim için, Gale'in yokluğunun bana sıkıntı verdiğini söyleyemezdim. Aramızda müthiş bir uyum olduğunu da. Ancak Beetee'nin bana borçlu olduğunu düşünmesine engel olmayacaktım. "Umarım bunca zamanı iyi bir amaç için harcamışsınızdır."</p>

  <p class="heading0">"Gel, kendin gör." Beetee eliyle bilgisayarlardan birini işaret etti.</p>

  <p class="heading0">Demek bununla uğraşıyorlardı. Gale'in kapanlarının arkasındaki temel fikirleri alıp insanlara karşı silahlar yaratmakla. Daha çok bombalar. Kapanların mekanik özelliklerinden ziyade, arkalarında yatan psikolojilerden faydalanıyorlardı. Hayatta kalmak için çok önemli olan bir bölgeye -su ya da yiyecek kaynağına- bubi tuzağı kurmak. Sayıca çok daha fazlasının büyük bir kıyıma kaçışmalarım sağlamak için, avı ürkütmek. Asıl arzulanan hedefi, ebeveyni, harekete geçirmek için yavrusunu tehlikeye atmak. Kurbanı güvenli bir sığınak gibi görünen, ancak aslında ölümün onu beklediği bir yere çekmek. Gale ve Beetee bir &nbsp;noktada yaban hayatını bir kenara bırakıp daha çok insani dürtülere odaklanmışlardı. Şefkat gibi. Bir bomba patlıyor, insanlara yaralıların yardımına koşacakları kadar zaman tanınıyordu. Ve sonra, ikinci ve çok daha güçlü bir bomba onları da öldürüyordu.</p>

  <p class="heading0">"Bana çizgiyi biraz aşmışsınız gibi geldi," dedim. "Sonuçta ne oluyor?" İkisi de bana dik dik baktılar. Beetee'nin gözlerinde şüphe, Gale'inkilerde düşmanlık vardı. "Sanırım bir başka insana asla yapılmaması gerekenleri belirleyen bir kural kitabı yoktur, değil mi?"</p>

  <p class="heading0">"Tabii ki var. Beetee ve ben Başkan Snow'un Peeta'yı alıkoyarken kullandığı kurallar kitabını temel aldık."</p>

  <p class="heading0">Acımasız ama yerinde bir söz. Daha fazla yorum yapmadan oradan ayrıldım. Oradan bir an önce çıkmazsam, öfkemi kusmaya başlayabilirdim. Ama henüz kendimi özel Savunma'dan dışarı atma fırsatı bulamadan, Haymitch'le burun buruna geldim. "Gel," dedi. "Sana hastanede ihtiyacımız var."</p>

  <p class="heading0">"Ne için?" diye sordum.</p>

  <p class="heading0">"Peeta'nın üstünde bir deneme yapacaklar," dedi.</p>

  <p class="heading0">"On İki'den bulabildikleri en zararsız insanları içeri gönderecekler. Peeta'nın çocukluk anılarını paylaşmış olabilecek ama sana çok yalan olmayacak biri. Şu anda insanları taramakla meşguller."</p>

  <p class="heading0">Peeta'yla çocukluk anısı paylaşma ihtimali olanların kasabadan olması gerekiyordu. Yangınlardan kurtulabilen çok fazla insan olmadığı için, bunun zorlu bir iş olacağını biliyordum. Ancak Peeta'yı iyileştirme ekibinin çalışma mekânına dönüştürülen hastane odasına girince, kızı oturmuş, Plutarch'la sohbet ederken gördüm. Delly Cartwright. Her zamanki gibi, bana dünyadaki en iyi dostu olduğum hissini veren gülümsemesini takındı. Bu gülümsemeyi herkese karşı kullanırdı. "Katniss!" diye seslendi.</p>

  <p class="heading0">"Hey, Delly," dedim. Onun ve erkek kardeşinin yangından sağ kurtulduklarını duymuştum. Kasabadaki ayakkabıcıyı işleten anne ve babaları o kadar şanslı değildi. Delly hiç kimseye yakışmayan donuk 13 kıyafeti ve her zamanki bukleleri yerine sıkıca örülmüş uzun sarı saçlarıyla, çok daha büyük görünüyordu. Hatırladığımdan daha zayıf gibiydi, ama o 12. Mıntıka'nın birkaç kilo fazlası olan sayılı çocuğundan biriydi. Buradaki yeme düzeni, stres ve anne babalarını kaybetmenin acısı bir araya gelip bu sonuca neden olmuş olmasıydı. "Nasılsın?" diye sordum.</p>

  <p class="heading0">"Ah, bir anda bir yığın değişiklik oldu," dedi. Gözleri yaşlarla dolmuştu. "Ama burada, On Üç'teki herkes çok iyi. Sence de öyle değil mi?"</p>

  <p class="heading0">Delly bu sözlerinde samimiydi. O insanları severdi. Uzun yılların sonunda&nbsp;hakkında bir fikir sahibi olabildiği, seçilmiş birkaç kişiyi değil, herkesi.</p>

  <p class="heading0">"Kendimizi evimizde hissetmemiz için çaba harcadılar," dedim. Sanırım bu, abartıya kaçmayan, gayet adil bir yorum olmuştu. "Peeta'yı görmen için seni mi seçtiler?"</p>

  <p class="heading0">"Sanırım. Zavallı Peeta. Zavallı sen. Capitol'ü asla anlamayacağım," dedi.</p>

  <p class="heading0">"Belki de anlamamak daha iyidir," dedim.</p>

  <p class="heading0">Plutarch, "Delly, Peeta'yı uzun zamandır tanıyor," dedi.</p>

  <p class="heading0">"Ah, evet." Delly'nin yüzü aydınlanmıştı. "Küçükken birlikte oynardık. Herkese kardeşim olduğunu söylerdim."</p>

  <p class="heading0">Haymitch bana, "Sen ne dersin?" diye sordu. "Seninle ilgili artılarını tetikleyebilecek bir şey var mı?"</p>

  <p class="heading0">"Hepimiz aynı sınıftaydık ama pek sık bir araya gelmezdik," dedim.</p>

  <p class="heading0">"Katniss her zaman müthişti. Beni fark edebileceğini hayal bile edemezdim," dedi Delly. "Avlanabilmesi, Hob'a girebilmesi falan. Herkes ona hayrandı."</p>

  <p class="heading0">Şaka yapıp yapmadığını anlamak için, Haymitch de ben de Delly'nin yüzüne daha dikkatli baktık. Delly'nin ifade şekline bakılırsa, hemen hemen hiç arkadaşım yoktu çünkü insanları sıra dışılığımla rahatsız ediyordum. Bu doğru değildi. Hemen hemen hiç arkadaşım yoktu çünkü dost canlısı biri değildim. Beni muhteşem bir şeye dönüştürme işini Delly'ye bırakmalıydı.</p>

  <p class="heading0">"Delly her zaman, herkes hakkında en iyisini düşünür," diye açıkladım. "Peeta'nın onunla bağlantılı kötü bir anısı olacağım sanmam." Sonra hatırladım. "Bir dakika. Capitol'de, Avox kızını tanımamla ilgili yalan söylediğimde, Peeta açığımı kollamış ve kızın Delly'ye benzediğini söylemişti."</p>

  <p class="heading0">Haymitch, "Hatırlıyorum," dedi. "Ama bilmiyorum.</p>

  <p class="heading0">Delly gerçekten orada değildi ki. Bunun çocukluk anılarıyla yarışacak önemde bir anı olduğunu sanmıyorum."</p>

  <p class="heading0">"Özellikle de Delly gibi hoş biri söz konusu olunca," dedi Plutarch. "Bence deneyelim."</p>

  <p class="heading0">Plutarch, Haymitch ve ben, Peeta'nın kapalı tutulduğu odanın yanındaki gözlem odasına geçtik. İçerisi, Peeta'yı iyileştirme ekibinin ellerinde dosyalar ve kalemlerle hazır bekleyen on kadar üyesiyle doluydu. Tek taraflı cam ve ses düzeneği, Peeta'yı gizlice izlememize olanak sağlıyordu. Peeta kolları kemerlerle sabitlenmiş halde, yatağında yatıyordu. Kemerlere direnmiyordu ama elleri sürekli hareket halindeydi. Yüzünde, beni boğmaya çalıştığı anlara göre çok daha saydam bir ifade vardı ama hâlâ kendisi gibi değildi.</p>

  <p class="heading0">Kapı yavaşça aralanınca, gözleri dehşetle açıldı. Sonra yüzünde kafası karışmış gibi bir ifade belirdi. Delly odayı çekingen bir tavırla geçti ama Peeta'ya yaklaşınca, yüzünde doğal olarak bir gülümseme belirdi. "Peeta. Benim Delly. Bizim kasabadan."</p>

  <p class="heading0">"Delly?" Bulutların bir kısmı açılmış gibiydi. "Delly. Sensin demek."</p>

  <p class="heading0">"Evet!" Delly bariz biçimde rahatlamıştı. "Kendini nasıl hissediyorsun?"</p>

  <p class="heading0">"Berbat? Neredeyiz? Neler oldu?"</p>

  <p class="heading0">"İşte başlıyoruz," dedi Haymitch.</p>

  <p class="heading0">"Katniss ya da Capitol'den kesinlikle bahsetmemesini söyledim," dedi Plutarch. "Olabildiğince evi hatırlatmasını."</p>

  <p class="heading0">"Şey... On Üçüncü Mıntıka'dayız," dedi Delly. "Artık burada yaşıyoruz."</p>

  <p class="heading0">"Herkes böyle söylüyor. Ama bana hiçbir şey ifade etmiyor. Neden evde değiliz?" dedi Peeta.</p>

  <p class="heading0">Delly dudağını ısırdı. "Bir... Kaza oldu. Ben de evi özlüyorum. Parke taşlara tebeşirle çizdiğimiz resimleri düşünüyordum da... Seninkiler harika olurdu. Her birine farklı bir hayvan çizerdin, hatırlıyor musun?"</p>

  <p class="heading0">"Evet. Domuzlar, kediler falan," dedi Peeta. "Az önce... kaza dedin."</p>

  <p class="heading0">Soruyu geçiştirmeye çalışırken Delly'nin alnında beliren ter damlacıklarını fark etmiştim. "Kötüydü. Hiç kimse... kalamadı," dedi tereddütle.</p>

  <p class="heading0">"Dayan, kızım," dedi Haymitch.</p>

  <p class="heading0">"Ama eminim burayı seveceksin, Peeta. İnsanlar bize gerçekten çok nazik davrandılar. Her zaman yemek ve temiz kıyafetler var. Üstelik okul da çok daha ilginç," dedi Delly.</p>

  <p class="heading0">"Ailem neden beni görmeye gelmedi?"</p>

  <p class="heading0">"Gelemezler." Delly'nin gözleri yine yaşarmıştı. "Pek çok insan On İki'den çıkamadı. Bu yüzden, burada kendimize yeni bir hayat kurmamız gerek. Eminim iyi bir firma çok işlerine yarar. Babanın hamurdan çocuklar yapmamıza izin verdiği zamanları hatırlıyor musun?"</p>

  <p class="heading0">Peeta birden, "Yangın," dedi.</p>

  <p class="heading0">Delly "Evet," diye fısıldadı.</p>

  <p class="heading0">"On İki yanıp kül oldu, değil mi? Onun yüzünden," dedi Peeta. Sesi öfkeliydi. "Katniss yüzünden!" Kolundaki kemerleri çekiştirmeye başlamıştı.</p>

  <p class="heading0">"Ah, hayır, Peeta. Onun hatası değildi," dedi Delly.</p>

  <p class="heading0">Peeta, "Bunu sana o mu söyledi," derken adeta tıslıyordu.</p>

  <p class="heading0">"Kızı hemen çıkarın," dedi Plutarch. Kapı derhal açıldı ve Delly ağır adımlarla geri geri yürümeye başladı.</p>

  <p class="heading0">"Buna gerek yoktu," dedi Delly. "Ben..."</p>

  <p class="heading0">"Çünkü yalan söylüyor! O bir yalancı. Söylediği hiçbir şeye inanamazsın. O Capitol'ün biz diğerlerine karşı kullanmak için yarattığı muttalardan biri." Peeta bağırıyordu.</p>

  <p class="heading0">"Hayır, Peeta. O... " Delly şansını bir kez daha denedi.</p>

  <p class="heading0"><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">"Ona&nbsp;</span><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">güvenme, Delly." Peeta delirmiş gibiydi. "Ben güvendim ama o beni&nbsp;</span><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">öldürmeye&nbsp;</span><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">çalıştı. Dostlarımı öldürdü. Ailemi. Sakın yanına bile yaklaşma. O bir&nbsp;</span><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">mutta!"</span></p>

  <p class="heading0">İçeri bir el uzanıp Delly'yi dışarı çekti ve kapı kapandı. Ancak Peeta bağırmaya devam ediyordu. "Bir mutta! Leş kokulu muttanın teki!"</p>

  <p class="heading0">Benden nefret etmekle ve beni öldürmek istemekle kalmıyor, artık insan olduğuma da inanmıyordu. Bu boğulmaktan daha acı vericiydi.</p>

  <p class="heading0">Etrafımda ekiptekiler hiç durmadan notlar alıyor, sürekli bir şeyler karalıyorlardı. Haymitch ve Plutarch beni kollarımdan tutup odadan çıkardılar. Sessiz koridorda bir duvara yasladılar. Ancak Peeta'nın camın ve kapının gerisinde bağırmaya devam ettiğini çok iyi biliyordum.</p>

  <p class="heading0">Prim yanılıyordu. Peeta'yı eski haline döndürmek imkânsızdı. Uyuşmuş gibi, "Artık burada kalamam," dedim. "Alaycı Kuş olmamı istiyorsanız, beni buradan göndermelisiniz."</p>

  <p class="heading0">Haymitch, "Nereye gitmek istiyorsun?" diye sordu. "Capitol'e." Aklıma gelen, yapacak bir işimin olacağı tek yer orasıydı.</p>

  <p class="heading0">"Bunu yapamayız," dedi Plutarch. "Bütün mıntıkalar ele geçene kadar, olmaz. İyi haber şu ki, İki dışında hemen hepsindeki mücadele neredeyse tamamlandı. İki gerçekten çetin ceviz çıktı."</p>

  <p class="heading0">Bu doğruydu. Önce mıntıkaların güvenliği geliyordu. Sonra sıra Capitol'e gelecekti. Snow'u işte o zaman avlayacaktım.</p>

  <p class="heading0"><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">"Pekala," dedim.&nbsp;"O zaman beni İki'ye gönderin."</span></p>
</body>
</html>
