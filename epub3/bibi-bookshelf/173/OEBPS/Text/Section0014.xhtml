<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>alaycı kuş</title>
  <link href="../Styles/stylesheet.css" rel="stylesheet" type="text/css" />
</head>

<body class="main">
  <h2 class="heading0" style="text-align: center;"><b><i>15</i></b></h2>

  <p class="heading0">Gale'in önerisinin arkasında yatan olasılıklar odadakilerin zihinlerinde yeni yeni canlanmaya başlamıştı. Tepkilerini yüzlerinde görebiliyordunuz. Zevkten sıkıntıya, acıdan tatmine farklı yüz ifadeleriyle karşı karşıyaydım.</p>

  <p class="heading0">Beetee duygusuz bir sesle, "Çalışanların büyük kısmı İki'nin vatandaşları," dedi.</p>

  <p class="heading0">"Ne olmuş yani?" dedi Gale. "Onlara asla güvenemeyeceğiz."</p>

  <p class="heading0">Lyme, "En azından teslim olma şansları olmalı," dedi.</p>

  <p class="heading0">"On İki'yi bombaladıkları zaman aynı şans bize tanınmadı ama tabii siz burada Capitol'le daha sıkı fıkısınız," dedi Gale. Lyme'ın yüzünde onu her an vurabilirmiş ya da en azından üzerine atlayabilirmiş gibi bir ifade vardı. Aldığı eğitim sayesinde, büyük olasılıkla üstün gelen de o olurdu. Ancak Lyme'ın öfkesi Gale'i iyice çileden çıkarmıştı. "Çocukların yanarak ölmelerini izledik ve elimizden hiçbir şey gelmedi!" diye bağırdı.</p>

  <p class="heading0">Zihnimde canlanan görüntü içimi dağlarken, gözlerimi yummak ihtiyacı duydum, istediği etkiyi yaratmıştı. O dağdaki herkesin ölmesini istiyordum. Ve bunu dile getirmek üzereydim. Ama birden... Ben de 12. Mıntıka'dan çıkma bir kızdım. Başkan Snow değildim. Elimde değildi. Birilerini onun aklından geçen ölüm cezasına çarptıramazdım. Kolunu tuttum ve sağduyulu çıkması için çaba harcadığım bir sesle, "Gale," dedim. "Ceviz eski bir maden. Bunun çok büyük bir kömür madeni kazasına yol açmaktan bir farkı olmaz." Seçtiğim kelimeler, 12'de yaşamış herkesi bu planı yemden gözden geçirmeye ikna edecek cinstendi.</p>

  <p class="heading0">Gale cevabı yapıştırdı. "Fakat babalarımızın ölümüne neden olan o kazalar kadar çabuk olmayacak. Herkesin derdi bu mu? Düşmanlarımızın hemen paramparça olmak yerine, ölmek üzere oldukları gerçeğini düşünecek birkaç saatlerinin olması mı?"</p>

  <p class="heading0">12'nin dışında avlanan iki çocuktan başka bir şey olmadığımız eski günlerde de, Gale bunun gibi, hatta daha kötü şeyler söyler dururdu. Ama o zaman her şey sözden ibaretti. Burada, pratiğe dökülen halleriyle asla geri alınamayacak eylemlere dönüşüyorlardı.</p>

  <p class="heading0">"O İkinci Mıntıka insanlarını Ceviz'e iten şeyin ne olduğunu bilmiyorsun," dedim. "Buna mecbur edilmiş, kendi iradeleri dışında orada tutuluyor olabilirler. İçlerinde bizim casuslarımız da var. Onları da mı öldüreceksin?"</p>

  <p class="heading0">"Geri kalanını kurtarabilmek için birkaçını feda ederim, evet," diye yanıtladı. "Ayrıca ben içeride casus olsaydım, 'Çığları derhal başlatın!' derdim."</p>

  <p class="heading0">Gerçeği söylediğini biliyordum. Gale'in hayatını bu amaç için feda edeceğinden kimsenin şüphesi yoktu. Belki de casus olsak ve seçme şansımız olsa, hepimiz aynı şeyi yapardık. Sanırım ben yapardım. Ama bu diğer insanların ve onları sevenlerin adına alınamayacak kadar soğukkanlı bir karardı.</p>

  <p class="heading0">Boggs, "İki seçeneğin olduğunu söylemiştin," dedi. "Onları kapana kıstırmak ya da dışarı kaçmalarını sağlamak. Ben dağı çığla bloke edip yalnızca tüneli açık bırakalım derim. Böylece insanlar meydana kaçarlar ve biz de onları orada bekliyor oluruz."</p>

  <p class="heading0">"Sağlam silahlarla bekleyeceğimizi umarım," dedi Gale. "Hazırlıklı olacaklarından emin olabilirsiniz."</p>

  <p class="heading0">Boggs, "Sağlam silahlarla," dedi. "Onları esir alacağız."</p>

  <p class="heading0">Beetee, "Şimdi On Üç'ü de olaya katalım," diye önerdi. "Başkan Coin'in de görüşünü alalım."</p>

  <p class="heading0">Gale, son derece emin, "Tüneli bloke etmek isteyecektir," dedi.</p>

  <p class="heading0">"Evet, büyük ihtimalle. Ama Peeta'nın propaganda spotunda haklı olduğu bir nokta vardı. Kendi kendimizi öldürüp tüketmek konusu. Bir süredir bazı rakamlar üstünde çalışıyorum. Ölü ve yaralı sayılarını değerlendirince... Bence en azından üzerinde konuşmaya değer," dedi Beetee.</p>

  <p class="heading0">Yalnızca bir avuç insan bu tartışmaya dahil edilecekti. Gale ve ben, diğerleriyle birlikte serbest bırakıldık. Onu hararetinin azalacağım umarak ava çıkardım ama hiç konuşmadı. Büyük olasılıkla ona karşı çıktığım için çok kızmıştı.</p>

  <p class="heading0">Görüşme gerçekleşmiş, karar alınmıştı. Akşam saatinde, spot çekimi için uygun bir ortamın oluşması olasılığına karşılık, Alaycı Kuş tulumuma büründüm, yayımı omzuma, beni 13'teki Haymitch'e bağlayan kulaklığımı kulağıma yerleştirdim. Hedefimizi rahatça görebildiğimiz Adalet Binası'nın çatısında bekledik. İlk başta, uçaklarımız Ceviz komutanları tarafından önemsenmedi. Ne de olsa geçmişte bir bal kavanozunun etrafında dönüp duran sineklerden daha fazla zarara neden olmamışlardı. Ancak uçaklar, dağın daha yüksek kesimlerine düşen ilk birkaç bombanın ardından dikkatlerini çekmeyi başardılar. Capitol'ün uçaksavarları devreye girdiğinde, artık çok geçti.</p>

  <p class="heading0">Gale'in planı bütün beklentileri aşmıştı. Beetee çığların harekete geçmesiyle kontrolün kaybedileceği konusunda haklıydı. Dağ yamaçları doğal olarak dayanıksız yüzeylerdi. Ancak patlamaların etkisiyle iyice zayıflayınca, adeta sıvıya dönüşmüşlerdi. Ceviz'in bütün bölümleri gözlerimizin önünde yerle bir olurken, insanoğlunun dağa adım attığına dair bütün izler silinip gidiyordu. Taş dalgaları dağı yerinden oynatırken, çıtımız çıkmadan, minicik ve önemsiz varlıklar olarak, öylece durduk. Girişler tonlarca kaya parçasıyla örtülmüştü. Gökyüzü yükselen toz&nbsp;ve moloz bulutuyla simsiyahtı. Ceviz bir mezara dönüşmüştü.</p>

  <p class="heading0">Dağın içindeki cehennemi hayal edebiliyordum. Sirenler ötüyor, titreşen ışıklar yerini karanlığa bırakıyordu. Taşlardan yükselen tozlar soluk almayı imkânsızlaştırıyordu. Bir çıkış yolu bulmak için oradan oraya koşan ve karşılarında girişleri, füze pistini ve havalandırma deliklerini tıkayan toprak ve kayalardan başka bir şey bulamayan panik halindeki insanların çığlıkları kulakları tırmalıyordu. Kablolar kopuyor, yangınlar başlıyor, molozlar tanıdık yolları labirentlere dönüştürüyordu. Tepe, narin kabuklarını ezme tehdidiyle içeri doğru göçerken, insanlar birbirlerini itekliyor, eziyor, oradan oraya yuvarlanıyorlardı.</p>

  <p class="heading0">Kulaklığımdan Haymitch'in sesi yükseldi. "Katniss?" Yanıt vermeye çalıştım ve iki elimi birden ağzıma bastırmış olduğumu neden sonra fark ettim. "Katniss!"</p>

  <p class="heading0">Babamın öldüğü gün, sirenler okuldaki öğle yemeği sırasında ötmeye başlamıştı. Hiç kimse okuldan salıverilmeyi beklememişti. Maden kazalarına verilen tepki, Capitol'ün bile kontrolü dışındaydı. Prim'in sınıfına koşmuştum. Yedi yaşındaki minicik ve solgun haline rağmen, sırasında elleri masasının üstünde kenetli, sırtı dimdik oturuşunu hâlâ hatırlıyorum. Söz verdiğim gibi, sirenlerin ötmeye başlaması halinde, onu almaya gitmemi bekliyordu. Yerinden fırladı, paltomun koluna yapıştı ve birlikte, sokaklara dökülüp madenin ana girişinde biriken insan kalabalığının arasına karıştık. Annemizi kalabalığı uzakta tutmak için telaşla gerilmiş halata yapışmış halde bulduk. Geriye dönüp bakınca, bir sorun olduğunu daha o anda anlamış olmam gerektiğini düşünüyordum. Aslında aksi olması gerekirken, neden biz annemizi arıyorduk?</p>

  <p class="heading0">Dumandan simsiyah olmuş madencileri gün ışığına kusarken, asansörler gıcırdıyor, kablolarından kıvılcımlar yükseliyordu. Her grupla birlikte rahatlama nidaları yükseliyor, kocalarını, karılarını, çocuklarını, anne babalarını ya da kardeşlerini görenler yanlarına koşmak için kendilerini halatın altına atıyorlardı. Hava kapanıp hafif bir kar toprağın üstünü örterken, dondurucu soğukta bekledik, bekledik. Asansörler artık daha yavaş hareket ediyor ve daha az insan kusuyorlardı. Yere diz çöktüm ve ellerimi cürufların içine bastırdım. Babamı çekip kurtarmayı o kadar çok istiyordum ki. Yeraltında mahsur kalmış bir sevdiğinize ulaşmayı istemekten daha çaresiz bir duygu varsa, ben bunu tanımıyordum. Yaralılar. Cesetler. Gece boyunca süren bekleyiş. Yabancıların omuzlarınıza örttüğü battaniyeler. İçemediğiniz sıcak bir fincan. Ve nihayet, gün ağarırken, maden kaptanının yüzündeki bir tek anlama gelebilecek o kederli ifade.</p>

  <p class="heading0"><i>Biz az önce ne yaptık?</i></p>

  <p class="heading0">"Katniss! Orada mısın?" Büyük olasılıkla Haymitch tam şu anda, başı o telsizli prangadan taktırmanın planlarını yapıyordu.</p>

  <p class="heading0">Ellerimi ağzımdan çektim. "Evet."</p>

  <p class="heading0">"İçeri gir. Capitol'ün hava kuvvetinden geriye kalanlarla misilleme yapması ihtimaline karşılık, hemen içeri gir."</p>

  <p class="heading0">"Evet," diye tekrarladım. Makineli tüfeklerin başındaki askerler dışında, çatıdaki herkes içeri yöneldi. Merdivenleri inerken, parmaklarımı pürüzsüz mermer duvarlara sürtmekten kendimi alamıyordum. O kadar serin ve güzellerdi. Capitol'de bile bu eski binanın görkemiyle boy ölçüşebilecek bir şey yoktu. Ancak yüzeyin bana verdiği hiçbir şey yoktu; boyun eğen benim tenim, çekilen benim sıcaklığımdı. Taş, insanı her defasında yeniyordu.</p>

  <p class="heading0">Büyük giriş holünün devasa sütunlarından birinin dibine oturdum. Kapılardan meydandaki basamaklara uzanan geniş mermer düzlüğü görebiliyordum. Peeta'yla birlikte Oyunlar'ı kazandığımız için tebrikleri kabul ettiğimiz gün ne kadar hasta olduğumu hatırladım. Zafer Turu'ndan yorgun düşmüş, mıntıkaları yatıştırma girişimlerimde başarısız olmuş, Cato ve Clove'un anılarıyla -özellikle Cato'nun muttaların elinde dehşet verici ve yavaş bir ölümle katledilişiyle yüzleşmek zorunda kalmıştım.</p>

  <p class="heading0">Boggs koyu gölgelerin arasında soluk bir benizle yanıma çöktü. "Tren tünelini henüz bombalamadık, biliyorsun. Bir kısmı büyük olasılıkla çıkabilecek."</p>

  <p class="heading0"><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">"Ve&nbsp;</span><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">sonra yüzlerini gösterdikleri anda onları vuracağız, değil mi?" diye sordum.</span></p>

  <p class="heading0">"Yalnızca mecbur kalırsak," diye yanıtladı.</p>

  <p class="heading0">"Trenleri biz gönderebiliriz. Yaralıların tahliye edilmesine yardım edebiliriz."</p>

  <p class="heading0">"Hayır. Tünelin onların eline bırakılmasına karar verildi. Böylece insanları dışarı çıkarmak için bütün hatları kullanabilecekler," dedi Boggs. "Ayrıca bu bize, kalan askerlerimizi meydana ulaştırmak için zaman kazandıracak."</p>

  <p class="heading0">Birkaç saat kadar önce kuş uçmayan meydan, isyancılar ve Barış Muhafızları arasındaki savaşın cephe hattıydı. Coin, Gale'in planına onay verince, isyancılar hararetli bir saldırı başlatmış ve Ceviz'in düşmesi halinde tren istasyonunu kontrol edebilmemiz için, Capitol güçlerini birkaç blok geri çekmişlerdi. Ve işte, Ceviz düşmüştü. Gerçek dank etmişti. Kurtulan herkes meydana kaçacaktı. Barış Muhafızları, hiç şüphesiz, silah arkadaşlarını kurtarmak için mücadeleye girişirken, silah seslerinin yeniden başladığını duyabiliyordum. Bizim askerlerimiz de buna karşılık vermek üzere meydana getiriliyorlardı.</p>

  <p class="heading0">"Üşümüşsün," dedi Boggs. "Bir battaniye bulmaya çalışayım." Bana itiraz fırsatı bırakmadan gitti. Mermer vücut ısımı emmeye devam etse bile, battaniye falan istemiyordum.</p>

  <p class="heading0">Haymitch kulağıma, "Katniss," dedi.</p>

  <p class="heading0">"Hâlâ buradayım," diye yanıt verdim.</p>

  <p class="heading0">"Bu hafta sonu Peeta'yla ilgili ilginç gelişmeler oldu. Bilmek istersin diye düşündüm." İlginç iyi demek değildi. Daha iyi de. Ancak dinlemekten başka seçeneğim yoktu. "Senin 'İdam Ağacı'nı söylediğin klibi gösterdik. Hiç yayınlanmadığı için, Capitol zihnini zapt ederken, bu görüntüleri kullanmış olamazdı. Şarkıyı tanıdığını söyledi."</p>

  <p class="heading0">Bir an kalp atışlarım hızlandı. Sonra bunun iz sürücü an serumunun neden olduğu akıl karışıklığından başka bir şey olmadığını fark ettim. "İmkânsız, Haymitch. O şarkıyı söylediğimi hiç duymadı."</p>

  <p class="heading0">"Senden değil, babandan dinlemiş. Baban bir gün fırına takasa geldiğinde, bu şarkıyı söylüyormuş. Peeta çok küçükmüş; büyük olasılıkla altı yedi yaşlarında. Ama çok iyi hatırladı çünkü kuşların susup susmayacaklarını merak ederek, dikkatle dinlemiş," dedi Haymitch. "Ve sanırım susmuşlar."</p>

  <p class="heading0">Altı yedi yaşlarında. Annemin şarkıyı yasaklamasından önce olsa gerekli. Belki de tam benim şarkıyı öğrendiğim zamanlardı. "Ben de orada mıymışım?"</p>

  <p class="heading0">"Sanmıyorum. Hiç bahsin geçmedi. Ama seninle ilgili olup zihinsel erimeye neden olmayan ilk şey bu oldu," dedi Haymitch. "Bu da bir şeydir, Katniss."</p>

  <p class="heading0">Babam. Bugün her yerdeydi sanki. Madende ölüyordu. Peeta’nın allak bullak bilincine bir şarkıyla süzülüyordu. Koruyucu bir tavırla, omuzlarımı örten Boggs'un bakışlarında btriyordu. Onu o kadar çok özlüyordum ki, içim acıyordu.</p>

  <p class="heading0">Dışarıda silah sesleri iyiden iyiye artmıştı. Gale yanında bir grup isyancıyla, telaşla ve savaşa bir an önce katılma hevesiyle geçip gitti. Savaşçılara katılmak için talepte bulunmadım; zaten bana asla izin vermezlerdi. Kaldıracak durumda da değildim, kanım buz gibi olmuştu. Keşke Peeta -eski Peeta burada olsaydı; çünkü kim olursa olsun, insanların dağdan kurtulmak için canlarını dişlerine taktıkları bir zamanda, karşılıklı ateş edilmesinin neden yanlış olduğunu açıkça anlatmayı becerebilirdi. Yoksa kendi geçmişim beni gereğinden fazla hassas mı kılıyordu? Savaşta değil miydik? Bu düşmanlarımızı öldürmenin farklı bir yolu değil miydi? Gece hızla indi. Meydanı aydınlatmak üzere büyük parlak spotlar yakıldı. Tren istasyonunun içindeki bütün ampuller de tam güç yanıyor olmalıydılar. Meydanın karşı tarafında olmama rağmen uzun, dar binanın boydan boya camla kaplı ön cephesinden içerisini görebiliyordum. Bir trenin, treni bırakın tek bir insanın gelişini kaçırmak olanak dışıydı. Ancak saatler geçmesine rağmen kimse gelmiyordu. Geçen her dakika, birilerinin Ceviz'e düzenlenen saldırıdan sağ çıkması olasılığını azaltıyordu.</p>

  <p class="heading0">Gece yarısını biraz geçe, Cressida kostümüme özel bir mikrofon iliştirmek üzere yanıma geldi. "Ne için?" diye sordum.</p>

  <p class="heading0">Açıklama Haymitch'ten geldi. "Hoşlanmayacağını biliyorum ama bir konuşma yapmana ihtiyacımız var."</p>

  <p class="heading0">"Konuşma mı?" Birden midem bulanmaya başlamıştı.</p>

  <p class="heading0">"Ben sana satır satır destek vereceğim," dedi. "Tek yapman gereken söylediklerimi tekrarlamak. Bak, dağda hiç hayat belirtisi yok. Kazandık ama mücadele devam ediyor. Bu yüzden düşündük ki, sen Adalet Binası'nın basamaklarına çıkıp durumu ilan edersen, herkese Ceviz'in yenik düştüğünü ve Capitol'ün 2. Mıntıka'daki varlığının sona erdiğini duyurursan, geri kalan güçlerin de teslim olmasını sağlayabilirsin."</p>

  <p class="heading0">Meydanın ötesinde kalan karanlığa baktım. "Güçleri göremiyorum bile."</p>

  <p class="heading0">"Mikrofon bunun için zaten," dedi. "Yayına çıkacaksın. Sesin acil durum ses sistemlerinden duyurulacak. Görüntün de bir ekran bulunan her yerde görülecek."</p>

  <p class="heading0">Meydanda birkaç dev ekran olduğunu biliyordum. Zafer Turu sırasında görmüştüm. Bu tarz şeylerde iyi olsam, işe yarayabilirdi. Oysa değildim. İlk propaganda spotu denemelerinde sufle yapmayı denemişlerdi ve ben çuvallamıştım.</p>

  <p class="heading0">Haymitch son olarak, "Pek çok hayat kurtarabilirsin, Katniss," dedi.</p>

  <p class="heading0">"Pekâlâ. Deneyeceğim," dedim.</p>

  <p class="heading0">Merdivenlerin başında, parlak ışıklar altında, kostümüme bürünmüş halde durup, gözle görülmeyen bir dinleyici topluluğuna konuşma yapmak çok tuhaftı. Sanki Ay için özel bir gösteri sergiliyormuşum gibi...</p>

  <p class="heading0">"Elimizi çabuk tutalım," dedi Haymitch. "Fazla açıktasın.</p>

  <p class="heading0">Özel kameralarla meydandaki yerlerini almış olan çekim ekibimden hazır olduklarını gösteren işaret geldi. Haymitch'e başlamasını söyledim, mikrofonumu açtım ve konuşmanın ilk cümlesini can kulağıyla dinlemeye hazırlandım. Ben konuşmaya başlarken, meydandaki devasa ekranlardan birinde kocaman bir görüntüm belirdi. "İkinci Mıntıka halkı. Ben Katniss Everdeen, size Adalet Binası'nın basamaklarından... "</p>

  <p class="heading0">Bir çift tren, yan yana tren istasyonuna girmişti. Kapılar kayarak açılırken, insanlar Ceviz'den beraberlerinde getirdikleri bir duman bulutu eşliğinde dışarı sökün etmeye başladılar. Meydanda onları neyin beklediği konusunda en azından bir tahminleri olmalıydı; temkinli hareket ediyorlardı. Bir dizi mermi tren istasyonunun içindeki ışıkları söndürürken, çoğu yere uzandılar. Gale'in tahmin ettiği gibi, silahlarını kuşanıp gelmişlerdi; ama aynı zamanda yaralıydılar. Sessiz gece havasında inlemeleri bana kadar ulaşıyordu.</p>

  <p class="heading0">Biri basamaklardaki ışıkları söndürdü ve beni gölgenin korumasında bıraktı. İstasyonun içinde bir alev parladı; trenlerden biri gerçekten yanıyor olmalıydı. Pencerelerden simsiyah bir duman yükseldi. Başka seçeneği kalmayan insanlar, öksürerek ama silahlarını kafa tutarcasına havada sallayarak meydana çıkmaya başladılar. Gözlerim meydanı çevreleyen çatılarda dolaşmaya başladı. Her birinde, takviye edilmiş makineli tüfek siperleri vardı. Yağlı variller, ay ışığında parlıyorlardı.</p>

  <p class="heading0">Genç bir adam, bir eliyle yanağındaki kanlı bezi bastırarak, diğeriyle de silahını sürükleyerek ve sendeleyerek istasyondan çıktı. Tökezleyip yüz üstü yere düştüğü zaman, gömleğinin arka tarafındaki yanık izlerini ve altından seçilen kırmızı eti gördüm. Ve o adam birden, maden kazası kurbanlarından birine dönüşüverdi.</p>

  <p class="heading0">Ayaklarım basamaklardan havalandı ve adama doğru son hızla koşmaya başladım. İsyancılara, "Durun!" diye haykırdım. "Ateşi kesin!" Mikrofonla güçlenen sesim, meydanda ve ötesinde yankı bulmuştu. "Durun!" Genç adama yaklaşıp yardım etmek üzere yanına çökmemle, dizlerinin üzerinde doğrulup silahını kafama çevirmesi bir oldu.</p>

  <p class="heading0">İçgüdüsel olarak birkaç adım geri çekildim ve niyetimin zarar vermek olmadığını göstermek için yayımı havaya kaldırdım. Şimdi artık iki eli de silahında olduğu için, yanağındaki yaranın, bir şeyin -belki de düşen bir taşın- açtığı bir çukur olduğunu görebiliyordum. Yanık -saç, et ve gaz- kokuyordu. Gözlerinde acı ve korkunun hâkim olduğu delice bir bakış vardı.</p>

  <p class="heading0">Haymitch'in sesi kulağıma fısıldadı: "Don." 2. Mıntıka'nın tamamının, hatta bütün Panem'in şu anda gördüğü şeyin bu olduğunu fark ederek, emrine itaat ettim. Kaybedecek hiçbir şeyi olmayan bir adamın insafına kalmış Alaycı Kuş.</p>

  <p class="heading0">Bozulmuş sesi yüzünden ne dediğini anlamak zordu. "Seni vurmamam için tek bir neden söyle."</p>

  <p class="heading0">Dünyada bizden başka her şey yok olmuştu sanki. Geriye bir tek, neden soran Ceviz adamının acınası gözlerine bakan ben kalmıştım. Binlerce neden dile getirebilmeliydim. Ama dudaklarıma tek bir sözcük ulaşabildi: "Söyleyemem."</p>

  <p class="heading0">Mantık gereği, bir sonraki hamle adamın tetiği çekmesi olmalıydı. Ancak telaffuz ettiğim sözcüğe anlam vermeye çalışırken afallamıştı. Söylediğim şeyin tamamen doğru olduğunu idrak ederken, kendi kafa karışıklığımla burun buruna geldim ve beni meydanın diğer ucundan buraya taşıyan soylu dürtü yerini çaresizliğe bıraktı. "Söyleyemem," dedim. "Asıl sorun bu, değil mi?" Yayımı indirdim. "Madeninizi havaya uçurduk Siz benim mıntıkamı yerle bir ettiniz. Birbirimizi öldürmek için çok nedenimiz var. Haydi, durma o zaman. Capitol'ü mutlu et. Benim kölelerini onların adına öldürmeye halim kalmadı." Yayımı yere&nbsp;attım ve çizmemle ittim. Yay taş zeminde kaydı ve adamın dizlerinin dibinde durdu.</p>

  <p class="heading0">"Ben onların kölesi falan değilim," diye mırıldandı.</p>

  <p class="heading0">"Ben öyleyim," dedim. "Cato'yu bu yüzden öldürdüm. O, Thresh'i öldürdü. Thresh, Clove'u... Ve Clove beni öldürmeye çalıştı. Tam bir kısır döngü ve kazanan kim? Biz değiliz. Mıntıkalar değil. Galip her zaman Capitol. Ama ben Oyunlar'da piyonları olmaktan artık sıkıldım."</p>

  <p class="heading0">Peeta. İlk Açlık Oyunları'mızdan önceki gece çatıda. Daha arenaya ayak basmadan her şeyi anlamıştı. Şimdi bizi seyrettiğini ve o geceyi olduğu gibi hatırladığını ve belki de öldüğüm zaman beni affedeceğini umuyordum.</p>

  <p class="heading0">Haymitch, "Konuşmaya devam et," diye ısrar etti. "Dağın yerle bir oluşunu seyrettiğini söyle."</p>

  <p class="heading0">"Bu gece dağın çöküşünü izlerken... Düşündüm ki... İşte, yine yaptılar. Beni, sizleri, mıntıkalardaki insanları öldürmeye ittiler. Ama bunu neden yaptım? On İkinci Mıntıka'yla İkinci Mıntıka arasında Capitol'ün bizlere verdiğinin dışında bir kavga yok." Genç adam anlamayan gözlerini kırpıştırıyordu. Karşısında dizlerimin üzerine çöktüm; sesimi alçaltarak telaşla, "Siz çatılardaki isyancılarla neden savaşıyorsunuz?" diye sordum. "Sizin Galibiniz olan Lyme'la? Komşularınız ve hatta akrabanız olan insanlarla neden savaşıyorsunuz?"</p>

  <p class="heading0">Adam, "Bilmiyorum," dedi. Ama silahını henüz indirmemişti.</p>

  <p class="heading0">Ayağa kalktım, ağır ağır çember çizerek ve makineli tüfeklere hitap ederek ilerledim. "Ya siz yukarıdakiler? Ben madenci bir kasabadan geliyorum. Ne zamandan beri madenciler başka madencileri böyle bir ölüme mahkûm edip sonra da enkazdan sürüklenerek çıkanları öldürmek için karşılarına dikiliyorlar?"</p>

  <p class="heading0">Haymitch "Düşman kim?" diye fısıldadı.</p>

  <p class="heading0">"Bu insanlar..." Meydandaki yaralı bedenleri işaret ettim. "Sizin düşmanınız değiller!" Hızla tren istasyonuna döndüm. "İsyancılar sizin düşmanınız değil! Hepimizin tek bir düşmanı var: Capitol. Ve şimdi elimize güçlerine son vermek için bir fırsat geçti. Ama bunun için bütün mıntıka halklarına ihtiyacımız var."</p>

  <p class="heading0">Ellerimi adama, yaralılara ve Panem'in dört bir köşesindeki isteksiz isyancılara doğru uzatırken kameralar benden bir an olsun ayrılmıyordu. "Lütfen! Bize katılın!"</p>

  <p class="heading0">Sözlerim havada asık kalmıştı. Kalabalıktan yükselen uzlaşma dalgasını kaydettiklerini görmeyi umarak ekrana baktım.</p>

  <p class="heading0"><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">Oysa ekranda kendi vuruluşumu izleyecektim.</span><br /></p>
</body>
</html>
