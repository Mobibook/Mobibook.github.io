<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>alaycı kuş</title>
  <link href="../Styles/stylesheet.css" rel="stylesheet" type="text/css" />
</head>

<body class="main">
  <h2 class="heading0" style="text-align: center;"><b><i>Sonsöz</i></b></h2>

  <p class="heading0">Çayır'da oynuyorlar. Koyu renk saçlı, mavi gözlü, dans eden bir kız. Tombul bebek bacaklarıyla ona ayak uydurmaya çalışan sarı bukleli, gri gözlü bir oğlan. Kabul etmem beş, on, on beş yıl aldı. Ama Peeta o kadar çok istiyordu ki. İçimdeki kıpırtıyı ilk hissettiğimde, hayatın kendisi kadar eski gelen bir korkuya kapıldım. Korkumu ancak kızı kollarımın arasında tutmanın mutluluğu bastırabildi. Oğlanı taşımak biraz daha kolay oldu ama çok da fazla değil.</p>

  <p class="heading0">Sorular yeni yeni başlıyor. Arenalar tamamen yok edildi, yerlerine anıtlar dikildi, artık Açlık Oyunları yok. Ancak okulda onlara Oyunlar'ı öğretiyorlar ve kız bizim de bir rolümüzün olduğunu biliyor. Oğlan birkaç yıl içinde öğrenecek. O dünyayı onlara, şarkının sözlerini düşünmeden kabul eden çocuklarıma, onları ölümüne korkutmadan nasıl anlatabilirim?</p>

  <p class="heading0"><i>Çayırın derinliklerinde, söğüdün altında,</i></p>

  <p class="heading0"><i>Bir çim yatağı, yumuşacık bir yastık,</i></p>

  <p class="heading0"><i>Başını yasla, uykulu gözlerini kapa,</i></p>

  <p class="heading0"><i>Tekrar açtığında, güneş doğacak artık</i></p>

  <p class="heading0"><i>Burası güvenli, burası sıcak,</i></p>

  <p class="heading0"><i>Papatyalar seni kötülüklerden koruyacak</i></p>

  <p class="heading0"><i>Burada rüyaların tatlı, yarın gerçek olacak,</i></p>

  <p class="heading0"><i>Burada sana olan sevgim her daim yaşayacak.</i></p>

  <p class="heading0">Çocuklarım bir mezarın üstünde oynadıklarından habersiz. Peeta bunun sorun olmayacağını söylüyor. Biz birbirimize sahibiz. Ve kitaba. Onları daha cesur kılacak biçimde anlamalarını sağlayabiliriz. Ama bir gün kâbuslarımı açıklamak zorunda kalacağım. Neden geldiklerini. Ve neden hiçbir zaman gerçekten gitmeyeceklerini.</p>

  <p class="heading0">Onlara altından nasıl kalktığımı anlatacağım. Onlara kötü sabahlarda, elimden alınmalarından korktuğum için, güzel olan hiçbir şeyden zevk almadığımı anlatacağım. İnsanların iyi davranışlarını o zaman listelemeye başlamıştım. Tıpkı bir oyun gibi. Tekrar tekrar. Yirmi yılı aşkın sürenin sonunda biraz sıkıcı gelmeye başlayan bir oyun.</p>

  <p class="heading0">Ama oynanacak çok daha kötü oyunlar var.</p>

  <p class="heading0" style="text-align: center;"><b>SON</b></p>
</body>
</html>
