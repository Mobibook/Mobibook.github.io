<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>alaycı kuş</title>
  <link href="../Styles/stylesheet.css" rel="stylesheet" type="text/css" />
</head>

<body class="main">
  <h2 class="heading0" style="text-align: center;"><b><i>5</i></b></h2>

  <p class="heading0">Karşı konulması gereken bir güç daha... Her ne kadar işler hiçbir zaman plana uygun gitmiyor olsa da, beni oyunlarında piyon olarak kullanmaya karar vermiş yeni bir güç oyuncusuyla karşı karşıyaydım. Önce beni yıldızları ilan eden, sonra bir avuç dolusu zehirli yemişin zararından kurtulmak için debelenen Oyunkurucular. Sonra beni isyanın ateşini söndürmek için kullanmaya çalışan, ancak attığım her adımın daha alevlendirici olmasına neden olan Başkan Snow. Ardından beni arenadan kurtaran metal bir kıskaçla tuzağa düşüren, kendilerine Alaycı Kuş tayin eden ve kanatları istemeyebileceğimi görmenin şokunu atlatmaya çalışan isyancılar. Ve şimdi de bir avuç dolusu kıymetli nükleer silahı ve iyi yağlanmış bir makineyi andıran mıntıkasıyla bir Alaycı Kuş'u tımarlamayı bile yenisini yakalamaktan daha zor bulan Başkan Coin. Ancak içlerinde benim de kendime göre planlarım olduğunu ve bana güvenilmemesi gerektiğini en çabuk idrak eden o oldu. Tıpkı, beni, alenen "tehdit" ilan edenin de ilk o olması gibi...</p>

  <p class="heading0">Parmaklarımı küvetimin kalın köpük tabakasının içinden geçirdim. Temizlenmem, yeni görüntümü sağlamanın yalnızca ön adımıydı. Hazırlık ekibimin asitten zarar görmüş saçlarım, güneş yanığı tenim, çirkin yara izlerimle, beni önce hoş bir görüntüye kavuşturması, sonra da daha çekici biçimde zarar verip yakması ve yara izleri bırakması gerekiyordu.</p>

  <p class="heading0">Fulvia o sabah ilk iş, "Onu yeniden Güzellik Seviye Sıfır'a dönüştürün," talimatını verdi. "İşe oradan başlayacağız." Güzellik Seviye Sıfır'ın anlamının, yataktan kusursuz ama doğal görünerek çıkan bir insanın görüntüsü olduğunu sonradan öğrendim. Tırnaklarım kusursuzca biçimlendirilecek ancak cilalanmayacaktı. Saçlarım yumuşak ve parlak görünecekti ama şekil verilmeyecekti. Tenim pürüzsüz ve berrak görünecek, ancak boyanmayacaktı. Vücut tüyleri ağdayla alınacak, koyu renk halkalar giderilecek ancak dikkat çekici iyileştirmeler yapılmayacaktı. Sanırım bir haraç olarak Capitol'e gittiğim ilk gün, Cinna da aynı talimatları vermişti. Ancak o zaman durum farklıydı; çünkü ben bir yarışmacıydım. Bir isyana olarak, daha kendim gibi olmam gerekeceğini tahmin ediyordum. Ancak görünüşe bakılırsa ekrana çıkacak bir isyancının uyması gereken bazı standartlar vardı.</p>

  <p class="heading0">Bedenimdeki köpükleri durulayıp arkama dönünce, Octavia'yı elinde bir havluyla beklerken buldum. O da Capitol'de tanıdığım kadından fazlasıyla farklıydı. Cırtlak renkli kıyafetlerinden, ağır makyajından, saçlarını süslediği boyalardan, mücevherlerden ve incik boncuktan arınmıştı. Parlak pembe buklelerinin arasına serpiştirilmiş, fare biçiminde, yanıp sönen ampullerle çıkageldiği günü hatırlıyordum. Evde evcil hayvan olarak bir yığın fare beslediğini söylemişti. Bizler pişirilmediği sürece fareleri zararlı hayvan olarak gördüğümüz&nbsp;için, o günlerde bu düşünce beni tiksindirmişti. Ama belki Octavia fareleri küçük ve yumuşak oldukları ve -tıpkı onun gibi- tiz sesler çıkardıkları için seviyordu. Beni kurularken 13. Mıntıka Octavia'sını tanımaya çalışıyordum, gerçek saç rengi hoş bir kestaneydi. Yüzü sıradandı; ancak inkâr edilmez bir tatlılığa sahipti. Düşündüğümden daha gençti. Belki de yirmili yaşların başındaydı. Parmakları sekiz santimlik dekoratif tırnaklarının yokluğunda neredeyse güdük görünüyor ve sürekli titriyorlardı. Ona her şeyin yolunda olduğunu, Coin'in ona bir daha hiç zarar vermeyeceğini söylemek istiyordum. Ancak yeşil teninin altından fışkıran rengârenk ezikler, aslında ne kadar yetersiz olduğumun kanıtıydı.</p>

  <p class="heading0">Flavius da mor rujundan ve parlak kıyafetlerinden arınmış haldeydi. Gerçi turuncu lülelerini bir şekilde düzene sokmayı başarmıştı. İçlerinde en az değişmiş olan Venia'ydı. Camgöbeği mavi saçları sivri tutamlar yerine dümdüz iniyordu. Diplerinden grilerin çıktığını görebiliyordunuz. Yine de en başından beri en çarpıcı özelliği olan dövmeleri, her zamanki gibi altın rengi ve şoke ediciydiler. Geldi ve havluyu Octavia'nın elinden aldı.</p>

  <p class="heading0">Octavia'ya sakin ancak sert bir sesle, "Katniss bize zarar vermez," dedi. "Burada olduğumuzdan bile haberi yoktu. Artık her şey yolunda gidecek." Octavia başını hafifçe eğdiyse de, gözlerime bakmaya cesaret edemiyordu.</p>

  <p class="heading0">Plutarch'ın Capitol'den getirtmeyi akıl ettiği geniş bir ürün, alet ve araç cephaneliğine rağmen, beni yeniden Güzellik Seviye Sıfır'a döndürmek basit bir olay değildi. Johanna'nın kolumdaki iz sürücüyü çıkardığı bölgeye gelene dek, ekibim gayet iyi iş çıkardı. Deliği yamarken görüntüyü dikkate almak tıbbi ekiptekilerin hiçbirinin aklına gelmemişti. Şimdi kolumda neredeyse elma büyüklüğündeki bir alanı kaplayan şişkin ve çıkıntılı bir yara izi vardı. Genelde kıyafetimin kolu izi kapatmaya yetiyordu; ancak Cinna'nın Alaycı Kuş tasarımında, kollar dirseğin hemen üstünde son buluyordu. Bu durum öyle büyük bir endişeye neden olmuştu ki, Fulvia ve Plutarch da tartışmaya katılmak üzere yanımıza çağrıldılar. Yemin ederim, yaranın görüntüsü bile, Fluvia'nın öğürme refleksini tetiklemeye yetmişti. Bir Oyunkurucu'nun yanında çalışan biri için, fazla hassastı. Ancak sanırım sorun, nahoş şeyleri yalnızca ekranda görmeye alışık olmasıydı.</p>

  <p class="heading0">Asık bir suratla, "Burada bir yara izimin olduğunu herkes biliyor," dedim.</p>

  <p class="heading0">"Bilmek ve görmek iki farklı şey," dedi Fulvia. "Kesinlikle çok itici. Plutarch ve ben ne yapılabileceğini öğle yemeğinde konuşacağız."</p>

  <p class="heading0">Plutarch umursamaz bir tavırla elini sallayarak, "Sorun olmaz," dedi. "Belki bir kol bandı ya da ona benzer bir şey kullanırız."</p>

  <p class="heading0">Bıkkın halde, yemek salonuna gitmek üzere giyindim. Hazırlık ekibim kapının hemen yanında toplanmıştı. "Sizin yemeğinizi buraya mı getiriyorlar?" diye sordum.</p>

  <p class="heading0">"Hayır," dedi Venia. "Yemek salonuna gitmemiz bekleniyor."</p>

  <p class="heading0">Peşimde bu üçüyle birlikte yemek salonuna girmeyi hayal ederek, belli belirsiz bir iç geçirdim. Ama zaten insanlar bana her zaman bakıyorlardı. Bu da pek farklı olmayacaktı. "Nerede olduğunu ben gösteririm," dedim. "Haydi, gelin."</p>

  <p class="heading0">Genelde topladığım kaçamak bakışlar ve neden olduğum sessiz fısıltılar, tuhaf görünüşlü hazırlık ekibimin neden olduğu tepkinin yanında solda sıfır kalırdı. Açık kalan ağızlar, parmakla göstermeler, hayret nidaları. Ekibime, "Görmezden gelin," dedim. Bakışları öne eğik, mekanik hareketlerle beni takip edip sıraya girdiler ve grimsi bir balıkla pişirilmiş bamya yahnisi ve sudan oluşan yemeklerini aldılar.</p>

  <p class="heading0">Benim masamda, Dikiş'ten bir grubun yarımdaki yerimizi aldık. Nedeni mahcubiyet de olabilirdi elbette ama masadakiler 13'ün halkına göre biraz daha mesafeliydiler. Eskiden 12. Mıntıka'dan komşum olan Leevy hazırlık ekibine temkinli bir merhaba dedi. Gale'in olup bitenlerden haberdar olduğunu tahmin ettiğim annesi Hazelle, bir kaşık dolusu güveci havaya kaldırdı ve, "Endişelenmeyin," dedi. 'Tadı görüntüsünden daha iyi."</p>

  <p class="heading0">Ancak en büyük yardım Gale'in beş yaşındaki kız kardeşi Posy'den geldi. Oturduğu sırada hızla Octavia'ya doğru kaydı ve çekingen bir tavırla tenine dokundu. "Rengin yeşil. Yoksa hasta mısın?"</p>

  <p class="heading0">"Bu modayla ilgili bir şey, Posy," dedim. "Ruj sürmek gibi bir şey."</p>

  <p class="heading0">Octavia, "Hoş görünmek için," diye fısıldadı. Kirpiklerinin arasında saklanan gözyaşlarını görmüştüm.</p>

  <p class="heading0">Posy şöyle bir düşündü ve umursamaz bir tavırla, "Bence sen her renkte hoş olursun," dedi.</p>

  <p class="heading0">Octavia'nın dudaklarında minicik bir gülümseme belirir gibi oldu. "Teşekkür ederim."</p>

  <p class="heading0">Gale, "Posy'yi etkilemek istiyorsanız kendinizi pembeye boyamalısınız," diyerek tepsisini benimkinin yanına bıraktı. "En sevdiği renk pembe." Posy kıkırdayarak annesinin yanına, eski yerine kaydı. Gale başıyla Flavius'un kâsesini işaret etti. "Ben olsam soğutmazdım. Kıvamını iyileştirdiği söylenemez."</p>

  <p class="heading0">Herkes yemeğine dönmüştü. Güvecin tadı fena sayılmazdı ama yutmayı güçleştiren yapışkan bir kıvamı vardı. Gırtlağınızdan aşağı inmesi için en az üç kez yutkunmanız gerekiyordu sanki.</p>

  <p class="heading0">Genelde yemeklerde pek konuşkan olmayan Gale, sohbetin sürmesi için çaba harcıyor, baştan yaratılmamla ilgili sorular soruyordu. Bunun bir şeyleri kolaylaştırmak için harcadığı bir çaba olduğunu biliyordum, önceki gece,&nbsp;Galiplerin güvenliğini talep ederek Coin'e kendisinin de karşı bir şart öne sürmesinden başka seçenek bırakmadığım konusunda tartışmıştık. "Katniss, bu mıntıkayı o yönetiyor. Senin iradene teslim olmuş gibi görünürse, etkisini kaybeder."</p>

  <p class="heading0">"Yani Coin'in adil bile olsa hiçbir karşı görüşe dayanamadığını mı söylüyorsun?"</p>

  <p class="heading0">"Ne tür bir zarara neden olabileceklerini bilmediğimiz halde, Peeta ve diğerlerine dokunulmazlık vermeye zorlayarak onu zor durumda bıraktığını söylüyorum," demişti Gale.</p>

  <p class="heading0">"Yani programa uymalı ve diğer Galipleri kaderleriyle baş başa bırakmalıydım, öyle mi? Gerçi bunun da bir önemi yok, ne de olsa hepimizin durumu aynı!" İşte bu noktada kapıyı suratına çarpmıştım. Kahvaltıda yanına oturmamış, Plutarch sabah onu eğitime gönderince, tek söz etmeden gitmesine izin vermiştim. Yalnızca bana duyduğu endişeden dolayı böyle konuştuğunu biliyordum ama Coin'in değil, benim tarafımda olmasına ihtiyacım vardı. Bunu nasıl bilmezdi ki?</p>

  <p class="heading0">Programa göre, öğle yemeğinden sonra Beetee'yle buluşmak üzere Gale'le birlikte özel Savunma'ya gitmemiz gerekiyordu. Asansörle aşağı inerken, Gale sonunda, "Hâlâ öfkelisin," dedi.</p>

  <p class="heading0">"Ve sen de hâlâ üzgün değilsin," diye yanıtladım.</p>

  <p class="heading0">"Ben hâlâ söylediğimin arkasındayım. Yoksa yalan söylememi mi tercih ederdin?"</p>

  <p class="heading0">"Hayır, konuyu yeniden düşünmeni ve doğru fikre ulaşmanı isterdim," dedim. Ama bu onu yalnızca güldürdü. Üstüne daha fazla gidemezdim. Gale'e ne düşüneceğini söylemeye çalışmanın faydası yoktu. Hem itiraf edeyim, bu, ona güvenme nedenlerimin başında geliyordu.</p>

  <p class="heading0">Özel Savunma katı en az hazırlık ekibimi bulduğumuz zindanlar kadar derinlerdeydi. Bilgisayarlar, laboratuarlar, araştırma ekipmanları ve deney alanlarından oluşan bir arı kovanıydı.</p>

  <p class="heading0">Beetee'yi sorduğumuzda, büyük bir cam vitrine ulaşana dek takip etmemiz gereken bir labirente yönlendirildik. İçeri girince, o ana kadar 13. Mıntıka'da gördüğüm en güzel şeyle karşılaştım: Gerçek ağaçlar, çiçek veren bitkiler ve canlı sinekkuşlarıyla dolu, gerçeğin birebir eşi bir çayır. Beetee çayırın orta yerinde bir tekerlekli sandalyede hiç kıpırdamadan oturuyor, bahar yeşili bir kuşun, büyük bir portakal çiçeğinden nektar emerken havada kanat çırpışını izliyordu. Kuş hızla uzaklaşırken gözleriyle onu takip etti ve bizi gördü. Yanına gitmemiz için dostça el salladı.</p>

  <p class="heading0">Hava, beklediğim gibi nemli ve bunaltıcı değil, serin ve nefes alınabilir türdendi. Dört bir yandan, eskiden bizim mıntıkanın ormanında böcek sesleriyle karıştırdığım cinsten ufacık kanatların vınlaması geliyordu. Buraya böyle hoş bir mekânın inşa edilmesine nasıl bir talihin neden olduğunu merak etmemek elde değildi.</p>

  <p class="heading0">Beetee'nin yüzünde hâlâ nekahet dönemindeki insanlara özgü bir solgunluk olsa da, tuhaf görünüşlü gözlüğünün arkasında, gözleri heyecandan ışıl ışıldı. "Muhteşem değiller mi? On Üçüncü, uzun yıllardır bu kuşların aerodinamiklerini inceliyor. İleri-geri uçabiliyor, saatte altmış mil hıza kadar çıkabiliyorlar. Keşke sana bu kuşlarınki gibi kanatlar yapabilseydim, Katniss!"</p>

  <p class="heading0">"O tür kanatlan idare edebileceğimden şüpheliyim, Beetee," diyerek güldüm.</p>

  <p class="heading0">"Bir an buradalar, sonra bir bakıyorsun gitmişler. Okunla bir sinekkuşunu indirebilir misin?" diye sordu.</p>

  <p class="heading0">"Hiç denemedim. Üzerlerinde pek fazla et olduğu söylenemez," diye karşılık verdim.</p>

  <p class="heading0">"Hayır. Ve sen de spor olsun diye can alacak biri değilsin," dedi. "Yine de vurulmalarının zor olacağına bahse girerim."</p>

  <p class="heading0">Gale, "Belki tuzak kurularak yakalanabilirler," dedi. Yüzünde bir şeyleri kafasında çözmeye çalıştığı zamanlardaki dalgın ifade belirmişti. "Çok sık delikli bir ağla mesela. Belli bir alanı kapatın ve yalnızca bir metrekarelik bir ağzı açık bırakın. İçine yem olarak nektar çiçekleri yerleştirin. Kuşlar karınlarını doyurmaya girince, ağın ağzını kapatıverin. Sesi duyunca uçmaya kalkışacaklardır; ancak ağın diğer ucuna kadar gidebilirler."</p>

  <p class="heading0">Beetee, "İşe yarar mı?" diye sordu.</p>

  <p class="heading0">"Bilmiyorum. Benimki yalnızca bir fikir," dedi Gale. "Belki de kurnazlık edip tuzaktan kaçabilirler."</p>

  <p class="heading0">"Evet, kaçabilirler. Ancak onların doğal tehlikeden kaçma güdülerinin üstüne oynuyorsun. Kendini avının yerine koyarak... Hassas noktalarını ancak böyle bulabilirsin,” dedi Beetee.</p>

  <p class="heading0">Aklıma düşünmekten pek hoşlanmadığım bir şey gelmişti. Çeyrek Asır Oyunları'na hazırlanırken, henüz küçük bir çocuk olan Beetee'yi bir kasette izlemiştim; onun, peşine düşen bir grup çocuğun elektrik akımına kapılarak ölmesine neden olacak iki teli birbirine dokunduruşunu görmüştüm. Çocukların eğilip bükülen bedenleri, yüzlerindeki tuhaf ifadeler. Beetee çok uzak bir geçmişte kalan o Açlık Oyunları'nda onu zafere taşıyan anlarda diğerlerinin ölümünü seyretmişti. Onun hatası değildi. Yalnızca kendini savunmaya çalışmıştı. Hepimiz&nbsp;yalnızca kendimizi savunma derdiyle hareket ediyorduk.</p>

  <p class="heading0">Birden, birileri bir tuzak kurmaya yeltenmeden, sinekkuşu odasından çıkma isteğiyle dolmuştum. "Beetee, Plutarch sende benim için bir şey olduğunu söylemişti."</p>

  <p class="heading0">"Öyle. Senin için yeni bir yay." Sandalyesinin kolundaki bir kontrol düğmesine basıp odadan dışarı çıktı, Özel Savunma'nın dolambaçlı ve dönemeçli yollarında ilerlerken sandalyeye açıklama getirdi. "Şimdi artık biraz biraz yürüyebiliyorum. Ama çok çabuk yoruluyorum. Böyle dolaşmak daha kolay geliyor. Finnick nasıl?"</p>

  <p class="heading0">"O... Bazı konsantrasyon sorunları var," diye yanıtladım. Tam bir zihinsel erimeye maruz kaldığını söylemek istemiyordum.</p>

  <p class="heading0">"Konsantrasyon sorunu, ha?" Beetee'nin yüzünde zalim bir gülümseme belirmişti. "Finnick'in yıllardır neler yaşadığını bir bilsen, hâlâ bizimle birlikte olmasının ne kadar kayda değer olduğunu görürdün. Onun için yeni bir zıpkınımın olduğunu söyler misin? Dikkatini biraz olsun dağıtacak bir şey." Finnick'in en son ihtiyacı dikkatinin dağılmasıydı ama yine de mesajı ileteceğime söz verdim.</p>

  <p class="heading0">ÖZEL SİLAHLAR yazan koridorun girişinde dört asker nöbet tutuyordu. Kollarımıza işaretlenmiş programların kontrolü yalnızca bir ön adımdı. Parmak izlerimiz alındıktan, retina ve DNA taramalarımız yapıldıktan sonra metal detektörlerinden geçmek zorunda kaldık. Beetee sandalyesini kapının diğer yanında bıraktı ve güvenliği aştıktan sonra diğer tarafta yeni bir sandalyeye oturdu. Bense bütün süreci son derece tuhaf buldum; çünkü 13. Mıntıka'da yetişmiş herhangi bir insanın hükümetin gardını almasını gerektirecek bir tehdit oluşturduğuna inanmıyordum. Bu önlemler yakın zamandaki göçmen akınından sonra alınmış olabilir miydi?</p>

  <p class="heading0">Cephaneliğin kapısında -sanki DNA'm koridordaki yirmi metrelik yürüyüş sırasında değişim gösterebilirmiş gibi- ikinci bir kimlik kontrolüne tabi tutulduk ve nihayet silah koleksiyonuna girmemize izin verildi. Cephaneliğin soluğumu kestiğini itiraf etmeliyim. Sıra sıra tüfekler, roket fırlatıcılar, patlayıcı maddeler, zırhlı araçlar. "Tabii ki Hava Araçları Birimi başka bir yerde barındırılıyor," dedi Beetee.</p>

  <p class="heading0">Böyle bir şeyi herkesin bilmesi normalmiş gibi, Tabii ki," dedim. Basit bir yay ve okun bu ileri teknoloji ürünü ekipmanların arasında nasıl yer bulabildiğini anlamakta zorlanıyordum ki ölümcül okçuluk silahlarının süslediği bir duvarın önüne geldik. Eğitimler sırasında Capitol'ün pek çok silahıyla oynamıştım ama içlerinden hiçbiri askeri mücadele için tasarlanmamıştı. Dikkatimi ölümcül bir görüntüsü olan, teleskop ve küçük cihazlarla donanmış bir yaya odakladım. Bırakın onunla ok atmayı, bu yayı kaldırmayı dahi başaramayacağımdan emindim.</p>

  <p class="heading0">"Gale, belki bunlardan birkaçını denemek istersin," dedi Beetee.</p>

  <p class="heading0">Gale'in yanıtı, "Cidden mi?" oldu.</p>

  <p class="heading0">"Zaman içinde sana savaş amaçlı bir silah verilecek elbette Ancak propaganda sırasında Katniss'in ekibinde görüneceksen, bunlardan biri daha havalı durabilir. Kendine uygun bir tane bulmaktan hoşlanabileceğini diye düşündüm."</p>

  <p class="heading0">"Evet, isterim." Gale'in elinin biraz önce benim de dikkatimi çekmiş olan yayı kavramasıyla omzuna asması bir oldu. Dürbününden bakarak, yayı çevrede dolaştırdı.</p>

  <p class="heading0">"Geyikler için pek adil görünmüyor," dedim.</p>

  <p class="heading0">"Bunu bir geyik için kullanmazdım, değil mi hayatım?"</p>

  <p class="heading0">Beetee, "Hemen dönerim," dedi. Panele bir kod girdi. Küçük bir kapı açıldı. Gözden kaybolmasını ve kapının arkasından kapanmasını izledim.</p>

  <p class="heading0">"Yani senin için bu yayı insanların üstünde kullanmak kolay olur muydu?" diye sordum.</p>

  <p class="heading0">"Öyle demedim." Gale oku aşağı indirdi. "Ancak On İki'de gördüklerimi durdurabilecek bir silahım olsaydı... Seni arenanın dışında tutabilecek bir silahım... Kullanırdım."</p>

  <p class="heading0">"Ben de," diye itiraf ettim. Ama ona bir insanı öldürmenin sonrasında yaşananlar ve hissedilenler hakkında ne diyeceğimi bilmiyordum. O insanların yakanızı asla bırakmadıklarım nasıl anlatabilirdim? Beetee tekerlekli sandalyesinin ayaklık kısmıyla omzu arasına beceriksizce yerleştirdiği siyah dikdörtgen bir kutuyla geri geldi. Durdu ve kutuyu bana doğru eğdi. "Senin için."</p>

  <p class="heading0">Kutuyu yere koydum ve tek tarafındaki kilitleri açtım. Kutunun üst kısmı gıcırtısız menteşelerle açıldı. İçinde kahverengi kadifeden bir yatağın üzerinde, göz aha siyah bir yay batıyordu. Hayranlıkla, "Ah," diye fısıldadım. Havaya kalırdım ve müthiş dengesini, zarif tasarımım ve nasılsa uçan bir kuşun açık kanatlarım anımsatan uzantılarını hayranlıkla incelemeye başladım. Başka bir şey daha vardı. Hayal görmediğimden emin olmak için, yayı hiç kıpırdatmadan tutmam gerekiyordu. Hayır, yay ellerimin arasında canlıydı. Yanağıma bastırdım ve alız vızıltısını yüz kemiklerimde hissettim. "Ne yapıyor?" diye sordum.</p>

  <p class="heading0">"Merhaba diyor," dedi Beetee sırıtarak. "Sesini duydu."</p>

  <p class="heading0">"Sesimi tanıyor mu?" diye sordum.</p>

  <p class="heading0">"Yalnızca senin sesini," dedi. "Anlarsın, benden yalnızca dış görüntüye odaklı bir yay tasarlamamı istediler. Kostümünün bir parçası olacak bir yay. Ama ben sürekli olarak, <i>çok yazık</i>, diye düşünüyordum. Ya o yaya bir şekilde ihtiyaç&nbsp;duyacak olursan? Yani bir moda aksesuarı olmanın ötesinde bir ihtiyaçtan bahsediyorum. Bu yüzden dış görüntüsünü olabildiğince basit tuttum ve içini de hayal gücüme bıraktım. Gerçi en doğrusu pratikle anlatmak. Yayları denemek ister misiniz?"</p>

  <p class="heading0">İstiyorduk. Bizim için bir atış alanı hazırlanmıştı bile. Beetee'nin tasarladığı okların da yaylardan aşağı kalır yanı yoktu. Okların ve yayın muhteşemliği sayesinde, yüz metreyi aşan bir mesafeden tam isabet ettirebildim. Okların çeşitliliği -jilet keskinliğinde, yangın çıkarıcı ve patlayıcı özellikte olanlar vardı- yayı çok amaçlı bir silaha dönüştürmüştü. Oklar birbirlerinden farklı sap renkleriyle ayrılmıştı. Oku istediğim anda sesle etkisiz hale getirme seçeneğim vardı ama bunu kullanmayı neden isteyeceğimi bilmiyordum. Yayın özelliklerini işlemez hale getirmek için yalnızca, "İyi geceler," demem yeterliydi. O zaman, sesim onu yeniden uyandırana dek uykuya dalıyordu.</p>

  <p class="heading0">Beetee ve Gale'i arkada bırakarak hazırlık ekibine döndüğümde, moralim bir hayli düzelmişti. Boyanırken ve kolumdaki yara izini saklamak üzere, yakın zamanda büyük bir mücadeleden çıktığım mesajını verecek kanlı bir bandajın da eklendiği kostümümü kuşanırken büyük bir sabırla oturdum. Venia Alaycı Kuş iğnemi kalbimin üstüne tutturdu. Yayımı ve Beetee'nin hazırladığı normal ok kılıfını alırken, ortalıkta yüklü oklarla dolaşmama asla izin vermeyeceklerini çok iyi biliyordum. Sonra makyaj, ışık ve duman seviyelerini ayarlarlarken neredeyse saatler boyu ayakta kaldığım stüdyoya geçtik. Gizemli cam kabinin ardındaki görünmez şahısların Intercom aracılığıyla sıraladıkları emirler, gittikçe azaldı. Fulvia ve Plutarch beni ayarlamaya çalışmaktan ziyade, incelemeye başladılar. Sonunda ortama bir sessizlik çöktü. Tam beş dakika boyunca, beni baştan ayağa süzüp değerlendirdiler. Ve en sonunda Plutarch, "Sanırım bu iş oldu," dedi.</p>

  <p class="heading0">İşaretle bir monitöre çağrıldım. Bant kaydının son birkaç dakikasını tekrar oynattılar, ben de ekrandaki kadını seyrettim. Bedeni duruş olarak benimkinden çok daha yapılı ve güçlü görünüyordu. Yüzü kirli, ancak seksiydi. Siyah kaşları meydan okuyan bir açıyla biçimlendirilmişti. Kıyafetinden, üzerindeki ateş henüz söndürülmüş ya da alev almak üzereymiş gibi görünmesine neden olan dumanlar tütüyordu. Bu kadının kim olduğunu bilmiyordum.</p>

  <p class="heading0">Birkaç saattir aylak aylak sette dolaşan Finnick arkamda belirdi ve eski muzip halini anımsatan bir sesle, "Seni ya öldürmek ya da öpmek isteyecekler. Ya da sen olmak."</p>

  <p class="heading0">Herkes çıkardıkları işten hoşnut ve heyecanlı görünüyordu. Neredeyse akşam yemeği saati gelmiş olmasına rağmen, devam etmemiz için ısrar ettiler. Ertesi gün konuşmalar ve mülakatlara odaklanmamız ve beni isyan mücadelesine dahil olmuşum gibi davranmaya hazırlamamız gerekiyordu. Bugünse yalnızca tek bir slogan, Coin'e gösterebilecekleri bir propaganda spotuna dönüştürebilecekleri&nbsp;tek bir cümle istiyorlardı.</p>

  <p class="heading0">"Panem Halkı! Savaşacağız, cesaret göstereceğiz ve adalet açlığımızı gidereceğiz!" Cümle buydu. Cümleyi sunuş şekillerinden, oluşturmak için aylar, hatta yıllar harcadıklarını ve eserleriyle gurur duyduklarını anlamak hiç zor değildi. Gerçi bana tekerleme gibi gelmişti. Ve fazla zorlama. Böyle bir cümleyi gerçek hayatta -Capitol aksanı kullanmadan ve dalga geçmeden- söylediğimi düşünemiyordum bile. Tıpkı Gale ile birlikte Effie Trinket’in, "Şans daima sizden yana olsun!" deyişini taklit ettiğimiz zamanlardaki gibi. Ancak Fulvia burnumun dibinde durmuş, henüz çıktığım bir mücadeleyi, silah arkadaşlarımın cansız bedenlerinin çevreme saçıldığını ve hayatta kalanları bir araya toplayabilmek için kameraya dönmem ve bahsi geçen cümleyi haykırmam gerektiğini anlatıyordu.</p>

  <p class="heading0">Eski yerime iteklendim ve duman makinesi devreye girdi. Biri sessiz olunması için çağrıda bulundu ve kameralar dönmeye başladı. Ve ardından, "Motor!" sesini duydum. Yayımı başımın üstüne kaldırdım ve toplayabildiğim bütün öfkeyle, "Panem Halkı! Savaşacağız, cesaret göstereceğiz ve adalet açlığımızı gidereceğiz!" diye haykırdım.</p>

  <p class="heading0">Sete ölüm sessizliği çökmüştü. Sessizlik sürdü, sürdü.</p>

  <p class="heading0">Nihayet Interkom'dan bir tıkırtı yükseldi ve ardından Haymitch'in keskin kahkahası bütün stüdyoyu kapladı. Sonunda kendini kontrol altına almayı başardı ve ağzından tek bir cümle döküldü: "Ve işte, dostlarım, bir devrim böyle ölür!"</p>
</body>
</html>
