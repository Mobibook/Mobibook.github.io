<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>alaycı kuş</title>
  <link href="../Styles/stylesheet.css" rel="stylesheet" type="text/css" />
</head>

<body class="main">
  <h2 class="heading0" style="text-align: center;"><b><i>6</i></b></h2>

  <p class="heading0">Dün Haymitch'in sesini duymanın, yalnızca işlevsel bir görevle sınırlı kalmadığını ve hayatım üzerinde bir kez daha kontrol sahibi olduğunu öğrenmenin neden olduğu şok, beni fena halde öfkelendirmişti. Stüdyoyu derhal terk etmiştim ve bugün de kabinden yaptığı yorumları dikkate almayı şiddetle reddediyordum. Buna rağmen, performansım konusunda haklı olduğunu da çok iyi biliyordum.</p>

  <p class="heading0">Bugün bütün sabahım diğerlerini benim sınırlarım konusunda -bu işin altından kalkamayacağıma- ikna etmeye çalışarak geçirdi. Bir televizyon stüdyosunda, üzerimde bir kostüm, yüzümde makyajla, yapay bir duman bulutunun içinde dikilip mıntıkaları zafer için coşturamayacağımı anlatmaya uğraşıyordu. Kameralara bu kadar uzun süre dayanabilmem gerçekten inanılmazdı. Tabii ki işin övgüsü Peeta'ya gitti. Tek başıma Alaycı Kuş olamazdım.</p>

  <p class="heading0">Karargâh'taki büyük masanın etrafında toplandık. Coin ve adamları. Plutarch, Fulvia ve hazırlık ekibim. 12. Mıntıka'dan aralarında Haymitch ve Gale'in de olduğu -Leevy ve Yağlı Sae gibi izah edemediğim isimlerin de bulunduğu- bir grup. Finnick son dakikada, yanında 10. Mıntıka'dan hayvancılık uzmanı Dalton'la birlikte, Beetee'nin tekerlekli sandalyesini iterek içeri girdi. Sanırım Coin, bu seçmece grubu başarısızlığıma tanık olmaları için bir araya getirmişti.</p>

  <p class="heading0">Oysa herkesi bir araya getiren Haymitch'ti ve söylediklerinden bütün bu insanların onun özel davetiyle geldiklerini anladım. Ona pençelerimle saldırmamdan bu yana, ilk defa aynı odada bulunuyorduk Doğruca ona bakmaktan kaçmıyordum ama duvar boyunca uzanan parlak konsollardan birinde anlık görüntüsünü yakaladım. Teni sarıya çalıyordu ve kaybettiği kiloların da eklenmesiyle, fazlasıyla sarsılmış bir görüntü çiziyordu. Bir an için ölmek üzere olmasından korktum. Ve sonra kendime bunun umurumda olmadığını hatırlattım.</p>

  <p class="heading0">Haymitch'in yaptığı ilk şey, yaptığımız çekime ait görüntüleri izlettirmek oldu. Plutarch ve Fulvia'nın rehberliğinde yeni bir hal kazanmıştım. Hem sesim, hem vücudum, görünmeyen güçler tarafından idare edilen bir kukla misali, sarsak ve kopuk bir hale bürünmüştü.</p>

  <p class="heading0">Görüntüler sona erince, Haymitch, "Pekâlâ," dedi. "Aranızda bunun savaşı kazanmada bize fayda sağlayabileceğine inanan kimse var mı?" Hiç kimse inanmıyordu. "Zaman kazanmış olduk. Bu yüzden, birkaç saniyeliğine hepimiz sessiz olalım. Katniss Everdeen'in sizi gerçekten etkilediği bir olayı düşünmenizi istiyorum. Saç modelini kıskandığınız, elbisesinin alev aldığı ya da okuyla adam gibi bir atış yaptığı anlardan bahsetmiyorum. Peeta'nın onu sevmenize neden olduğu zamanlardan da. Size gerçek bir duygu hissettirdiği bir anı kastediyorum."</p>

  <p class="heading0">Sessizlik uzayıp giderken, tam hiç bitmeyeceğini düşünmeye başladığım bir anda Leevy söz aldı: “Toplama günü, Prim'in yerini almaya gönüllü olduğu zaman. Çünkü öleceğini düşündüğünden eminim."</p>

  <p class="heading0">"İyi. Kusursuz bir örnek," dedi Haymitch. Mor bir kalem aldı ve bir not defterine, "Toplama günü kız kardeşinin yerine gönüllü oldu," dedi. Masada çevresine bakındı. "Başka?"</p>

  <p class="heading0">Bir sonraki konuşmacının Coin'in sözünden asla çıkmayan bir robot olarak gördüğüm Boggs olması beni şaşırtmıştı. "Şarkıyı söylediği zaman. Hani kız ölürken." Zihnimin bir yerinde Boggs'un kalçasına yaslanmış küçük bir erkek çocuğuyla görüntüsü belirdi. Yemek salonundan kalma olsa gerekti. Belki de Boggs aslında bir robot değildi.</p>

  <p class="heading0">Haymitch bu maddeyi de yazarken, "O sahne hangimizin içine işlemedi ki?" dedi.</p>

  <p class="heading0">Octavia, "Peeta'yı ona ilaç bulmaya gitmek için uyuttuğu ve veda öpücüğü verdiği zaman ağlamıştım," deyiverdi. Sonra bunun berbat bir hata olduğundan eminmiş gibi, elini ağzına kapattı.</p>

  <p class="heading0">Ancak Haymitch kafasını sallamakla yetindi. "Ah, evet. Hayatını kurtarmak için Peeta'yı uyuttu. Çok güzel."</p>

  <p class="heading0">Her kafadan bir ses yükselmeye başlamıştı. Rue'yla ittifak kuruşum. Mülakat gecesi Chaff’e elimi uzatışım. Mags'i taşımaya çalışmam. Ve farklı insanlar için farklı anlamlar ifade eden o yemişleri uzattığım an. Peeta'ya olan sevgim. Bütün imkansızlıklara rağmen pes etmemekte direnişim. Capitol'ün insanlıktan uzak tavrına kafa tutuşum.</p>

  <p class="heading0">Haymitch not kâğıdını havaya kaldırdı. "Soru şu: Bütün bunların ortak noktası nedir?"</p>

  <p class="heading0">Gale sakin bir sesle, "Katniss'in içinden gelen şeylerdi. Kimse ona ne yapması ya da söylemesi gerektiğini söylemedi."</p>

  <p class="heading0">Beetee, "Ortada bir senaryo yoktu, evet!" dedi. Uzanıp elimi sıvazladı. "Yani seni kendi haline bırakmalıyız, değil mi?"</p>

  <p class="heading0">İnsanlar gülüştüler. Ben bile biraz olsun gülümsemiştim.</p>

  <p class="heading0">Fulvia huysuz bir tavırla, "Bütün bunlar çok güzel ama bir faydası olduğunu söyleyemem," dedi. "Ne yazık ki Katniss'in burada, On Üç'te harika olma olanakları sınırlı. Eğer onu mücadelenin ortasına atmamız gerektiğini söylemeye çalışmıyorsanız... "</p>

  <p class="heading0">"Aynen öyle söylüyorum," dedi Haymitch. "Onu sahaya salın ve kameraları çalıştırın."</p>

  <p class="heading0">Gale, "Ama insanlar hamile olduğunu düşünüyorlar," dedi.</p>

  <p class="heading0">Plutarch, "Arenadaki elektrik şoku yüzünden bebeğini kaybettiği haberini yayarız," diye yanıtladı. "Çok acı. Büyük talihsizlik."</p>

  <p class="heading0">Beni savaşın orta yerine atma fikri ihtilafa neden olmuştu. Haymitch iddiasında ısrarcıydı. Madem yalnızca gerçek hayat koşullarında iyi performans sergiliyordum, o zaman içine gireceğim ortam bu şartları yansıtmalıydı. "Ona koçluk ettiğimiz ya da senaryoyu eline tutuşturduğumuz zaman, umabileceğimizin en fazlası vasat bir sonuç olacak. Oysa yapacakları içinden gelmeli. İnsanların ona samimi tepki verdikleri zamanlar, o zamanlar."</p>

  <p class="heading0">Boggs, "Dikkatli olsak bile, güvenliği için garanti veremeyiz," dedi. "Hedef olacağı..."</p>

  <p class="heading0">"Gitmek istiyorum," diyerek araya girdim. "Burada isyancılara hiçbir yardımım dokunmuyor."</p>

  <p class="heading0">Coin, "Ya ölürsen?" diye sordu.</p>

  <p class="heading0">"Kaydettiğinizden emin olun. Sonuçta, o görüntüleri de kullanabilirsiniz," diye yanıtladım.</p>

  <p class="heading0">"Tamam," dedi Coin. "Yalnız adım adım gidelim. Doğallığını uyandırabileceğimiz en az tehlikeli durumları bulalım." Karargâh'ın içinde, savaştaki bölüklerin mevcut pozisyonlarını gösteren ışıklı mıntıka haritalarında göz gezdirerek dolaşıyordu. "Bugün onu Sekiz'e götürün. Bu sabah ağır bir bombardıman oldu ama saldırı sona ermişe benziyor. Yanında bir koruma ekibi olsun istiyorum. Ve sürekli peşinde olacak bir kamera. Haymitch, sen havadan takip edecek ve sürekli iletişim halinde kalacaksın. Bakalım neler olacak? Başka bir yorumu olan var mı?"</p>

  <p class="heading0">Dalton, "Yüzünü yıkayın," dedi. Herkes ona döndü. "O hâlâ bir kız çocuğu ve siz otuz beş yaşında görünmesine neden oluyorsunuz. Bu bana yanlış geliyor. Tam Capitol'ün yapacağı türde bir şey... "</p>

  <p class="heading0">Coin toplantıyı kapatırken, Haymitch ona benimle baş başa konuşmasının mümkün olup olmadığını sordu. Ne yapacağını bilemeyerek yanımda oyalanan Gale dışında herkes odadan ayrıldı. Haymitch ona, "Seni endişelendiren nedir?" diye sordu. "Korumaya ihtiyacı olan benim."</p>

  <p class="heading0">Gale'e, "Sorun yok," dedim ve gitti. Geriye aletlerin vızıltısı ve havalandırma sisteminin homurtusu kaldı.</p>

  <p class="heading0">Haymitch karşımdaki koltuğa yerleşti. "Yine birlikte çalışmamız gerekecek. Bu yüzden durma. Söyle."</p>

  <p class="heading0">Hava aracındaki o bol hırlamalı, tatsız alışverişimizi hatırladım. Ve&nbsp;arkasından gelen burukluğu. Yine de tek söylediğim, "Peeta'yı kurtarmadığına inanamıyorum," oldu.</p>

  <p class="heading0">"Biliyorum," dedi.</p>

  <p class="heading0">Ortada bir eksiklik hissi vardı. Ve nedeni özür dilememiş olması değildi. Çünkü biz bir ekiptik. Peeta'yı korumak için sözleşmiştik. Bu, gecenin kör karanlığında varılmış sarhoş ve gerçekçilikten uzak bir anlaşmaydı, evet ama bu, anlaşma olduğu gerçeğini değiştirmezdi. Ve ben aslında ikimizin de başarısız olduğumuzu biliyordum.</p>

  <p class="heading0">Ona, "Şimdi de sen söyle," dedim.</p>

  <p class="heading0">"O gece onu gözünün önünden uzaklaştırdığına inanamıyorum," dedi Haymitch.</p>

  <p class="heading0">Başımı salladım. Buydu işte. "O geceyi aklımda canlandırıp duruyorum. İttifakı bozmadan onu yanımda tutmak için ne yapabilirdim diye kendime soruyorum. Ama aklıma hiçbir şey gelmiyor."</p>

  <p class="heading0">"Seçme şansın yoktu. Plutarch'ı o gece kalıp onu kurtarmaya ikna edebilseydim bile, hava aracı yerle bir olacaktı. Mevcut halde bile zor kurtulduk." Nihayet Haymitch'in gözlerinin içine baktım. Dikiş gözlerinin içine. Gri, derin ve uykusuz gecelerin koyu halkalarını taşıyan gözlerine. "O daha ölmedi, Katniss."</p>

  <p class="heading0">"Hâlâ oyundayız." Bunu iyimser bir tavırla söylemek istemiştim ama sesim titremişti.</p>

  <p class="heading0">"Hâlâ oyundayız. Ve ben hâlâ akıl hocanım." Haymitch kalemini bana doğru tuttu. "Sahaya çıktığın zaman, havada olacağımı sakın unutma. Senden daha iyi bir görüş açısına sahip olacağım, o yüzden ben ne dersem onu yap."</p>

  <p class="heading0">"Göreceğiz," dedim.</p>

  <p class="heading0">Baştan Yaratılma odasına geri döndüm ve yüzümü ovalayarak yıkarken makyajımın suya karışıp giderek kaybolmasını izledim. Aynadaki yüz, pütürlü teni ve yorgun gözleriyle, bitkin görünüyordu ama bana benziyordu. Kol bandımı çekip kopardım ve iz sürücüden geriye kalan çirkin yara izimi ortaya çıkardım. İşte. Bu da bana benziyordu.</p>

  <p class="heading0">Savaş alanında olacağım için, Beetee, Cinna'nın tasarladığı zırh konusunda bana yardım etti. Sıkıca dokunmuş metalden, başıma tam olarak oturan bir miğfer. Malzemesi kumaş gibi yumuşaktı ve sürekli başımda olmasını istememem halinde, kapüşon gibi arkaya yatırılabiliyordu. Yaşamsal organlarımı koruyacak bir yelek. Yakama telle tutturulan küçük beyaz bir kulaklık. Beetee, kemerime gaz saldırısı olmadığı sürece kullanmak zorunda kalmayacağım bir maske sabitledi. "Açıklayamadığın nedenlerden yerlere serilen insanlar görürsen, bu maskeyi&nbsp;derhal tak," dedi. Nihayet sırtıma üç gözlü bir ok kılıfı taktı. "Sakın unutma, sağda ateş. Solda patlayıcı. Ortada sıradan oklar. İhtiyacın olacağını sanmam ama sonra üzülmektense işimizi sağlama almakta fayda var."</p>

  <p class="heading0">Boggs bana Hava İkmal Birimi'ne kadar eşlik etmek üzere çıkageldi. Tam asansör gelirken, son derece gergin ve heyecanlı olan Finnick karşımda belirdi. "Katniss, beni bırakmıyorlar. Onlara iyi olduğumu söyledim ama hava aracına binmeme dahi izin vermiyorlar."</p>

  <p class="heading0">Finnick'i baştan ayağa süzdüm -hastane geceliği ve terliklerinin arasında açıkta kalan bacaklarını, dağınık saçlarını, parmaklarına doladığı yan düğümlü sicimi ve gözlerindeki deli bakışı- ve benden gelecek hiçbir ricanın işe yaramayacağını anladım. Onu götürmenin iyi bir fikir olacağına ben bile inanmıyordum. Bu yüzden elimi alnıma vurdum ve, "Ah, unuttum," dedim. "Hep şu aptal beyin sarsıntısı yüzünden. Sana Özel Silahlar'da Beetee'yi bulman gerektiğini söylemem gerekiyordu. Senin için yeni bir zıpkın tasarlamış."</p>

  <p class="heading0">Zıpkın sözcüğüyle eski Finnick yüzeye çıkıvermişti. "Gerçekten mi? Neler yapıyormuş?"</p>

  <p class="heading0">"Bilmiyorum. Ama benim yayıma ve oklarıma benziyorsa, eminim bayılacaksın," dedim. "Gerçi biraz antrenman yapman gerekecek."</p>

  <p class="heading0">"Tamam. Tabii. Sanırım aşağı insem iyi olacak," dedi.</p>

  <p class="heading0">"Finnick?" dedim. "Belki bir pantolon giymek istersin?"</p>

  <p class="heading0">Kıyafetini ilk kez fark ediyormuş gibi, başını eğip önüne baktı. Sonra hastane önlüğünü çıkarıp attı ve üzerinde iç çamaşırıyla kaldı. "Neden?" Saçmalık derecesinde baştan çıkarıcı bir poz takınıp, "Yoksa bunu dikkat dağıtıcı mı buluyorsun?" diye ekledi.</p>

  <p class="heading0">Çok komik olduğu için kendimi gülmekten alamadım. Boggs son derece rahatsız göründüğü için durum daha da komikleşmişti. Ayrıca Finnick bu haliyle Çeyrek Asır Oyunları'nda tanıdığım adama gerçekten benzediği için mutlu olmuştum.</p>

  <p class="heading0">"Ben yalnızca bir insanım, Odair." Kapılar kapanmadan önce asansöre bindim. Boggs'a, "Üzgünüm," dedim.</p>

  <p class="heading0">"Üzülme. Bence sen... durumu gayet iyi idare ettin," dedi. "Ne olursa olsun, beni onu tutuklamak zorunda bırakmandan iyiydi."</p>

  <p class="heading0">"Evet," dedim. Yan gözle Boggs'a kaçamak bir bakış attım. Kısacık tıraşlı saçları ve mavi gözleriyle, büyük olasılıkla kırklı yaşlarının ortasındaydı. İnanılmaz bir duruşu vardı. Bugün tam iki kez düşmandan ziyade dost olabileceğini düşündürecek şekilde konuşmuştu. Belki de ona bir şans tanımalıydım. Ama&nbsp;Coin'le o kadar uyumlu görünüyordu ki...</p>

  <p class="heading0">Yüksek perdeden birkaç klik sesi duyuldu. Asansör kısa bir an duraksadıktan sonra yatay olarak sola doğru hareket etmeye başladı. "Yana doğru mu gidiyor?" diye sordum.</p>

  <p class="heading0">"Evet. On Üç'ün altında komple bir asansör ağı var," dedi. "Üzerinde bulunduğumuz hat beşinci havalanma platformunun ulaştırma merdiveninin hemen üstünden geçiyor. Bizi Hangar'a götürüyor."</p>

  <p class="heading0">Hangar. Zindanlar, Özel Savunma. Yiyeceklerin büyütüldüğü bir yer. Enerjinin üretildiği. Hava ve suyun arıtıldığı. "On Üç sandığımdan daha büyükmüş."</p>

  <p class="heading0">"Çoğu için böbürlenemeyiz," dedi Boggs. "Burası bize miras kaldı. Bizim tek yapabildiğimiz işlemeye devam etmesini sağlamak oldu."</p>

  <p class="heading0">Klik sesi bitmişti. Kısa bir süre için yine aşağı -yalnızca bir iki kat- indik ve sonra kapılar Hangar'a açıldı.</p>

  <p class="heading0">"Ah." Filoyu görünce elimde olmadan iç geçirdim. Yan yana sıralanmış farklı türlerde hava araçlarına bakakalmıştım. "Bunlar da mı miras kaldı?"</p>

  <p class="heading0">"Bazılarını biz ürettik. Bazıları Capitol'ün hava kuvvetlerinin parçasıydı. Tabii ki elden geçirildiler," dedi Boggs.</p>

  <p class="heading0">13'e beslediğim öfke kıpırtısını bir kez daha hissettim. "Yani elinizde bunca şey varken, diğer mıntıkaları Capitol'e karşı savunmasız bırakabildiniz, öyle mi?"</p>

  <p class="heading0">Çıkışır gibi bir tonla, "O kadar basit değil," dedi. "Yakın zamana kadar karşı atak başlatacak durumda değildik. Hayatta kalmakta bile zorlanıyorduk. Capitol insanlarını ele geçirip idam ettikten sonra, aramızda pilotluk yapmayı bilen bir avuç insan kaldı. Onları füzelerle bombalayabilirdik, evet. Ama her zaman daha büyük bir soru vardır. Capitol'le bu tarz bir savaşa girersek, geriye insan hayatından eser kalır mı?"</p>

  <p class="heading0">"Peeta gibi konuştun. Hepiniz de onu hainlikle suçladınız," diye cevabı yapıştırdım.</p>

  <p class="heading0">"Çünkü o ateşkes çağrısında bulundu," dedi Boggs. İki tarafın da nükleer silahları devreye sokmadığını sen de göreceksin. Bu işi eski usullerle çözmeye çalışıyoruz. Bu taraftan, Asker Everdeen." Daha küçük hava araçlarından birini işaret ediyordu.</p>

  <p class="heading0">Merdivenleri tırmandım ve aracın televizyon ekibi ve ekipmanlarıyla dolu olduğunu gördüm. Yakasının sıkılığından şikâyetçi gibi görünse de, Haymitch dahil herkes, 13'ün gri askeri tulumlarına bürünmüştü.</p>

  <p class="heading0">Fulvia Cardew insanları yararak ve temiz suratımı görünce&nbsp;memnuniyetsizliğini ele veren bir ses çıkararak yanımıza geldi. "Onca emek lavabo deliğinde kayboldu demek. Seni suçlamıyorum ama çok az insan kameraya hazır bir yüzle doğar. Onun gibi." Plutarch'la derin bir sohbette olan Gale'i çekiştirdi ve onu bize doğru çevirdi. "Yakışıklı değil mi?"</p>

  <p class="heading0">Gale üniforması içinde son derece yakışıklı görünüyordu. Sanırım. Ancak geçmişimiz yüzünden, bu soru ikimizi de utandırmıştı. Ben zekice bir karşılık bulmaya çalışırken, Boggs pat diye, "Çok fazla etkilenmemizi beklemeyin," deyiverdi. "Az önce Finnick Odair'i iç çamaşırlarıyla gördük." İşi iyice ilerletip Boggs'tan hoşlanmaya karar verdim.</p>

  <p class="heading0">Kalkışa hazır olduğumuza dair uyarı gelince, kendimi Gale'in yanındaki, Haymitch ve Plutarch'ın karşısındaki koltuğa bağladım. Labirenti andıran ve bir platforma açılan tünellerden kayarcasına geçtik. Asansöre benzer bir düzenek aracımızı katlardan yukarı doğru ağır ağır çıkardı. Birden kendimizi ormanlarla çevrili geniş bir alanda bulduk, sonra platformdan yükseldik ve çevremiz bulutlarla sarılıverdi.</p>

  <p class="heading0">Artık bu göreve yönelik aktiviteler silsilesi son bulduğu için, 8. Mıntıka yolculuğunda beni neyin beklediğinden tamamen bihaber olduğumu anladım. Aslında savaşın gerçek durumu hakkında çok az bilgi sahibiydim. Kazanmak için ne gerekeceği, ya da kazanmamız halinde neler olacağı konusunda da.</p>

  <p class="heading0">Plutarch olayı olabildiğince basit sözcüklerle açıklamaya çalışıyordu, öncelikle, Açlık Oyunları'na katılması dışında düşmanlarımızla ezelden beri iyi ilişkileri olan 2. Mıntıka dışında bütün Mıntıkalar Capitol'le savaş halindeydi. Onlara daha fazla yiyecek veriliyor ve daha iyi yaşam koşulları sağlanıyordu. Karanlık Günler'den ve 13. Mıntıka'nın sözde yok edilişinden sonra, her ne kadar kamuoyuna ülkenin taş ocağı yuvası olarak ilan edilmiş olsa da -13. Mıntıka da grafit madenciliğiyle tanınırdı- 2. Mıntıka Capitol'ün yeni savunma merkezi oldu. 2. Mıntıka yalnızca silah üretmekle kalmıyor, Barış Muhafızları'nı eğitiyor, dahası kendi vatandaşları arasından Muhafız da yetiştiriyordu.</p>

  <p class="heading0">"Yani... Bazı Barış Muhafızları'nın İki'de doğduklarını mı söylüyorsunuz?" diye sordum. "Ben hepsinin Capitol'den çıktıklarını sanıyordum."</p>

  <p class="heading0">Plutarch kafasını salladı, "Öyle düşünmeniz isteniyor. Ve bazıları gerçekten de Capitol'den çıkıyor. Ancak Capitol'ün nüfusu hiçbir zaman bu büyüklükte bir gücü karşılayamaz. Tabii bir de Capitol'de yetişmiş vatandaşları, mıntıkalardaki yoksunluk dolu sıkıcı hayatlarda çalıştırma sorunu var. Bir Muhafızı'nın hayatının yirmi yılını gözden çıkarması gerek. Evliliğe ve çocuk sahibi olmaya izin yok. Bazıları işi berberinde getirdiği onurdan dolayı kabul ediyor. Diğerleri de cezaya alternatif gördükleri için. Mesela Barış Muhafızları'na katıldığınız zaman, borçlarınız affediliyor. Capitol'deki pek çok insan borç içinde yüzüyor ama hepsi&nbsp;askeri göreve uygun fiziğe sahip değiller. Bu nedenle, fazladan birlik gerektiğinde 2.Mıntıka'dan faydalanıyoruz. Bu, bu insanlar için, yoksulluktan ve taş ocaklarında geçecek bir yaşamdan kaçmanın tek yolu. Savaşçı zihniyetiyle büyütülüyorlar. Çocuklarının haraç olmaya nasıl gönüllü olduklarını siz de gördünüz."</p>

  <p class="heading0">Cato ve Clove. Brutus ve Enobaria. Heveslerini de, kan şehvetlerini de gördüm. "Diğer bütün mıntıkalar bizim tarafımızda mı?" diye sordum.</p>

  <p class="heading0">"Evet. Amacımız, mıntıkaları tek tek ele geçirmek ve işi 2. Mıntıka'yla tamamlamak; böylece Capitol'ün tedarik zincirini kesmek. Hele bir zayıf düşsün, Capitol'ün kendisini de işgal edeceğiz," dedi Plutarch. "Bu bambaşka bir meydan okuma olacak. Ancak köprüyü geçmeyi yolumuz o noktaya çıktığı zaman düşüneceğiz."</p>

  <p class="heading0">Gale, "Kazanmamız halinde, hükümetin başında kim olacak?" diye sordu.</p>

  <p class="heading0">"Herkes," dedi Plutarch. "Bütün mıntıkaların ve Capitol halkının merkez hükümette seslerini duyuracak kendi temsilcilerini seçebilecekleri bir cumhuriyet kuracağız. Bu kadar şüpheci bakmayın. Daha önce işe yaradı."</p>

  <p class="heading0">Haymitch, "Ancak kitaplarda," diye mırıldandı.</p>

  <p class="heading0">Plutarch, "Tarih kitaplarında," dedi. "Ve eğer atalarımız bunu başarabildilerse, o zaman biz de başarabiliriz."</p>

  <p class="heading0">Dürüst olmam gerekirse, atalarımızın pek övünülecek bir yanı yoktu. Demek istediğim, savaşlar ve bozulmuş bir gezegenle bizi içinde bıraktıkları durum ortadaydı. Kendilerinden sonra gelecek insanları hiç umursamadıkları açıkça belliydi. Yine de, bu cumhuriyet fikri mevcut hükümetimize göre büyük bir ilerleme gibi görünüyordu.</p>

  <p class="heading0">"Ya kaybedersek?" diye sordum.</p>

  <p class="heading0">"Kaybedersek mi?" Plutarch bulutlara baktı ve dudaklarda ironik bir gülümseme belirdi. "O zaman önümüzdeki Açlık Oyunları’nın unutulmaz olacağını söyleyebilirim. Açlık Oyunları demişken... " Yeleğinden küçük bir şişe çıkardı ve avucuna döktüğü koyu mor renkli birkaç hapı bize uzattı. "Senin şerefine bunlara gecekilidi adını verdik. İsyancılar hiçbirimizin ele geçmesi riskini alamaz. Ama söz veriyorum, tamamen acısız olacak."</p>

  <p class="heading0">Nereye koymam gerektiğini bilemeyerek kapsüllerden birini aldım. Plutarch sol omzumda kolumun ön tarafında bir noktaya vurdu. Dikkatle bakınca hapı içine alabilecek ve gizleyebilecek minicik bir cep buldum. Ellerim bağlı bile olsa, başımı öne eğip orayı ısırabilir, hapı çıkarabilirdim.</p>

  <p class="heading0"><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">Öyle görünüyordu ki, Cinna her şeyi düşünmüştü.</span></p>
</body>
</html>
