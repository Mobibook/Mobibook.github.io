<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>alaycı kuş</title>
  <link href="../Styles/stylesheet.css" rel="stylesheet" type="text/css" />
</head>

<body class="main">
  <h1 class="heading0" style="text-align: center;" title="KISIM II &quot;SALDIRI&quot;"><b>KISIM II</b></h1>

  <h1 class="heading0 sigil_not_in_toc" style="text-align: center;"><b>"SALDIRI"</b></h1>

  <h2 class="heading0" id="sigil_toc_id_2" style="text-align: center;"><b>10</b></h2>

  <p class="heading0">Çığlığım belimden başlayıp bütün gövdemi aşmış ve boğazımda takılıp kalmıştı. Kederimle boğulurken, bir Avox kadar dilsizdim. Boyun kaslarımı serbest bırakıp sesimin boşluğa yayılmasına izin versem bile, fark eden olur muydu acaba? Odaya bir kargaşa hâkimdi. Peeta'nın sözlerini deşifre etmeye çalışırken, sorular ve talepler birbirine karışıyordu. "Ve sen... On Üç'te... Sabaha ölmüş olacaksın!" Yine de, kanının yerini ekrandaki karıncalanmaların aldığı sözcüyle ilgili soru soran yoktu.</p>

  <p class="heading0">Bir ses diğerlerini bastırdı. "Kapatın çenenizi!" Bütün gözler Haymitch'e çevrildi. "Büyük bir gizem değil! Çocuk bize saldırıya uğramak üzere olduğumuzu söylüyor. Burada. On Üç'te."</p>

  <p class="heading0">"Bu bilgiyi nasıl almış olabilir?"</p>

  <p class="heading0">"Ona neden güvenelim?"</p>

  <p class="heading0">"Nereden biliyorsun?"</p>

  <p class="heading0">Haymitch sıkıntıyla homurdandı. "Şu anda biz konuşurken onu öldüresiye pataklıyorlar. Başka neye ihtiyacınız var? Katniss! Yardım et bana."</p>

  <p class="heading0">Sözcüklerimi özgür bırakmak için silkinmem gerekmişti. "Haymitch haklı. Peeta'nın bu bilgiyi nereden aldığını bilmiyorum. Doğru olup olmadığını da. Ama o doğru olduğuna inanıyor. Ve onlar... " Snow'un ona yaptıklarını yüksek sesle dile getiremeyecektim.</p>

  <p class="heading0">Haymitch, Coin'e, "Siz onu tanımıyorsunuz," dedi. "Ama biz tanıyoruz. Halkınızı hazırlayın."</p>

  <p class="heading0">Başkan olayların gidişatından paniğe kapılmışa benzemiyordu. Yalnızca kafası biraz karışmış gibiydi. Sözcüklerin üstünde durup düşünürken, tek parmağını önündeki kontrol panelinin kenarına hafifçe vuruyordu. Sonunda konuşmaya karar verdiğinde, dümdüz bir sesle Haymitch'e, "Tabii ki böyle bir senaryo için hazırlıklıyız," dedi. "Her ne kadar On Üç'e yapılacak saldırıların, Capitol'ün amacına zarar vereceği tahminimizi destekleyen, on yılları aşan bir tecrübemiz olsa da. Nükleer füzeler, atmosfere hesaplanamayacak çevresel zararlara neden olacak radyasyon yayacaktır. Rutin bombardıman bile geri kazanmayı umduklarını bildiğimiz askeri gücümüze zarar verecektir. Ve tabii ki&nbsp;öyle bir saldırıyla karşı darbeye davetiye çıkarmış olurlar. İsyancılarla mevcut ittifakımız göz önüne alınınca, bunların kabul edilebilir riskler oldukları akla yatkın gelebilir."</p>

  <p class="heading0">Haymitch, "Öyle mi diyorsunuz?" dedi. Bunu çok samimi bir tonlamayla sormuştu ama 13'te ince alaylar bile boşa harcanmaya mahkumdu.</p>

  <p class="heading0">"Evet, öyle diyorum. Her koşulda, beşinci seviyede güvenlik tatbikatına geç kalmış durumdayız," dedi Coin. "Kilitlemeyle başlayalım." Önündeki klavyede hızla bir şeyler yazarak kararını uygulamaya koydu. Elini kaldırdığı anda, kilitleme devreye girdi.</p>

  <p class="heading0">13'e geldiğimden beri iki kez düşük-seviye tatbikat yapılmıştı. İlkini pek fazla hatırlamıyordum. Hastanede yoğun bakımdaydım ve sanırım bizi alıştırma amaçlı bir tatbikata taşımanın getireceği komplikasyonlar, yararından fazla olacağı için hastalar muaf tutulmuşlardı. İnsanlara sarı alanlarda toplanma talimatı veren mekanik sesi hayal meyal duymuştum. İkincisi -İkinci Seviye'de tatbikat- ise vatandaşların örneğin bir grip salgınına karşı teste tabii tutuldukları geçici bir karantina gibi ufak krizlere yönelik bir tatbikattı ve yaşadığımız kompartımanlara dönmemiz istenmişti. Ben, ses sisteminden yükselen bip seslerini duymazdan gelerek çamaşır odasındaki bir borunun arkasında kalmış ve bir örümceğin ağını örmesini izlemiştim. Her iki deneyimin de beni şu anda On Üç'ün dört bir yanına yayılan, sözsüz, kulakları sağır edici türden, korku salan sirenlere hazırladığı söylenemezdi. Koca nüfusu çıldırtmak için tasarlanmış gibi görünen bu sesi duymazdan gelmek imkânsızdı. Ama burası 13'tü ve insanların çıldıracağı falan yoktu.</p>

  <p class="heading0">Boggs, Finnick ile beni Karargâh'tan çıkarıp koridordaki bir kapıdan geçirdi. Geniş bir merdivene gelmiştik. Yalnızca aşağı yöne doğru akan koca bir insan seli basamakları kaplamıştı bile. Çığlık atan ya da birbirini itip geçmeye çalışan bir tek insan yoktu. Çocuklar bile direnmiyorlardı. Basamakları tek söz etmeden indik; zira bu seste hiçbir sözcüğün duyulması mümkün değildi. Gözlerim annemi ve Prim'i arıyordu ama yakın çevremdekiler dışında kimseyi göremiyordum. Bu gece ikisi de hastanede çalışıyorlardı, bu yüzden tatbikatı kaçırmaları imkânsızdı.</p>

  <p class="heading0">Kulaklarım çınlıyor, gözlerim ağırlaşıyordu. Kömür madenlerinin derinliğine inmiştik. İşin tek olumlu yanı derine indikçe, siren sesinin daha az tiz bir hal almasıydı. Sanki bizi yüzeyden fiziksel olarak uzaklaştırmak için vardılar. İnsanlar gruplar halinde işaretli kapılardan merdivenlere dolarken, Boggs beni aşağı çekmeye devam etti. Ta ki basamaklar devasa bir mahzenin önünde son bulana dek. Doğruca içeri girmeye yeltendim ama Boggs beni durdurdu ve içeri kabul edilmem için kolumdaki programı bir okuyucuya tutmam gerektiğini işaret etti. Kimsenin yanlış bir yöne sapmaması için, bilginin bir yerlerdeki bir bilgisayara aktarıldığına hiç şüphe yoktu.</p>

  <p class="heading0">Burası doğal olmakla insan yapımı olmak arasında kararsız kalmışa benzeyen bir yerdi. Duvarların bazı kısımları taşla kaplıyken, diğerleri çelik kirişler ve betonla takviye edilmişti. Kaya duvarların içine insanların uyuyabileceği oyuklar açılmıştı. Bir mutfak, banyolar ve bir ilk yardım istasyonu vardı. Burası içinde uzun süre yaşanması için inşa edilmişti.</p>

  <p class="heading0">Mahzenin çevresine belli aralıklarla üzerleri harf ya da rakamlarla dolu beyaz işaretler yerleştirilmişti. Boggs, Finnick ve bana mevcut kompartımanlarımıza uygun alanlara gitmemiz gerektiğini anlatırken -benim durumumda, evim Kompartıman E olduğu için E'ye gitmem gerekiyordu- Plutarch çıkageldi. "Ah, demek buradasınız," dedi. Son olaylar, Plutarch'ın ruh halini pek etkilemişe benzemiyordu. Hâlâ Beetee'nin Yayın Taarruzu başarısının coşkusunu yaşar gibiydi. Gözleri tek tek ağaçlarda değil, ormandaydı. Peeta'nın cezalandırılması ya da 13'te her an olabilecek patlama da onu ilgilendirmiyordu. "Katniss, Peeta’nın yaşadığı tatsızlık yüzünden, bunun senin için kötü bir an olduğunu biliyorum ama diğerlerinin seni izleyeceklerinin bilincinde olmalısın."</p>

  <p class="heading0">"Ne?" dedim. Peeta’nın korkunç durumunu tatsızlık olarak küçümsediğine inanamıyordum.</p>

  <p class="heading0">"Sığınaktaki diğer insanlar, nasıl tepki göstereceklerine sana bakarak karar verecekler. Sen sakin ve cesur olursan, diğerleri de aynı şeyi denerler. Sen paniğe kapılırsan, bu hal bir orman yangını gibi son hızla yayılır," diye izah etti. Ona bakakalmıştım. Anlamakta ağır kaldığımı düşünür gibi, "Bu arada, yangın başlıyor," diye devam etti.</p>

  <p class="heading0">"Neden kameraya alınıyormuşum gibi rol yapmıyorum, Plutarch?" dedim.</p>

  <p class="heading0">"Evet! Mükemmel! İnsan seyirci karşısında her zaman daha cesur olabilir," dedi. "Peeta’nın az önce sergilediği cesarete bir baksana."</p>

  <p class="heading0">Onu tokatlamamak için kendimi zor tutuyordum.</p>

  <p class="heading0">"Kilitlenmeden önce Coin'e dönmem gerek. Sen iyi iş çıkarmaya devam et, yeter," dedi ve hızla dönüp uzaklaştı.</p>

  <p class="heading0">Duvardaki kocaman E harfine doğru yürüdüm. Bize ayrılan alan, sınırları taş zemin üzerinde boyayla çizilerek belirlenmiş, yaklaşık dört metreye dört metre büyüklüğünde bir bölümdü. Duvarlara iki yatak - birimiz yerde yatacaktık- ve yer hizasına da içine eşya koymak için küp şeklinde bir boşluk oyulmuştu. Şeffaf plastikle kaplı beyaz bir kâğıtta SIĞINAK PROTOKOLÜ yazıyordu. Kâğıdın üzerindeki küçük siyah noktalara sabit gözlerle baktım. Bir süre, görüşümden silmeyi başaramadığım kan damlacıklarından başka bir şey göremedim. Ve sonunda sözcükler yavaş yavaş belirmeye başladılar. İlk bölüm, "Geldiğinizde" adını taşıyordu.</p>

  <p class="heading0">1.Kompartımanınızın bütün üyelerinin giriş yaptıklarından emin olun.</p>

  <p class="heading0">Annem ve Prim henüz gelmemişlerdi ama ben sığınağa ilk gelenler arasındaydım. Büyük olasılıkla ikisi de hastaların nakledilmesine yardım ediyorlardı.</p>

  <p class="heading0"><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">2.</span><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">Malzeme İstasyonuna gidin ve kompartımanınızın her üyesi için bir çanta aldığınızdan emin olun. Yaşama alanınızı hazırlayın. Çantaları iade edin.</span></p>

  <p class="heading0">Gözlerim, önüne bir banko yerleştirilmiş derinlemesine bir oda olan Malzeme İstasyonu'nun yerini tespit edene dek mahzenin içinde dolaştı. Önünde bekleyenler vardı, ancak henüz yoğun bir faaliyet olduğu söylenemezdi. O tarafa gittim, kompartıman harfimizi söyleyip üç çanta rica ettim. Bir adam listeye baktı, raftan üç çanta çekip bankonun üstüne bıraktı. Birini sırtıma geçirip diğer ikisini ellerime aldım ve döndüğüm zaman arkamda hızla bir kalabalığın oluştuğunu gördüm. Elim kolum dolu halde diğerlerinin arasından geçerken, "Affedersiniz," dedim. Bu bir zamanlama meselesi miydi? Yoksa Plutarch haklı mıydı? Bu insanlar davranışlarında beni mi örnek alıyorlardı?</p>

  <p class="heading0">Bize ayrılan alana dönünce, çantalardan birini açtım ve içinde ince bir şilte, yatak takımı, iki takım gri kıyafet, diş fırçası, bir tarak ve bir fener buldum. Diğer çantalara göz attığım zaman, kayda değer tek farkın o paketlerde hem gri hem beyaz kıyafetlerin olması olduğunu gördüm. Bu ikisi tıbbi görevler üstlenmeleri muhtemel olan annem ve Prim'e ait olmalıydılar. Yatakları yapıp kıyafetlerimizi duvardaki oyuğa yerleştirdikten ve boş çantaları iade ettikten sonra, geriye son kurala bakmaktan başka bir iş kalmamıştı.</p>

  <p class="heading0">3. Sonraki talimatlara hazır olun.</p>

  <p class="heading0">Yere bağdaş kurup oturdum ve beklemeye başladım. İnsanlar akın akın geliyor, yerlerini buluyor, eşyalarını teslim alıyorlardı. Sığınağın tamamen dolması fazla sürmeyecekti. Annemle Prim geceyi hastalara ayrılan bölümde mi geçireceklerdi acaba? Ama hayır, sanmıyordum. Buradaki listedeydiler. Tam endişelenmeye başlıyordum ki annem belirdi. Arkasındaki yabancı denizine bakarak, "Prim nerede?" diye sordum.</p>

  <p class="heading0">"Burada değil mi?" dedi. "Hastaneden doğruca buraya gelmesi gerekiyordu. Benden on dakika önce çıktı. Nerede acaba? Nereye gitmiş olabilir?"</p>

  <p class="heading0">Bir an için gözlerimi sımsıkı yumdum ve avımın izini sürer gibi, kız kardeşimin izin sürdüm. Sirenlere tepki verirken, hastalara yardım ederken, sığınağa inmeleri için yol gösterirken ve merdivenlerde tereddüt edip duraksarken gördüm. Bir an ne yapacağını bilememişti.</p>

  <p class="heading0">Gözlerim birden fal taşı gibi açıldı. "Kedi! Kedi için geri döndü!"</p>

  <p class="heading0">"Ah, hayır," dedi annem. İkimiz de yanılmadığımı biliyorduk. İçeri dolan&nbsp;kalabalığı yararak sığınaktan çıkmaya çalıştık. Biraz ötede, yukarıda, kalın metal kapıları kapatmaya hazırlandıklarını görebiliyordum. İki taraftaki metal çarkları ağır ağır içe doğru çeviriyorlardı. Mühürlendikten sonra, dünyadaki hiçbir şeyin askerleri kapıları açmaya ikna etmeyeceğini biliyordum. Hatta belki de kontrollerinin ötesinde olacaktı. Beklemeleri için haykırırken, insanları kim olduklarına aldırmadan itekliyordum. İki kapı arasındaki mesafe önce bir metreye, sonra otuz santime ve son olarak da birkaç santime düşerken, elimi aralıktan uzatmayı başardım.</p>

  <p class="heading0">"Açın şunu! Bırakın çıkayım!" diye haykırdım.</p>

  <p class="heading0">Tekerlekleri aksi yöne çevirirken, askerlerin yüzünde şaşkın bir ifade belirmişti. Aralık geçebileceğim kadar geniş değildi ama en azından parmaklarım ezilmeyecekti. Fırsattan yararlanıp omzumu araya soktum ve merdivenlerden yukarı, "Prim!" diye seslendim. Ben çıkmak için debelenirken annem de muhafızlara yalvarıyordu. "Prim!"</p>

  <p class="heading0">Ve sonra onu duydum. Merdivenlerde cılız bir ayak sesi vardı. Kız kardeşim, "Geliyoruz!" diye seslendi.</p>

  <p class="heading0">"Kapıyı tutun!" Bu, Gale'di.</p>

  <p class="heading0">Muhafızlara, "Geliyorlar," dedim ama hepimizi dışarıda bırakmalarından korktuğum için, al al olmuş yanakları ve kucağında Düğünçiçeği'yle koşarak gelen Prim'i görene dek yerimden kıpırdamaya cesaret edemedim. Onu içeri çektim. Hemen arkasından Gale geldi. İçeri girebilmek için kucak dolusu eşyayı yan çevirmek zorunda kaldı. Kapılar büyük bir gürültü ve son bir "klak" sesiyle kapandı.</p>

  <p class="heading0">"Aklından ne geçiyordu?" Prim'i öfkeyle sarstıktan sonra, Düğünçiçeği'ni aramızda ezerek onu sımsıkı kucakladım.</p>

  <p class="heading0">Prim'in açıklaması hazırdı. "Onu geride bırakamazdım, Katniss. Bunu ikinci kez yapamazdım. Odanın içinde uluyarak dolaşmasını görmeliydin. Bizi korumak için oraya geri dönmüştü."</p>

  <p class="heading0">"Pekâlâ. Pekâlâ." Sakinleşmek için birkaç derin soluk aldım, geri çekildim ve Düğünçiçeği'ni ensesinden tutup havaya kaldırdım. "Şansım varken seni boğmalıymışım." Kulakları düzleşti ve patisini havaya kaldırdı. Ondan önce davranıp tıslamama biraz bozuldu; çünkü tıslamanın yalnızca ona özel bir memnuniyetsizlik ifadesi olduğuna inanıyordu. Misilleme yapmak için, kız kardeşimin derhal savunmaya geçmesine neden olacak çaresiz, kedi yavrusu miyavlamasını tutturdu.</p>

  <p class="heading0">Prim onu kollarıyla sararken, "Ah, Katniss. Uğraşma onunla," dedi. "Zaten yeterince üzüldü."</p>

  <p class="heading0">O canavarın minik kedi duygularını incitmiş olma fikri, bende daha fazla alay etme isteği uyandırmıştı. Ama Prim'in canı cidden sıkılmıştı. Bu yüzden uzun yıllar boyunca, ona katlanmam kolaylaşsın diye hep yaptığım gibi, Düğünçiçeği'nin kürkünün bir çift eldivenin kenarlarını süslediğini hayal ettim. "Tamam, özür dilerim. Duvardaki büyük E'nin altındayız. Onu kafayı yemeden yerine yerleştirsen iyi olur." Prim telaşla işaret ettiğim tarafa giderken kendimi Gale'le yüz yüze buldum. 12'deki mutfağımızdan topladığım tıbbi malzeme kutusunu taşıyordu. Son konuşmamıza, öpüşmemize, ayrı düşmemize, ya da her neyse işte, ona sahne olan mutfağımızdan. Omzunda av çantam asılıydı.</p>

  <p class="heading0">"Peeta haklıysa, bunların şansı olmazdı," dedi.</p>

  <p class="heading0">Peeta. Penceredeki yağmur tanelerini andıran kan damlacıkları. Çizmelerdeki ıslak çamur gibi.</p>

  <p class="heading0">"Teşekkürler... Her şey için..." Eşyalarımızı aldım. "Bizim odada ne arıyordun?"</p>

  <p class="heading0">"Yalnızca kontrol etmek istedim," dedi. "Bana ihtiyacın olursa, Kırk Yedi'deyiz."</p>

  <p class="heading0">Kapılar kapanınca herkes kendi bölümlerine çekildiği için, yeni evimize doğru yürürken en az beş yüz insanın beni izlediğini hissediyordum. Kalabalığı yarmak için çılgın gibi debelenişimi telafi etmek için çok daha sakin görünmeye çalıştım. Sanki birilerini kandırabilirmişim gibi. Benden ancak bu kadar iyi örnek olurdu. Ah, kimin umurundaydı? Zaten hepsi benim deli olduğumu düşünüyordu. Yere benim devirdiğimi düşündüğüm bir adam gözlerimin içine baktı ve kırgın bir tavırla dirseğini ovaladı. Ona da tıslamaktan kendimi son anda alıkoydum.</p>

  <p class="heading0">Prim, Düğünçiçeği'ni alttaki yatağa yerleştirip üzerini, yalnızca yüzü açıkta kalacak şekilde örtmüştü. Fırtına koptuğu zaman -onu gerçekten korkutan tek şey buydu- böyle olmayı severdi. Annem kutusunu duvardaki girintiye büyük bir dikkatle yerleştirdi. Gale'in av çantamla birlikte neleri kurtardığına bakmak için, sırtımı duvara yaslayarak yere çömeldim. Bitki defteri, av ceketi, annemle babamın düğün resmi, çekmecemdeki kişisel eşyalarım. Alaycı kuş iğnem artık Cinna'nın tasarladığı tulumda yaşıyordu ama altın madalyon, tıkaç, gümüş paraşüt ve Peeta’nın incisi buradaydılar, inciyi, Peeta’nın canıymış ve ben koruduğum sürece kimse dokunamazmış gibi, paraşütün bir köşesine düğümleyip çantanın gizli gözlerinden birine gömdüm.</p>

  <p class="heading0">Sirenlerin cılız sesi kesiliverdi. Mıntıkanın ses sisteminden Coin'in üst katları örnek gösterilebilecek bir başarıyla boşalttığımız için hepimize teşekkür eden sesi duyuldu. 12. Mıntıka galibi Peeta Mellark'ın televizyonda bu gece 13'e yapılacak olası bir saldırıdan bahsettiğinin ve bunun bir tatbikat olmadığının altını çizdi.</p>

  <p class="heading0">Ve ilk bomba tam o anda vurdu. İlk darbe hissini vücudumun en iç&nbsp;noktalarında, bağırsaklarımın çeperlerinde, kemiklerimin iliklerinde, dişlerimin köklerinde yankılanan bir patlama izledi. Hepimiz öleceğiz, diye düşündüm. Gözlerimi tavanda devasa çatlakların açıldığını ve üzerimize kocaman taş parçalarının yağdığını görme beklentisiyle yukarı çevirdim ancak sığınak yalnızca hafifçe sarsıldı. Işıklar söndü ve o an zifiri karanlığın kaybolmuşluk duygusunu yaşadım. Konuşma dışında çeşitli insan sesleri -ani çığlıklar, kesik soluk alışlar, bebek mızırdanmaları, delice bir müzikal kahkaha kırıntısı- gerilim yüklü havada dans ediyorlardı. Sonra bir jeneratörün uğultusu duyuldu ve ardından 13'te normal kabul edilen çıplak ışıklandırmanın yerini loş ve titrek bir parıltı aldı. Bu, kış gecelerinde, mumlarımızın ve ateşin usul usul yandığı zamanlarda, 12'deki evlerimizde sahip olduğumuz türden bir aydınlıktı.</p>

  <p class="heading0">Alacakaranlıkta Prim'e uzandım ve bacağını sımsıkı kavrayıp kendimi ona doğru çektim. Düğünçiçeği'ni yatıştırmaya çalışırken sesi son derece sakindi. "Her şey yolunda, bebeğim. Her şey yolunda. Burada, aşağıda güvendeyiz."</p>

  <p class="heading0">Annem kollarını bize doladı. Kendime bir an için küçük bir çocuk gibi hissetme hakkı tanıyıp başımı omzuna yasladım. "Sekiz'deki bombalarla hiç ilgisi yok," dedim.</p>

  <p class="heading0">Prim kedisinin hatırına sakinliğini koruyarak, "Büyük olasılıkla bir sığınak füzesidir," dedi. "Yeni vatandaşlar için uyum sağlama eğitiminde öğrenmiştik. Etkisiz hale gelmeden önce, yerin derinliklerine kadar inmek üzere tasarlanmışlar. Çünkü artık 13'ün yüzeyini bombalamak için hiçbir neden yok."</p>

  <p class="heading0">Ürperdiğimi hissederek, "Nükleer mi?" diye sordum.</p>

  <p class="heading0">"Şart değil," dedi Prim. "Bazılarının içinde bol miktarda patlayıcı oluyor. Ama... Sanırım her iki tür de olabilir."</p>

  <p class="heading0">Loş ışıkta sığınağın karşı tarafında kalan ağır metal kapıları görmek çok zordu. Bu kapılar bizi nükleer bir saldırıdan koruyabilecekler miydi? Ve radyasyonu dışarıda tutmak konusunda yüzde yüz etkili olsalar bile bir daha buradan çıkabilecek miydik? Hayatımın geri kalan kısmını bu taş mahzende geçirme fikri beni ürkütüyordu. Deli gibi kapıya koşmak ve dışarıda her ne olursa olsun, çıkmak için yalvarmak istiyordum. Anlamsızdı. Beni asla bırakmazlardı ve bir tür izdihamın baş göstermesine neden olabilirdim.</p>

  <p class="heading0">"Bir hayli aşağıdayız," dedi annem bitkin bir sesle. "Güvende olduğumuzdan eminim." Yoksa babamın madende paramparça oluşunu mu düşünüyordu? "Gerçi ucuz atlattık. Neyse ki Peeta bizi uyarma olanağını buldu."</p>

  <p class="heading0">Olanak. Peeta'nın alarmı çalıştırmak için ihtiyaç duyacağı her şeyi -bilgi, fırsat, cesaret- bir şekilde içine alan bir kelimeydi. Ve tanımlayamadığım bir şey daha vardı. Peeta zihninde bir tür savaş verir, bu mesajı dile dökebilmek için mücadele eder gibiydi. Neden? Sözcüklerle oynamadaki rahatlığı en parlak&nbsp;yeteneğiydi. Yaşadığı zorluk gördüğü işkencenin eseri miydi? Yoksa dahası da mı vardı? Delilik gibi...</p>

  <p class="heading0">Coin'in belki bir nebze daha ciddi sesi sığınağı doldurdu. O konuştukça ışıklar titreşiyordu. "Görünüşe bakılırsa, Peeta Mellark'ın verdiği istihbarat doğruymuş, ona şükran borçluyuz. Sensörler ilk füzenin nükleer olmadığını, ancak çok güçlü olduğunu işaret ediyorlar. Devamının gelmesini bekliyoruz. Saldırı süresince, aksi belirtilmediği sürece, tüm vatandaşlarımızın kendileri için ayrılan yerlerde kalmaları gerekmektedir."</p>

  <p class="heading0">Bir asker anneme ilk yardım istasyonunda beklendiğini haber verdi. Yalnızca otuz metre öteye gidecek olmasına rağmen, annem bizi bırakmak konusunda isteksizdi.</p>

  <p class="heading0">"Bize bir şey olmaz, gerçekten," dedim. "Sence onu aşıp geçebilecek herhangi bir şey var mı?" Bana yarı gönüllü bir tıslama gönderen Düğünçiçeği'ni işaret ettim. Hepimiz birazcık da olsa güldük. Ben bile kedinin haline acımıştım. Annem gidince, "Neden onun yanına tırmanmıyorsun, Prim?" diye önerdim.</p>

  <p class="heading0">"Saçma olduğunu biliyorum... Ama saldırı sırasında yatak üstümüze çöker diye korkuyorum," dedi. Yatakların çökmesi için bütün sığınağın yıkılıp bizi gömmesi gerekirdi ama bu tarz bir mantık yürütmenin pek bir faydasının olmayacağına karar verdim. Bunu söylemek yerine, duvardaki saklama girintisini boşalttım ve içine Düğünçiçeği için bir yatak hazırladım. Sonra önüne kız kardeşimle paylaşmamız için bir döşek çektim.</p>

  <p class="heading0">Küçük gruplar halinde tuvaleti kullanmamız ve dişlerimizi fırçalamamız için izin verildi. Bugünlük duşlar iptaldi. Döşeğe Prim'in yanına kıvrıldım ve mahzende rutubetli bir soğuk hissedildiği için battaniyeyi iki kat yaptım. Prim'in daimi ilgisine rağmen mutsuz olan Düğünçiçeği girintide iyice büzüşmüştü ve soluğunu yüzüme doğru üflüyordu.</p>

  <p class="heading0">Bütün bu sevimsiz koşullara rağmen, kız kardeşimle zaman geçirebildiğim için seviniyordum. Buraya geldiğimden beri -hayır, aslında ilk Oyunlar'dan beri- zihnim aşırı derecede meşgul olduğu için, ona çok fazla ilgi gösterememiştim. Ona eskiden olduğu ve gerektiği gibi göz kulak olamamıştım. Sonuçta kompartımanımızı kontrol etmeye giden ben değil, Gale olmuştu. Ve bu telafi edilmesi gereken bir şeydi.</p>

  <p class="heading0">Ona buraya gelme şokunu nasıl atlattığını hiç sormadığımı fark ettim. "On Üç hakkında ne düşünüyorsun, Prim?" diye sordum.</p>

  <p class="heading0">"Şu anda mı?" dedi. İkimiz de güldük "Bazen evi fena halde özlüyorum. Ama sonra orada özlenecek bir şey kalmadığını hatırlıyorum. Burada daha güvende hissediyorum. Senin için endişelenmemiz gerekmiyor. Yani aynı şekilde değil." Duraksadı. Dudaklarında utangaç bir gülümseme belirmişti. "Sanırım bana&nbsp;doktorluk eğitimi verecekler."</p>

  <p class="heading0">Bunu ilk kez duyuyordum. "Tabii ki vereceklerdir," dedim. "Vermemeleri için aptal olmaları gerek."</p>

  <p class="heading0">"Hastanede yardım ederken beni izlemişler, ilk yardım derslerini almaya başladım bile. Yalnızca başlangıç aşaması. Zaten çoğunu evde öğrenmiştim. Yine de öğrenilecek çok şey var," diye anlattı.</p>

  <p class="heading0">"Bu harika," dedim. Prim doktor olacak. 12'de böyle bir şeyin hayalini bile kuramazdı. Bir kibritin parlaması gibi, minicik ve cılız bir ışık, içimdeki kasveti az da olsa dağıtmıştı. Bu ancak bir isyanın sağlayacağı türden bir gelecekti.</p>

  <p class="heading0">"Ya sen Katniss? Sen nasılsın?" Parmak uçları kısa ve yumuşacık dokunuşlarla Düğünçiçeği'nin gözlerinin arasında dolaşıyordu. "Sakın iyi olduğunu söyleme."</p>

  <p class="heading0">Bu doğruydu. İyinin tam zıttı neyse, ben öyleydim işte. Bu yüzden kendimi tutmayıp Peeta'yı, ekrandaki kötü halini ve şu anda onu öldürüyor olabileceklerini anlattım. Düğünçiçeği'nin bir süre kendi başının çaresine bakması gerekecekti; çünkü Prim bütün dikkatini bana çevirmişti. Beni kendine çekti ve parmaklarıyla saçlarımı kulaklarımın arkasına itti. Susmuştum çünkü anlatacak başka bir şey kalmamıştı ve kalbimin olduğu yerde delici bir acı vardı. Belki de kalp krizi geçiriyordum ama bu bile sözünü etmeye değer bir şey gibi gelmiyordu.</p>

  <p class="heading0">"Katniss, Başkan Snow'un Peeta'yı öldüreceğini sanmam," dedi. Tabii ki böyle söyleyecekti çünkü bunun beni yatıştıracağını düşünüyordu. Ancak bir sonraki cümlesi sürpriz oldu. "Onu öldürürse, elinde senin isteyebileceğin kimse kalmayacak. Seni incitecek hiçbir şeyi olmayacak."</p>

  <p class="heading0">Birden başka bir kızı, Capitol'ün sergileyebileceği bütün kötülüğü görmüş birini hatırladım. Son arenadan 7. Mıntıka haracı Johanna Mason. Zevzekkuşlarının sevdiklerimizin işkence çeken seslerini taklit ettikleri ormana girmesine mani olmaya çalıştığım zaman, <i>"Bana zarar veremezler" diyerek beni başından atmıştı. "Ben sizler gibi değilim. Geride sevdiğim hiç kimse kalmadı."</i></p>

  <p class="heading0">İşte o anda Prim'in haklı olduğunu, Snow’un Peeta'nın hayatını harcamak gibi bir lüksü olmadığını anladım. Hele şimdi, Alaycı Kuş bunca hasara neden olurken. Cinna'yı öldürmüştü. Evimi yok etmişti. Ailem, Gale ve hatta Haymitch uzanamayacağı bir yerdeydiler. Elinde kala kala yalnızca Peeta kalmıştı.</p>

  <p class="heading0"><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">"Sence ona ne yaparlar?" diye sordum.</span><br /></p>

  <p class="heading0"><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">Prim bin yaşında birinden beklenecek bir ses tonuyla yanıt verdi.<br /></span></p>

  <p class="heading0"><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;">"Seni kırmak için ne gerekiyorsa onu..."</span></p>
</body>
</html>
