<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>alaycı kuş</title>
  <link href="../Styles/stylesheet.css" rel="stylesheet" type="text/css" />
</head>

<body class="main">
  <h2 class="heading0" style="text-align: center;"><b><i>17</i></b></h2>

  <p class="heading0">Kafama bir balyoz yemiş gibi oldum. Haymitch hastanede söylediği zaman, hissettiğim tam olarak buydu. Karargâh'ın basamaklarını uçarcasına, zihnimde bin bir düşünceyle indim ve savaş toplantısının ortasına daldım.</p>

  <p class="heading0">"Capitol'e gitmiyorum da ne demek? Gitmem gerek! Ben Alaycı Kuş'um!"</p>

  <p class="heading0">Coin bakışlanm önündeki ekrandan kaldırmadan, "Ve Alaycı Kuş olarak birincil amacın olan, mıntıkaları Capitol'e karşı birleştirme görevini yerine getirdin. Endişelenme, her şey yolunda giderse, teslim olacaklarında seni de götürürüz.</p>

  <p class="heading0">Teslim olacaklarında mı?</p>

  <p class="heading0">"Çok geç olur! Bütün mücadeleyi kaçırırım. Bana ihtiyacınız var; elinizdeki en iyi atıcı benim!" diye bağırdım. Genelde bu konuda böbürlenmezdim ama en azından gerçeğe yakın olmak zorundaydı. "Gale gidiyor."</p>

  <p class="heading0">"Gale onaylanmış diğer görevleriyle meşgul olmadığı her gün eğitime katıldı. Sahada kendini idare edebileceğine güveniyoruz," dedi Coin. "Sen kaç eğitim seansına katıldığın konusunda tahminde bulunabilir misin?"</p>

  <p class="heading0">Hiç. O kadar. "Şey, bazen avlanıyordum. Ve... Beetee'yle birlikte, aşağıda, Özel Savunma'da çalıştım."</p>

  <p class="heading0">"Aynı şey değil, Katniss," dedi Boggs. "Hepimiz senin zeki ve cesur bir kız ve çok iyi bir atıcı olduğunu biliyoruz. Ama sahada askerlere ihtiyacımız var. Sen emirleri yerine getirmek konusunda hiçbir şey bilmiyorsun; üstelik fiziksel anlamda zirvede olduğun söylenemez."</p>

  <p class="heading0">"Sekiz'deyken sorun etmemiştiniz. Ya da İki'de," diye karşı çıktım.</p>

  <p class="heading0">Plutarch bana gereğinden fazla açık verdiğim sinyalini gönderen bir bakış atarak, "Her iki durumda da, mücadeleye girişme iznin yoktu," dedi.</p>

  <p class="heading0">Hayır, 8'deki bombalı saldırı ve 2'deki müdahalem kendiliğinden, telaşla ve kesinlikle izinsiz gelişmiş olaylardı.</p>

  <p class="heading0">Boggs, "Ve her iki olay da yaralanmanla sonuçlandı," diye hatırlattı. Birden kendimi onun gözlerinden gördüm. Kaburgaları tamamen iyileşmediği için, soluk almakta bile güçlük çeken, ufak tefek, on yedi yaşında bir kız. Dağınık. Disiplinsiz. Nekahet döneminde. Asker değil; bakılması, göz kulak olunması gereken biri.</p>

  <p class="heading0">"Ama gitmem gerek," dedim.</p>

  <p class="heading0">Coin, "Neden?" diye sordu.</p>

  <p class="heading0">Tabii ki Snow'dan şahsi intikamımı alabilmem için diyemezdim. Ya da Gale&nbsp;savaşmaya giderken, burada, 13'te, Peeta'nın son haliyle kalmanın katlanılmaz olduğunu söyleyemezdim. Ancak Capitol'e karşı savaşmayı isteme gerekçelerim konusunda sıkıntıya düşmem imkânsızdı. "On İki yüzünden. Mıntıkamı yok ettikleri için."</p>

  <p class="heading0">Başkan bir süre düşündü. Beni uzun uzun süzdü. "Üç haftan var. Uzun sayılmaz ama eğitime başlayabilirsin. Görevlendirme Kurulu seni uygun bulursa, durumunun yeniden gözden geçirilmesi mümkün olabilir."</p>

  <p class="heading0">İşte bu. Umut edebileceğimden fazlasını elde etmiştim. Sanırım bu benim kendi hatamdı. Bana uyan bir şey olmadığı sürece, programımı her gün ihmal etmiştim. Başka bir yığın şey olurken, elimde bir silahla sahada koşturmak öncelikli gelmemişti. Ve şimdi ihmalimin bedelini ödüyordum.</p>

  <p class="heading0">Hastaneye dönünce, Johanna'yı benzer bir durumda ve öfkeden köpürürken buldum. Ona Coin'in söylediklerini anlattım. "Belki sen de eğitime katılabilirsin."</p>

  <p class="heading0">"Pekâlâ. Katılacağım. Ama bütün ekibi öldürmem ve uçağı kendim uçurmam gerekse bile, o pis kokulu Capitol'e gideceğim," dedi.</p>

  <p class="heading0">"Bence bu konuyu eğitimde açmaman senin yararına olabilir," dedim. "Yine de beni götürecek birinin olduğunu bilmek güzel."</p>

  <p class="heading0">Johanna sırıttı ve ilişkimizde küçük ama kayda değer bir yön değişikliği hissettim. Gerçekten arkadaş olup olmadığımızı bilmiyordum; ancak sanırım müttefik sözcüğü daha doğru olurdu. Bu iyiydi. Çünkü bir müttefike ihtiyacım olacaktı.</p>

  <p class="heading0">Ertesi sabah, saat 07:30'da eğitime çıktığımızda, gerçek, suratıma bir şamar gibi indi. Göreceli olarak başlangıç seviyesinde olan, on dört-on beş yaşındaki çocuklarla bir sınıfa takılmıştık. Çocukların bizden çok daha iyi durumda olduklarını idrak edene dek, bunu hakaret olarak gördük. Gale ve Capitol'e gitmek üzere çoktan seçilmiş olan diğerleri, farklı, hızlandırılmış bir eğitim safhasındaydılar. Can yakıcı esnemenin ardından, birkaç saatlik -yine can yakıcı güçlendirme egzersizleri ve beş millik -öldürücü- bir koşu geldi. Johanna'nın motivasyon amaçlı hakaretlerine rağmen bir milin sonunda koşudan ayrılmak zorunda kaldım.</p>

  <p class="heading0">Anlayıştan uzak, orta yaşlı bir kadın olan ve Asker York diye hitap etmemiz istenen antrenöre, "Kaburgalarım," diye açıkladım. "Hâlâ ezikler."</p>

  <p class="heading0">"Sana şu kadarını söyleyeyim, Asker Everdeen. O kaburgaların kendiliğinden iyileşmesi en az bir ay daha sürer."</p>

  <p class="heading0">Başımı salladım. "Benim bir ayım yok."</p>

  <p class="heading0">Beni baştan ayağa süzdü. "Doktorlar herhangi bir tedavi önermediler mi?"</p>

  <p class="heading0">"Tedavisi var mı ki?" diye sordum. "Doğal olarak iyileşmeleri gerektiğini söylediler."</p>

  <p class="heading0">"Hep öyle derler. Ancak ben öneride bulunursam, süreci hızlandırabilirler. Yine de seni uyarıyorum, hiç eğlenceli olmayacak."</p>

  <p class="heading0">"Lütfen, Capitol'e gitmeliyim."</p>

  <p class="heading0">Asker York bunu sorgulamadı. Bir not kâğıdına bir şeyler karaladı ve beni doğruca hastaneye gönderdi. Tereddütlüydüm. Bir eğitim daha kaçırmak istemiyordum. "Öğleden sonra seansı için döneceğim," diye söz verdim. Dudaklarını büktü.</p>

  <p class="heading0">Göğüs kafesime batırılan yirmi dört iğnenin ardından, hastanedeki yatağıma serilmiş haldeydim. Morfini yeniden bağlamaları için yalvarmamak için dişlerimi sıkıyordum. Gerekli hallerde kullanmam için yatağımın başucunda duruyordu. Son zamanlarda gerek duymamıştım ama Johanna'nın hatırına saklıyordum, iki ilacın -morfin ve göğüs kafesimi tutuşturan şey her neyse o- karışmasının tehlikeli yan etkileri olabildiği için, ağrı kesiciden arındığımdan emin olmak adına kan testi yapmışlardı. Birkaç gün sıkıntı çekeceğimi açıkça anlatmışlardı. Ama ben devam etmelerini söylemiştim.</p>

  <p class="heading0">Odamız için berbat bir geceydi. Uyku diye bir şey yoktu. Yanan göğsümün etrafından et kokusu aldığımı düşünüyordum. Johanna ise morfini bırakmanın getirdiği belirtilerle boğuşuyordu. Daha önce, morfin kaynağını kestiğim için özür dilediğim zaman, elini şöyle bir sallamış ve bunun eninde sonunda olacağını söylemişti. Ancak sabahın üçünde, 7. Mıntıka'nın sunabileceği her cinsten renkli küfürün hedefi oldum. Gün doğarken, eğitime gitmeyi kafasına koymuş halde, beni yatağımdan sürükleyerek kaldırmaya çalışıyordu.</p>

  <p class="heading0">"Yapabileceğimi sanmıyorum," diye itiraf ettim.</p>

  <p class="heading0">"Yapabilirsin. İkimiz de yapabiliriz. Biz Galipleriz, hatırlasana. Üzerimize attıkları her şeyden sağ kurtulabilecek olan biziz," diye çıkıştı. Hastalıklı yeşil bir rengi vardı ve yaprak gibi titriyordu. Giyindim.</p>

  <p class="heading0">Sabahı aşabilmemiz için gerçekten Galip olmamız gerekiyordu. Dışarıda bardaktan boşanırcasına yağmur yağdığını görünce, Johanna'yı kaybedecekmişim gibi geldi. Yüzü kül rengine döndü; soluğu kesilmiş gibiydi.</p>

  <p class="heading0">"Yalnızca su," dedim. "Bizi öldürmez."</p>

  <p class="heading0">Çenesini sıktı ve dışarı fırlayıp çamurların içine daldı. Vücutlarımızı ısıttıktan sonra pistin etrafında bata çıka koşarken, sırılsıklam olmuştuk.</p>

  <p class="heading0">İlk milin sonunda yine kenara çekildim. Gömleğimi çıkarıp cızırdayan kaburgalarımı soğuk suyla söndürmemek için kendimi zor tutuyordum. Vıcık vıcık &nbsp;bir balık ve pancar güvecinden oluşan saha yemeğimi güçlükle yedim. Johanna'nın kâsesini havaya dikmesiyle yemeğin yarısını mideye indirmesi bir oldu. Öğleden sonra silahlarımızı toplamayı öğrendik. Ben becerebildim ama Johanna titreyen elleri yüzünden parçaları birbirine tutturmakta zorlanıyordu. York arkasını dönünce, ona yardım ettim. Devam eden yağmura rağmen, öğleden sonra çok daha iyi gitti; çünkü bu defa atış pistindeydik. Sonunda iyi olduğum bir şey yapıyorduk. Yaydan sonra silaha alışmak biraz zaman alsa da, günün sonunda sınıfımın en yüksek skorunu ben kaydetmiştim.</p>

  <p class="heading0">Hastane kapısından içeri girince, Johanna, "Buna bir son vermek gerek" dedi. "Hastanede yaşamamızdan bahsediyorum. Herkes bizi hasta olarak görüyor."</p>

  <p class="heading0">Benim için sorun değildi. Ailemin kompartımanına dönebilirdim ama Johanna'ya tahsis edilmiş bir kompartıman yoktu. Hastaneden taburcu olmaya çalışırken, kafa doktoruyla günlük görüşmelerini sürdürecek olsa bile, yalnız yaşamasına asla izin vermeyeceklerdi. Morfin konusunda ikiyle ikiyi toplayabileceklerinden emindim. Bu, Johanna'nın dengesiz olduğu yönündeki görüşlerini desteklemekten başka bir işe yaramazdı. "Yalnız kalmayacak," dedim. "Ben de onun yanında kalacağım." İtirazlar yükseldi ama Haymitch bizim tarafımızı tuttu ve yatma zamanı geldiğinde, bize göz kulak olmayı kabul eden Prim ile anneminkinin karşısında bir kompartımanımız oldu.</p>

  <p class="heading0">Ben duş aldıktan sonra, Johanna nemli bir bezle vücudunu sildi ve kompartımanda yüzeysel bir teftişe koyuldu. Birkaç parça özel eşyamı sakladığım çekmeceyi açmasıyla kapaması bir oldu. "özür dilerim."</p>

  <p class="heading0">Johanna'nın çekmecesinde, hükümet tarafından verilen kıyafetler dışında hiçbir şey olmadığım düşündüm. Dünyada bana ait diye tanımlayabileceği tek bir şeyin olmadığım. "Sorun değil. İstiyorsan, eşyalarıma bakabilirsin."</p>

  <p class="heading0">Johanna madalyonumu açtı ve Gale, Prim ve annemin resimlerini inceledi. Gümüş paraşütü açtı, ağaç tıkacını çekti ve serçe parmağına geçirdi. "Bakmak bile insanı susatıyor." Sonra Peeta'nın verdiği inciyi buldu. "Bu, o?.. "</p>

  <p class="heading0">"Evet," dedim. "Nasıl olduysa, saklamayı başardım." Peeta'dan bahsetmek istemiyordum. Eğitimin en iyi taraflarından biri, beni onu düşünmekten alıkoyabilmesiydi.</p>

  <p class="heading0">"Haymitch iyiye gittiğini söylüyor," dedi.</p>

  <p class="heading0">"Belki. Ama değişti," dedim.</p>

  <p class="heading0">"Sen de öyle. Ve ben de. Finnick, Haymitch ve Beetee de. Annie Cresta konusunda ağzımı açtırma. Arena hepimizin canına okudu, değil mi? Yoksa kendini hâlâ küçük kız kardeşinin yerine gönüllü olmuş o kız gibi mi&nbsp;hissediyorsun?" diye sordu.</p>

  <p class="heading0">Yanıtım, "Hayır," oldu.</p>

  <p class="heading0">"Sanırım kafa doktorumun haklı olabileceği tek konu bu. Geri dönüş yok. Bu&nbsp;yüzden önümüze bakıp yolumuza devam edebiliriz." Yadigârlarımı özenle&nbsp;çekmeceye kaldırdı ve tam ışıkların söndüğü anda, karşı tarafımda kalan yatağına&nbsp;tırmandı. "Bu gece seni öldürürüm diye korkmuyor musun?"</p>

  <p class="heading0">"Sanki seni haklayamam da..." ikimiz de güldük. Bedenlerimiz öyle berbat&nbsp;durumdaydı ki, ertesi sabah kalkabilmemiz bile mucize olurdu. Ama kalktık. Her&nbsp;sabah. Hafta sonu geldiğinde benim kaburgalarım neredeyse yenilenmiş gibiydi.&nbsp;Johanna da tüfeğini yardımsız toplayabiliyordu.</p>

  <p class="heading0">Günün sonunda paydos ederken, Asker York bize onaylayan bir bakış attı ve,&nbsp;"Aferin, Askerler," dedi.</p>

  <p class="heading0">York'un duyamayacağı bir uzaklığa gelince, Johanna, "Bence Oyunlar'ı&nbsp;kazanmak bile daha kolaydı," dedi. Ancak yüzündeki ifadeden halinden hoşnut&nbsp;olduğu belliydi.</p>

  <p class="heading0">Aslında Gale'in yemeği birlikte yememiz için beni beklediği yemek salonuna&nbsp;girdiğimizde, ikimizin morali de yerindeydi. Moralim, devasa boyuttaki biftek&nbsp;yahnimi alırken de bozulmadı doğrusu. Yağlı Sae, "Bu sabah ilk yemek gönderisi&nbsp;ulaştı," dedi. "Onuncu Mıntıka'dan gerçek biftek. Sizin vahşi köpeklerden değil."</p>

  <p class="heading0">Gale cevabı yapıştırdı. "Bir kere bile geri çevirdiğini hatırlamıyorum."</p>

  <p class="heading0">Delly, Annie ve Finnick'in içinde olduğu gruba katıldık. Evlendikten sonra&nbsp;Finnick'te gözle görülür bir dönüşüm olmuştu. Daha önceki hallerinin -Çeyrek Asır&nbsp;Oyunları'ndan önce tanıştığım yürek hoplatan, yoz Capitol yakışıklısı, arenadaki&nbsp;gizemli müttefik, dağılmamam için bana yardım elini uzatan o kırık dökük genç&nbsp;adam- yerini, çevresine yaşam enerjisi saçan yepyeni biri almıştı. Finnick'in&nbsp;kendini geri plana çeken mizah anlayışından kaynaklanan gerçek cazibesi ve uysal&nbsp;yapısı ilk kez sahnedeydi. Annie'nin elini bir an olsun bırakmıyordu. Ne yürürken,&nbsp;ne yemek yerken. İleride bırakmayı isteyeceğinden de şüpheliydim. Annie de&nbsp;mutluluk sarhoşluğunda kaybolmuştu. Zihnine bir şeylerin süzüldüğü ve başka bir&nbsp;dünyanın gözünü kör ettiği anlar yok değildi. Ama Finnick'in birkaç sözü onu geri&nbsp;getirmeye yetiyordu.</p>

  <p class="heading0">Küçüklüğümden beri tanıdığım ama fazla kafa yormadığım Delly gözümde büyümüştü. Düğün gecesi Peeta'nın bana söylediklerinden haberi olmuştu ama dedikoducu bir tip değildi. Haymitch, Peeta'nın benimle ilgili bir çılgınlığa kalkıştığı anlarda, Delly'nin en büyük savunucum kesildiğini söylemişti. Sürekli benim tarafımı tutuyor, Peeta'nın negatif algılarının suçunu Capitol'ün işkencelerine yüklüyordu. Onu gerçekten tanıdığı için, Peeta’nın üzerinde diğerlerinden çok&nbsp;daha büyük bir etkiye sahipti. Her neyse, iyi taraflarımı şekere buluyor olsa da, onu takdir ediyordum. Samimi olmak gerekirse, biraz şekere bulanmaya ihtiyacım yok değildi.</p>

  <p class="heading0">Açlıktan ölüyordum ve güveç -koyu bir sos içinde biftek, patates, şalgam ve&nbsp;soğan- o kadar lezizdi ki, yavaş yemekte bir hayli zorlanıyordum. Yemek&nbsp;salonunun her köşesinde, iyi bir yemeğin yaratabileceği gençleştirici etkiyi&nbsp;görebilirdiniz. İnsanları nasıl daha kibar, daha komik, daha iyimser kılabildiğini ve&nbsp;yaşamaya devam etmenin hata olmadığını hissettirdiğini. Her tür ilaçtan daha&nbsp;iyiydi. Bu yüzden uzun sürmesi için elimden geleni yapıp kendimi sohbete&nbsp;katılmaya zorladım. Finnick'in şapkasını alıp götüren bir su kaplumbağasıyla ilgili&nbsp;komik öyküsünü dinlerken ekmeğimin üzerine biraz yemek sosu yayıp minik&nbsp;lokmalar ısırarak keyfini çıkardım. Orada durduğunu fark ettiğimde, kahkaha&nbsp;atıyordum. Masanın karşı tarafında, Johanna'nın hemen yanındaki boş&nbsp;sandalyenin arkasında. Beni izliyordu. Ekmek boğazıma takılınca, bir an soluk&nbsp;alamadım.</p>

  <p class="heading0">"Peeta!" dedi Delly. "Seni dışarıda görmek ne güzel!"</p>

  <p class="heading0">Arkasında iri yarı iki muhafız duruyordu. Bileklerinde kısa zincirli kelepçeler&nbsp;olduğu için, tepsisini parmak uçlarında dengelemeye çalışarak, biraz tuhaf&nbsp;tutuyordu.</p>

  <p class="heading0">Johanna, "Şu süslü bilezikler de neyin nesi?" diye sordu.</p>

  <p class="heading0">Peeta, "Henüz tam güven kazanmadım," dedi. "Sizin izninizi almadan burada&nbsp;oturamam bile." Başıyla muhafızları işaret etti.</p>

  <p class="heading0">"Tabii ki oturabilir," dedi Johanna elini yarımdaki boş sandalyeye vurarak.&nbsp;"Biz eski dostuz." Muhafızlar başlarıyla onay verince, Peeta sandalyeye oturdu.&nbsp;"Peeta ve ben Capitol'de komşu hücrelerde kalıyorduk. Birbirimizin çığlıklarına&nbsp;aşina olmuştuk."</p>

  <p class="heading0">Johanna'nın diğer tarafında oturan Annie kulaklarını tıkadı ve gerçeklerden&nbsp;uzaklaştığı haline döndü. Finnick kolunu Annie'nin omzuna dolarken Johanna'ya&nbsp;ters bir bakış attı.</p>

  <p class="heading0">"Ne? Kafa doktorum düşüncelerime sansür uygulamamam gerektiğini&nbsp;söylüyor. Terapimin bir parçası," dedi Johanna.</p>

  <p class="heading0">Küçük grubumuzun tadı kaçmıştı. Finnick, Annie'nin ellerini çekmesini&nbsp;sağlayana dek bir şeyler fısıldamaya devam etti. Sonra herkesin yemeğiyle&nbsp;meşgulmüş gibi yaptığı uzun bir sessizlik geldi.</p>

  <p class="heading0">Delly neşeyle, "Annie," dedi. "Düğün pastanızı Peeta'nın süslediğini biliyor&nbsp;muydun? Bizim mıntıkadaki fırını ailesi işletirdi ve bütün krema işlerini Peeta&nbsp;yapardı."</p>

  <p class="heading0">Annie, Johanna'ya doğru temkinli bir bakış attı. "Teşekkürler, Peeta. Çok güzeldi."</p>

  <p class="heading0">"Benim için zevkti, Annie," dedi Peeta. Sesinde, sonsuza dek yok olduğunu sandığım o nazik tını vardı. Gerçi o tınının muhatabı ben değildim ama yine de...</p>

  <p class="heading0">Finnick, Annie'ye, "Yürüyüşe katılacaksak artık gitmeliyiz," dedi. Diğer eliyle Annie'nin elini sımsıkı kavrarken, tepsilerini tek eliyle taşıyabileceği şekilde dengeleyerek ayağa kalktı. "Seni görmek güzeldi, Peeta."</p>

  <p class="heading0">"Ona iyi davransan iyi olur, Finnick. Yoksa onu elinden almayı deneyebilirim." Ses tonu bu kadar soğuk olmasa, şaka sayılabilirdi. Ama yaydığı his, tamamen yanlıştı. Finnick'in açık güvensizliği, Peeta'nın Annie'de gözünün olduğu iması, Annie'nin Finnick'i terk edebilmesi ihtimali ve benim var olmamam.</p>

  <p class="heading0">Finnick yumuşak bir sesle, "Ah, Peeta," dedi. "Lütfen beni kalbini yeniden çalıştırdığıma pişman etme." Bana endişeli bir bakış attıktan sonra, yanında Annie'yle masadan uzaklaştı.</p>

  <p class="heading0">Onlar gidince, Delly sitemkâr bir sesle, "Adam hayatını kurtardı, Peeta," dedi. "Hem de birkaç defa."</p>

  <p class="heading0">"Onun için." Peeta kafasıyla beni işaret etti. "İsyan için. Benim için değil. Ona hiçbir borcum yok."</p>

  <p class="heading0">Yeme atlamamalıydım ama atladım işte. "Belki de. Ama Mags öldü ve sen hâlâ buradasın. Bunun bir anlamı olmalı."</p>

  <p class="heading0">"Evet, pek çok şeyin aslında görünmeyen birer anlamı olabilir, Katniss. Benim de anlam veremediğim bazı anılarım var ve Capitol'ün o anılara dokunduğunu hiç sanmıyorum, örneğin, trendeki pek çok gece gibi."</p>

  <p class="heading0">Yine imalar. Trende aslında olandan fazlasının yaşandığı. Ya da olanların -akıl sağlığımı beni saran kolları sayesinde koruyabildiğim gecelerin- artık önemsiz olduğu. Her şeyin bir yalan ve onu kullanma amaçlı olduğu.</p>

  <p class="heading0">Peeta kaşığıyla Gale ve beni birbirimize bağlayan bir hareket yaptı. "Eee, siz ikiniz artık resmen bir çift misiniz, yoksa hâlâ şu talihsiz âşıklar palavrasını sürdürüyorlar mı?"</p>

  <p class="heading0">Johanna, "Sürdürmeye devam," dedi.</p>

  <p class="heading0">Spazmlar Peeta'nın önce yumruklarını sıkmasına, sonra da ellerini tuhaf biçimde açmasına neden oldu. Onları gırtlağımdan uzak tutabilmek için, ancak bu kadarını mı yapabiliyordu? Gale'in kaslarının gerildiğini hissettim ve bir ağız dalaşının kopmasından korktum. Ancak Gale, "Gözümle görmesem inanmazdım," demekle yetindi.</p>

  <p class="heading0">Peeta, "Neye?" diye sordu.</p>

  <p class="heading0">"Sana," dedi Gale.</p>

  <p class="heading0">"Biraz daha ayrıntı vermen gerekecek," dedi Peeta. "Ne olmuş bana?"</p>

  <p class="heading0">Johanna, "Senin yerine kötü-mutta versiyonunu koymuşlar," dedi.</p>

  <p class="heading0">Gale sütünü bitirdi. Bana, "Tamam mısın?" diye sordu. Ayağa kalktım, tepsilerimizi bırakmaya gittik. Et soslu ekmeğimi hâlâ sıkı sıkı tuttuğum için, kapıda yaşlı bir adam beni durdurdu. Yüz ifademdeki bir şey ya da gizlemek için herhangi bir girişimde bulunmamış olmam, adamın bana nazik davranmasını sağlamıştı. Ekmeğimi ağzıma tıkıp çıkmama izin verdi. Gale ancak kompartımanıma yaklaştığımız zaman konuştu. "Bunu beklemiyordum."</p>

  <p class="heading0">"Benden nefret ettiğini sana söylemiştim," dedim.</p>

  <p class="heading0">"Senden nefret ediş şekli... O kadar... Tanıdık ki. Ben de öyle hissediyordum," diye itiraf etti. "Seni ekranda onunla öpüşürken izlediğimde. Tek fark, tamamen adil davranmadığımı biliyor olmamdı. Ama o bunu göremiyor."</p>

  <p class="heading0">Kapıma ulaşmıştık. "Belki de beni olduğum gibi görüyordur. Biraz uyumam gerek."</p>

  <p class="heading0">Gale gözden kaybolmama fırsat bırakmadan kolumu yakaladı. "Şimdi böyle mi düşünüyorsun?" Omuz silktim. "Katniss, en eski arkadaşın olarak söylüyorum; inan bana, o seni olduğun gibi görmüyor." Yanağımı öpüp gitti.</p>

  <p class="heading0">Yatağıma oturup Askeri Taktikler kitabımdaki bilgileri beynime depolamaya çalışırken, trende Peeta'yla geçirdiğim gecelerin anısı beni bir türlü rahat bırakmıyordu. Yirmi dakika kadar sonra Johanna geldi ve kendini yatağımın ayakucuna bıraktı. "En iyi kısmı kaçırdın. Delly, Peeta’nın sana tavrı yüzünden deliye döndü. Sesinin nasıl tiz çıktığını duymalıydın. Bir fareye hiç durmadan çatal batırmak gibi bir şeydi. Bütün yemek salonu ona baktı."</p>

  <p class="heading0">"Peeta ne yaptı?" diye sordum.</p>

  <p class="heading0">"İki kişiymiş gibi kendi kendisiyle tartışmaya başladı. Muhafızların onu alıp götürmeleri gerekti. İşin iyi tarafı, güvecini benim bitirdiğimi kimse fark etmedi." Johanna eliyle şişkin karnını ovalıyordu. Tırnaklarının içindeki kir birikintisine baktım. 7'de yaşayanlar hiç banyo yapmazlar mıydı? Birkaç saatimizi birbirimizi askeri terimler konusunda sınayarak geçirdik. Bir süre annemi ve Prim'i ziyaret ettim. Kompartımanımıza dönüp duş aldıktan ve bir süre karanlığa baktıktan sonra, nihayet sordum: "Johanna, çığlıklarını gerçekten duyuyor muydun?"</p>

  <p class="heading0">"Yalnızca bir kısmıydı," dedi. "Arenadaki zevzekkuşları gibi. Tek fark gerçek olmasıydı. Ve bir saatin sonunda bitmiyordu. Tik tak."</p>

  <p class="heading0">"Tik tak," diye fısıldadım.</p>

  <p class="heading0">Güller. Kurt muttalar. Haraçlar. Şeker kremasından yunuslar. Arkadaşlar.&nbsp;Alaycı Kuşlar. Stilistler. Ben. O gece rüyamdaki her şey çığlık çığlığaydı.</p>
</body>
</html>
