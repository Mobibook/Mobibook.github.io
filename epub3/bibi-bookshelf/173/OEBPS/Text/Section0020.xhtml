<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>alaycı kuş</title>
  <link href="../Styles/stylesheet.css" rel="stylesheet" type="text/css" />
</head>

<body class="main">
  <h2 class="heading0" style="text-align: center;"><b><i>21</i></b></h2>

  <p class="heading0">Bu, son bir saat içinde Peeta'nın ölümü için yapılmış ikinci talepti.</p>

  <p class="heading0">Jackson, "Saçmalama," dedi.</p>

  <p class="heading0">Peeta, "Biraz önce ekibinizden birini öldürdüm," dedi.</p>

  <p class="heading0">"Onu üstünden ittin. Tam o noktadaki ağı tetikleyeceğini bilemezdin," dedi Finnick, Peeta'yı yatıştırmaya çalışarak.</p>

  <p class="heading0">"Kimin umurunda? Sonuçta ölmedi mi?" Peeta'nın yanaklarından yaşlar dökülüyordu. "Bilmiyordum. Daha önce kendimi hiç böyle görmedim. Katniss haklı. Ben bir canavarım. Muttayım. Snow'un silaha dönüştürdüğü asıl benim!"</p>

  <p class="heading0">"Bu senin hatan değil, Peeta," dedi Finnick.</p>

  <p class="heading0">"Beni yanınızda götüremezsiniz. Birini daha öldürmem an meselesi." Peeta çevresine, çelişkili yüzlerimize baktı. "Belki de beni bir yerde bırakıvermenin daha nazikçe olacağım düşünüyorsunuz. Şansımı deneyebilmem için. Ama bunun beni Capitol'e teslim etmekten bir farkı yok. Beni Snow'a geri göndermekle iyilik edeceğinizi mi sanıyorsunuz?"</p>

  <p class="heading0">Peeta. Bir kez daha Snow'un ellerinde. Eski benliğinden en ufacık bir kırıntı kalmayana dek işkence ve zulme uğrayacak bir Peeta.</p>

  <p class="heading0">Nedense, beynimin içinde "İdam Ağacı"nın son dörtlüğü dönmeye başlamıştı. Adamın, sevgilisinin, onu dünyada bekleyen kötülükle yüzleşmesindense ölmesini tercih ettiği bölüm.</p>

  <p class="heading0"><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;"><i>Geliyor musun o ağaca?</i></span><br /></p>

  <p class="heading0"><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;"><i><span style="font-style: normal;"><i>Boynuna ilmekten bir kolye tak, dur yanımda.</i></span><br /></i></span></p>

  <p class="heading0"><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;"><i><span style="font-style: normal;"><i><span style="font-style: normal;"><i>Çok tuhaf şeyler olmuştu orada</i></span><br /></i></span></i></span></p>

  <p class="heading0"><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;"><i><span style="font-style: normal;"><i><span style="font-style: normal;"><i><span style="font-style: normal;"><i>Gece yarısı buluşsaydık o idam ağacında</i></span><br /></i></span></i></span></i></span></p>

  <p class="heading0"><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;"><i><span style="font-style: normal;"><i><span style="font-style: normal;"><i><span style="font-style: normal;"><i><span style="font-style: normal;"><i>Daha tuhaf olmazdı aslında.</i></span><br /></i></span></i></span></i></span></i></span></p>

  <p class="heading0"><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;"><i><span style="font-style: normal;"><i><span style="font-style: normal;"><i><span style="font-style: normal;"><i><span style="font-style: normal;"><i><br /></i></span></i></span></i></span></i></span></i></span></p>

  <p class="heading0"><span style="border-collapse: collapse; -webkit-border-horizontal-spacing: 2px; -webkit-border-vertical-spacing: 2px;"><i><span style="font-style: normal;"><i><span style="font-style: normal;"><i><span style="font-style: normal;"><i><span style="font-style: normal;"><i><span style="font-style: normal;">Gale, "Seni öyle bir şey olmadan öldürürüm," dedi. "Söz veriyorum."</span></i></span></i></span></i></span></i></span></i></span></p>

  <p class="heading0">Peeta bu teklifin güvenilirliğini değerlendirir gibi tereddüt etti, sonra başını salladı. "Bir faydası yok. Ya bunu yapmak için orada olamazsan? Ben de hepinizde olan şu zehir haplarından istiyorum."</p>

  <p class="heading0"><i>Gecekilidi</i>. Kampta bir tane hap vardı; Alaycı Kuş tulumumun kolundaki yarıkta duruyordu. Üniformamın göğüs cebinde de bir tane vardı. Peeta'ya vermemiş olmaları çok ilginçti. Belki de Coin, Peeta’nın hapı beni öldürme fırsatını &nbsp;yakalamadan almasından çekinmişti. Peeta kendi işini hemen şimdi bitirmek mi yoksa bizi onu öldürme zahmetinden kurtarmak mı istiyordu, pek net değildi. Ya da belki de ancak Capitol onu esir alacak olursa kendini öldürecekti. İçinde bulunduğu ruh haliyle, en kısa zaman ölmeyi tercih edeceğinden emindim. Bu hepimizin işini kolaylaştırırdı. Onu vurmak zorunda kalmamak. Saldırganlık halleriyle başa çıkma problemini basitleştireceği muhakkaktı.</p>

  <p class="heading0">Kozalar yüzünden mi, korkudan mı, yoksa Boggs'un ölümüne seyirci olmaktan mı bilmem, arenayı dört bir yanımda hissediyordum. Gerçekten hiç gitmemiş gibiydim. Bir kez daha yalnızca kendim hayatta kalmak için değil, Peeta'yı da korumak için mücadele veriyordum. Snow için benim Peeta'yı öldürmem ne kadar tatmin edici, ne kadar eğlenceli olurdu. Hayatımdan geriye ne kaldıysa, vicdanımda Peeta'nın ölüm yükünü taşıyarak yaşamam...</p>

  <p class="heading0">"Konu sen değilsin," dedim. "Burada bir görevdeyiz. Ve sen de bu görev için gereklisin." Grubun diğer üyelerine baktım. "Sizce burada yiyecek bir şeyler bulabilir miyiz?"</p>

  <p class="heading0">Tıbbi gereçler çantası ve kameralar dışında, üniformalarımız ve silahlarımızdan başka hiçbir şeyimiz yoktu.</p>

  <p class="heading0">Ekibin yarısı Peeta'ya göz kulak olmak ya da Snow'un yayınını beklemek üzere geride kalırken, diğerleri yiyecek bir şeyler bulmanın peşine düştü. En kıymetli katkı Messella'dan geldi; eskiden bu dairenin bir benzerinde yaşamıştı ve insanların yiyeceklerini nereye zulalayacakları konusunda bir fikri vardı. Yatak odasındaki aynalı panelin arkasına gizlenen depolama alanının yerini ve holdeki havalandırma ızgarasını nasıl kolayca çıkaracağını da bildiği gibi. Tam takır olan mutfak dolaplarına rağmen, otuzun üstünde konserve kutusu ve bolca kurabiye bulduk.</p>

  <p class="heading0">Yağma, 13'ün askerlerini rahatsız etmişti. Leeg 1, "Bu yasa dışı değil mi?" diye sordu.</p>

  <p class="heading0">"Tam aksine," dedi Messalla. "Capitol'de bunu yapmadığın zaman aptal sayılırsın. İnsanlar az bulunabilen malzemeleri stoklamaya Çeyrek Asır Oyunları'ndan önce başladılar."</p>

  <p class="heading0">"Diğerlerinde hiçbir şey yokken," dedi Leeg 1.</p>

  <p class="heading0">"Aynen öyle," dedi Messella. "Burada işler böyle yürür."</p>

  <p class="heading0">"Neyse ki. Yoksa bu akşam yemeksiz kalacaktık," dedi Gale. "Herkes bir konserve kapsın."</p>

  <p class="heading0">İçimizden bazıları bunu yapmaya isteksiz göründüler ama hiç yoktan iyi bir metottu. Yaş, vücut ağırlığı ve fiziksel efor gibi faktörleri hesaba katarak her şeyi on bir eşit paya ayıracak havada değildim. Yığını biraz karıştırıp morina balığı&nbsp;çorbasıyla idare etmeye karar verirken, Peeta bana bir kutu uzattı. "Bunu al."</p>

  <p class="heading0">Ne beklemem gerektiğini bilemeyerek kutuyu aldım. Etiketinde KUZU GÜVECİ yazıyordu.</p>

  <p class="heading0">Taşların arasından yağmur sularının süzüldüğü, benim beceriksiz flört girişimlerinde bulunduğum ve en sevdiğim Capitol yemeğinin kokusunun soğuk havayı boyadığı o akşamı hatırlayınca, dudaklarımı birbirine bastırdım. Bir kısmı, Peeta'nın zihninde de duruyor olmalıydı. O piknik sepetini mağaramızın önünde bulduğumuzda ne kadar mutlu, ne kadar aç ve ne kadar yalandık. "Teşekkürler." Kutunun kapağını açtım. "İçinde kuru erik bile var." Kapağı kaşık olarak kullanmak üzere büktüm ve ilk lokmayı ağzıma attım. Artık ağzımda da arena tadı vardı.</p>

  <p class="heading0">Sinyal sesi yeniden duyulduğunda bir kutu kremalı kurabiyeyi elden ele dolaştırmakla meşguldük. Ekranda Panem'in mührü belirdi ve marş sona erinceye kadar orada kaldı. Sonra tıpkı arenadaki haraçlarda yaptıkları gibi, ölülerin resimlerini yayınlamaya başladılar. TV ekibimizin dört üyesinden başladılar. Arkasından Boggs, Gale, Finnick Peeta ve ben geldik. Boggs dışındaki 13 askerleriyle uğraşma zahmetine girmemişlerdi bile. Çünkü seyirci için hiçbir anlam ifade etmeyeceklerini biliyorlardı. Sonra ekranda adamın kendisi belirdi. Arkasında bir bayrak ve yakasında parlayan taze beyaz bir gülle, masasının başında oturuyordu. Yakın zamanda yeni bir işlemden geçmiş olsa gerekti; çünkü dudakları her zamankinden şişkin görünüyordu. Hazırlık ekibindekiler allık sürerken abartmasalar hiç fena olmayacakta, doğrusu.</p>

  <p class="heading0">Snow, Barış Muhafızlarını çıkardıkları ustalıklı iş için kutladı ve ülkeyi Alaycı Kuş denen tehditten kurtardıkları için onur duymaları gerektiğini belirtti. Morali bozulan isyancıların peşinden gidecekleri kimse kalmadığı için, ölümümün savaşın gidişatında bir dönüm noktası olacağı kehanetinde bulundu. Hem ben gerçekten neydim? Yay ve ok kullanmada biraz yetenekli, fakir ve dengesiz bir kız. Büyük bir düşünür ya da isyanın beyni değildim. Yalnızca, Oyunlar'daki antikalıklarımla milletin dikkatini çektiğim için, ayaktakımı içinde öne çıkmış bir yüzdüm, o kadar. Ama gerekliydim, çok gerekliydim; çünkü isyancıların arasında tek bir gerçek lider yoktu. 13'te bir yerde, Beetee bir düğmeye basmış olsa gerekti; çünkü şimdi karşımızda Başkan Snow yerine Başkan Coin duruyordu. Kendini Panem'e takdim etti, isyanın başı olarak tanımladı ve sonra beni methetmeye başladı. Dikiş'te ve Açlık Oyunları'nda hayatta kalmayı başarmış ve sonra bir köleler ülkesini özgürlük savaşçılarından oluşan bir orduya dönüştürmüş kıza övgüler yağdırıyordu. "Ölü ya da diri, Katniss Everdeen bu isyanın yüzü olmaya devam edecektir. Kararlılığınızda en ufak bir şaşma olursa, Alaycı Kuş'u düşünün. Panem'i baskıcılarından kurtarmak için ihtiyaç duyduğunuz gücü, onda bulacaksınız."</p>

  <p class="heading0">"Onun için bu kadar önemli olduğumu hiç bilmiyordum," sözlerim Gale'in bir kahkaha patlatmasına, diğerlerinin de soran gözlerle bakmalarına neden oldu.</p>

  <p class="heading0">Ve sonra, ekranda arkamda bir tutam alevle çok güzel ve kararlı göründüğüm bir resmim belirdi. Tek bir sözcük ya da bir slogan yoktu. Artık ihtiyaç duydukları tek şey, yüzümdü.</p>

  <p class="heading0">Beetee dizginleri yeniden çok kontrollü bir Snow'a bıraktı. Başkanın acil durum kanalına girilmesinin imkânsız olduğunu sandığı ve bu yüzden bu akşam birilerinin canından olacağını hissettim. "Yarın sabah, Katniss Everdeen'in cesedini küllerin arasından çıkardığımız zaman, Alaycı Kuş'un tam olarak kim olduğunu göreceğiz. Hiç kimseyi, kendini bile kurtaramayan ölü bir kız." Mühür, marş ve karanlık.</p>

  <p class="heading0">Finnick boş ekrana bakarak, "Tek sorun onu bulamayacak olmanız," derken hepimizin aklından geçenleri dile getirmiş oldu. Böbürlenme dönemi kısa süreli olacaktı. O külleri kazıp altında on bir cesedin olmadığını gördükleri zaman, kaçtığımızı anlayacaklardı.</p>

  <p class="heading0">"En azından avantajlı başlayabiliriz," dedim. Birden kendimi fena halde yorgun hissetmiştim. Tek istediğim hemen yakınımdaki yumuşak, yeşil kanepeye uzanıp uyumakta. Tavşan kürkünden yapılma bir battaniyeye sarınıp sızmak. Oysa bunun yerine Holo'yu çıkardım ve bu şeyi tek başıma çalıştırabilmek için Jackson'ın en basit emirleri -haritada iki kare çizgisinin kesiştiği en yalan noktanın koordinatlarını girmek gibi- bana anlatması için ısrar ettim. Holo çevremizi yansıtırken, moralim iyice bozuldu. Yaşamsal önem taşıyan hedeflere çok yaklaşmış olmalıydık çünkü kozaların sayısı gözle görülür derecede artmıştı. Bu yanıp sönen ışıklar buketinde fark edilmeden nasıl ilerleyebilirdik ki? İlerleyemezdik. Ve eğer ilerleyemezsek, ağa takılmış kuşlar gibi tuzağa düşerdik. Bu insanlarla birlikteyken üstünlük taslamamamın en iyisi olacağına karar verdim. Özellikle gözlerim o yeşil kanepeye kayıp dururken. Bu yüzden, "Bir fikri olan?" diye sordum.</p>

  <p class="heading0">"Neden olasılıkları azaltmakla işe başlamıyoruz?" dedi Finnick. "Sokak olasılık dahilinde değil."</p>

  <p class="heading0">Leeg 1, "Çatılar da en az sokak kadar kötü,"dedi.</p>

  <p class="heading0">"Hâlâ geri çekilmek ve geldiğimiz yerden dönmek gibi bir şansımız olabilir," dedi Homes. "Ama bu görevi tamamlayamamamız anlamına gelir."</p>

  <p class="heading0">Görevi tamamen uydurmuş olduğum için, içim suçluluk duygusuyla doldu. "Başından beri hepimizin ilerlemesi gibi bir niyet yoktu," dedim. "Sizin talihsizliğiniz benim yanımda olmanız oldu."</p>

  <p class="heading0">"Bu tartışmaya açık bir nokta. Şimdi yanındayız," dedi Jackson. "Bu durumda, olduğumuz yerde kalamayız. Yukarı doğru hareket edemeyiz. Yatay olarak da ilerleyemeyiz. Sanırım geriye tek bir seçenek kalıyor."</p>

  <p class="heading0">"Yeraltı," dedi Gale.</p>

  <p class="heading0">Yeraltı. Nefret ettiğim yeraltı. Tıpkı madenler, tüneller ve 13 gibi. Ölmekten deli gibi korktuğum yeraltıydı, oysa bu çok aptalcaydı. Çünkü yerin üstünde ölsem bile, yapacakları ilk şey beni yerin altına gömmek olacaktı.</p>

  <p class="heading0">Holo sokak seviyesindeki kozaların yanı sıra yerin altını da gösterebiliyordu. Yerin altına indiğimiz zaman, sokak planındaki temiz ve güvenilir çizgilerin, dönemeçli ve dolambaçlı bir tünel karmaşasıyla birbirine geçtiğini gördüm. Gerçi koza sayısı daha az gibiydi.</p>

  <p class="heading0">İki kapı aşağıda, içinde bulunduğumuz daire dizisini tünellere bağlayan dikey bir tüp vardı. Tüpün olduğu daireye ulaşmak için bina boyunca uzanan bir bakım bacasından sıkışarak geçmemiz gerekecekti. Bacaya üst kattaki bir dolabın arka tarafından girebiliyorduk.</p>

  <p class="heading0">"Tamam, o zaman. Buraya hiç gelmemişiz gibi görünmesini sağlayalım," dedim. Ziyaretimizin bütün izlerini sildik. Boş konserve kutularını çöp bacasından aşağı attık. Dolu olanları sonrası için ceplerimize tıktık, kan lekesi olan kanepe minderlerini ters yüz ettik, yer karolarındaki jöle izlerini sildik. Ön kapıdaki sürgüyü tamir etmemiz mümkün değildi; bu yüzden, kapının dokunur dokunmaz açılmasına engel olmak için, ikinci sürgüyü kilitledik.</p>

  <p class="heading0">Son olarak, geriye Peeta'yla uğraşmak kalmıştı. Mavi kanepeye adeta yapışmıştı ve kalkmamakta direniyordu. "Ben gelmiyorum. Ya konumunuzu açık ederim ya da birinin daha canını yakarım."</p>

  <p class="heading0">"Snow'un adamları seni bulurlar," dedi Finnick.</p>

  <p class="heading0">"O zaman bir hap bırakın. Zorunlu kalırsam içerim."</p>

  <p class="heading0">"Böyle bir seçeneğin yok. Bizimle geliyorsun," diye kesip attı Jackson.</p>

  <p class="heading0">"Yoksa ne yaparsın? Beni vurur musun?" dedi Peeta. "Seni bayıltır, yanımızda sürükleriz," dedi Homes. "Bu da bizi hem yavaşlatır hem de tehlikeye sokar."</p>

  <p class="heading0">"Asil davranmaktan vazgeçin, ölmek umurumda değil." Bana döndü. Adeta yalvarıyordu. "Katniss, lütfen. Bu işten kurtulmak istediğimi göremiyor musun?"</p>

  <p class="heading0">İşin kötü tarafı, görebiliyordum. Neden onu kendi haline bırakamıyordum? Avucuna bir hap tutuşturmuyor, tetiği çekmiyordum? Peeta'yı mı çok fazla önemsiyordum, yoksa Snow'un kazanmasına izin vermeyi mi? Onu kendi kişisel Oyunlar'ımda bir piyona mı dönüştürmüştüm yoksa? Bu namertlikti ama beni aştığından emin değildim. Eğer doğruysa, yapılacak en büyük iyilik Peeta'yı burada ve hemen şimdi öldürmek olurdu. Ancak sonu ne olursa olsun, iyilikle motive olmuyordum. "Boşa zaman kaybediyoruz. Kendi isteğinle gelecek misin&nbsp;yoksa seni bayıltalım mı?"</p>

  <p class="heading0">Peeta birkaç saniye boyunca yüzü ellerinin arasına gömülü halde durduktan sonra bize katılmak için ayağa kalktı.</p>

  <p class="heading0">Leeg 1, "Ellerini çözmeli miyiz?" diye sordu.</p>

  <p class="heading0">"Hayır!" Peeta kelepçelerini göğsüne bastırarak adeta kükremişti.</p>

  <p class="heading0">"Hayır," diye tekrarladım. "Ama anahtarı ben istiyorum."</p>

  <p class="heading0">Jackson anahtarı tek söz etmeden bana verdi. Pantolonumun cebine attım ve inciye çarptığını hissettim.</p>

  <p class="heading0">Homes bakım borusuna açılan kapıyı iterek açınca karşımızda yeni bir sorun bulduk. Böcek kabuklarının bu daracık geçide sığmaları imkânsızdı. Castor ve Pollux kabukları çıkardılar ve acil durum destek kameralarını ayırdılar. Her biri bir ayakkabı kutusu büyüklüğündeydi ve büyük ihtimalle diğerleri kadar işe yarıyorlardı. Messalla yüklü kabukları saklayacak daha iyi bir yer düşünemediği için, sonunda çaresiz, dolabın içine bıraktık. Arkamızda böyle bariz bir iz bırakmak canımı sıkmıştı ama başka ne yapabilirdik ki?</p>

  <p class="heading0">Tek sıra halinde ilerlememize, sırt çantalarımızı ve malzemelerimizi yan tarafta tutmamıza rağmen güçlükle ilerliyorduk. İlk dairenin girişini es geçip ikinciye daldık. Bu dairedeki yatak odalarından birinde banyo yerine üzerinde TAMİR BAKIM yazan bir kapı vardı. Kapının arkasında ise tünele giriş yapılabilen bir odacık.</p>

  <p class="heading0">Messella geniş dairesel kapağa kaşlarını çatarak baktı. Bir an için kendi karmaşık iç dünyasına dönmüştü sanki. "Hiç kimsenin merkezi üniteyi istememesi bu yüzden. İşçiler her an girip çıkabiliyorlar ve ikinci bir banyon olmuyor. Fakat kirası hatırı sayılır oranda ucuz." Sonra Finnick'in ona eğlenerek baktığını fark etti ve, "Boş ver," diye ekledi.</p>

  <p class="heading0">Tüpün kapağının sürgüsünü kolayca açtık. Kauçuk basamaklı geniş merdiven, şehrin bağırsaklarına hızlı ve kolay bir iniş sağlıyordu. Merdivenin sonunda toplandık ve kimyasal madde, küf ve kanalizasyon karışımı kokuyu içimize çekerek, gözlerimizi loş ışığa alıştırmak için biraz oyalandık.</p>

  <p class="heading0">Solgun ve ter içindeki Pollux uzanıp Castor'un bileğine yapıştı. Destek verecek biri olmazsa düşüverecek gibiydi.</p>

  <p class="heading0">"Kardeşim Avox olduktan sonra burada çalıştı," dedi Castor. Tabii ki. Kozalarla mayınlanmış bu rutubetli ve kötü kokulu geçitleri başka kime temizlettirebilirlerdi ki? "Yer seviyesine çıkma özgürlüğünü satın almamız beş yıl sürdü. Güneşi bir defa bile görmedi."</p>

  <p class="heading0">Peeta, Pollux’a döndü. "Bu durumda sen bizim elimizdeki en değerli&nbsp;varlığımızsın." Castor güldü ve Pollux az da olsa gülümsemeyi başardı.</p>

  <p class="heading0">Bu alışverişle ilgili en dikkat çekici şeyin ne olduğunu idrak ettiğimde, birinci tüneli yarılamıştık. Peeta eski hali gibi konuşmuştu. Başkalarının yapamadıkları anlarda bile ne söylenmesi gerektiğini düşünebilen eski Peeta. Alaycı, cesaret veren, biraz komik ama espri yaparken hiç kimseyi asla harcamayan. Muhafızları Gale ve Jackson'la birlikte, gözleri yere sabitlenmiş, omuzları öne doğru çökmüş halde ilerlerken, dönüp ona baktım. Ne kadar moralsiz ve şevksizdi. Ama yalnızca bir an için bile olsa, gerçekten aramıza dönmüştü.</p>

  <p class="heading0">Peeta haklıydı. Pollux on Holo ederdi. Yukarıdaki ana sokak planıyla doğrudan örtüşen, ana caddelerin ve kesişen sokakların altında yatan basit bir geniş tünel ağı vardı. Küçük kamyonlar şehrin çeşitli noktalarına getir götür yapmada kullandıkları için bu ağa Transfer adı verilmişti. Gün içinde kozalar devre dışı bırakılıyordu. Ama geceleri burası tam bir mayın tarlası oluyordu. Bununla birlikte yüzlerce ek geçit, bakım boruları, tren rayları ve kanalizasyon boruları çok katlı bir labirent oluşturuyordu. Pollux, hangi yan kollarda gaz maskesi gerekebileceği ya da elektrik taşıyan açık kabloların ya da kunduz büyüklüğünde sıçanların olabileceği gibi, bir acemi için felakete neden olabilecek detayları biliyordu. Bizi kanalizasyon giderinden periyodik olarak akan suya karşı uyarıyor, Avox'ların vardiya değiştirdikleri saatleri tahmin edebiliyor, neredeyse sessiz yük trenlerinden kaçabilmemiz için bizi rutubetli ve karanlık borulara yönlendiriyordu. Daha önemlisi kameralar konusunda bilgi sahibiydi. Transfer dışında, bu kasvetli ve puslu yerde doğru dürüst kamera yoktu. Transferdekilerden de uzak durmayı başarabiliyorduk.</p>

  <p class="heading0">Pollux'un rehberliğinde, çok iyi, yer üstündeki hızımızla karşılaştırınca yabana atılmayacak bir hızla ilerledik Altı saatin sonunda, yorgunluk baş göstermeye başladı. Sabahın üçüydü; bu yüzden cesetlerimizin ortalıkta olmadığının anlaşılmasına ve borulardan kaçıp kaçmadığımızı anlamak için apartmanların arasında geniş çaplı bir aramaya çıkmalarına ve avın başlamasına hâlâ birkaç saat vardı.</p>

  <p class="heading0">Dinlenme önerim, itirazsız kabul edildi. Pollux her tarafı manivela ve kadranlarla kaplı makinelerin uğuldadığı küçük, ılık bir oda buldu. Parmaklarını havaya kaldırıp dört saat içinde çıkmamız gerekeceğini işaret etti. Jackson bir nöbet çizelgesi hazırladı ve ben ilk ekipte olmadığım için, Gale ve Leeg 1 arasında kalan daracık boşluğa sıkışıp derhal uyumaya başladım.</p>

  <p class="heading0">Jackson beni sarsarak uyandırdığında ve nöbetin bende olduğunu söylediğinde henüz beş dakikadır uyuyor gibiydim. Saat altı olmuştu ve bir saat içinde yola koyulmamız gerekiyordu. Jackson bana bir kutu konserve yememi ve bütün gece nöbet tutmak konusunda ısrar eden Pollux'a göz kulak olmamı söyledi. "Burada uyuyamıyor." Kendimi göreceli olarak tetikte olmaya zorladım,&nbsp;bir kutu patates ve fasulye güveci yedim ve kapıya bakan duvara yaslanıp oturdum. Pollux son derece uyanık görünüyordu. Büyük olasılıkla bütün geceyi beş yıllık tutsaklığını yeniden yaşayarak geçirmişti. Holo'yu çıkardım, harita koordinatlarımızı girmeyi başardım ve tünelleri taradım. Beklediğimiz gibi, Capitol'ün merkezine yaklaştıkça, koza sayısı artıyordu. Bir süre Pollux'la birlikte Holo'yu ve bizi bekleyen tuzakları inceledik. Başım dönmeye başlayınca, Holo'yu ona verdim ve yeniden duvara yaslandım. Uyuyan askerlere, çekim ekibine ve arkadaşlarıma baktım ve kaçımızın güneşi bir kez daha görebileceğini merak ettim.</p>

  <p class="heading0">Gözlerim, başı ayaklarımın dibinde duran Peeta'ya kayınca, uyanık olduğunu fark ettim. Keşke zihninden geçenleri okuyabilseydim. İçeri süzülüp yalanlardan oluşan arapsaçını çözebilseydim. Sonra başarabileceğim bir şeyle yetinmeye karar verdim.</p>

  <p class="heading0">"Yemek yedin mi?" diye sordum. Başını sallayışı, yemediğini gösteriyordu. Bir kutu tavuk ve pirinç çorbası açıp ona uzattım. Bileklerini kesmeye kalkışmasın diye kapağı kendime sakladım. Doğruldu, konserve kutusunu kafasına dikti ve çiğneme zahmetine bile girmeden gürültüyle içti. Kutunun altı, makinelerin ışıklarını yansıtıyordu. Birden önceki günden beri zihnimi kurcalayan bir konuyu hatırladım. "Peeta, Darius ve Lavinia'ya ne olduğunu sorduğun ve Boggs hatırladıklarının gerçek olduğunu söylediği zaman, ben de öyle düşünmüştüm dedin. Parlak bir tarafı yoktu dedin. Ne demek istedin?"</p>

  <p class="heading0">"Ah tam olarak nasıl açıklayabileceğimi bilmiyorum," dedi. "Başlangıçta her şey tam bir karmaşadan ibaretti. Ama şimdi bazı şeyleri bir yerlere oturtabiliyorum. Sanırım ortaya çıkmaya başlayan bir döngü var. İz sürücü arı zehriyle değiştirdikleri arnıların böyle tuhaf bir özelliği var. Aşırı yoğun gibiler; görüntüler istikrarlı değil. Arıların bizi soktukları zamanın nasıl olduğunu hatırlıyor musun?"</p>

  <p class="heading0">"Ağaçlar paramparça oluyordu. Renkli, dev kelebekler vardı. Turuncu köpüklerle dolu bir çukura düşmüştüm." Düşündüm. "Parlak turuncu köpükler."</p>

  <p class="heading0">"İşte. Ama Darius ve Lavinia'yla ilgili hiçbir şey öyle değil. O zaman bana henüz zehir vermemişlerdi sanırım."</p>

  <p class="heading0">"Şey, bu iyi bir şey, değil mi?" diye sordum. "İkisini birbirinden ayırabiliyorsan, o zaman nelerin doğru olduğunu da çözebilirsin."</p>

  <p class="heading0">"Evet. Ve kanatlarım çıksaydı, uçabilirdim de. Ama insanların kanatları olmaz," dedi. "Gerçek mi, gerçek değil mi?"</p>

  <p class="heading0">"Gerçek," dedim. "Ama insanların hayatta kalmak için kanatlara ihtiyacı yok."</p>

  <p class="heading0">"Alaycı Kuşların var." Çorbayı bitirip kutuyu bana geri uzattı.</p>

  <p class="heading0">Floresan ışıkta, gözlerinin altındaki halkalar morluk gibi görünüyordu. "Hâlâ biraz zaman var. Uyumalısın." Direnç göstermeden uzandı ama gözlerini kadranlardan birinin bir o yana bir bu yana gidip gelen bir iğnesine sabitledi. Tıpkı yaralı bir hayvana uzanır gibi, elimi uzattım ve alnına düşen saçlarını geri ittim. Dokunduğum anda donakaldı ama geri çekilmedi. Bu yüzden saçlarım usul usul okşamaya devam ettim. Son arenadan beri ona ilk kez isteyerek dokunuyordum.</p>

  <p class="heading0">"Beni hâlâ korumaya çalışıyorsun. Gerçek mi, gerçek değil mi?" diye fısıldadı.</p>

  <p class="heading0">"Gerçek," diye yanıt verdim. Daha fazla açıklama bekler gibiydi. "Çünkü sen ve ben bunu hep yaparız. Birbirimizi hep kollarız." Bir dakika kadar sonra uykuya daldı.</p>

  <p class="heading0">Yediye dakikalar kala, Pollux'la birlikte diğerlerinin arasında dolaşıp herkesi uyandırdık. Oda uyanma haline eşlik eden alışılmış esneme ve iç çekişlerle dolmuştu. Ama kulaklarımın algıladığı başka bir ses daha vardı. Tıslama gibi bir şey. Belki de bir borudan sızan buhar ya da trenlerden birinin çok uzaktan gelen gürültüsü.</p>

  <p class="heading0">Daha iyi duyabilmek için diğerlerini susturdum. Evet, bir tıslama vardı ama bu uzayan tek bir ses değildi. Daha çok bir araya gelip sözcükler oluşturan çok sayıda soluk alıp verme gibiydi. Tek bir sözcük. Tünellerde yankılanan. Bir isim. Hiç durmadan tekrar eden.</p>

  <p class="heading0">"<i>Katniss."</i></p>
</body>
</html>
