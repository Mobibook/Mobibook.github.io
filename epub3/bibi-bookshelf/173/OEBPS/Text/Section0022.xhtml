<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>alaycı kuş</title>
  <link href="../Styles/stylesheet.css" rel="stylesheet" type="text/css" />
</head>

<body class="main">
  <h2 class="heading0" style="text-align: center;"><b><i>23</i></b></h2>

  <p class="heading0">Kadının kime seslenmek üzere olduğu, benim için esrarını sonsuza dek koruyacaktı çünkü dairesini arayınca yalnız olduğunu gördük. Belki de yakındaki bir komşuya seslenmeyi planlamıştı, ya da yalnızca bir korku ifadesiydi. Her koşulda, onu duyacak kimse yoktu.</p>

  <p class="heading0">Bu daire bir süre saklanmak için havalı bir yer olurdu ama böyle bir lüksü karşılayacak durumda değildik "içimizden birilerinin hayatta olduğunu anlamaları sizce ne kadar sürer?" diye sordum.</p>

  <p class="heading0">"Bence her an gelebilirler," dedi Gale. "Sokağa yöneldiğimizi biliyorlardı. Büyük olasılıkla patlama onları birkaç dakika için oyalar ama sonra çıkış noktamızı aramaya başlarlar."</p>

  <p class="heading0">Sokağa bakan pencereye gittim ve storların arasından bakınca, karşımda Barış Muhafızları yerine işlerine gitmekte olan bir insan kalabalığı buldum. Yeraltındaki yolculuğumuz sırasında, tahliye edilen alanları geride bırakmış ve yeryüzüne Capitol'ün hareketli bir noktasından çıkmıştık. Bu kalabalık bize tek kaçış şansımızı sunuyordu. Artık elimizde Holo yoktu ama Cressida vardı. Pencereye, yanıma geldi ve bulunduğumuz yeri bildiğini söyledi. Ve başkanın malikânesiyle aramızda çok fazla blok kalmadığı müjdesini verdi.</p>

  <p class="heading0">Arkadaşlarıma şöyle bir bakmam bile, Snow’a gizli bir saldırıda bulunmak için uygun bir zaman olmadığını anlamam için yeterliydi. Gale boynundaki temizlemeye bile zaman bulamadığımız yaradan kan kaybediyordu. Peeta ya deliliğini kovuşturmak ya da çığlığını bastırmak için dişlerini bir yastığa geçirmiş halde, kadife bir kanepeye çökmüştü. Pollux oymalı bir şömineye yaslanmış içli içli ağlıyordu. Cressida karartı bir tavırla yanımda duruyordu. Ama o kadar solgundu ki dudaklarındaki bütün kan çekilmişti. Bense nefretle ayakta duruyordum. Nefretin getirdiği enerji tükendiği zaman, hiçbir kıymetim kalmayacaktı.</p>

  <p class="heading0">"Dolaplarını yoklayalım," dedim.</p>

  <p class="heading0">Yatak odalarından birinde yüzlerce kadın kıyafeti, paltolar, çift çift ayakkabılar, rengârenk peruklar ve bir evi boyamaya yetecek kadar makyaj malzemesi bulduk Koridorun karşı tarafındaki bir odada benzer bir erkek koleksiyonu vardı. Belki de kocasına aittiler. Ya da belki de bu sabah dışarıda olacak kadar şanslı bir sevgiliye.</p>

  <p class="heading0">Giyinmeleri için diğerlerine seslendim. Peeta'nın kanlı bileklerini görünce, kelepçe anahtarını bulmak için cebime uzandım ama benden hızla uzaklaştı.</p>

  <p class="heading0">"Hayır," dedi. "Salon. Onlar beni bir arada tutmaya yarıyorlar."</p>

  <p class="heading0">Gale, "Ellerine ihtiyacın olabilir," dedi.</p>

  <p class="heading0">"Kaydığımı hissettiğim zaman, bileklerimi kelepçelere batırıyorum. Acı dikkatimi toplamama yardım ediyor," dedi Peeta. Ve onu kendi haline bıraktım.</p>

  <p class="heading0">Neyse ki hava soğuk olduğu için üniformalarımızın ve silahlarımızın çoğunu dökümlü palto ve pelerinlerin altında gizleyebilmiştik. Çizmelerimizi bağcıklarından boynumuza astık ve yerlerine saçma sapan ayakkabılar giydik. Asıl sorun, elbette yüzlerimizdi. Cressida ve Pollux'un tanıdıkları tarafından görülmeleri riski vardı. Gale propaganda spotları ve haberlerden aşina gelebilirdi. Ben ve Peeta ise Panem'deki herkesin ezbere bildiği çehrelere sahiptik. Hızlı hareketlerle birbirimizin kalın makyaj tabakaları, güneş gözlükleri ve peruklar ardına gizlenmesine yardım ettik. Cressida, Peeta ile benim ağız ve burunlarımızı eşarplarla sardı.</p>

  <p class="heading0">Saatin hızla ilerlediğini hissetmeme rağmen, ceplerimizi yiyecek ve ilk yardım malzemeleriyle doldurmamızda tereddüt etmedim. Ön kapıya gelince, "Birbirinizden ayrılmayın," dedim. Ve sonra doğruca sokağa çıktık. Kar taneleri düşmeye başlamıştı. Etrafımızda, abartılı Capitol aksanlarıyla isyancılar, açlık ve benden bahseden gergin insanlar dönüp duruyordu. Sokağı geçtik ve birkaç apartmanı daha geride bıraktık. Tam köşeyi dönerken, üç Barış Muhafızı bize teğet geçtiler. Gerçek vatandaşların yapacağı gibi derhal yollarından çekildik ve kalabalık gerçek akışına kavuşana dek bekledikten sonra, yolumuza devam ettik. "Cressida," diye fısıldadım. "Aklına bir yer geliyor mu?"</p>

  <p class="heading0">"Deniyorum," dedi.</p>

  <p class="heading0">Bir bloğu daha aşmıştık ki sirenler ötmeye başladı. Bir dairenin penceresinden acil durum haberini ve ekrana yansıyan yüzlerimizi gördüm. Gruptan kimlerin öldüğünü henüz ayırt edememiş olmalıydılar. Çünkü Castor ve Finnick de resimlerin arasındaydı. Yoldan geçen herkesin Barış Muhafızları kadar tehlikeli olacağı dakikalar yakındı. "Cressida?"</p>

  <p class="heading0">"Bir yer var. Gerçi ideal olduğunu söyleyemem. Ama deneyebiliriz," dedi. Onu birkaç blok boyunca takip ettik ve özel mülke benzeyen bir yapının bahçe kapısından girdik. Aslında bu bir tür kestirme yoldu; çünkü bakımlı bahçeyi aşınca, iki ana caddeyi birbirine bağlayan küçük bir arka sokağa açılan ikinci bir bahçe kapısına ulaştık. Biri kullanılmış eşyalar alan, diğeri de sahte mücevher satan daracık iki dükkânın önünden geçtik. Ortalıkta çok az insan vardı ve bize bakmıyorlardı bile. Cressida yüksek sesle, kürklü iç çamaşırlarıyla ve soğuk kış aylarında ne kadar kullanışlı olduklarıyla ilgili bir şeyler saçmalamaya başladı. "Fiyatları görene kadar bekleyin! İnanın, caddelerde ödediğinizin yarısı!"</p>

  <p class="heading0">Vitrini kürklü iç çamaşırları giymiş mankenlerle dolu pasaklı bir dükkânın önünde durduk. Açık gibi bile görünmüyordu ama Cressida ön kapıyı itince ahenksiz bir şıngırtı sesi duyuldu, iki duvarına mallarla dolu rafların sıralandığı loş&nbsp;ve dar dükkâna girince burnuma deri kokusu doldu. Tek müşteriler biz olduğumuza göre, işler pek açık değildi. Cressida doğruca arka tarafta, kamburu çıkmış halde oturan karaltıya yürüdü. Ben de parmaklarımı yumuşak kumaşların üzerinde dolaştırarak peşinden bittim. Tezgâhın arkasında o güne kadar gördüğüm en tuhaf insan oturuyordu. Yolunda gitmemiş cerrahi iyileştirme çabalarının uç noktada örneğiydi ve Capitol'de bile böyle bir yüzün çekici bulunması olanak dışıydı. Cildi sıkıca gerilmiş, siyah ve altın çizgilerle dövmelenmişti. Burnu neredeyse yok olacak kadar yassı hale getirilmişti. Capitol'de bazı insanlarda kedi bıyığı görmüştüm ama bu kadar uzununu ilk kez-görüyordum. Sonuç, şu anda bize şüpheci gözlerle bakan gülünç, yarı kedimsi bir maskeydi.</p>

  <p class="heading0">Cressida peruğunu çıkardı. "Tigris,"dedi.</p>

  <p class="heading0">"Yardıma ihtiyacımız var."</p>

  <p class="heading0">Tigris. Bu isim beynimin arka tarafında bir zilin çalmasına neden olmuştu. Bu kadını -daha genç ve daha az rahatsız edici halini- hatırlayabildiğim en eski Açlık Oyunları'ndan anımsıyordum. Sanırım stilistti. Hangi mıntıka için çalıştığını çıkaramıyordum. 12 değildi. O günden beri çok fazla operasyon geçirmiş ve iticilik çizgisinin diğer tarafına geçmişti.</p>

  <p class="heading0">Demek işe yarama süreleri dolan stilistlerin geldikleri yer burasıydı. Gözden uzak ölümlerini bekledikleri, hüzünlü iç çamaşırı dükkânları.</p>

  <p class="heading0">Tigris'in ona ailesi tarafından verilmiş ve daha sonraki tahribatına ilham vermiş isim mi, yoksa tarzını kendinin belirleyip çizgilerine uygun olsun diye kendine taktığı lakap mı olduğunu merak ederek yüzüne baktım.</p>

  <p class="heading0">"Plutarch sana güvenebileceğimizi söyledi," dedi Cressida.</p>

  <p class="heading0">Harika, demek Plutarch'ın adamlarından biriydi. Bu durumda ilk hamlesi bizi Capitol'e teslim etmek değilse, Plutarch'ı ve dolayısıyla Coin'i yerimizden haberdar etmek olacaktı. Hayır, Tigris'in dükkânı gerçekten de ideal mekân değildi ama şu an için elimizde daha iyisi yoktu. Tabii bize yardım ederse. Bakışları tezgâhının üzerindeki eski televizyonla aramızda gidip geliyordu; bizi tanımaya çalışıyor olmalıydı. Ona yardıma olmak için eşarbımı indirdim, peruğumu çıkardım ve ekranın ışığı yüzüme vursun diye bir adım daha yaklaştım.</p>

  <p class="heading0">Tigris, Düğünçiçeği'nin selamlarını aratmayan bir homurtu çıkardı. Taburesinden kayarak indi ve kenarı kürkle çevrili çorapların durduğu bir rafın arkasında gözden kayboldu. İçeriden kenara çekilen bir şeyin sesi duyuldu. Hemen arkasından Tigris'in ilerlememizi işaret eden eli göründü. Cressida bana Emin misin? der gibi bir bakış attı. Ama başka ne seçeneğimiz vardı ki? Bu şartlar altında sokağa dönmemiz yakalanmamızı ya da ölümümüzü garantilerdi. Kürkleri kenara itince, Tigris'in duvarın dibindeki bir paneli yana kaydırmış olduğunu&nbsp;gördüm. Arkasında dik taş bir merdivenin ilk basamağı vardı. Bana girmemi işaret etti.</p>

  <p class="heading0">Durumla dair her şey tuzak diye haykırıyordu. Anlık bir panik yaşadım ve kendimi Tigris'e dönmüş, onun kahverengimsi gözlerinde bir ipucu ararken buldum. Bunu neden yapıyordu? O kendini başkaları için feda etmeye gönüllü Cinna değildi ki? Bu kadın Capitol'ün sığlığının vücut bulmuş haliydi. Süksesini kaybettiği güne kadar, Açlık Oyunları'nın yıldızı olmuştu. Yani sebebi bu muydu? Hüzün? Nefret? İntikam? Aslında bu fikir beni rahatlatmıştı. İntikam ihtiyacı uzun süre yanabilecek bir ateşti. Hele aynaya atılan her bakış bu ihtiyacı güçlendiriyorsa. "Snow seni Oyunlar'dan uzaklaştırdı mı?" diye sordum. Bana dik dik baktı. Bir yerlerde kaplan kuyruğunun hoşnutsuzlukla salındığını görür gibiydim. "Çünkü onu öldüreceğim, biliyorsun." Ağzı gülümseme olarak algıladığım bir biçim almıştı. Bunun safi delilik olmadığına ikna olarak delikten içeri emekledim.</p>

  <p class="heading0">Merdivenlerin yarısına gelince, yüzümün önünde bir zincirin sallandığını fark ettim. Zinciri çektiğim zaman içerisi titrek bir floresan lamba ışığıyla aydınlandı. Burası kapısı ya da penceresi olmayan küçük bir kilerdi. Sığ ve geniş. Büyük olasılıkla iki gerçek bodrum arasında kalan küçük bir bölme. Ölçüler konusunda pek uyanık olmayan gözlerin büyük ihtimalle görmezden gelebileceği bir yer. İçerisi soğuk ve rutubetliydi. Deri yığınlarının yıllardır güneş görmediğine bahse girebilirdim. Tigris ele vermediği sürece, kimsenin bizi burada bulabileceğini sanmıyordum. Beton zemine ulaştığımda, arkadaşlarım henüz basamaklardaydılar. Panel yerine kapandı. İç çamaşırı rafının, gıcırtılı tekerlekleri üzerinde yerine çekildiğini duydum. Tigris yeniden taburesine tırmandı. Dükkânı bizi adeta yutmuştu.</p>

  <p class="heading0">Tam zamanında, çünkü Gale bayılmak üzere gibiydi. Derilerden yatak yaptık, Gale'i üzerindeki silahları çıkarıp sırtüstü yatırdık. Kilerin ucunda yerden otuz santim yükseklikte, allında gideri olan bir musluk vardı. Musluğu çevirdim ve bir miktar gürültü ve bolca pas geldikten sonra, temiz su akmaya başladı. Gale'in boynundaki yarayı temizledik; bandajların yeterli olmayacağım fark ettim. Birkaç dikişe ihtiyacı olacaktı. İlk yardım malzemeleri arasında bir iğne ve steril iplik vardı ama şifacımız eksikti. Aklımdan Tigris'e danışmak geçti. Ne de olsa bir stilistti ve iğneyi nasıl kullanacağım biliyor olmalıydı. Ama o zaman dükkâna göz kulak olacak kimse kalmayacaktı ve Tigris gereğinden fazlasını yapmıştı. Bu görev için en donanımlı kişinin ben olduğumu kabullenerek dişlerimi sıktım ve bir sıra yamru yumru dikiş attım. Pek hoş görünmüyordu ama iş görecekti. Üzerine ilaç sürüp sardım. Ona bir miktar ağrı kesici verdim. "Şimdi dinlenebilirsin," dedim. "Burada güvendeyiz." Ve bir lamba gibi sönüverdi.</p>

  <p class="heading0">Cressida ve Pollux her birimiz için deri yataklar hazırlarken, Peeta'nın &nbsp;bilekleriyle ilgilendim. Nazik hareketlerle kanı yıkadım, antiseptik sürdüm ve kelepçelerin altından bandajladım. "Temiz tutman gerek. Yoksa enfeksiyon yayılır ve... "</p>

  <p class="heading0">"Kan zehirlenmesinin ne olduğunu biliyorum, Katniss," dedi Peeta. "Annem şifacı olmasa da..."</p>

  <p class="heading0">Zamanda geri savrulup başka bir yaraya, başka bir bandaja döndüm. "İlk Açlık Oyunları'nda da benzer bir şey söylemiştin. Gerçek mi, gerçek değil mi?"</p>

  <p class="heading0">"Gerçek" dedi. "Ve sen beni kurtaran ilacı bulabilmek için hayatını tehlikeye atmıştın."</p>

  <p class="heading0">"Gerçek." Omuz silktim. "Yapabilecek durumda olmamın nedeni sendin."</p>

  <p class="heading0">"Öyle mi?" Bu yorum kafasını karıştırmış gibiydi. Parlak bir anı dikkatini çekmeye çalışıyor olmalıydı, çünkü vücudu gerildi ve yeni bandajlanmış bilekleri metal kelepçelere dayandı. Ve birden vücudundaki bütün enerji çekiliverdi. "Katniss, o kadar yorgunum ki... "</p>

  <p class="heading0">"Uyu," dedim. Kelepçelerini düzeltip onu merdivenin desteklerinden birine bağladım. Ama kolları başının üstünde asılı dururken rahat etmesi imkânsızdı. Yine de bir iki dakikaya kalmadan o da uykuya daldı.</p>

  <p class="heading0">Cressida ve Pollux yataklarımızı hazırlamış, yiyecekleri ve tıbbi malzemeleri düzenlemişlerdi. Ve şimdi bana nasıl bir nöbet düzeni istediğimi soruyorlardı. Gale'in solgun benzine, Peeta'nın sıkıntılı haline baktım. Pollux günlerdir uyumamıştı ve Cressida'yla ben en çok birkaç saatlik uykuyla ayakta duruyorduk. O kapıdan bir bölük Barış Muhafızı girecek olsa, sıçanlar gibi tuzağa düşerdik. Snow'un ölümü için onu yakıp tüketen bir tutku beslediğine inanmaktan başka bir umudumun olmadığı, ahı gitmiş vahı kalmış bir kaplan kadının insafına kalmıştık.</p>

  <p class="heading0">"Dürüst olmam gerekirse, nöbetçi dikmeye gerek olduğunu sanmıyorum. Haydi, hepimiz biraz uyumaya çalışalım," dedim. Sersem sersem başlarını salladılar ve hepimiz derilerimize gömüldük. içimdeki yangın, gücümü de beraberinde götürerek sönmüştü. Yumuşak, küf kokulu kürke ve unutuşa teslim oldum.</p>

  <p class="heading0">Gördüğüm rüyalardan yalnızca birini hatırlayacaktım. 12. Mıntıka'ya ulaşmak için debelendiğim, uzun ve yorucu bir şeydi. Aradığım ev yerli yerinde, herkes hayattaydı. Parlak pembe peruğu ve terzi elinden çıkma kıyafetiyle çarpıcı bir Effie Trinket da benimle seyahat ediyordu. Onu bir yerlerde ekmeye çalıştım ama açıklanamaz bir şekilde yanımda bitip duruyor ve eskortum olarak programıma uymamdan kendisinin sorumlu olduğu konusunda ısrar ediyordu. Ama programımız ya resmi bir görevlinin mührü eksik diye şaşıyor ya da Effie'nin kırılan topuğu yüzünden erteleniyordu. Günler boyunca, 7. Mıntıka'daki gri bir &nbsp;istasyondaki bir bankta, hiç gelmeyen bir treni bekleyerek kamp kurduk. Uyandığım zaman, nasılsa, mutlaka kan ve dehşete bulanan gecelerimden bile çok daha bitkin durumdaydım.</p>

  <p class="heading0">Uyanık olan tek kişi, Cressida, akşamüstü olduğunu söyledi. Bir kutu etli güveç yedim ve bolca su içtim. Sonra kilerin duvarına yaslanıp son günün olaylarını değerlendirmeye başladım. ölümden ölüme geçerek. Parmaklarımla sayarak. Bir, iki. Blokta kaybettiğimiz Mitchell ve Boggs. Üç, kozanın erittiği Messalla. Dört, beş, kendilerini Et öğütücü'de feda eden Jackson ve Leeg 1. Altı, yedi, sekiz. O gül kokulu sürüngen muttaların kafalarını kopardıkları Castor, Finnick ve Homes. Yirmi dört saat içinde tam sekiz ölü. Yaşandığını biliyordum bilmesine ama gerçek gelmiyordu. Castor şu kürk yığınının altında uyuyor olmalıydı. Finnick birazdan merdivenlerden inip gelecekti. Boggs kaçış planını anlatacaktı.</p>

  <p class="heading0">Öldüklerine inanmak, onları benim öldürdüğümü kabul etmek demekti. Tamam, belki Mitchell ve Boggs'u ben öldürmemiştim; onlar gerçek görevde can vermişlerdi. Ancak diğerleri hayatlarını beni uydurduğum bir görevde korumak adına kaybetmişlerdi. Snow'u öldürme komplom şimdi gözüme aptalca geliyordu. O kadar ki, burada, bu kilerde oturmuş, titreyerek ve o kadının evinden çaldığım gümüş rengi, diz hizası çizmelerin püskülleriyle oynayarak kayıplarımızın hesabım tutuyordum. Ah, az kalsın unutuyordum. Kadını da öldürmüştüm. Sıra artık silahsız vatandaşlara gelmişti.</p>

  <p class="heading0">Artık kendimi ele verme zamanı gelmişti.</p>

  <p class="heading0">Nihayet herkes uyanınca, itirafta bulundum. Görev konusunda yalan söylediğimi, intikam peşinde herkesi nasıl tehlikeye attığımı anlattım. Sözlerimi tamamladığım zaman, kilere derin bir sessizlik çöktü. Sonra Gale, "Katniss, Coin'in seni Snow'u öldürmen için göndermesi konusunda yalan söylediğini hepimiz biliyorduk," dedi.</p>

  <p class="heading0">"Sen belki," dedim. "Ama On Üç’ün askerleri bunu bilmiyorlardı."</p>

  <p class="heading0">Cressida, "Jackson'ın Coin'den emir aldığına inandığını mı sanıyorsun?" diye sordu. "Tabii ki inanmadı. Ama Boggs'a güveniyordu ve Boggs'un senin yola devam etmeni istediği ortadaydı."</p>

  <p class="heading0">"Ama ben Boggs'a neyin peşinde olduğumu hiç söylemedim," dedim.</p>

  <p class="heading0">"Karargâh'taki herkese söyledin!" dedi Gale. "Alaycı Kuş olma şartlarından biri buydu: <i>Snow'u öldüreceğim!</i>"</p>

  <p class="heading0">Bu ikisi bağlantısız şeyler gibi geliyordu. Savaştan sonra Snow'u öldürme ayrıcalığı için Coin'le pazarlık etmek ve Capitol'deki bu yetkisiz harekât. "Ama böyle değil," dedim. "Bu kelimenin tam anlamıyla felaket oldu."</p>

  <p class="heading0">"Bence bu yüksek düzeyde başarılı bir görev olarak görülmeli," dedi Gale. "Düşman kampının içine süzüldük ve Capitol'ün savunmasının aşılabileceğini gösterdik. Kendimizi Capitol haberlerinde yayınlatmayı başardık. Onlar bizi bulmaya çalışırlarken, bütün şehri kaosa sürükledik."</p>

  <p class="heading0">Cressida "Bana güven," dedi. "Plutarch zevkten havalara uçmuştur."</p>

  <p class="heading0">"Çünkü Plutarch kimin öldüğüne aldırmıyor," dedim. "Oyunlar başarılı olduğu sürece, kimin öldüğünün bir önemi yok."</p>

  <p class="heading0">Cressida ve Gale beni ikna etmek için dil döküp durdular. Pollux sözlerine destek vermek için kafasını sallayıp duruyordu. Bir tek Peeta fikir beyan etmiyordu.</p>

  <p class="heading0">Sonunda ona döndüm ve, "Sen ne düşünüyorsun, Peeta?" diye sordum.</p>

  <p class="heading0">"Sanırım... Hâlâ nasıl bir etki yaratabileceğin konusunda fikir sahibi değilsin." Kelepçelerini merdiven desteğinde yukarı doğru kaydırıp kendini oturur pozisyona çekti. "Kaybettiğimiz insanların hiçbiri aptal değildi. Ne yaptıklarını biliyorlardı. Peşinden geldiler çünkü senin Snow'u gerçekten öldürebileceğine inanıyorlardı."</p>

  <p class="heading0">Başka hiç kimsenin sesi bana ulaşmazken, Peeta’nın bunu nasıl becerebildiğini bilmiyordum. Ama haklıysa -ben haklı olduğuna inanıyordum- diğerlerine olan borcumu ödemenin tek bir yolu vardı. Üniforma ceplerimden birinden kâğıt haritamı çıkardım ve yeni bir kararlılıkla yere yaydım. "Cressida, neredeyiz?" Tigris'in dükkânı Şehir Meydanı ile Snow'un malikânesine yalnızca beş blok uzaktaydı. Semt sakinlerinin güvenliği için kozaların devre dışı bırakıldığı bir alandan geçerek kolay bir yürüme mesafesiyle oraya ulaşabilirdik Tigris'in kürklü stoğundan birkaç süslemeyle bizi oraya güvenle ulaştırabilecek kostümlere sahiptik. iyi de, ya sonra? Malikânenin çok sıkı koruma altında olduğu, yirmi dört saat güvenlik kameralarıyla izlendiği ve tek bir tuşla hayat bulacak kozalarla döşendiği kesindi.</p>

  <p class="heading0">Gale, "Yapmamız gereken, onu dışarı çıkarabilmek," dedi. "O zaman içimizden biri onu kolayca haklayabilir."</p>

  <p class="heading0">Peeta, "Hâlâ halkın içine çıkıyor mudur?" diye sordu.</p>

  <p class="heading0">Cressida, "Sanmam," dedi. "En azından yakın zamandaki bütün konuşmalarında malikânesindeydi. isyancılar buraya gelmeden önce bile. Finnick'in suçlarını ilan etmesinden sonra daha ihtiyatlı davrandığını tahmin ediyorum."</p>

  <p class="heading0">Bu doğruydu. Şimdi artık yalnızca Capitol'ün Tigris'leri değil, dostlarına ve ailelerine neler yaptığını bilen bir insan ağı da ondan nefret ediyordu. Onu dışarı çekebilmek için mucize benzeri bir şey bulmak gerekecekti. Örneğin...</p>

  <p class="heading0">"Her iddiasına girerim, benim için çıkar," dedim. "Ben yakalanırsam. Bunu olabildiğince göz önünde yaşamak isteyecektir. Hatta beni malikânesinin önündeki basamaklarda idam ettirmek isteyecektir." Sözlerimin iyice anlaşılması için durup bekledim. "O zaman Gale onu izleyicilerin arasından vurabilir."</p>

  <p class="heading0">"Hayır." Peeta kafasını salladı. "Bu planın pek çok alternatif sonu var. Snow seni elinde tutmaya ve işkence yoluyla bilgi almaya karar verebilir. Ya da seni halkın gözü önünde idam ettirirken, kendisi orada olmaz. Ya da seni malikânenin içinde öldürtüp cesedini kapının önünde sergiler."</p>

  <p class="heading0">"Gale?" dedim.</p>

  <p class="heading0">"Bu balıklama atlamak için fazla uç bir çözüm gibi görünüyor. Diğer yollar başarısızlıkla sonuçlanırsa, belki. Düşünmeye devam edelim."</p>

  <p class="heading0">Bunu takip eden sessizlikte, tepemizde Tigris'in yumuşak ayak seslerini duyduk. Kapanış saati gelmiş olmalıydı. Dükkânı kilitliyor, belki de kepenkleri indiriyordu. Birkaç dakika sonra, merdivenlerin başındaki panel kenara çekildi.</p>

  <p class="heading0">Garip bir ses, "Yukarı gelin," dedi. "Yiyecek bir şeyler ayarladım." Geldiğimizden beri ilk kez konuşmuştu. Doğal olarak mı böyleydi, yoksa yıllardır süregelen alışkanlık yüzünden mi bilmiyorum, ama konuşma tarzında bir kedinin mırlamasını anımsatan bir şeyler vardı.</p>

  <p class="heading0">Merdivenleri tırmanırken Cressida, "Tigris, Plutarch'la temasa geçtin mi?" diye sordu.</p>

  <p class="heading0">"Öyle bir imkânım yok," dedi Tigris omuz silkerek. "Güvenli bir evde olduğunuzu tahmin eder. Endişelenmeyin."</p>

  <p class="heading0">Endişelenmek mi? 13'ten direkt emir almayacağım - ve yok saymak zorunda kalmayacağım- için müthiş rahatlamıştım. Ya da son birkaç gün içinde aldığım kararlar için geçerli bir savunma uydurmama gerek kalmayacağı için.</p>

  <p class="heading0">Dükkânda, tezgâhın üstünde birkaç somun bayat ekmek, bir dilim küflü peynir ve yarım şişe hardal duruyordu. Bu bana son günlerde Capitol'deki herkesin dolu mideyle dolaşmadığını hatırlatmıştı. Tigris'e elimizde kalan yiyeceklerden söz etme gereği duydum ama itirazlarımı geri püskürttü. "Ben hemen hemen hiçbir şey yemem," dedi. "Yediğim zaman da yalnızca çiğ et yerim." Bu bana biraz fazla karakteristik gelse de, sorgulamadım. Peynirin küfünü kazıdım ve yiyecekleri aramızda pay ettim.</p>

  <p class="heading0">Yemeğimizi yerken, son Capitol haberlerini izledik. Hükümet hayatta kalan isyancı sayısını beşimize indirmişti. Yakalanmamızı sağlayacak her tür bilgi, yüklü bir primle ödüllendirilecekti. Ne kadar tehlikeli olduğumuzun altını çiziyorlardı. Bizi Barış Muhafızları'yla çatışırken gösterdiler. Ama muttaların muhafızların kafalarını koparmalarına dair tek bir görüntü yoktu. Bıraktığımız yerde, kalbinde&nbsp;benim okumla yatan kadını saygıyla andılar. İsyancılar Capitol yayınının kesintisiz tamamlanmasına izin vermişlerdi. Tigris'e, "Bugün isyancılardan herhangi bir açıklama geldi mi?" diye sordum. Başını salladı. "Korkarım Coin hâlâ hayatta olduğumu öğrenince benimle ne yapacağını şaşırdı." Tigris gırtlaktan gelen bir kıkırtıyla, "Kimse seninle ne yapacağım bilmiyor, kızım," dedi. Sonra parasını ödeyemeyecek olmama rağmen, bana bir çift kürklü çorap verdi. Bu kabul etmek zorunda olduğunuz türden bir armağandı. Hem zaten kiler bir hayli soğuktu.</p>

  <p class="heading0">Akşam yemeğinden sonra aşağıya dönünce, plan yapmak için beyinlerimizi zorlamaya devam ettik. İyi bir şey üretememiştik ama artık beş kişilik bir grup halinde hareket edemeyeceğimiz ve başkanın malikânesine ben kendimi ava dönüştürmeden sızmaya çalışmamız gerektiği konusunda hemfikirdik. Daha fazla tartışma çıkmasın diye bu görüşe razı geldim. Kendimi feda etmeyi kafama koyarsam kimsenin izin ya da katkısına ihtiyacım olmayacaktı.</p>

  <p class="heading0">Bandajları değiştirdik, Peeta'yı eski yerine kelepçeledik ve uyumak üzere yerlerimize çekildik. Birkaç saat sonra bilincim yerine gelirken, sessiz bir konuşmaya kulak misafiri oldum. Peeta ve Gale. Kulak vermemek elimde değildi.</p>

  <p class="heading0">Peeta, "Su için teşekkürler," dedi.</p>

  <p class="heading0">"Sorun değil," dedi Gale. "Her gece en az on kez uyanıyorum zaten."</p>

  <p class="heading0">"Katniss'in hâlâ orada olduğundan emin olmak için mi?"</p>

  <p class="heading0">Gale, "Onun gibi bir şey," diye itiraf etti.</p>

  <p class="heading0">Peeta uzun bir duraksamanın ardından "Tigris'in söylediği, çok komikti," dedi. "Kimsenin onunla ne yapacağını bilmemesi konusunda."</p>

  <p class="heading0">Gale, "Hiç bilemedik ki zaten," dedi.</p>

  <p class="heading0">İkisi de güldüler. Onları böyle konuşurken duymak çok tuhaftı. Neredeyse iki arkadaş gibi. Oysa değillerdi. Hiç olmamışlardı. Gerçi tam olarak düşman da sayılmazlardı.</p>

  <p class="heading0">Peeta, "Seni seviyor, biliyorsun," dedi. "Sen kırbaçlandıktan sonra bana öyle söyledi sayılır."</p>

  <p class="heading0">"Sakın inanma," dedi Gale. "Çeyrek Asır Oyunları'nda seni öpüşü. Beni hiç öyle öpmedi."</p>

  <p class="heading0">Sesinde biraz şüphe olsa da, Peeta, "Yalnızca gösterinin bir parçasıydı," dedi.</p>

  <p class="heading0">"Hayır, sen onu kazandın. Onun için her şeyinden vazgeçtin. Belki de onu sevdiğine ikna etmenin tek yolu budur." Uzun bir sessizlik oldu. "İlk Oyunlar'da senin yerine geçmek için gönüllü olmalıydım. O zaman onu koruyabilirdim."</p>

  <p class="heading0">"Olamazdın," dedi Peeta. "Seni asla affetmezdi. Ailesine göz kulak olman&nbsp;gerekiyordu. Ailesi kendi canından bile önemli."</p>

  <p class="heading0">"Şey, bu durum yakında mesele olmaktan çıkacak. Bu savaşın sonunda üçümüzün birden hayatta kalmamızın mümkün olacağını sanmıyorum. Öyle bile olsa, bence bu Katniss'in sorunu. Yani kimi seçeceği... " Gale esnedi. "Biraz uyusak iyi olur."</p>

  <p class="heading0">"Evet." Yerleşirken Peeta'nın destekte kayan kelepçelerinin sesini duydum. "Ne karar vereceğini çok merak ediyorum."</p>

  <p class="heading0">"Ah, ben biliyorum." Kürk katmanları arasından Gale'in son sözlerini güç bela duyabildim: "Katniss, onsuz hayatta kalamayacağım düşündüğü kişiyi seçecektir."</p>
</body>
</html>
