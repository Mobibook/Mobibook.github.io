<html xmlns="http://www.w3.org/1999/xhtml">
<head>
		<meta content="text/html;charset=utf-8" http-equiv="content-type"/>
		<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
<body class="calibre">
<h2 class="h2baslik" id="calibre_toc_9">Güneş Batıyor</h2>
<h3 class="h3baslik" id="calibre_toc_27">1.</h3>
<p class="normal">Merak etme, susuz kalmayacaksın artık daha fazla,</p>
<p class="indentmetin"> ey kavrulmuş yürek!</p>
<p class="normal">Bir müjde var havada</p>
<p class="normal">Bilinmeyen dudaklardan üflenmekte bana doğru</p>
<p class="indentmetin"> – büyük serinlik, şimdi yolda...</p>
<br class="chapter"/>
<p class="normal">Güneşim, üzerimde çok sıcak durmaktaydı öğlen vakti:</p>
<p class="normal">selam olsun sizlere, geldiğiniz için,</p>
<p class="indentmetin"> sizler, ansızın çıkan rüzgârlar</p>
<p class="normal">sizler, öğlen sonrasının serin ruhları!</p>
<br class="chapter"/>
<p class="normal">Hava, yabancı ve tertemiz yol almakta.</p>
<p class="normal">Gece, o baştan çıkarıcı tavırla,</p>
<p class="indentmetin"> yan yan bakmıyor mu?..</p>
<p class="normal">Güçlü kal, benim cesur yüreğim!</p>
<p class="normal">Ve sorma neden diye bana –</p>
<h3 class="h3baslik" id="calibre_toc_28">2.</h3>
<p class="normal">Hayatımın günü işte!</p>
<p class="normal">güneş batmakta.</p>
<p class="normal">Daha şimdiden ışık seli</p>
<p class="indentmetin"> altın rengine bürünmüş.</p>
<p class="normal">Neden soluk almakta kaya:</p>
<p class="indentmetin"> Acaba öğlen vakti mutluluk</p>
<p class="normal">onun üstünde mi yattı öğlen uykusuna?</p>
<p class="indentmetin"> Yeşil ışıklar içersinde</p>
<p class="normal">oynamakta mutluluk kahverengi uçurumdan yukarıya.</p>
<br class="chapter"/>
<p class="normal">Hayatımın günü işte!</p>
<p class="normal">vakit, akşama yol almakta!</p>
<p class="normal">Daha şimdiden parlamakta gözlerin</p>
<p class="indentmetin"> ışıkları yarı yarıya kırılmış,</p>
<p class="normal">daha şimdiden kaynamakta</p>
<p class="indentmetin"> çiy tanelerinin pınarları,</p>
<p class="normal">daha şimdiden esmekte sessiz denizlerde</p>
<p class="normal">aşkınının erguvan rengi,</p>
<p class="normal">tereddütler içersindeki son mutluluğun...</p>
<h3 class="h3baslik" id="calibre_toc_29">3.</h3>
<p class="normal">Ey altın parıltıları saçan neşe, gel!</p>
<p class="indentmetin"> sen ki, ölümün en gizli ve</p>
<p class="normal">en tatlı hazzısın kendi arifende!</p>
<p class="normal">– çok çabuk mu geçtim yollarımdan?</p>
<p class="normal">Ancak şimdi, yani artık yorgun düşmüşken ayaklar,</p>
<p class="indentmetin"> bakışların arkamdan yetişebilmekte,</p>
<p class="indentmetin"> <span class="ideitalik">mutluluğun </span>yine de bana yetişebilmekte.</p>
<br class="chapter"/>
<p class="normal">Yalnızca dalgalar ve oyun var etrafta.</p>
<p class="indentmetin"> Daha önce ağır gelmiş ne varsa,</p>
<p class="normal">yitip gitmiş masmavi bir unutulmuşlukta,</p>
<p class="normal">sandalım şimdi öyle bomboş ve işsiz, beklemekte.</p>
<p class="normal">Fırtınalar ve yolculuklar – nasıl da unutabiliyor bunları?</p>
<p class="indentmetin"> Boğulup gitmiş denizlerde arzular ve umutlar,</p>
<p class="indentmetin"> Ruh ve deniz, şimdi pürüzsüz uzanmakta.</p>
<br class="chapter"/>
<p class="normal">Ey yedinci yalnızlık!</p>
<p class="indentmetin"> Hiç bu kadar yakın</p>
<p class="normal">hissetmemiştim o tatlı güven duygusunu,</p>
<p class="normal">ve güneşin bakışlarını da bu kadar sıcak.</p>
<p class="normal">– Hâlâ kor halinde değil mi doruklarımdaki demir?</p>
<p class="indentmetin"> Gümüş rengi bir balık gibi, hafiften</p>
<p class="indentmetin"> yüzüp gidiyor şimdi sandalım enginlere...</p>
</body>
</html>