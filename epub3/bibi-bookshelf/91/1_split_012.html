<html xmlns="http://www.w3.org/1999/xhtml">
<head>
		<meta content="text/html;charset=utf-8" http-equiv="content-type"/>
		<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
<body class="calibre">
<h2 class="h2baslik" id="calibre_toc_12">Ün ve Sonsuzluk</h2>
<h3 class="h3baslik" id="calibre_toc_30">1.</h3>
<p class="normal">Ne zamandan beri oturmaktasın</p>
<p class="indentmetin"> kadersizliğinin üstünde?</p>
<p class="normal">Dikkat et! yoksa bir yumurta</p>
<p class="indentmetin"> yumurtlayacaksın,</p>
<p class="indentmetin"> bir yılan yumurtası hem de</p>
<p class="normal">o uzun acılarının kuluçkasından.</p>
<br class="chapter"/>
<p class="normal">Neden sürünerek ilerliyor Zerdüşt böyle dağlar boyunca? –</p>
<br class="chapter"/>
<p class="normal">Kuşkucu, yaralı, kasvetli,</p>
<p class="normal">uzun süredir pusuya yatmış biri –,</p>
<p class="normal">fakat ansızın, bir şimşek,</p>
<p class="normal">aydınlık, korkunç, bir darbe</p>
<p class="normal">uçurumdan göğe doğru:</p>
<p class="normal">– dağın kendisine gelince,</p>
<p class="normal">Sanki bağırsakları boşalmakta...</p>
<p class="normal">Nefret ile şimşeğin</p>
<p class="normal">Birleştiği yerde, bir<span class="ideitalik"> lanet–</span>,</p>
<p class="normal">Zerdüşt’ün öfkesi yerleşmiş şimdi dağların üstüne,</p>
<p class="normal">bir bulut kayıp gitmekte.</p>
<p class="normal">Saklansın üzerine örtecek son bir şeyi olan!</p>
<p class="normal">Haydi yatağa bakalım, hanım evlatları!</p>
<p class="normal">Şimdi gök gürültüleri yuvarlanmakta kubbenin üzerinde,</p>
<p class="normal">şimdi titremekte tüm kirişler ve duvarlar hep birlikte,</p>
<p class="normal">şimdi şimşekler çakmakta kükürt sarısı hakikatlerle–</p>
<p class="indentmetin"> Zerdüşt<span class="ideitalik"> lanet etmekte...</span></p>
<h3 class="h3baslik" id="calibre_toc_31">2.</h3>
<p class="normal">Bu sikke, bütün dünyanın</p>
<p class="normal">ödemek için kullandığı,</p>
<p class="normal"><span class="ideitalik">Ün–</span>,</p>
<p class="normal">eldivenlerle tutuyorum bu sikkeyi,</p>
<p class="indentmetin">ve tiksinerek eziyorum<span class="ideitalik"> altımda.</span></p>
<p class="normal"><span class="ideitalik">Kimlerdir </span>ödenmek isteyenler?</p>
<p class="normal">Satın alınabilenler...</p>
<p class="normal">Her kim ki kendini<span class="ideitalik"> satmak </span>ister,</p>
<p class="normal">uzanır yağlı elleriyle</p>
<p class="normal">teneke sesi bütün dünyada çınlayan bu üne!</p>
<br class="chapter"/>
<p class="normal">–<span class="ideitalik"> istediğin </span>onları satın almak mı?</p>
<p class="normal">hepsi satılıktır.</p>
<p class="normal">Ama yüksek fiyat vermelisin hepsine!</p>
<p class="normal">Sallamalısın dolu keseyi önlerinde!</p>
<p class="normal">–<span class="ideitalik"> güçlendirirsin </span>onları aksi takdirde,</p>
<p class="normal">desteklemiş olursun aksi takdirde <span class="ideitalik">erdemlerinde.</span>..</p>
<p class="normal">Hepsi de erdemlidirler.</p>
<p class="normal">Ün ve erdem – iyi uyar birbirine.</p>
<p class="normal">Şu dünya durdukça,</p>
<p class="normal">erdem denilen palavrayı öder</p>
<p class="normal">ün denilen palavra karşılığında –,</p>
<p class="normal">bu palavralarla<span class="ideitalik"> yaşar </span>dünya...</p>
<br class="chapter"/>
<p class="normal">Bütün erdemliler karşısında,</p>
<p class="indentmetin"> suçlu olmak istiyorum yalnızca,</p>
<p class="normal">suçlu desinler bana istiyorum, her büyük suçta!</p>
<p class="normal">Sanki ün onuruna yükselen her üflemeli çalgıyla</p>
<p class="normal">büyüklenme hırslarım zavallı birer kurtçuğa dönüşüyor–,</p>
<p class="normal">içimden böylelerinin arasında,</p>
<p class="indentmetin"><span class="ideitalik">en aşağılık </span>olma arzusu yükseliyor...</p>
<p class="normal">Bu sikke,</p>
<p class="normal">bütün dünyanın ödendiği,</p>
<p class="normal"><span class="ideitalik">ün –,</span></p>
<p class="normal">eldivenlerle tutuyorum bu sikkeyi,</p>
<p class="normal">ve tiksintiyle basıp eziyorum<span class="ideitalik"> altımda.</span></p>
<h3 class="h3baslik" id="calibre_toc_32">3.</h3>
<p class="normal">Susun! –</p>
<p class="normal">Büyük şeyler hakkında –<span class="ideitalik"> görüyorum </span>büyükleri! –</p>
<p class="normal">insan ya susmalı</p>
<p class="normal">ya da büyük konuşmalı:</p>
<p class="normal">büyük konuş, ey benim hazzın kucağındaki bilgeliğim!</p>
<br class="chapter"/>
<p class="normal">Yukarıya bakıyorum –</p>
<p class="normal">oradan ışık denizleri geçmekte:</p>
<p class="normal">–ey gece, ey suskunluk, ey ölüm sessizliğindeki gürültü!..</p>
<br class="chapter"/>
<p class="normal">Bir işaret görüyorum –,</p>
<p class="normal">En büyük uzaklıklarda</p>
<p class="normal">bir yıldız burcu parıldayarak ve ağırdan, bana doğru çöküyor...</p>
<h3 class="h3baslik" id="calibre_toc_33">4.</h3>
<p class="normal">Ey varoluşun en yüksekteki yıldızı!</p>
<p class="normal">Sonrasız resimlerin sehpası!</p>
<p class="indentmetin"><span class="ideitalik">Sen, </span>bana mı geliyorsun? –</p>
<p class="normal">Bugüne kadar daha kimsenin görmediği,</p>
<p class="normal">yani o dilsiz güzelliğin,–</p>
<p class="normal">nasıl? Kaçmıyor mu bakışlarımdan?</p>
<br class="chapter"/>
<p class="normal">Ey zorunluluğun kalkanı!</p>
<p class="normal">Sonrasız resimlerin sehpası!</p>
<p class="normal">– ama sen biliyorsun zaten:</p>
<p class="normal">Herkesin neden nefret ettiğini,</p>
<p class="normal">neyi sadece<span class="ideitalik"> benim </span>sevdiğimi,</p>
<p class="normal">senin<span class="ideitalik"> sonsuz </span>olduğunu!</p>
<p class="normal">senin<span class="ideitalik"> gerekli </span>olduğunu!</p>
<p class="normal">Benim sevgimi tutuşturan</p>
<p class="normal">hep sadece ve sadece gerekliliktir.</p>
<br class="chapter"/>
<p class="normal">Gerekliliğin kalkanı!</p>
<p class="normal">Varoluşun en yüksekteki yıldızı!</p>
<p class="normal">– hiçbir arzunun erişemediği,</p>
<p class="normal">hiçbir Hayır’la lekelenmemiş,</p>
<p class="normal">varoluşun sonrasız Evet’i,</p>
<p class="normal">sonrasız seninim ben evet:</p>
<p class="normal"><span class="ideitalik">çünkü ben seni seviyorum ey sonsuzluk! – –</span></p>
</body>
</html>