<html xmlns="http://www.w3.org/1999/xhtml">
<head>
		<meta content="text/html;charset=utf-8" http-equiv="content-type"/>
		<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
<body class="calibre">
<h2 class="h2baslik" id="calibre_toc_8">İşaret Ateşi</h2>
<p class="normal">Burada, denizlerin arasından adanın yükseldiği</p>
<p class="normal">ve bir kurban taşının ansızın yukarılara yığıldığı yerde,</p>
<p class="normal">burada, karanlık gökyüzünün altında</p>
<p class="normal">Zerdüşt zirvelerdeki ateşlerini yakmakta,</p>
<p class="normal">yollarını şaşırmış gemiciler için,</p>
<p class="normal">yanıtları olanlar için soru işaretleri...</p>
<br class="chapter"/>
<p class="normal">Karnı beyazımsı gri renkteki bu alevi</p>
<p class="normal">– açgözlülüğü buz gibi soğukları yalayan alevi,</p>
<p class="normal">boynunu hep daha arı yüksekliklere uzatan alevi –</p>
<p class="normal">sabırsızlıktan dimdik yükselmiş bir yılan sanki:</p>
<p class="normal">evet, bu işareti koydum önüme.</p>
<p class="normal">Aslında bu alev ruhumun ta kendisi,</p>
<p class="normal">yeni uzaklıkların doyumsuz açlığıyla kıvranmakta,</p>
<p class="normal">yukarılara, hep daha yukarılara uzanmakta sessiz kavuruculuğuyla.</p>
<p class="normal">Neydi kaçırtan Zerdüşt’ü hayvanlardan ve insanlardan?</p>
<p class="normal">Neydi bütün kara parçalarını bırakmasına yol açan?</p>
<p class="normal"><span class="ideitalik">Altı </span>yalnızlık tanımıştı daha önceden –,</p>
<p class="normal">fakat deniz bile yeterince yalnızlık değildi gözünde,</p>
<p class="normal">ada tırmandırdı onu, dağa vardığında aleve dönüştü,</p>
<p class="normal"><span class="ideitalik">yedinci </span>bir yalnızlıktan sonra</p>
<p class="normal">şimdi başının üzerinde arayışla oltasını sallamakta.</p>
<br class="chapter"/>
<p class="normal">Ey yollarını şaşırmış gemiciler! Eski yıldızların harabeleri!</p>
<p class="normal">Sizler, geleceğin denizleri! Henüz araştırılmamış gökler!</p>
<p class="normal">Şimdi her yalnızlığa fırlatmaktayım oltalarımı:</p>
<p class="normal">yanıt verin alevin sabırsızlığına,</p>
<p class="normal">tutun bu yüksek dağlardaki balıkçı için,</p>
<p class="normal">benim yedinci ve<span class="ideitalik"> s o n </span>yalnızlığımı! – –</p>
</body>
</html>