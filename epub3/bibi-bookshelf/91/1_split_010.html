<html xmlns="http://www.w3.org/1999/xhtml">
<head>
		<meta content="text/html;charset=utf-8" http-equiv="content-type"/>
		<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
<body class="calibre">
<h2 class="h2baslik" id="calibre_toc_10">Ariadne’nin Yakınması</h2>
<p class="normal">Kim ısıtacak, kim sevecek beni bundan böyle?</p>
<p class="indentmetin"> Sımsıcak eller uzatın bana!</p>
<p class="indentmetin"> uzatın yüreklerin kor dolu mangallarını!</p>
<p class="normal">Uzanıp yatmışım, ürpermekteyim,</p>
<p class="normal">ayakları ısıtılan yarı ölüler gibi,</p>
<p class="normal">ah, evet, sarsılıyorum! bilinmeyen nöbetlerin</p>
<p class="normal">ateşleriyle, ve buzdan kılıçların sivri uçları önünde,</p>
<p class="indentmetin"> acımasızca peşimdesin, ey düşünce!</p>
<p class="normal">Sen, adı konamayan! Sen, gizli! Sen, korkunç!</p>
<p class="indentmetin"> Sen, bulutların arkasındaki avcı!</p>
<p class="normal">Şimşek bakışlar yağdırmaktasın, sen ey bana</p>
<p class="normal">karanlıklardan kötücül bir alayla bakan göz!</p>
<p class="indentmetin"> Böylece yatmaktayım işte,</p>
<p class="normal">kıvranıyorum, eğilip bükülüyorum, acılarıyla</p>
<p class="normal">bütün o sonsuz işkencelerin,</p>
<p class="indentmetin"> vurulmuşum</p>
<p class="normal">senin elinden, sen, avcıların en acımasızı,</p>
<p class="normal">sen, bilinmeyen –<span class="ideitalik"> Tanrı</span>...</p>
<p class="normal">Vur daha derinden!</p>
<p class="normal">Bir kez daha vur!</p>
<p class="normal">Bıçakla, parçala bu yüreği!</p>
<p class="normal">Ne anlamı var bu işkencenin</p>
<p class="normal">uçları dişler kadar kör oklarla?</p>
<p class="normal">Ne bakıyorsun yine</p>
<p class="normal">İnsanların acılarından yorulmak bilmeyen,</p>
<p class="normal">Tanrıların şimşeği gözlerinle, oh olsun dercesine?</p>
<p class="normal">Öldürmek değil istediğin,</p>
<p class="normal">yalnızca, yalnızca işkence etmek, öyle mi?</p>
<p class="normal">Neden –<span class="ideitalik"> bana </span>işkence etmek,</p>
<p class="normal">sen ey acılara doymayan, bilinmeyen Tanrı?</p>
<p class="normal">Haha!</p>
<p class="normal">Haha!</p>
<p class="normal">Gizlice sürünerek gelmektesin</p>
<p class="normal">böyle gece yarısında, öyle mi?..</p>
<p class="normal">Nedir istediğin?</p>
<p class="normal">Konuş!</p>
<p class="normal">Zorluyorsun beni, sıkıştırıyorsun,</p>
<p class="normal">Ha! hem de bu kadar yakından!</p>
<p class="normal">Soluk aldığımı duyuyorsun,</p>
<p class="normal">yüreğimi dinliyorsun,</p>
<p class="normal">sen, ey kıskanç Tanrı!</p>
<p class="indentmetin"> – neyi kıskanmaktasın hâlâ?</p>
<p class="normal">Çekil! Çekil!</p>
<p class="normal">bu merdiven de ne oluyor?</p>
<p class="normal">istediğin,<span class="ideitalik"> içeriye,</span></p>
<p class="normal">yüreğime, en gizli düşüncelerime</p>
<p class="normal">girmek mi?</p>
<p class="normal">Utanmaz! Ne olduğu bilinmez! Hırsız!</p>
<p class="normal">Nedir çalmak istediğin?</p>
<p class="normal">Kulak verip dinlemek istediğin?</p>
<p class="normal">Nedir işkence ile elde etmeyi umut ettiğin,</p>
<p class="normal">sen, ey işkenceci!</p>
<p class="normal">sen – Cellat – Tanrı!</p>
<p class="sagnormal">./..</p>
<p class="normal">Ya da köpek gibi</p>
<p class="normal">önünde mi yuvarlanayım?</p>
<p class="normal">kendimi adarcasına, kendimden geçercesine</p>
<p class="normal">seviyormuş gibi – sana kuyruk mu sallayayım?</p>
<p class="normal">Boşuna!</p>
<p class="normal">Devam et batırmaya!</p>
<p class="normal">Sen, dikenlerin en acımasızı!</p>
<p class="normal">Köpek değilim – senin av hayvanınım yalnızca,</p>
<p class="normal">sen, avcıların en zalimi!</p>
<p class="normal">senin en gururlu tutsağınım,</p>
<p class="normal">sen, bulutların arkasındaki haydut...</p>
<p class="normal">Konuş artık!</p>
<p class="normal">Sen, yıldırımları örtünen! Ne olduğu bilinmeyen! konuş!</p>
<p class="normal">Ne istiyorsun, sen, yol kesen haydut,<span class="ideitalik"> benden?</span>..</p>
<p class="normal">Nasıl?</p>
<p class="normal">Fidye mi?</p>
<p class="normal">Ne kadar fidye?</p>
<p class="normal">Çok iste – bunu salık verir gururum!</p>
<p class="indentmetin">ve kısa kes konuşmanı – öteki gururum da bunu salık verir!</p>
<br class="chapter"/>
<p class="normal">Haha!</p>
<p class="normal"><span class="ideitalik">Beni </span>– istiyorsun, öyle mi? beni?</p>
<p class="normal">beni – tamamen mi?..</p>
<br class="chapter"/>
<p class="normal">Haha!</p>
<p class="normal">Ve bana işkence ediyorsun, sen, ey deli,</p>
<p class="normal">gururumu parçalıyorsun işkenceyle, öyle mi?</p>
<p class="normal">Bana<span class="ideitalik"> sevgi </span>ver – kim ısıtacak beni bundan sonra?</p>
<p class="normal"> kim beni sevecek?</p>
<p class="normal">Sıcak eller ver bana,</p>
<p class="normal">Yüreğin mangalındaki korları ver,</p>
<p class="normal">bana, yalnızların en yalnızına,</p>
<p class="normal">buzları ver, ah! düşmanları bile,</p>
<p class="normal">evet, düşmanları bile özlemeyi öğreten</p>
<p class="normal">yedi kat buz ver,</p>
<p class="normal">evet, ver</p>
<p class="normal">düşmanların en acımasızı,</p>
<p class="normal">bana –<span class="ideitalik"> kendini!</span>..</p>
<p class="normal">Yok oldu!</p>
<p class="normal">Kendisi de kaçıp gitti,</p>
<p class="normal">benim tek yoldaşım,</p>
<p class="normal">büyük düşmanım,</p>
<p class="normal">benim bilinmeyenim,</p>
<p class="normal">benim Cellat–Tanrım!..</p>
<p class="normal">Hayır!</p>
<p class="normal">geri gel!</p>
<p class="normal">Bütün işkencelerin<span class="ideitalik"> ile!</span></p>
<p class="normal">Bütün gözyaşlarım</p>
<p class="normal">Sana akmakta</p>
<p class="normal">ve yüreğimdeki son alev</p>
<p class="normal">sana doğru yanmakta.</p>
<p class="normal">Ah, evet, geri gel,</p>
<p class="normal">benim bilinmeyen Tanrım! benim<span class="ideitalik"> acım!</span></p>
<p class="indentmetin"> benim son mutluluğum!..</p>
<p class="normal"><span>Bir şimşek çakar. Dionysos, zümrüt bir güzellik içersinde görünür.</span></p>
</body>
</html>