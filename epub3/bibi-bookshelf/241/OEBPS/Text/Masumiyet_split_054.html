<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Masumiyet</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h3 class="solbaslik1" id="calibre_toc_74"><span class="ideitalik">Küçük Kız Bulundu</span></h3>

    <p class="normal">Lyca’nın anne babası,</p>

    <p class="normal">Bütün gece gözü yaşlı:</p>

    <p class="normal">Vadileri aradılar,</p>

    <p class="normal">Ağlaşırken bozkırlar.</p>

    <p class="normal">Yorgun, acıdan bitkin,</p>

    <p class="normal">İnlemekten sesleri kısılmış:</p>

    <p class="normal">Tam yedi gün, kol kola,</p>

    <p class="normal">İz sürdüler ıssız yollarda.</p>

    <p class="normal">Uyudular yedi gece</p>

    <p class="normal">Derin gölgeler içinde:</p>

    <p class="normal">Çocuklarını ıssız yabanda</p>

    <p class="normal">Aç açık görmeyi hayal ettiler</p>

    <p class="normal">Çıkışsız yollarda soluyor</p>

    <p class="normal">Düşlenen görüntü kayboluyor,</p>

    <p class="normal">İkisi de aç, dolmuş gözleri yaşla</p>

    <p class="normal">Ağlıyorlar sessiz hıçkırıklarla</p>

    <p class="normal">Uykudan yorgun uyanmış,</p>

    <p class="normal">Kadın tir tir titriyor telaşla,</p>

    <p class="normal">Ayaklarında derman yok;</p>

    <p class="normal">Yola devam edemez artık.</p>

    <p class="normal">Kollarında taşıdı adam kadını,</p>

    <p class="normal">Kadının acıdan yanıyor kolları:</p>

    <p class="normal">Biraz sonra önlerine</p>

    <p class="normal">Yatan bir aslan çıktı.</p>

    <p class="normal">Boşunaydı geri dönmek,</p>

    <p class="normal">Aslan ağır yelesiyle</p>

    <p class="normal">Yere düşürdü onları;</p>

    <p class="normal">Sonra şöyle bir dolandı.</p>

    <p class="normal">Aslan avını kokladı,</p>

    <p class="normal">Ama uçtu korkuları</p>

    <p class="normal">Aslan ellerini yalayınca:</p>

    <p class="normal">Sonra durdu yanlarında.</p>

    <p class="normal">Aslanın yüzüne baktılar,</p>

    <p class="normal">Hayret içinde kaldılar:</p>

    <p class="normal">Serapa altın kuşanmış</p>

    <p class="normal">Bir hayalet gördüler.</p>

    <p class="normal">Başında bir tacı vardı,</p>

    <p class="normal">Akıyordu altın saçları</p>

    <p class="normal">Omuzlarından aşağı.</p>

    <p class="normal">Uçup gitti kaygıları.</p>

    <p class="normal">Dedi, beni takip edin,</p>

    <p class="normal">Kızınıza üzülmeyin:</p>

    <p class="normal">Lyca benim sarayımda</p>

    <p class="normal">Huzurlu bir uykuda.</p>

    <p class="normal">Düştüler yine yollara,</p>

    <p class="normal">O hayalin ardında:</p>

    <p class="normal">Gördüler ki kızları uyumakta</p>

    <p class="normal">Vahşi kaplanların arasında.</p>

    <p class="normal">Artık onlar o ıssız</p>

    <p class="normal">Vadide yaşıyorlar</p>

    <p class="normal">Ne uluyan kurtlar korkutur onları,</p>

    <p class="normal">Ne de kükreyen aslanlar.</p>
  </div>
</body>
</html>
