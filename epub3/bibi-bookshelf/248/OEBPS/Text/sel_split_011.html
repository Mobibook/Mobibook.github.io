<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>makine</title>
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:c1dc07a7-1c0b-47d2-9046-29b5bc049b87" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_11">Maya tezgahı</h2>

  <p class="normal">Joe Brundige size Maya Tezgahı’nın<span class="ideitalik">The Evening News’</span>a has şok edici hikayesini sunuyor—</p>

  <p class="normal">Bir Rus bilimadamı “Sadece uzayda değil zamanda da yolculuk ediyoruz” demiş—Bin yıllık bir zaman yolculuğundan yeni döndüm ve gördüklerimi size anlatmaya geldim—Ve zaman yolculuğunun nasıl yapıldığını anlatmaya—Çok hassas bir operasyondur bu—Zordur—Tehlikelidir—Yeni bir sınırdır bu ve sadece macera hevesine mahsustur—Ama cesaretli ve nasıl geçeceğini bilen <span class="ideitalik">herkes</span>indir—<span class="ideitalik">Sizin</span>dir—</p>

  <p class="normal">Yolculuğuma morgda eski gazetelerle, bugünkünü dünkünün içine koyarak ve bileşimler oluşturup yazarak başladım—Bir gazeteyi çoğumuzun yaptığı gibi şöyle bir gözden geçirirseniz sandığınızdan çok daha fazla şey görürsünüz—Aslında hepsini bilinçaltı bir düzeyde görürsünüz—Şimdi ben bugünün gazetesini dünün gazetesinin içine koyar ve resimleri bir zaman dilimleri montajı şeklinde düzenlersem, dünün gazetesini okuduğumda kelimenin tam anlamıyla zamanda geriye doğru gidiyorum, yani zamanda düne doğru yolculuk yapıyorum demektir—Üç ay boyunca her gün sekiz saat bunu yaptım—Gazetelerin gittiği kadar gerilere gittim—Eski dergileri ve unutulmuş romanları ve mektupları kazıp çıkardım—Broşürler ve bileşimler oluşturdum ve bunu fotoğraflarla da yaptım—</p>

  <p class="normal">Bundan sonra gelen aşama bir film stüdyosunda gerçekleştirildi—Her düzeyde geriye doğru konuşmayı ve düşünmeyi öğrendim—Filmi ve filmin ses bandını geriye doğru döndürerek yapılıyordu bu. Örneğin benim mükellef bir yemek yerkenki resmim geriye doğru döndürülüyordu, doymuşluktan açlığa doğru yani—Film ilk önce normal hızında, sonra ağır çekimde döndürülüyordu—Aynı prosedür orgazm dahil diğer fizyolojik süreçlere de uygulandı—(Cinsel konuda her tür ahlakı ve ketumluğu bir kenara bırakmam gerektiği, seksin belki de insanı şimdiki zamana bağlayan en ağır çapa olduğu söylendi bana.) Üç ay stüdyoda çalıştım—Zaman yolculuğu konusunda temel eğitimim tamamlanmıştı ve şimdi spesifik olarak Maya misyonunu yerine getirmek için eğitilmeye hazırdım—</p>

  <p class="normal">Mexico City’ye gittim ve bir arkeoloji ekibiyle Mayalar üzerinde çalıştım—Mayalar bugün Yucatan, Britanya Honduras’ı ve Guatemala denen bölgede yaşamış—Onların tarihi diye bilinen şeyi tekrar özetlemeyeceğim ama, bu raporun anlaşılması için Maya takvimi konusunda çok önemli bazı gözlemler var—Maya takvimi mitolojik bir tarih olan 5 Ahua 8 Cumhu’dan başlayıp dünyanın sonuna kadar devam eder, ayrıca gizyazılarda bir Tanrının dünyaya su boşaltacağı kesin bir tarih tanımlanmıştır—Mayaların bir güneş, bir ay bir de törensel takvimi vardı ve bunlar birbirine bağlı tekerlekler gibi 5 Ahua 8 Cumhu’dan başlayıp sona dek giderdi—Nüfusun yüzde ikisini oluşturan rahiplerin mutlak gücü bu takvim üzerindeki hakimiyetlerine bağlıydı—Bu rakam tekelinin kapsamı Maya sözel dilinde 10’un yukarısında rakam olmamasından anlaşılabilir—Mayaca konuşan çağdaş Kızılderililer İspanyol rakamlarını kullanır—Maya tarımı kesip biçip yakma tipindeydi—Sabanları yoktu. Maya bölgesinde saban kullanılamaz çünkü toprak yüzeyinin on beş santim altında bir kireçtaşı tabakası vardır ve kesip biçip yakma yöntemi bugüne dek kullanılagelmiştir—Ama kesip biçip yakma tarımı çok hassas bir zamanlama meselesidir—Çalı çırpı öyle bir zamanda kesilmelidir ki kuruyacak zaman kalmalıdır ve yakma operasyonu da yağmurlar başlamadan yapılmalıdır—Hesapta birkaç günlük yanlışlık bir yıllık ürünün yitirilmesine yol açar—</p>

  <p class="normal">Maya yazısı tam olarak çözülememiştir ama hiyerogliflerin çoğunlukla takvimdeki tarihlere göndermede bulunduğunu biliyoruz ve bu rakamlar bugünkü dile çevrilmiştir—Çözülememiş diğer sembollerin de törensel takvime göndermeler olması muhtemeldir—Varlığını koruyan sadece üç gizyazı vardır; biri Dresden’de, biri Paris’te, biri de Madrid’dedir ve diğerleri Piskopos Landa tarafından yakılmıştır—Maya dili gayet yaşayan bir dildir ve daha uzak köylerde başka bir dil konuşulmaz—Daha rutin çalışmalar—Maya dilini inceledim ve bu dili teyp kayıtlarından dinledim ve Maya dilini İngilizceyle birleştirdim—Maya gizyazı- larıyla sanat eserlerinin sayısız fotomontajını yaptım—bir sonraki aşama bir “damar” bulmaktı—birçok adayı eledikten sonra, Yucatan’dan yeni gelmiş genç bir Maya işçisinde karar kıldık—Bu çocuk yaklaşık yirmi yaşında, teni hemen hemen siyah, eğik alınlı ve eski Mayalara has kavisli burunlu biriydi—(Bu fiziksel tip pek değişime uğramamıştır)—Okuma yazma bilmiyordu—Geçmişinde bir epilepsi vardı—Medyumların “hassas” dediği tiplerdendi—Bir üç ay daha çocukla teypte çalışarak onun konuşmasını benimkiyle karıştırdım—(Bu noktada Maya dilini gayet akıcı bir şekilde konuşuyordum—Azteklerin aksine kolay bir dildir bu.) Şimdi “transfer operasyonu”nun zamanı gelmişti—“Ben” bu genç Maya’nın vücuduna geçecektim—Bu operasyon yasadışıdır ve yapacak yeterlikte kişi pek azdır—Ağır metal bağımlısı olmuş ve diplomasını yitirmiş Amerikalı bir doktora gönderildim—“Bu dalın en iyi transfer ustasıdır,” dendi bana, “Bir fiyat gerekir.”</p>

  <p class="normal">Doktoru Avenida Cinco de Mayo’da pis bir büroda bulduk—Eski filmler gibi bir netleşip bir bulanıklaşan beyaz saçlı zayıf bir adamdı—Ne istediğimi söyledim ve herif bana çok uzaklardan ve hiçbir sıcaklık ya da düşmanlık ya da bugüne dek kendimde hissettiğim ya da başkalarında gördüğüm hiçbir duygu göstermeksizin baktı—Sessizce başını sallayarak onayladı ve Maya delikanlıya soyunmasını söyledi ve deneyimli parmaklarını çocuğun çıplak vücudunda gezdirdi—Doktor elektrik bağlantısı bulunan kutu gibi bir alet çıkardı ve çocuğun sırtında belkemiğinin sonundan boynuna dek yavaş yavaş bir aşağı bir yukarı hareket ettirdi—Alet bir Geiger sayacı gibi bipledi—Doktor oturdu ve bu operasyonun normalde “asılma tekniği”yle yapıldığını söyledi— Hastanın boynu kırılır ve bunun sonucunda gerçekleşen orgazm sırasında hasta diğer bedene geçer—Ama bu yöntem eski ve tehlikeliydi—Operasyonun başarıyla sonlanması için, parazitlerin saldırısına maruz kalmamış saf bir damarla çalışmalısınız—Günümüzde böyle denekleri bulmak hemen hemen olanaksızdır diye belirtti kısaca—Soğuk gri gözleri genç Maya’nın çıplak vücuduna bakarken seğirdi:</p>

  <p class="normal">“Bu denek parazitler yüzünden kalbur gibi delik deşik olmuş—Çok bilgili bazı meslektaşlarımın—(ismi lazım olmayan bazı göt oğlanlarının)—kullandığı barbarca yöntemi kullanacak olursam siz yengeç parazitler tarafından yenilecek bir beden ve ruh olursunuz—Benim tekniğim gayet farklıdır—Ben kalıplarla çalışırım—Vücudunuz burada derin dondurucuda bozulmamış halde kalacak—Geri döndüğünüzde, eğer geri dönerseniz, ona tekrar kavuşabilirsiniz.” Hareketsiz kent yaşamından ötürü sarkmış karnıma baktı gözlerini dikerek—“Bunu bir mide tıkmasıyla yapabilirsin delikanlı—Ama her seferinde tek bir şey—Transfer operasyonu haftalar alacak—Ve uyarıyorum pahalı olacak.”</p>

  <p class="normal">Fiyat mesele değil dedim ona—<span class="ideitalik">News</span> başından beri peşimdeydi—Başını sallayarak onayladı ve sertçe “Yarın bu vakitte gel” dedi. Bürosuna tekrar gittiğimizde doktor beni kendisi gibi soğuk uzak gri gözlü zayıf bir gençle tanıştırdı—“Bu benim fotoğrafçım—Kalıplarımı onun negatiflerinden yapacağım.” Fotoğrafçı bana adının Jiminez olduğunu söyledi—(“ ‘Çekim Jimmy’ de bana”)—“Çekim”in peşinden aynı binadaki ve 35 milimetrelik bir sinema kamerasının ve Maya dekorlarının bulunduğu bir stüdyoya gittik—Bize çıplak, ereksiyon halinde ve orgazm sırasında poz verdirdi ve resimleri vücutlarımızın orta hattından kesti—Haftada üç kez doktorun bürosuna gittik—Doktor film tomarlarını dikkatli soğuk, kişisellikten uzak bakışlarla gözden geçirdi—Ve bipleyen kutuyu belkemiklerimizde bir aşağı bir yukarı hareket ettirdi—Sonra, apomorfin formülünün bir varyasyonu diye tanımladığı bir ilaç enjekte etti—Enjeksiyon eş zamanlı kusma ve orgazma yol açtı ve kendimi birçok kez kusar ve Maya damarının içine meni fışkırtırken buldum—Doktor bana bu egzersizlerin sadece başlangıç olduğunu ve gerçek operasyonun, tüm tedbirlere ve becerilere karşın yine de gayet tehlikeli olduğunu söyledi.</p>

  <p class="normal">Üç haftanın sonunda nihayet operasyon vaktinin geldiğini bildirdi—Bizi operasyon masasının üzerine projektörlerin altında yan yana çıplak halde yatırdı—Fosforesan bir kalemle vücutlarımızın orta hattını burun altındaki yarıktan rektuma kadar çizdi—Sonra mavi bir yoğun soğuk sessizlik sıvısını enjekte ederken demanyetize biçimlerden söz tozları düştü—Uzak bir kutupsal uzaklıktan doktorun bedenlerimizin iki yarısını birbirinden ayırdığını ve birbirine uydurarak bileşim bir varlık meydana getirdiğini görüyordum—Öteki bedende geri döndüğümde manzara farklıydı; genç Maya’nın düşünceleri ve hatıraları beynimden içeri doluyordu—</p>

  <p class="normal">Doktor bana bir şişe kusturucu ilaç verdi ve bunun her türlü kontrol dalgasını durdurmada gayet etkili olduğunu söyledi—Ayrıca bana, bir deneğe şırınga edilirse benim onun bedenini birkaç saat için ve sadece geceleri işgal edebilmemi sağlayacak başka bir ilaç daha verdi. “Üzerinize güneş gelmesin yoksa mahveder—yengeçler tarafından tamamen yenilirsiniz—Ve şimdi benim ücretim meselesi var.”</p>

  <p class="normal">Ona bir çanta dolusu banknot verdim ve herif ihtiyar bir keş gibi sinsi ve suratsız bir şekilde tüyüp karanlıklara karıştı.</p>

  <p class="normal">Gazete ve Büyükelçilik beni kendi başıma kalacağım, bin yıl hiçbir yardım almayacağım konusunda uyarmıştı—Pantolon fermuarımın içine dikilmiş titreyen bir kamera silahım, topraktan bir kabın içine gizlenmiş küçük bir teybim ve transistörlü radyom vardı—Bir uçağa binip Mérida’ya gittim ve orada beni bir “zaman rehberi”yle buluşturacak bir “simsar”la temasa geçmek için girişimde bulundum—“Simsar” denen bu tiplerin çoğu yaşlı sarhoş üçkağıtçılardır ve benim temasa geçtiğim ilk kişi de bir istisna değildi—Yapılacak düzenlemelerden tatmin oluncaya kadar hiçbir şey vermemem konusunda uyarılmıştım—Bu “simsar”ı pis hurda demir parçaları, eski kemikler, çömlek parçaları ve çakmaktaşlarıyla dolu bir varoştaki pis bir kulübede buldum—Bir şişe <span class="ideitalik">aguardiente</span> verdim ve simsar hemen plastik bir fincan dolusu ham alkolü yuvarladı ve ben işimi anlatırken bir iskemlede bir ileri geri sallanarak oturdu—Benim istediğim şeyin olağanüstü zor olduğunu söyledi—Üstelik tehlikeli ve yasadışıydı—Başı derde girebilirdi—Ayrıca ben belki de Zaman Polisi’nin ispiyoncu- suydum—Bu konuda düşünmesi gerekiyordu—İki fincan daha alkol içti ve sızmış bir halde yere yığıldı—Ertesi gün tekrar uğradım—Bu konuyu düşünmüştü ve belki—En azından ilaçlarını hazırlamak için bir haftaya ihtiyacı vardı ve bunları da ancak kendisine yeterince <span class="ideitalik">aguardiente</span> sağlanırsa yapabilirdi—Ve taşacak kadar dolu bir bardak alkolü daha götürdü—Olayların gidişatından olağanüstü hoşnutsuz ayrıldım oradan—Yürüyerek kente dönmek üzere yola çıkarken bir oğlan yanaştı.</p>

  <p class="normal">“Merhaba Miister, simsar arıyorsun, öyle? Ben biliyor iyi bir tane—O,” diyerek arkadaki kulübeyi gösterdi. “İyi değil <span class="ideitalik">borracho</span> bir orospu çocuğu pezevenk—Alıyor <span class="ideitalik">mucho dinero—</span>Yok yapmıyor hiçbir şey—Sen gel benimle Miister.”</p>

  <p class="normal">Bundan kötüsünün olamayacağını düşünerek çocukla birlikte, bir gölde sırıklar üzerine yapılmış başka bir kulübeye gittim—Bizi genççe bir adam karşıladı ve ben ne istediğimi anlatırken sessizce dinledi—Oğlan yere çömelip bir marihuana sigarası sardı—Elden ele dolaştırdı ve hepimiz içtik—Simsar evet dedi bu düzenlemeleri yapabilirdi ve bana vaktiyle beklemem gerektiği söylenmiş fiyatın epey aşağısında bir fiyat verdi—Ne kadar zamanda?—Adamın baktığı kabukta farklı renklerde gayet karmaşık kum saatleri görüyordum: Kırmızı, yeşil, siyah, mavi ve beyaz—Camların üzerinde birer sembol vardı—Kumun renk zamanını ve renk sözlerini simgelediğini söyledi bana—Yeşil camdaki bir sembolü gösterdi, “Yani—Bir saat”—Kurumuş mantarlar ve birtakım otlar çıkardı ve bunları toprak bir tencerede pişirmeye başladı—Yeşil kum sembole kadar gelince küçük toprak fincanları doldurdu ve birini bana birini çocuğa verdi—Acı ilacı içtim ve neredeyse hemen, görmüş olduğum Maya sanat eserleri ve gizyazıları canlandırılmış karikatürler gibi hareket etmeye başladı beynimde—Sperme, çürümüş yaprak yığınına benzer bir koku doldurdu kulübeyi—Oğlan seğirmeye ve mırıldanmaya başladı ve nöbet geçirerek yere yığıldı—İnce pantolonunun altında bir ereksiyon olduğunu görüyordum—Simsar oğlanın gömleğini açtı ve pantolonunu çıkardı—Dışarı fırlayan penis orgazm üstüne orgazm halinde boyuna fışkırtıyordu—Yeşil bir ışık odayı doldurdu ve çocuğun bedeninden yanarak geçti—Çocuk birden doğrularak Mayaca konuşmaya başladı—Sözler ağzından kıvrılarak çıkıyor ve havada görünür halde kalıyordu sarmaşık sürgünleri gibi—Tuhaf bir baş dönmesi hissediyordum ve bunun zaman yolculuğunun yol tutmasından kaynaklandığını fark ettim—Simsar gülümseyerek elini uzattı—Ücretini verdim—Oğlan elbiselerini giyiyordu—Başıyla peşinden gelmemi işaret etti ve kalkıp kulübeden çıktım—Çocuk önde tüm vücudu bir köpek gibi tetikte ve seğirerek bir cangıl barakasının yanı sıra yürüyorduk—Saatlerce yürüdük ve şafak vakti vardığımız orman açıklığında bir sürü işçinin ellerinde sivri sopalar ve tohum dolu sukabaklaryla mısır ektiğini görüyordum—Çocuk omuzuma dokundu ve cangıldaki yolda şafak sisinin içine girip kayboldu—İlerleyip orman açıklığına geldiğim ve işçilerden biriyle konuştuğumda, düşüncelerimi ve duygularımı belirlenmiş kalıplara girmeye zorlayan, ruhumu görünmez yumuşak bir mengeneyle sıkan berbat bir böcek kontrolünün ezici baskısını hissettim—İşçi bana hiçbir merak ya da hoş karşılama göstermeyen ölü gözlerle baktı ve bir dikim sopası verdi sessizce—Yabancıların cangıldan çıkıp dolaşmaları pek alışılmadık bir şey değildi çünkü bütün bölge toprak yorgunluğu yüzünden harap olmuştu—Ve benim oradaki varlığım bir yorumla karşılanmadı—Güneş batıncaya kadar çalıştım—Statüsünü gösteren oymalı bir sopası ve süslü bir şapkası bulunan bir ustabaşı bana bir kulübe verdi—Bir hamağa yattım ve hemen telepatik sorgulamaların süngülercesine dürtüşünü hissettim—Yarım akıllı genç bir Kızılderili’nin düşünceleriyle temasa geçtim—Görünmez varlık birkaç saat sonra çekildi—İlk sınavı geçmiştim—</p>

  <p class="normal">Sonraki aylar boyunca tarlalarda çalıştım—Bu varoluşun monotonluğu benim farklı kişiliğe bürünmemi çabucak bir geri zekalılık haline getirdi—Tarlada çalışmaktan yıldız kristallerin taş oymacılığına geçilebileceğini ve bunun ancak uzun bir çıraklıktan sonra ve rahipler her türlü direniş düşüncesinin sonsuza dek yok olduğundan emin olunca mümkün olduğunu öğrendim—Ama bir tarla işçisine has anonim statüde kalmaya ve mümkün olduğunca dikkat çekmemeye karar verdim—</p>

  <p class="normal">Akşamlarımızı ve tatillerimizi dolduran sürekli bir festivaller döngüsü vardı—Bu durumlarda rahipler özel kostümler içinde çıkıyor, sıklıkla da kırkayak yahut ıstakoz kılığına giriyorlardı—Kurban etmeler enderdi, ama benim tanık olduğun iğrenç bir törende genç bir esir bir direğe bağlandı ve rahipler onun cinsel organlarını akkor hale gelmiş bakır ıstakoz kıskaçlarıyla kesip kopardı—Ayrıca bir de otorite sahiplerine karşı çıkmaya cüret eden ya da hatta bunu düşünenlere verilen korkunç cezalar konusunda bir şeyler öğrendim: <span class="ideitalik">Fırınlarda Ölüm:</span> Kuralları çiğneyen kişi birbirine bağlı bakır ızgaralardan oluşan bir yapının içine konuyordu—Sonra ızgaralar akkor hale gelinceye kadar ısıtılıyor ve yavaş yavaş adamın vücuduna yaklaşıyordu. <span class="ideitalik">Kırkayakla Ölüm:</span> “Suçlu” kayışlarla bir sedire bağlanıyor ve dev kırkayaklar tarafından canlı canlı yeniyordu—Bu tür idamlar tapınağın altında yer alan odalarda gizli bir şekilde yerine getiriliyordu.</p>

  <p class="normal">Festivalleri ve, işçileri tarlalarda sabahtan akşama kadar takip eden tiz bir böcek frekansına benzeyen kesintisiz müziği kaydettim—Ama bu kayıtların tekrar çalınmasıyla derhal keşiflerin geleceğini biliyordum—Kesin bir eyleme başlayabilmem için kont- rolün sadece ses bandı değil, imaj bandı da gerekliydi—Maya kontrol sisteminin takvime ve, böyle kısıtlı koşullarda yaşayan insan hayvanların muhtemel tüm düşünce ve duygu hallerini simgeleyen semboller içeren gizyazılara bağlı olduğu yorumunda bulundum—Onların düşünce birimlerini döndüren ve kontrol eden araçlardı bunlar—Ayrıca bir de rahiplerin bu sistemin nasıl işlediğini tam olarak anlamadığını ve yoğun inceleme ve çalışmalarım sayesinde benim onlardan bu konuda hiç kuşkusuz daha çok şey bildiğimi fark ettim—Bu kontrol sistemini yaratmış teknisyenler çoktan ölmüştü ve şimdiki rahipler bir makinayı çalıştırmak için hangi düğmelere basılacağını bilen, ama makina bozulursa nasıl onarılacağını ya da tahrip olursa yenisinin nasıl yapılacağını hiç bilmeyen birinin durumundaydılar—Ben gizyazılara erişebilir ve ses bandı ve imaj bantlarını birleştirebilirsem rahipler eski düğmelere basmaya devam ederek hiç beklenmedik sonuçlar yaratabilirlerdi—Bu amacı gerçekleştirmek için kendimi rahiplerden birine fahişe gibi sundum—(Hayatımda katlandığım en iğrenç şeydi)—Seks faaliyeti sırasında herif kendini başkalaşıma sokup belden yukarısını yeşil bir yengece dönüştürdü; insan bacakları ve kostik bir erojen sümük salgılayan cinsel organları değişmeden kaldı ve bu sırada korkunç bir leş kokusu doldurdu kulübeyi—Bu korkunç temaslara, zamanı geldiğinde bu tiksinç canavarı gebertmenin zevkini kendi kendime vaat ederek katlanabildim—Ve şimdiye kadar benim bir gerzek olarak namım öylesine yayılmıştı ki bütün kontrol önlemlerinden kurtulup en rutinlerinden kurtulamadım—</p>

  <p class="normal">Rahipler beni tapınakta temizlik işine verdiler ki ben orada birtakım idamlara tanık oldum ve mahkumların parçalanmış beden ve ruhlarının fırınlarda kıvranan böcek parçalarına dönüştüğünü gördüm ve dev kırkayakların fırınlarda bu çığlık atan kesilmiş parçalardan doğduğunu öğrendim—Harekete geçme zamanıydı—doktorun bana verdiği ilacı kullanarak rahibin bedenini ele geçirdim, gizyazıların saklandığı odaya girdim ve kitapların fotoğrafını çektim—Şimdi kontrol makinasının ses ve imaj bantlarıyla donanmış olduğumdan makineyi sökebilecek durumdaydım—Yapmam gereken tek şey kayıtların düzeniyle görüntülerin düzenini harmanlamaktı ve değişen düzen geliştirilip tekrar makineye verilecekti—Tüm tarımsal operasyonların, çalıların kesilip biçilme ve yakılmasının falan kayıtlarını almıştım—Şimdi çalıların yakılma kayıtlarıyla bu operasyonun imaj bandını bağlantılandırdım ve zamanı değiştirdim; böylece, yakma emri geç geldi ve bir yılın ürünü yitirildi—Kıtlık yüzünden otoritenin dizginleri zayıflarken kontrol müziğine radyo paraziti soktum ve festival kayıtlarıyla isyanın ses ve imaj bandını birleştirdim.</p>

  <p class="normal">“Söz hatlarını kes—Müzik hatlarını kes—Kontrol görüntülerini parçala—Kontrol makinasını parçala—Kitapları yak—Rahipleri öldür—Öldür! Öldür! Öldür!—”</p>

  <p class="normal">İşçilerin düşünce duygu ve duyusal izlenimlerini karşı konulmaz bir şekilde kontrol eden makine şimdi kendisinin sökülmesi ve rahiplerin öldürülmesi direktifini veriyordu—Ustabaşının tarlada kazık sokularak öldürüldüğünü, bağırsaklarının sıcak dikim sopalarıyla delinip içine mısır sokulduğunu görmenin zevkini yaşadım—Kamera silahımı çıkardım ve tapınağa koştum—Bu silah görüntüyü kaydeder ve titreştirip radyo parazitine dönüştürür—Rahiplerin sözlerden ve görüntülerden, ölmüş aktörlerle boyuna dönüp duran eski bir filmden başka bir şey <span class="ideitalik">olmadığını</span> görüyorsunuz—Ben her şeyi tahrip ederek kontrol odasına gider ve gizyazıları yakarken rahipler ve tapınak muhafızları gümüş rengi bir dumanın içinde havaya karıştı—Ayağımın altında deprem titreşimleriyle çabucak oradan çıktım; her tarafımda kireçtaşı parçaları yağıyordu—Büyük bir ağırlık düştü gökten; dünyanın rüzgarları palmiyelere vurup devirdi—Gelgit dalgaları geçiyordu Maya kontrol takviminin üzerinden.</p>
</body>
</html>
