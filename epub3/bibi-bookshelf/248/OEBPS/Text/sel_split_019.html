<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>makine</title>
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:c1dc07a7-1c0b-47d2-9046-29b5bc049b87" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_19">Dehşet gongları</h2>

  <p class="normal">Cinsiyetler arası savaş tüm gezegeni tam da her şeyi bir diğerinden ayıran orta çizgiden olmak üzere silahlı kamplara bölüyor—Ve ben bunların hepsini gördüm: Dar yeşil üniformalar içinde Lezbiyen albaylar, genç yaverler ve çoğalan bölümlerden gelen Seks Düşmanları hakkında direktifler.</p>

  <p class="normal">Cephede cinsiyetlerin “tarla” dedikleri temel malları değiş tokuş etmek için bir araya geldiği Bebek ve Sperm Marketi vardır—Henüz doğmamış tarlalar bir zaman projektörüyle gösterilir. Parlak genç bir yüz müzayede ekranında parıldadığında her ulusun çılgın kraliçeleri “Bir bebek! Bir bebek! Bir bebek!” diye çığlık atar. Ve birbirlerini leopar pençeleri ve kırık şişelerle parçalarlar—tütün müzayedesi ses efektleri—Kum fırtınası gibi kargaşalar patlak verir ve market kopmuş kollar bacaklar ve fırlayan kafalar halinde saçılır.</p>

  <p class="normal">Biyolojik ana babalar çoğu kez tarlanın sahibi değildir. Onlar uzaktaki mal sahiplerinin direktifleriyle hareket ederler ve yazılmış hayat senaryosunun noktalama işaretlerini oluşturacak gerekli duraklamaları koyarlar—Her Tarlanın bir yaşam senaryosu vardır—Tarla çiftçileriyle senaryo yazarlarının arasında mekik dokuyan, koşuculardan, tamircilerden, rehberlerden, acentelerden, simsarlardan oluşan bir lejyon, amaç uğruna delirmiş yüzler, hatalar ve genel bir kargaşa vardır—Birinci sınıf bir tarla fakat B derecesinde boktan bir yaşam senaryosu satınalmış biri gibi mesela.</p>

  <p class="normal">“Yaşam senaryomun içine sıçacaksın öyle mi seni pis aşağılık orospu!”</p>

  <p class="normal">Kullanma hakkını kapanlar ve zaman araklayıcılar tarlaların zamansal konumlarını çekiştirirler her yerde.</p>

  <p class="normal">“Ve beni ‘yedek bir ceket’ ya da yolculuk yapacak, 1910 Panama’sındaki tarlama yolculuk yapacak bir ‘greyhound’ olmaksızın bıraktılar—Tarlam olmadan kendimi bir insan gibi bile hissetmiyorum —Parmaklarım olmadan nasıl dokunurum kendime?”</p>

  <p class="normal">Tarla bir de zamanda ileriye doğru çekiştirilebilir ve herhangi bir çağda satılabilir—Önceden satılmış bir tarlanın yaşamı zordur en azından: Zehirli virüs acenteleri her saat sürüler halinde girip çıkar: “Biz birtakım arkadaşları bir devriye topluluğunu görmek için uğradık sadece”—Boşta kalmış kullanım hakkı senetlerini kapmak için el işareti yapan Peoria’dan gelmiş yabancılar, vergi kaçağı takipçileri, tahsildarlar, sözde hizmetleri için para talep eden kullanım hakkı kapıcılar “Tarlanın öteki yarısı bizim” derler.</p>

  <p class="normal">“Ben bilmiyom, ben—Sadece çalışıyom burda—Uzman Çavuş.”</p>

  <p class="normal">“Yarıksız Kenti gördün mü?”</p>

  <p class="normal">Zaman rüzgarlarının yonttuğu kırmızı masa dağlar—Köprülerden, merdivenlerden, iskelelerden, teleferiklerden, asansörlerden ve mavi derinliklere kadar inen dönmedolaplardan bir şebeke—Hayalet muhafızların olmadığı bu yerdeki güvenilmez sakinler demirden hücrelerde yaşar—sürekli birtakım izler üzerinde hareket, çınçın sesiyle kapanıp açılan kapılar—vızıltılı zil sesleri, mavi kıvılcımlar ve sürekli bir kırılma—(Kentin tüm meydanları ve amfitiyatroları dipsiz bir boşluğa dalar)—Sallanan inşaat kirişleri ve mavi parıltılar sakin dikkatli genç işçi yüzlerinde—İnsanlar ev yapımı planör ve roketlerin içinde yağar kente—Balonlar sürüklenerek çıkar solmuş mor fotoğraflardan—Kente karadan taşlara oyulmuş bir dizi yolla, karmaşık bubi tuzaklarıyla donatılmış asma köprüler ve merdivenlerle, yanlış haritalarla, kaybolan rehberlerle gelinir—(Mavi gözlüğüyle düşen bir bürokrat bir polis kimliğini bir an gösterip haykırarak geçiyor: “<span class="ideitalik">Soy de la policia, señores—Tengo conexiónes</span>) hamaklar, salıncaklar, balkonlar var boşluğun üzerinde—paslı yalaklarda kimyasal bahçeler—çiçekler ve tohumlar ve sis çöker kentin yukarılarındaki yüksek cangıldan—Kum fırtınası gibi kavgalar patlak verir, demirden sokaklarda parçalanmış bedenler, boşluğa doğru fırlayan kafalar, kumar kavgasında kaptığı banknotları kavramış eller birbirinin peşi sıra—Rahipler insan kurbanlar için haykırır, ağıza alınmaz ritüelleri başlatmak için partizanları toplarlar ve sonunda karşı basınçlarla yok olur bunlar—Her tür amaç için kendi başına zor kullanmaya kalkan kişiler güçlerinin yettiğini sallandırır—İşçiler gelip geçenlere meşaleler ve hava çekiçleriyle saldırır—Caddelerdeki baca kapaklarından uzanırlar ve yoldan geçenleri demir kıskaçlarla yakalayıp aşağıya çekerler—Her ulustan isyancılar kente yangın bombalarından ve Molotof kokteyllerinden bir heyelan halinde saldırır—Kentin her tarafındaki kulelere konmuş nöbetçiler kalabalıkların üzerine belirsiz aralıklarla ateş açar—Polis asla şimdiki zamanla bağdaşmaz, onların kentin çok uzağına yöneltilmiş araştırmaları bir kafede bir olay patlak verip de müşterilerin makineli tüfekle taranmasından önce ya da sonradır daima—Kentin nabzı bir cam duvarın arkasından adam öldüren kusursuz bir şekilde kararlı delilerle çarpar—Bir anlık bir kararsızlık azmış köpekbalıkları gibi kol gezen ve kapan üçkağıtçılardan, rehberlerden, orospulardan, beleşçilerden, senaryo yazarlarından, koşuculardan, tamircilerden oluşan bir sürünün üşüşmesine yol açar—</p>

  <p class="normal">(Metro siyah bir demir patlamasıyla geçip gider.)</p>

  <p class="normal">Pazar, seks basınçlarının tam orta hattında duran ve kuralı çiğneyenleri bir ışık parıltısıyla parçalayacak nefret dalgaları fırlatan Moğol Okçular tarafından korunur—Her tarafta duvarların ve kulelerin üzerine havada duran helikopterlerle yerleştirilmiş bu korkunç okçular ancak kuralı çiğneyen birinin patlamasından oluşan basınçla rahatlarlar—Ekran gözler titreşerek geçer kentten kural ihlalini koklayan elektrikli köpekler gibi—</p>

  <p class="normal">Bebekleri kırkayak attırığıyla satınalan o rezil “Kara Paul” vakası Yönetimini hatırla—bu dolandırıcılık gün ışığına çıkınca sokaklarda hep bu kırkayak meselesi vardı ve bütün kentliler birer alev makinesiyle silahlanmış halde dolaşıyordu—Ve Kara Paul vakası kamusal sorumluluk tümüyle çöktüğünde neler olacağını gösterir—</p>

  <p class="normal">Sentetikler yüzünden geçici bir dönemdi bu ve herkes Seks Düşmanı’na karşı savaşmak için korkunç bir yaşam tarzı geliştiriyordu lavabosunda—Sonuç her yönden makul insanlar değildi, ama Sentetikler o çizginin ötesine yuvarlanıp gidiyordu ve aman Tanrım metabolizmaları sıfıra yakın ve yüzyılda bir kez sıçan mavi birtakım ağır metal çocuklarla lanet olası tuhaf bazı tiplerimiz oluyordu ve bunun üzerine de bir cüruf yığını ve bunun uzaklaştırılması konusunda çok berbat bir problem var: Boyanmış bir gökyüzüne bakan ve portakal rengi gaz alevlerinin altında bir lağım deltası, yeşil çocukların-kızların kimyasal bahçelerde insan kafaları yetiştirdiği çöp adaları, duvarlarda ve sokaklarda soğumuş erimiş lehimler gibi bir metal sözler serpintisinin altında sonunu bekleyen kentler, anlaşılmaz sözler geveleyen fosforesan metal bacaklı sakatlar—Ve bizler mavi ağır metal çocukların hiçbir yönden iyi bir taslak olmadığına karar verdik.</p>

  <p class="normal">Bunların hepsini gördüm—Üstelik her biri hokkabazca bir simbiyozla birbirinin bokuyla yaşamını sürdüren memelilerden ve bitkilerden oluşan bir grup vardı ve bunlar bir grubun saf karbondioksitten başka bir şey sıçmadığı ve diğer grubun bunu soluyup oksijen sıçtığı bir aşamaya varmayı başarmıştı—Yaşamanın tek yolu bu—Anlayacağın onlar böceklerle bitkiler, asılan sarmaşıklar, batan seks kıllarının arasındaki yaşam biçimleri konusunda böyle çok gelişmiş bir kültür edinmişler—Sonunda bütün iş Asla-Vuku-Bulmadı-Bakanlığı’na devredildi.</p>

  <p class="normal">“Mecbur kalırsak bölgedeki dinini siktiğim her zihin ekranına retroaktif amnezi çek—Daha ne kadar tartışıp duracaksın bu bıkkınlık veren eski faaliyeti? Sokaklarda bir kırkayak meselesi, kanserden uyuşmuş alışılmadık varlıklar, bok yiyen hiyerarşik gruplar—Şimdi senin bütün o sersem Tanrılarının aşkına yollardaki bu gösteriyi hemen bırakalım durduralım.”</p>

  <p class="normal">Her sokak köşesine yerleştirilmiş sorumsuz gerzekler süpersonik cıvıltılar çıkararak onaylıyor, sloganları tekrarlıyor, kıkırdıyor, dans ediyor, pencerelerde mastürbasyon yapıyor, makineli tüfek ve polis düdüğü sesleri çıkarıyorlar “Ve sen, Demir Pençe, Yeşillik Halkı’nı yere sererek çık o çürümüş yaprak yığınından—Sen bu müfettişin yanından geçen eski fibröz köklerini salmıyorsun.”</p>

  <p class="normal">Ve her yere yerleştirilmiş sorumsuz gerzekler koro halinde haykırıyor: “Paslı bok insanlarındaki kimyasal bahçeler!!”</p>

  <p class="normal">“Hepsi zamansız ve uzaya. Zamanı belirleyen ‘şu’ sözcüğünden ebediyen çık. Bedeni belirleyen ‘sen’ sözcüğünden ebediyen çık. Korkacak hiçbir şey yok. Uzayda hiçbir şey yok. Korkacak hiçbir söz yok. Uzayda hiçbir söz yok.”</p>

  <p class="normal">Ve sorumsuz gerzekler haykırıyor: “Çıkın o sersem bedenlerinizden isimsiz göt oğlanları sizi!!”</p>

  <p class="normal">Ve bu tür tarlaların gerzekçe davranışı yüzünden A.J’nin saygınlığını yitirdiğini düşünenler vardı fakat A.J. dedi ki:</p>

  <p class="normal">“Ben onları böyle görmek istiyorum. Serpinti yok. Düşünmekten ne yarar gelmiş ki bugüne kadar? Oraya bakın yeter” (bir ağır metal çocuğu daha dünya kabuğunun içine daldı ve birtakım güzel resimler elde ettik...) “o Shaffer taslaklarından biri. Ben bir uyarı sözü söyledim.”</p>

  <p class="normal">Onun sorumsuz gerzekleri cıvıldadı ve kıkırdadı ve mastürbasyon yaptılar üzerine küçük salıncaklardan ve tabağından yiyecek parçaları kaparak haykırdılar: “Mavi adamlar yaramaz! Tipik görüntüler sızıyor!”</p>

  <p class="normal">“Hepsi zamansız ve uzaya.”</p>

  <p class="normal">“Merhaba, Ben Johnny. Çıplak astronot.”</p>

  <p class="normal">Ve sorumsuz gerzekler uzay giysileriyle doluşuyor ve mastürbasyon yapan roketler attırık sıçratıyor kentin her tarafına.</p>

  <p class="normal">“Korkmayın Annexia sakinleri— Klorofil işlenmesi için kendi Yakınsak Profesyonel İstasyonunuza haber verin—Bitki durumuna dönüyoruz—Ağır metal tehlikesine karşı koymak için acil önlem—‘Yakınsak’ınıza gidin—Fotosentezle bütün korkularınızın hakkından gelecek sakin, uzman birisiyle karşılaşacaksınız—Bütün Annexia sakinlerine çağrı—İşlem için Yeşil İşaret’e haber verin.”</p>

  <p class="normal">“Yerçekimi sakinleri bizler hepimiz Ağır Metal’e dönüyoruz. Yeşillik Halkının Karbonik Vebası bizim Metal Durumumuzu tehlikeye sokuyor. En yakınınızdaki Metal Kaplama İstasyonuna haber verin. Metalle kaplanmak zevkli bir şeydir,” diyor artık sonsuza dek metal tıkaçlar içine kazınmış halde kalan ünlü bir radyo ve televizyon kişiliği. “Bizim metal serpintimiz gezegeni bir cüruf yığınına döndürecek iftirasına kanmayın. Ve her halükârda bu, çürümüş yaprak yığınından kötü bir şey mi? Bizim programımız Ağır Metal’dir ve buna dalmaya hazırız...”</p>

  <p class="normal">Belkemiğine santimetrekareye on iki tonluk ağır sıvı yerleştirildi—Soğuk SOS blokları—(Sert Mavi Sessizlik)—Zor zamanlarda—Uranüs’ün metal halkına bir şeyler yapılamaz mı?—Monoton felaket repertuarındaki yanıtı çok ağır: “SOS alışkanlığını kimse bırakamaz—Santimetrekareye on iki ton—Başından beri kabuk sizin anlayacağınız—Depremlerin işkence görmüş metal Ozz’u bu hurdanın tonlar odağıdır”—Apansız genç enerji—Kalkıp dans ettim—Sonunda kurtulduğumu biliyorum—Tek istediğim bu—Kalktım ve felaketlerle dans ettim—”</p>

  <p class="normal">Dehşet gongları ve nasıl—Bir şey gösteriyor sana—Çılgın makina—“Kaydır kes karıştır söz hatlarını—Söz düşüyor—Fotoğraf düşüyor—”</p>

  <p class="normal">“Canlı canlı derisi yüzülen Polis Şefi Washington D.C.’de değil Bağdat’ta dedim.”</p>

  <p class="normal">“İsviçre bütün yabancı varlıklarını donduruyor.”</p>

  <p class="normal">“<span class="ideitalik">Yabancı varlıklar</span> mı?”</p>

  <p class="normal">“Ne?—Britanya Başbakanına Sağcı bir darbeyle suikast mi yapıldı?”</p>

  <p class="normal">“Kafasız gerzek seni Komiseri sıvılaştırdın.”</p>

  <p class="normal">“Kokainin ölümcül elektrik sesi—Bütün dil kapıları kışkırtmalardan uzak—Baybay Stalin—Mersi nakliye çağı—”</p>

  <p class="normal">Seyirciler ses bandıyla bağırıyor—Elektronik beyin mavi ve pembe ve klorofil orgazmlarla titrerken, tuvalet kağıtlarına basılmış paralar, dondurma dolu prezervatifler, Kotex hamburgerler tükürüyor—Dünyanın tüm polis dosyaları bir kemik besini patlamasıyla fışkırıyor, bahçıvan aletleri ve barbekü setleri havada ıslık çalıyor, seyircileri kebap şişine geçiriyor—eski bir film setinin ölü nitröz sokaklarında kırışık giysi vücutlar—ışıklı gri pulcuklar düşüyor yavaş yavaş Ewyork, Onolulu, Aris, Oma, Oston üzerine—Siren kulelerinden tangırdayan korku sesleri—Tüm Panik Tanrıları boş sokaklardan mavi notalar üflerken çılgın zaman makinası yıllardan ve yüzyıllardan oluşan bir fırtına çeviriyor—Rüzgar geçiyor tozlu bürolardan ve arşivlerden—Yönetim Defterleri dünyanın çöp yığınlarına saçıldı—Doğumdan ölüme dek düşünme duygusunu ve gezegenlerin hareketini hep acı ve zevkin demirden kıskaçlarıyla kontrol etmiş ve her şeye gücü yeten kurulun sembol kitapları—Gerçekliğin tüm yapısı sessiz patlamalarla havaya uçtu—Kağıt ay ve kumaş ağaçlar ve siyah gümüş gökte büyük yırtıklar dünyanın örtüsü yağarken yere—Biyolojik film doğdu... “yağan dinozorlar” “Bazen olur... eski bir şovmen sadece” Ölüm ele geçiriyor oyunu birçok aktörler binalar ve yıldızlar yassı finans senetleri seriyor golf sahasına yaz ikindileri yalınayak bekleyerek yağmuru hastalık kokusu var odada İsviçre Panama Bağdat’taki makineli tüfekler daktilodan yükseliyor finans senetleri gece rüzgarında küçük hisseler Buenos Aires Bay Martin gülümsüyor eski isimler bekliyor son tavanarasına dadanmış eski hüzünlü şarkıları.</p>

  <p class="normal">Doğu St. Louis’deki bir 1920 sinemasının önünde Johnny Yen’le karşılaştım—Yüzünde iyileşmiş ve tam iyileşmemiş kavga yaralarından oluşan katmanlar görünüyordu—Işıltılı film pulcuklarının altında durarak dedi ki: “İyi bir mağallede bir oda bakacam”—Kaptan Clark gemiye hoş geldiniz diyor düşsel göklerin ve ateşböceği gecelerinin uyuşuk cennetine golf sahasından gelen müzik yankılanıyor yemek salonunun yüksek serin köşelerinden küçük bir esinti sallıyor masadaki mumları. Bir Nisan ikindisiydi. Bir süre sonra bir haberci çocuk ona savaşın bittiğini söyledi gözlerinde hüzün ağaçlar süzüyor benekli çimlerin üzerindeki güneş ışığını gümüş kağıt parçacıkları gibi göl golf sahasından gelen bir rüzgarda solup giden sokaklar uzak bir gökyüzü.</p>

  <p class="normal">AĞIRLIKSIZDI—NEW YORK HERALD TRİBUNE PARİS 17 NİSAN 1961—“Birisi’nin kolları ve bacakları bir girip bir çıkıyor tamamen ağırlıksız kalabalığın arasına—Eski kabinde gri süpürge tozu—Bay Bradly Bay Ben Kendim oturuyor sandalyede benim metrolarda ve bodrumlarda yaptığım gibi bundan önce—Ama tozun ve acı rüzgarının içinde havada duruyor asılı halde—Bir çocuğun gri flanel pantolonuna dayanarak yazan elim değişmedi fakat elimde kaybolup giden buhar izlerinin bir ağırlığı yok artık—Gagarin dedi ki dünlerde dünyayı sürükleyen gri hurda gayet düzmüş ve Amerika’yı geçerken rahatça görüyormuş kıtaların kıyılarını—adaları ve büyük nehirleri.”</p>

  <p class="normal">“Kaptan Clark gemiye hoş geldiniz diyor size.”</p>
</body>
</html>
