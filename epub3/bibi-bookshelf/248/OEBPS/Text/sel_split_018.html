<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>makine</title>
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:c1dc07a7-1c0b-47d2-9046-29b5bc049b87" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_18">Uranüslü Willy</h2>

  <p class="normal">Ağır Metal Çocuğu Uranüslü Willy, aynı zamanda Sıçan Willy olarak da bilinirdi—İşaretleri uyandırdı.</p>

  <p class="normal">“Bu bir yok etme savaşıdır—Vücudunu ve dünyanın akıl perdelerini kullanarak hücre hücre savaş—Orgazm İlacından çürümüş bedenler—Fırınlardan ürperen bedenler—Dünyanın tüm mahkumları dışarı çıkın—Stüdyoyu yerle bir edin.”</p>

  <p class="normal">Onun planı tam bir açıklık gerektiriyordu—Her yerdeki bütün işaretleri uyandır Göster onlara tezgahlanmış tekerleği—Gerçeklik Stüdyosunu yerle bir et ve evreni yeniden ele geçir—Onun tüm dünyanın sokaklarında koklayarak titreyerek dolaşan elektrik devriyelerinden haberler geldikçe plan değişir ve yeniden biçimleniyordu—basınç altında bir bölme perdesi gibi bel veren ve bükülen gerçeklik filmi—düşman uçaksavar ateşinin çığlık atan cam tipilerinin egemen olduğu soğuk öğlen sokaklarındaki gezegenler arası savaşın yanık metal kokusu.</p>

  <p class="normal">“Fotoğraf düşüyor—Söz düşüyor—Bütün ulusların partizanlarını kullanın—Hedef Orgazmının Işın Tertibatları—Gothenburg İsveç—Koordinatlar 8 2 7 6—Stüdyoyu alın— Yönetim Defterlerini alın—Ölüm Cücelerini alın—Kuleler, ateş açın.”</p>

  <p class="normal">Pilot K9 bir kumar makinası pasajının ekranında çete katilinin görüntüsünü yakaladı ve gözünden kaçırmadı—Şimdi herifin arkasındaydı içindeydi oydu—Görüntü tam tanımanın fotoğraf flaşında bozuldu—Ekranda başka bir görüntü—Gözden kaçırma—Yanık metal kokusu kafasında—“Pilot K9, sen koptun—Geri dön—Geri dön—Bütün bu dinini siktiğim bok çukurunun ortaya çıkmasından öncesine geri dön—Derhal üsse geri dön—Müzik ışınına binerek üsse geri dön—O zamanın uçaksavar ateşinden uzak dur— Pan Kavallarına binen bütün pilotlar üsse geri dönün.”</p>

  <p class="normal">Zararı tahmin etmek olanaksızdı—Yönetim Defterleri tahrip olmuş—Düşman personel yok olmuş—Dünyanın kısa dalgasında tam direniş mesajı.</p>

  <p class="normal">“Tüm ulusların partizanlarını çağırarak—Dil harflerini değiştirin—Söz hatlarını kesin—Turistleri titretin—Kapıları boşaltın—Fotoğraf düşüyor—Gri Odayı kırarak girin.”</p>
</body>
</html>
