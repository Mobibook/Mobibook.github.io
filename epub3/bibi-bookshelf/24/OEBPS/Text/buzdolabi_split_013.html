<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buzdolabi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_11">MAYMUNLUK</h1>

  <p class="normal">“Bir muz ye,” diye yalvarıyor. İstemiyorum.</p>

  <p class="normal">“Hadi, canım. Göster bu kibar adama nasıl muz yediğini.” Kibar adam yesin muzu. Yetti bana muz, sonsuza dek.</p>

  <p class="normal">“Affedersiniz, Doktor Gonen, fakat bu hiç hesapta yoktu. Sydney’den buraya kadar kafesin içinde gözleri kapalı ve omuzları çökük bir biçimde oturuşunu seyretmeye gelmedim. Zamanımın çok kıymetli olduğunu biliyorsunuz, boş yere–”</p>

  <p class="normal">“Özür dilerim, Profesör Strum, nesi olduğunu bilmiyorum. Bütün bu koşturmaca biraz canını sıkmış olabilir. Yabancılara alışık değil. Birkaç dakika dışarıda bekleyebilirseniz ondan tepki alabileceğimden eminim.”</p>

  <p class="normal">O kadar emin olma, canım. O kadar emin olma.</p>

  <p class="normal">“Beş dakika,” diyor ve adamın dışarı çıktığını duyabiliyorum. “Beş dakika.” Kapı kapanıyor ve kilitleniyor.</p>

  <p class="normal">“Lütfen, sevgilim,” diyor, kürkümü okşayarak. “Konuş adamla, ne kadar zeki olduğunu göster ona.” Eli taşaklarımı okşuyor şimdi ve penisim sertleşiyor. Fakat gözlerimi açmıyorum.</p>

  <p class="normal">“Hadi, bir tanem,” diyor, okşamaya devam ederek. “Yap bunu benim için. Yoksa projeyi sona erdirecekler…”</p>

  <p class="normal">Sessizlik.</p>

  <p class="normal">“… o zaman da birlikte olamayacağız.”</p>

  <p class="normal">Olamazsak olmayız. Benim de bir gururum var, değil mi? Daha hızlı okşuyor şimdi. Güzel. Fakat gözlerimi açmıyor, tek kelime etmiyorum. İnadım inat.</p>

  <p class="normal">“Beş dakika doldu Doktor Gonen,” diyor kapının ardındaki ses. Gözlerimi hafifçe aralıyorum. Fark ediyor, okşamayı bırakıp yüzünü yüzüme yaklaştırıyor.</p>

  <p class="normal">“Pekâlâ, istediğin buysa, öyle olsun,” diye fısıldıyor. Saç tokasını çıkarıyor ve saçları omuzlarına dökülüyor. Parmaklarını saçlarında gezdiriyor. Çok hoş kadın.</p>

  <p class="normal">“Burada kafatasını açıp beynine bakmaya can atan bir sürü profesör var,” diyor. “Seninle işim bitti. Bundan sonra, onlara aitsin.”</p>

  <p class="normal">“Doktor Gonen,” diyor dışarıdaki ses yine, sonra kapının kulpunu kurcalıyor.</p>

  <p class="normal">“Profesör Strum,” diye fısıldıyor kapının ardından, anahtarı çevirerek. “Bana Yael deyin lütfen.”</p>

  <p class="normal">Kapıyı açmadan önce bluzunun üst düğmesini açıyor.</p>

  <p class="normal">“Yael,” diye tekrarlıyor ses kapının arkasından.</p>

  <p class="normal">Dudakları sessizce hareket ediyor, fakat ne dediğini duyabiliyorum. “Aptal maymun,” diyor.</p>
</body>
</html>
