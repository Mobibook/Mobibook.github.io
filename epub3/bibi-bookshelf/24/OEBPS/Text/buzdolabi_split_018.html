<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buzdolabi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_16">YAVŞAK ŞELOMO HOMO</h1>

  <p class="normal">Yedek öğretmen onlara ikişerli sıra olmalarını söyledi. Yavşak Şelomo Homo tek kaldı. “Senin eşin ben olurum,” dedi yedek öğretmen Şelomo’nun elini tutarak.</p>

  <p class="normal">Birlikte parkta yürüyüşe çıktılar ve Yavşak Şelomo Homo yapay göldeki kayıklara baktı, devasa portakal heykeline baktı. Sonra şapkasına kuş pisledi.</p>

  <p class="normal">“Bok boku bulur,” diye bağırdı Yuval arkalarından ve bütün çocuklar güldüler.</p>

  <p class="normal">“Sen onlara kulak asma,” dedi öğretmen, sonra Şelomo’nun şapkasını alıp musluğun altında duruladı. Sonra dondurmacı geldi ve herkes dondurma satın aldı. Yavşak Şelomo Homo çubuklu dondurmasını yedi ve bitirdiğinde çubuğunu iki kaldırım taşının arasına sıkıştırıp roketmiş gibi yaptı. Diğer çocuklar çimlerin üzerinde oynuyorlardı, kaldırımda sadece Yavşak Şelomo Homo ile sigara içen ve hayli yorgun görünen yedek öğretmen vardı.</p>

  <p class="normal">“Neden bütün çocuklar benden nefret ediyor?” diye sordu Yavşak Şelomo Homo.</p>

  <p class="normal">“Ne bileyim ben?” dedi yedek öğretmen omuz silkerek. “Ben yedek öğretmenim sadece.”</p>
</body>
</html>
