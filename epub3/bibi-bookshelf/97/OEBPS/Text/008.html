<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p4">&nbsp;</p>

  <h1 class="h11"><a id="ncx75"></a><a id="a12"></a>Birinci İnceleme<br />
  &nbsp;<br />
  &ldquo;İyi ve Kötü&rdquo;, &ldquo;İyi ve Fena&rdquo;</h1>

  <h2 class="h21"><a id="ncx76"></a><a id="a13"></a>1</h2>

  <p class="p11">-Şimdiye dek ahlakın oluşum tarihine ilişkin yegane çabayı göstermiş olan şu İngiliz psikologların kendileri de pek kolay çözülür bir bilmece sayılmazlar; hatta, itiraf ediyorum, tam da canlı birer bilmece olmaları nedeniyle, yazdıkları kitaplara oranla kayda değer bir üstünlükleri var - <span class="t14">onlar</span><span class="t14">ı</span><span class="t14">n kendileri ilginç</span>! Bu İngiliz psikologlar - ne istiyorlar ki aslında? İsteyerek de olsa istemeyerek de olsa hep aynı işin başındalar, yani iç dünyamızın <span class="t14">partie honteuse</span>&rsquo;sünü (utanç verici kısmını) ön plana çıkarma ve asıl etkin olan&rsquo;ı, yönlendirici olan'ı, gelişim için belirleyici olan&rsquo;ı, tam da insanın zihinsel gururunun bulmayı en son <span class="t14">diledi</span><span class="t14">ğ</span><span class="t14">i</span> yerde arama işinin başında (örneğin alışkanlığın <span class="t14">vis inertiae</span>&rsquo;sinde (atalet kuvvetinde) ya da unutkanlıkta ya da kör ve rastlantısal bir fikirler-örgüsü ve mekanizmasında, ya da tümden edilgin, otomatik, tepkisel, moleküler ve iyiden iyiye ahmakça herhangi bir şeyde) - nedir bu psikologları hep bu yöne iten? Gizli, sinsi, hain, belki de kendisine itiraf edemediği bir insanı küçültme içgüdüsü mü? Ya da hayal kırıklığına uğramış, içlerini kasvet basmış, hınçtan ve öfkeden kudurmuş idealistlerin karamsar bir kuruntusu, güvensizliği mi? Ya da Hıristiyanlığa (ve Platon&rsquo;a) karşı alttan alta duyulan, henüz bilincin eşiğine bile varmamış bir düşmanlık ve <span class="t14">garez</span> mi? Yoksa varoluşun yadırgatan, acı verecek denli paradoksal, kuşku uyandıran ve saçma yanından alınan şehvetli bir tat mı? Ya da en nihayetinde - hepsinden biraz mı, biraz hainlik, biraz kasvet, biraz Hıristiyan düşmanlığı, biraz da kaşınmak ve tuz-biber ihtiyacı mı?.. Ama bana bu psikologların yalnızca, insanların çevresinde dolanıp onların içlerine kadar sızan ve orada, sanki kendilerine en uygun yerde, bir <span class="t14">batakl</span><span class="t14">ı</span><span class="t14">kta</span>ymışlarcasına hoplayıp zıplayan yaşlı, soğuk, can sıkıcı kurbağalar olduğunu söylüyorlar. Gönülsüzce dinliyorum bunu, dahası, inanmıyorum buna; ve bilemediğimiz yerde dilemeye hakkımız varsa eğer, o zaman tüm kalbimle dilerim ki, bunun tersi doğru olsun - ruhun bu kılı kırk yaran araştırıcıları aslında yiğit, yüce gönüllü ve kıvançlı, yüreklerinin yanı sıra ıstıraplarını da dizginlemeyi bilen, tüm beklentileri hakikate feda etmek üzere kendilerini yetiştirmiş hayvanlar olsunlar; her hakikate, hatta basit, acı, çirkin, aksi, Hıristiyan&rsquo;ca olmayan, ahlakdışı hakikate... Var çünkü böyle hakikatler.-</p>

  <h2 class="h21"><a id="ncx78"></a><a id="a14"></a>2</h2>

  <p class="p11">Diyeceğim, bu ahlak tarihçilerinin içinde hüküm süren iyi tinler varsa, onlara saygım tam! Ama ne yazık ki, <span class="t14">tarih tin</span>inin kendisinin onlara yanaşmadığı, tarihin tüm iyi <span class="t14">tin</span>leri tarafından yüzüstü bırakılmış oldukları da kesin! Bunların hepsi, artık eski bir filozof âdeti olduğu gibi, <span class="t14">özünde</span> tarihsel olmayan bir biçimde düşünüyor; buna şüphe yok. Onların ahlak soykütüklerinin acemiceliği, daha en başında, &ldquo;iyi&rdquo; kavramının ve yargısının kökenini belirlemeleri sırasında açığa çıkıyor. &ldquo;Bencil olmayan eylemler,&rdquo; -diye buyuruyorlar- &ldquo;ilkin, eylemin yöneltildiği, yani eylemin <span class="t14">yarar</span> sağladığı kişiler tarafından övülüp iyi olarak tanımlanmıştır; sonradan övgünün bu kökeni <span class="t14">unutulmu</span><span class="t14">ş</span> ve bencil olmayan eylemler, <span class="t14">al</span><span class="t14">ı</span><span class="t14">ş</span><span class="t14">kanl</span><span class="t14">ı</span><span class="t14">k gere</span><span class="t14">ğ</span><span class="t14">i</span> hep iyi diye övülmüş olduklarından, iyi olarak da algılanmıştır - sanki kendi başlarına iyi şeylermiş gibi.&rdquo; Hemen görülüyor ki, bu türetme zaten İngiliz psikolog mizacının tüm tipik özelliklerini içeriyor, - &ldquo;yararlılık&rdquo;, &ldquo;unutma&rdquo;, &ldquo;alışkanlık&rdquo; ve sonunda da &ldquo;yanılgı&rdquo;; işte daha yüce olan insanın, şimdiye dek insana has bir tür ayrıcalıkmışçasına gurur duymuş olduğu bir değerler dizgesinin temelini oluşturan şeyler. Bu gurur kırılmak, bu değerler dizgesi değerden düşürülmek <span class="t14">zorunda</span>: erişildi mi buna?.. Bir kere bence, bu kuramın, &ldquo;iyi&rdquo; kavramının asıl çıkış noktasını yanlış yerde aradığı ve yanlış yere koyduğu apaçık ortada: &ldquo;iyi&rdquo; yargısı, kendilerine &ldquo;iyilik&rdquo; bahşedilenlerden kaynaklanmış <span class="t14">de</span><span class="t14">ğ</span><span class="t14">ildir</span>! &ldquo;İyi olanlar&rdquo;ın kendilerinden kaynaklanmıştır bu daha ziyade; aşağı, adi ruhlu, bayağı ve avam her şey karşısında kendilerini ve eylemlerini &ldquo;iyi&rdquo;, yani birinci sınıf olarak algılamış ve öyle kabul etmiş olan asil, güçlü, üstün ve yüce gönüllü olanlardan yani. Bu <span class="t14">mesafe tutkusundan</span> hareketle değerler yaratma, değerleri isimlendirme hakkını bulmuşlardır kendilerinde: ne işleri var onların yararlılıkla! Yararlılık açısından bakmak, özellikle de en mertebe düzenleyici ve mertebe belirleyici nitelikteki değer yargılarının böylesine sıcak fışkırması bağlamında olabildiğince acayip ve yersiz kaçıyor: duygu tam da burada, her tür çıkarcı kurnazlığın, her tür yararlılık hesabının önkoşulu olan o düşük ısının zıddına ulaşmıştır, - hem de bir kerelik değil, istisnai bir durum olarak değil, daimi olarak. Asalet ve mesafe tutkusunun, hükmeden, daha üst bir cinsin süreğen ve baskın nitelikteki bütün temel duygularının daha aşağı bir cinsle, bir &ldquo;alt&rdquo;la ilişkisi -&rdquo;iyi&rdquo; ve &ldquo;<span class="t14">fena</span>&rdquo; karşıtlığının kaynağı <span class="t14">budur</span>. (Efendilerin isim verme hakkı o noktaya varır ki, dilin kökeninin kendisi, hükmedenlerin iktidarının bir dışavurumu olarak görülebilir: &ldquo;bu şu ve <span class="t14">ş</span><span class="t14">udur</span>&rdquo; derler, her şeye ve olaya bir sözle damgalarını vurur ve bu yolla onlara sahip olurlar.) Bu kökeni nedeniyle, &ldquo;iyi&rdquo; sözcüğü, o ahlak soykütükçülerinin batıl inançlarının aksine, hiç de başından beri zorunlu olarak &ldquo;bencil olmayan&rdquo; eylemlerle ilintili <span class="t14">de</span><span class="t14">ğ</span><span class="t14">ildir</span>. Daha ziyade bu aristokrat değer yargılarının <span class="t14">çökü</span><span class="t14">ş</span><span class="t14">ü</span>yle birlikte, &ldquo;bencil&rdquo; &ldquo;bencil olmayan&rdquo; karşıtlığı, insan vicdanım giderek daha fazla işgal eder hale gelmiştir, - benim dilimde söylersem, <span class="t14">sürü içgüdüsüdür</span> bu karşıtlık yoluyla en nihayet söz alan (ve <span class="t14">söze</span> gelen). Ama buna rağmen uzun zaman almıştır bu içgüdünün, ahlaksal değerlendirmenin o karşıtlığa adeta takılıp kalmasına yol açacak denli hâkimiyet kurması (günümüz Avrupa&rsquo;sında olduğu gibi örneğin: &ldquo;ahlaklı&rdquo;, &ldquo;bencil olmayan&rdquo;, &ldquo;desinteresse&rdquo; [cömert] kavramlarım eşdeğer kavramlar olarak alan önyargı, bugün artık bir &ldquo;sabit fikir&rdquo; ve akıl hastalığı şiddetiyle hüküm sürüyor).</p>

  <h2 class="h21"><a id="ncx80"></a><a id="a15"></a>3</h2>

  <p class="p11">İkinci olarak: &ldquo;iyi&rdquo; değer yargısının kökenine ilişkin bu hipotez, tarihsel açıdan savunulamamasının yanı sıra, kendi içinde psikolojik bir tutarsızlıktan da mustariptir. Bencil olmayan eylemlerin yararlılığı, onların övülmelerinin nedeni olacak ve sonra bu neden <span class="t14">unutulmu</span><span class="t14">ş</span> olacakmış: - nasıl <span class="t14">mümkün</span> olabilir bu unutma? Bu eylemlerin yararlılığı günün birinde sona mı erdi ki? Durum bunun tam tersi: bu yararlılık daha ziyade, tüm zamanların gündelik yaşam deneyimi olmuştur; sürekli yeniden vurgulanmış olan, dolayısıyla da bilinçten silinip unutulmak yerine, giderek artan bir belirginlikle bilince işlemiş olması gereken bir şey yani. Bu hipotezin tersi olan ve örneğin Herbert Spencer tarafından savunulan kuram çok daha akla yakın (ama bu yüzden daha doğru değil): Spencer, &ldquo;iyi&rdquo; kavramının &ldquo;yararlı&rdquo;, &ldquo;amaca uygun&rdquo; kavramları ile özdeş olduğunu kabul ediyor, öyle ki &ldquo;iyi&rdquo; ve &ldquo;<span class="t14">fena</span>&rdquo; yargılarında insanlık, yararlı-amaca uygun, zararlı-amaca aykırı olana ilişkin tam da <span class="t14">unutulmam</span><span class="t14">ı</span><span class="t14">ş</span> ve <span class="t14">unutulamaz</span> deneyimlerini özetlemiş ve onaylamış oluyor. Bu kurama göre &ldquo;iyi&rdquo;, yararlı olduğu öteden beri kanıtlanmış olandır: böylelikle de &ldquo;son derece değerli&rdquo; olan şey, &ldquo;kendi başına değerli&rdquo; olarak geçerlik kazanabiliyor. Bu açıklama yöntemi de yanlış dediğim gibi, ama hiç değilse kendi içinde tutarlı ve psikolojik açıdan savunulabilir bir açıklama.</p>

  <h2 class="h21"><a id="ncx82"></a><a id="a16"></a>4</h2>

  <p class="p11">- <span class="t14">Do</span><span class="t14">ğ</span><span class="t14">ru</span> yolu bana, değişik dillerde &ldquo;iyi&rdquo;yi imleyen sözcüklerin etimolojik açıdan ne anlama geldiği sorusu gösterdi: gördüm ki hepsi de <span class="t14">ayn</span><span class="t14">ı</span> <span class="t14">kavram dönü</span><span class="t14">ş</span><span class="t14">ümüne</span> uğramış - hepsinde de sınıfsal anlamdaki &ldquo;soylu&rdquo;, &ldquo;asil&rdquo; kavramı temel kavram; &ldquo;asil ruhlu&rdquo;, &ldquo;soylu&rdquo;, &ldquo;üstün ruhlu&rdquo;, &ldquo;seçkin ruhlu&rdquo; anlamındaki &ldquo;iyi&rdquo; de zorunlulukla bu temel kavramdan doğmuş: bu evrim bir diğer evrime, &ldquo;bayağı&rdquo;, &ldquo;avam&rdquo;, &ldquo;aşağı&rdquo; kavramlarının en sonunda &ldquo;<span class="t14">fena</span>&rdquo; kavramına dönüşmesine yol açan evrime koşut gidiyor hep. Sonuncusuna en canlı örnek Almancadaki &ldquo;schlecht&rdquo; (fena) sözcüğünün kendisi: bu sözcük &ldquo;schlicht&rdquo; (basit) sözcüğü ile özdeştir - &ldquo;schlechtweg&rdquo; (açıkça, lafı fazla uzatmadan), &ldquo;schlechterdings&rdquo; (mutlaka) ile karşılaştırın - ve başlangıçta henüz kuşkulu, küçümseyici bir bakış içermezken, yalnızca &ldquo;asil olan&rdquo;ın karşıtı olarak basit, bayağı adamı tanımlamıştır. Bu anlam, aşağı yukarı Otuz Yıl Savaşları zamanında, yani oldukça geç bir zamanda, şimdiki anlamına kayar. Bu bana ahlakın soykütüğü açısından <span class="t14">esasl</span><span class="t14">ı</span> bir anlayışmış gibi görünüyor; bu denli geç açığa çıkarılmış olmasının nedeni ise, modern dünyada hüküm süren demokratik önyargının kökene ilişkin tüm sorular karşısında uyguladığı kısıtlayıcı etkide yatıyor. Üstelik bu önyargı, burada sadece değinilmesi gerektiği kadarıyla, görünüşte en nesnel alanlar olan doğa bilimleri ve fizyolojiye kadar uzanıyor. Bu önyargının, bir kez nefrete varana dek kontrolden çıktı mı, özellikle de ahlak ve tarih alanında ne yaramazlıklara yol açabileceğini ise şu kötü şöhretli Buckle olayı gösteriyor: modern tinin İngiliz asıllı <span class="t14">plebeianizmi</span><a id="a17"></a><a href="../Text/notes.html#a267"><span class="t17">{2}</span></a> bir kez daha kendi anayurdunun toprağından fışkırdı orada; çamurlu bir volkan şiddetiyle ve şimdiye kadar bütün volkanların konuşmuş olduğu o fazla tuzlu, çığırtkan ve adi kıvrak dillilikle.-</p>

  <h2 class="h21"><a id="ncx84"></a><a id="a18"></a>5</h2>

  <p class="p11"><span class="t14">Bizim</span> seçilmiş birkaç kulağa hitap eden ve haklı olarak <span class="t14">gizli</span> bir sorun olarak nitelendirilebilecek sorunumuz açısından, &ldquo;iyi&rdquo;yi imleyen sözcüklerde ve köklerde, asillerin kendilerini daha üstün hissetmelerine neden olan o temel ayırtının daha hala sıkça ışıldıyor olduğunu saptamak hiç de önemsiz sayılmaz. Gerçi çoğu zaman, kendilerini belki yalnızca iktidar üstünlüklerini temel alarak adlandırırlar (&ldquo;güçlüler&rdquo;, &ldquo;efendiler&rdquo;, &ldquo;hükmedenler&rdquo; olarak) ya da bu üstünlüğün en belirgin göstergesini temel alarak, örneğin &ldquo;zenginler&rdquo;, &ldquo;malikler&rdquo; olarak (arya [Ari] ile kastedilen budur; Farsça ve Slavca&rsquo;da da aynıdır). Ama <span class="t14">tipik</span> <span class="t14">bir</span> <span class="t14">karakter</span> <span class="t14">özelli</span><span class="t14">ğ</span><span class="t14">ini</span> de temel alırlar: burada bizi ilgilendiren durum da budur. &ldquo;Doğrucu olanlar&rdquo; diye adlandırırlar kendilerini örneğin: en başlarım da, Megaralı şair Theognis'in sözcülüğünü yaptığı Yunan aristokrasisi çeker. Yunanca&rsquo;da bu anlamda kullanılan έσθλός (esthlos: soylu, iyi), kökü bakımından, <span class="t14">olan</span>, gerçekliği olan, gerçek olan, hakiki olan biri anlamına gelir; daha sonra, öznel bir manevrayla, &ldquo;hakiki olan&rsquo;'ı &ldquo;doğrucu olan&rdquo; olarak niteler: kavram dönüşümünün bu evresinde aristokrasinin sloganı ve parolası haline gelir ve Theognis'in alıp betimlediği <span class="t14">yalanc</span><span class="t14">ı</span>, bayağı adamdan ayrılığını vurgulamak için de bütünüyle &ldquo;soylu&rdquo; anlamıyla özdeşleşir, - ta ki en sonunda, aristokrasinin çöküşünün ardından, ruh asaletini tanımlar hale gelene ve adeta olgunlaşıp tatlanana dek. Κακός (kakos: kötü) sözcüğünde de, δειλός (deilos: korkak) sözcüğünde olduğu gibi (άγαθός&rsquo;un [agathos: iyi, soylu] zıddı olarak pleb) ödleklik vurgulanır: bu, türlü yorumlara açık άγαθός&nbsp; (agathos: iyi, soylu) sözcüğünün etimolojik kaynağını nerede aramak gerektiğine ilişkin bir ipucu verir belki de. Latince&rsquo;deki <span class="t14">malus</span> (kötü) (onu μέλας&rsquo;ın [melas: siyah] yanına koyuyorum), sıradan adama koyu tenli, özellikle de siyah saçlı diye işaret eder (&ldquo;<span class="t14">hic niger est</span>-&rdquo; [siyah biridir o]), İtalya topraklarında hükümdar olan sarışınlardan, yani Ari istilacı ırktan en belirgin biçimde koyu tenleri ve siyah saçlarıyla ayrılan, İtalya topraklarının Arilerden önceki sakinleri gibi; en azından Gal dili buna benzer bir örnek sunuyor bana, - (örneğin Fin-Gal ismindeki) fin, aristokrasiyi imleyen bir sözcük, sonradan iyi, asil, arı olan anlamını alıyor, başlangıçta ise, koyu renkli, siyah saçlı yerli halktan ayrılan &lsquo;sarıkafa'yı tanımlıyor. Bu arada şunu da belirteyim ki, Keltler bütünüyle sarışın bir ırktı; Almanya&rsquo;nın daha ayrıntılı etnografik haritalarında görülebilen, aslen koyu renk saçlı halkın bulunduğu arazi şeritlerini, Virchow&rsquo;un hala yaptığı gibi herhangi bir Keltik kökene ve Kelt kanına dayandıranlar haksızlık ediyor: oralarda daha ziyade Almanya&rsquo;nın <span class="t14">Ari öncesi</span> halkı öne çıkar. (Aynı durum neredeyse bütün Avrupa için geçerlidir: asıl olarak boyun eğdirilmiş ırk sonunda yeniden üste çıkmış durumda orada; renkte, kafatası kısalığında, hatta belki zihinsel ve sosyal içgüdülerde bile: modern demokrasinin, ondan daha da modern olan anarşizmin ve özellikle de, şimdi artık Avrupa&rsquo;nın tüm sosyalistlerinin ortak özelliği olan şu &ldquo;komün&rdquo; düşkünlüğünün, şu en ilkel toplum biçimine olan düşkünlüğün aslında muazzam bir <span class="t14">kar</span><span class="t14">ş</span><span class="t14">ı</span> <span class="t14">sald</span><span class="t14">ı</span><span class="t14">r</span><span class="t14">ı</span> demek olmadığını - fatihler ve <span class="t14">efendiler</span> <span class="t14">ı</span><span class="t14">rk</span><span class="t14">ı</span><span class="t14">n</span><span class="t14">ı</span><span class="t14">n</span>, Ari ırkın fizyolojik yönden de alt edilmiş olmadığını kim garanti edebilir?..) Latincedeki <span class="t14">bonus</span>'u (iyi) &ldquo;savaşçı&rdquo; olarak yorumlayabilirim sanırım: onu, daha eski bir sözcük olan <span class="t14">duonus</span>&rsquo;a dayandırmakta haklı olmam koşuluyla (<span class="t14">bellum</span>&rsquo;u [savaş] =<span class="t14">duellum</span> =<span class="t14">duen-lum</span>&rsquo;la karşılaştırın, <span class="t14">duonus</span> korunmuş gibi gözüküyor orada bana). Buna göre <span class="t14">bonus</span> (iyi), çekişmenin, ikiliğin (<span class="t14">duo</span> [ikilik]) adamı, savaşçı adam anlamına geliyor: eski Roma&rsquo;da bir adamın &ldquo;iyiliğini&rdquo; neyin belirlemiş olduğunu görüyorsunuz. Almancamızdaki &ldquo;<span class="t14">Gut</span>&rdquo; (iyi) sözcüğü de, &ldquo;tanrısal olan&rdquo;, &ldquo;tanrı soyundan gelen&rdquo; adam anlamına gelmiyor muydu ve Got halkının (başlangıçta da Got aristokrasisinin) adıyla özdeş değil miydi? Bu varsayımın temellerini sıralamanın yeri burası değil.-</p>

  <h2 class="h21"><a id="ncx86"></a><a id="a19"></a>6</h2>

  <p class="p11">Politik üstünlük kavramının, ayrışarak hep bir ruh üstünlüğü kavramına dönüşmesi kuralı için, en üst sınıfın aynı zamanda <span class="t14">ruhban</span> sınıf olması ve kendi bütününü tanımlamak için ruhbanî işlevlerini çağrıştıran bir sıfat yeğlemesi (istisnalara yol açacak nedenler olsa da) ilk başta henüz bir istisna oluşturmaz. Örneğin bu noktada &ldquo;arı&rdquo; ve &ldquo;arı olmayan&rdquo; kavramları ilk kez birer sınıf göstergesi olarak karşı karşıya gelir; ama sonradan burada da, sınıfsal içerik taşımayan &ldquo;iyi&rdquo;ye ve &ldquo;fena&rdquo;ya doğru bir gelişim görülür. Öte yandan, bu &ldquo;arı&rdquo; ve &ldquo;arı olmayan&rdquo; kavramlarını, daha en başından fazla ciddiye almaktan, geniş ve hatta simgesel kavramlarmış gibi düşünmekten kaçınmak gerekir: eski insanlığın tüm kavramları, başlangıçta, bizim aklımızın alamayacağı ölçüde kaba saba, biçimsiz, dışsal, dar, dolambaçsız ve özellikle de <span class="t14">simgesel</span> <span class="t14">olmayan</span> bir biçimde algılanmıştı. &ldquo;Arı kişi&rdquo;, başlangıçtan beri yalnızca, yıkanan, deri hastalıklarına yol açan belirli yiyeceklerden kaçınan, alt sınıftan pis kadınlarla düşüp kalkmayan, kan görmekten tiksinen insandır, - daha fazlası, çok daha fazlası değil! Öte yandan, ağırlıklı olarak ruhban sınıftan oluşan bir aristokrasinin tüm tavır ve tutumu göz önüne alındığında, değer-karşıtlıklarının neden burada özellikle erken ve tehlikeli bir biçimde içkinleşebilmiş ve keskinleşebilmiş olduğu açıklığa kavuşur; gerçekten de bu karşıtlıklar yoluyla en nihayetinde, insan ile insan arasında, özgür tinciliğin bir Akhilleus&rsquo;unun bile ürpermeden aşamayacağı uçurumlar açılmıştır. Daha en başından <span class="t14">sa</span><span class="t14">ğ</span><span class="t14">l</span><span class="t14">ı</span><span class="t14">ks</span><span class="t14">ı</span><span class="t14">z</span> bir şey vardır bu tür ruhban aristokrasilerinde ve bunlarda hüküm süren, eyleme sırt çevirmiş, kısmen düşünüp-taşınma, kısmen de patlayıcı duygusallık içeren alışkanlıklarda; bu alışkanlıklar sonucunda, her çağda rahiplerin tümüne musallat olması neredeyse kaçınılmaz olan o bağırsak hastalığı ve nevrasteni baş göstermiştir; peki ama, kendi hastalıklarına deva diye bulmuş oldukları çözümlerin uzun vadedeki etkilerinin, iyileştirecekleri düşünülen hastalıklardan yüz kat daha tehlikeli olduklarının ortaya çıktığını da söylemek gerekmez mi? İnsanlık halen, tedavi adına yapılmış bu rahip safdilliğinin etkilerinden mustarip! Belirli perhiz biçimlerini (etyemezlik) düşünelim örneğin, oruç tutmayı, cinsel ilişkiden kaçınmayı, &ldquo;çöle&rdquo; kaçışı (Weis Mitchell'vari bir tecrit; ama onu izleyen ve çileci idealin isterikliğine karşı en etkin panzehir olan semirme tedavisi ve aşırı beslenme olmaksızın elbet): ek olarak da duyu düşmanı, miskinleştirici ve inceltici tüm o rahip metafiziğini düşünelim, kendilerini Fakir ve Brahman tarzı hipnotize etmelerini - Brahman, cam düğme ve sabit fikir olarak kullanılır - ve en sondaki, tamamen anlaşılır olan bıkmayı, kendi radikal tedavisinden, <span class="t14">hiçlik</span>ten bıkmayı, (ya da Tanrı'dan - Tanrı'yla bir <span class="t14">unio</span> <span class="t14">mystica</span>'ya [gizemli birlik) erme arzusu, Budist'in hiçliğe, Nirvana&rsquo;ya erme arzusudur - başka bir şey değil!). Rahipler söz konusu olduğunda her <span class="t14">ş</span><span class="t14">ey</span> daha tehlikeli bir hal alır, yalnızca tedavi yolları ve yöntemleri değil, gurur, öç, kurnazlık, taşkınlık, sevgi, hükmetme arzusu, erdem, hastalık da öyle; ama şunu da eklemek gerekir ki, insanoğlu ancak bu <span class="t14">özünde</span> <span class="t14">tehlikeli</span> varoluş biçiminin, bu ruhban varoluşunun oluşturduğu zemin üzerinde <span class="t14">ilginç</span> <span class="t14">bir</span> <span class="t14">hayvan</span> haline gelmiş, ancak bu zemin üzerinde insan ruhu daha üst bir anlamda <span class="t14">derinlik</span> kazanmış ve <span class="t14">kötü</span> olmuştur - ve evet, bunlar da insanın diğer hayvanattan olan şimdiye kadarki üstünlüğünün iki temel biçimidir!</p>

  <h2 class="h21"><a id="ncx88"></a><a id="a20"></a>7</h2>

  <p class="p11">- Ruhban değerlendirme tarzının şövalye aristokrasisinin değerlendirme tarzından ne kadar kolay ayrılıp karşıt yönde gelişebileceği tahmin edilebilir; özellikle de, ruhban sınıfla savaşçı sınıf kıskançlıkla karşı karşıya gelip, fiyat hakkında bir türlü uzlaşamadıkları her durum buna yol açabilir. Şövalye aristokrasisinin değer yargıları, muazzam bir bedenselliği, dört başı mamur, zengin, hatta kabına sığmaz bir sağlığı ve bunların sürekliliğini sağlayan savaşı, serüveni, avı, dansı, savaş oyunlarını ve güçlü, özgür, sevinçli bir eylemlilik içeren her şeyi temel alır. Ruhban aristokrasisinin değerlendirme biçiminin ise - gördük ki -daha başka önkoşulları vardır: işin içinde savaşın olması yeteri kadar vahim onlar için! Rahipler <span class="t14">en kötü dü</span><span class="t14">ş</span><span class="t14">manlard</span><span class="t14">ı</span><span class="t14">r</span> bilindiği gibi - niye peki? Çünkü onlar en aciz olanlardır. Onlarda kin, aczden doğup en muazzam ve en tüyler ürpertici, en tinsel ve en zehirli biçime ulaşır. Dünya tarihinin en büyük kincileri rahipler olmuştur her zaman, aynı zamanda en akıllı<a id="a21"></a><a href="../Text/notes.html#a269"><span class="t17">{3}</span></a> (Geistig) kincileri de: - rahip kininin aklı (Geist) yanında başka hiçbir aklın (Geist) sözü edilemez. İnsanlık tarihi, acizlerin ona katmış olduğu akıl (Geist) olmasaydı, fazla ahmakça bir şey olurdu: en önemli örneği ele alalım hemen. Yeryüzünde, &ldquo;asiller&rdquo;e, &ldquo;kudretliler&rdquo;e, &ldquo;efendiler&rdquo;e, &ldquo;güç sahipleri&rdquo;ne karşı girişilmiş hiçbir şeyin, <span class="t14">Yahudilerin</span> onlara karşı yapmış oldukları ile karşılaştırıldığında lafı bile edilemez: Yahudiler, düşmanlarının ve efendilerinin değerlerini kökten yeniden değerlendirme yoluyla, yani <span class="t14">en ak</span><span class="t14">ı</span><span class="t14">ll</span><span class="t14">ı</span> <span class="t14">öç</span> alma edimi yoluyla intikam almayı bilmiş olan o ruhban halk. Ruhban bir halka, ruhban kinciliğinin en derinlere çekilmiş olduğu bir halka da yalnızca böyle bir öç uygun düşerdi zaten. Yahudiler olmuştur, aristokrat değerler eşitliğini (iyi = asil = iktidar sahibi = güzel = mutlu = tanrıların sevdiği) ürkütücü bir tutarlılıkla tersine çevirmeye cüret edenler ve bu ters çevrilmişliğe dipsiz bir kinin (aczin kininin) dişleriyle asılanlar, yani &ldquo;zavallılardır yalnızca iyi olan'lar, yoksul, güçsüz, aşağı olanlardır yalnızca iyi olan'lar, acı çekenler, yoksunluk içindekiler, hastalar, çirkinlerdir tek imanlılar, tek cennetlikler, sadece onlar kavuşurlar rahmete, - oysa sizler, siz asiller ve kudretliler, sizler sonsuza dek <span class="t14">kötü</span>, zalim, şehvetli, açgözlü, tanrısız olanlarsınız, sonsuza dek de, hayır görmeyenler, lanetlenenler ve kahrolanlar olacaksınız!&rdquo; ... Yahudilerin bu yeniden değerlendirmesinin mirasına kim konmuştur biliyoruz... Savaş ilanlarının bu en esaslısıyla Yahudiler, o korkunç ve had safhada felaketli girişime önayak olmuşlardır; bu girişimle ilgili olarak, başka bir vesileyle (&ldquo;<span class="t14">İ</span><span class="t14">yinin</span> <span class="t14">ve</span> <span class="t14">Kötünün</span> <span class="t14">Ötesinde</span>&rdquo;, 18'inci paragraf) kaleme almış olduğum cümleyi hatırlatırım - yani Yahudilerle birlikte <span class="t14">ahlakta</span> <span class="t14">köle</span> <span class="t14">ba</span><span class="t14">ş</span><span class="t14">kald</span><span class="t14">ı</span><span class="t14">r</span><span class="t14">ı</span><span class="t14">s</span><span class="t14">ı</span><span class="t14">n</span><span class="t14">ı</span><span class="t14">n</span> başlamış olduğunu; o ayaklanmanın ardında iki bin yıllık bir geçmiş vardır ve bugün gözden uzaklaşmış olmasının tek sebebi - zafere ulaşmış olmasıdır...</p>

  <h2 class="h21"><a id="ncx90"></a><a id="a22"></a>8</h2>

  <p class="p11">- Ama siz anlamıyor musunuz bunu? Zafere ulaşması için iki bin yıl gerekmiş bir şeyi görmüyor mu gözleriniz?.. Şaşılacak bir şey yok bunda: tüm <span class="t14">uzun</span> <span class="t14">süren</span> şeyleri görmek, kavramak zordur. Olay <span class="t14">ş</span><span class="t14">udur</span>: o öç ve kinin, Yahudi kininin - yeryüzünde bir benzeri daha görülmemiş olan, idealler yaratan, değerleri evirip yeni değerler yaratan, en derin ve en yüce kinin - ağacının gövdesinden, aynı benzersizlikte başka bir şey, <span class="t14">yeni</span> bir <span class="t14">sevgi</span>, sevgilerin en derini ve en yücesi boy verdi - başka hangi gövdeden doğabilirdi ki zaten?.. Ama sanılmasın ki bu sevgi, öce susamışlığın gerçek bir reddi olarak, Yahudi kininin karşıtlığı olarak boy verdi! Hayır, hakikat bunun tam tersidir! O kinden doğdu bu sevgi; onun, en berrak aydınlıkta ve güneşte daha da serpilip açılan, utkulu tacı olarak; ve nasıl ki o kin köklerini, derinlikli ve kötü olan her şeyin içine giderek daha esaslıca ve ihtirasla saldı, bu sevgi de aynı şevkle, ışık ve yükseklik diyarında, o kinin hedeflerinin, zaferin, avın, ayartmanın peşine düştü. Şu ete kemiğe bürünmüş sevgi müjdesi Nasıralı İsa; yoksullara, hastalara, günahkârlara selameti ve zaferi getiren şu &ldquo;kurtarıcı&rdquo; - ayartının tam da en ürpertici ve en karşı konulamaz biçimi, <span class="t14">Yahudi</span> değerlerine ve Yahudilerin yenilediği ideallere götüren dolambaçlı bir yol ve ayartı değil miydi? İsrail tam da bu &ldquo;kurtarıcı&rdquo; üzerinden, İsrail'in bu sözde muhalifi ve yıkıcısı üzerinden erişmemiş midir yüce öç düşkünlüğünün son hedefine? İsrail&rsquo;in kendisinin, elindeki asıl öç alma aracını, &ldquo;tüm dünya&rdquo;nın, yani İsrail&rsquo;in tüm muhaliflerinin duraksamadan, tam da bu yemi dişlemelerini sağlamak için amansız bir düşmanmış gibi tüm dünya önünde yadsıyıp çarmıha germesi, gerçekten <span class="t14">büyük</span> bir öç politikasının, ileriyi gören, yeraltından soluklanan, usul usul ve alttan alta yayılan, hesabını bilen bir öcün gizli büyüsünün bir parçası değil midir? Aklın tüm incelikleri seferber edilse, bundan daha <span class="t14">tehlikeli</span> bir yem düşünülebilir mi ki? O &ldquo;kutsal haç&rdquo; simgesi kadar, o tüyler ürpertici &ldquo;çarmıhtaki Tanrı&rdquo; paradoksu kadar, o akıl almaz, son kerte zalimliğin ve Tanrı&rsquo;nın, <span class="t14">insan</span><span class="t14">ı</span><span class="t14">n</span> <span class="t14">selameti</span> <span class="t14">için</span> kendini çarmıha germesinin gizemi kadar cezbedici, mest edici, uyuşturucu, yoldan çıkarıcı başka bir şey olabilir mi?.. Kesin olan şu ki, İsrail şimdiye dek <span class="t14">sub</span> <span class="t14">hoc</span> <span class="t14">signo</span> (bu simge altında), öcün ve tüm değerlerin yeniden değerlendirimi yoluyla bütün diğer idealleri, bütün daha asil idealleri her defasında yeniden alt etmiştir. - -</p>

  <h2 class="h21"><a id="ncx92"></a><a id="a23"></a>9</h2>

  <p class="p11">- &ldquo;Ama ne diye <span class="t14">daha asil</span> ideallerden bahsediyorsunuz ki hâlâ? Gelin gerçeklere bakalım: halk galip geldi - ya da &ldquo;köleler&rdquo; ya da &ldquo;ayak-takımı&rdquo; ya da &ldquo;sürü&rdquo;, nasıl adlandırmak isterseniz öyle adlandırın - eğer bu, Yahudiler yoluyla gerçekleşmişse ne ala! başka hiçbir halk, dünya tarihini bu denli etkilemiş bir görev üstlenmedi. &ldquo;Efendiler&rdquo;in işi bitirildi; bayağı adamın ahlakı galip geldi. Bu zafer aynı zamanda bir kan zehirlenmesi olarak da düşünülebilir (ırkları birbirine karıştırmıştır) - karşı çıkmıyorum buna; ama hiç kuşkusuz <span class="t14">amac</span><span class="t14">ı</span><span class="t14">na ula</span><span class="t14">ş</span><span class="t14">m</span><span class="t14">ı</span><span class="t14">ş</span><span class="t14">t</span><span class="t14">ı</span><span class="t14">r</span> bu zehirlenme. İnsan soyunun &ldquo;kurtuluş&rdquo;u (&ldquo;efendiler&rdquo;den kurtuluşu yani) yolunda gidiyor; her şey, neredeyse gözle görülür bir hızla (söze ne gerek!) Yahudileşiyor veya Hıristiyanlaşıyor veya bayağılaşıyor. Bu zehirlenmenin, insanlığın tüm bedenini sarmasının önüne geçilemez gibi görünüyor; kaldı ki, temposunun ve adımlarının bundan böyle giderek daha ağır, daha yumuşak, daha işitilmez, daha ölçülü olmasında bile sakınca yok artık - zaman var nasıl olsa... Bu bağlamda, kiliseye <span class="t14">zorunlu</span> bir görev düşüyor mu bugün hala, var olmaya dahi hakkı var mı? Onsuz da yapılabilir mi yoksa? <span class="t14">Quaeritur</span> (sorulur). Kilise, zehrin yayılmasını hızlandırmak yerine engelliyor ve dizginliyor gibi mi görünüyor? Belki yararı, tam da bunu yapmasındadır... Daha duyarlı bir zihne ve modern bir beğeniye ters düşen, düpedüz kaba saba ve köylüce bir şey kilise kuşkusuz. Hiç değilse, biraz incelik kazanmamalı mı?.. Ayartmaktan çok yabancılaştırıyor bugün... Kilise olmasaydı, hangimiz özgür <span class="t14">tinli</span> olurduk ki? Bizi tiksindiren kilise, onun zehri <span class="t14">de</span><span class="t14">ğ</span><span class="t14">il</span>... Kiliseyi bir yana bırakırsak, biz de seviyoruz zehri...&rdquo; - Bir &ldquo;özgür <span class="t14">tinli</span>&ldquo;nin, besbelli dürüst bir hayvanın, üstüne üstlük bir demokratın benim söylevime sonsözü bu; beni buraya kadar dinlemiş ve sustuğumu duymaya dayanamamıştı. Zira bu konuya ilişkin olarak susacak çok şeyim var benim. -</p>

  <h2 class="h21"><a id="ncx94"></a><a id="a24"></a>10</h2>

  <p class="p11">Ahlakta köle başkaldırısı, hıncın yaratıcı hale gelmesi ve değerler üretmesiyle başlar: bu, gerçek tepkiden, eylem tepkisinden yoksun olan ve kendilerini yalnızca, kurmaca bir öç yoluyla zarardan koruyan yaratıkların hıncıdır. Tüm asil ahlak, utkulu bir kendini &ldquo;evetleme&rdquo;den doğarken, köle ahlakı en başından &ldquo;hayır&rdquo; der &ldquo;dışarıdakine&rdquo;, &ldquo;farklı olana&rdquo;, &ldquo;kendinden olmayana&rdquo;: ve bu &ldquo;hayır&rdquo;, onun yaratıcı edimidir. Değer belirleyen bakış açısının bu tersine dönüşü - kendine dönmek yerine bu <span class="t14">zorunlu</span> dışa yönelim - hınca özgüdür: köle ahlakı oluşmak için ilkin hep bir karşı ve dış dünyayı gereksinir, fizyolojik bir terim ile söylersek, en ufak bir eylemde bulunabilmek için bile dış uyarımlara gereksinim duyar, - eylemi, temelinde bir tepkidir. Asil değerlendirme tarzında ise durum bunun tersidir: o kendiliğinden eyleme geçer ve gelişir; karşıtını, sırf kendini daha minnetle, daha coşkulu bir sevinçle evetlemek için arar, - onun olumsuzluk kavramı &ldquo;aşağı&rdquo;, &ldquo;bayağı&rdquo;, &ldquo;<span class="t14">fena</span>&ldquo;, onun o iyiden iyiye yaşam ve tutkuyla yoğrulmuş olumluluk temel-kavramı &ldquo;biz asiller&rdquo;, &ldquo;biz iyi olanlar&rdquo;, &ldquo;biz güzel olanlar&rdquo;, &ldquo;biz mutlu olanlar&rdquo; ile karşılaştırıldığında sonradan doğma ve soluk bir karşıtlıktır yalnızca. Eğer asil değerlendirme tarzı yanılır da gerçekliği çiğnerse, bu onun yeterince tanımadığı, evet gerçekten tanımaya sert bir şekilde direndiği alanda olur: aşağıladığı alan hakkında, bayağı adamın, aşağı halkın dünyası hakkında yanlış hüküm verir kimi zaman; öte yandan, bu aşağılamanın, yukarıdan bakmanın, büyüklenmenin aşağılananın resmini <span class="t14">çarp</span><span class="t14">ı</span><span class="t14">tt</span><span class="t14">ığı</span> varsayılsa bile, bu çarpıtmanın, aciz olan&rsquo;ın derinlere yerleşmiş kininin ve öç duygusunun, hasmını uğratacağı - <span class="t14">in</span> <span class="t14">effigie</span> (temsili olarak) elbette - çarpıtmanın çok gerisinde kalacağını da dikkate almak gerekir. Gerçekten de, nesnesini abartılı bir karikatüre, iğrenç bir canavara dönüştüremeyecek denli savsaklamayla, hafife almayla, kayıtsızlıkla, sabırsızlıkla ve kendi sevinç duygusuyla karışıktır bu aşağılama. Yunan aristokrasisinin, alt tabakayı kendinden ayırmak için kullandığı sözcüklere iliştirdiği neredeyse iyicil <span class="t14">nüanslar</span><span class="t14">ı</span> göz ardı etmemek gerekir; bayağı adamı tanımlamak için kullanılan neredeyse tüm sözcüklerin, en nihayetinde yalnızca &ldquo;mutsuz&rdquo; &ldquo;acınası&rdquo; anlamlarını taşır hale gelene dek nasıl sürekli acıma, gözetme, hoşgörü ile karışmış ve şekerlendirilmiş olduğunu, (δειλός (deilos: korkak), δείλαιός (deilaios: alçak), πονηρός (poneros: adi), μοχθηρός (mokhtheros: zavallı) ile karşılaştırın; son ikisi bayağı adamı iş kölesi ve yük hayvanı olarak tanımlıyor aslında) - ve diğer yandan &ldquo;fena&rdquo; &ldquo;aşağı&rdquo; &ldquo;mutsuz&rdquo; sözcüklerinin Yunan kulağı için artık nasıl hep &ldquo;mutsuz&rdquo;un ağır bastığı bir tınısı olageldiğini göz ardı etmemek gerekir: eski, soylu ve aristokratça olan, o aşağılarken bile asil olan değerlendirme tarzının mirasıdır bu (Filologlara οίζνρός [oizyros: sefil], άνολβος [anolbos: uğursuz], τλήλων [tlemön: zavallı], δνστυχείν [dystykhein: uğursuz olmak], ξυμϕοϱά [ksymphora: talihsizlik] sözcüklerinin hangi anlamda kullanıldığını hatırlatırım). &ldquo;Soylular&rdquo; kendilerini &ldquo;mutlu olanlar&rdquo; olarak <span class="t14">duyumsuyorlard</span><span class="t14">ı</span>; mutluluklarını düşmanları üzerinden yapay olarak kurgulamaları, sırası geldiğinde kendilerini mutlu olduklarına inandırıp <span class="t14">kand</span><span class="t14">ı</span><span class="t14">rmalar</span><span class="t14">ı</span> (tüm hınçlı insanlarda adet olduğu gibi) gerekmiyordu; bunun yanı sıra, canlı, güçlü kuvvetli, bu yüzden de <span class="t14">kaç</span><span class="t14">ı</span><span class="t14">n</span><span class="t14">ı</span><span class="t14">lmaz</span> bir biçimde etkin insanlar olarak, eylemde bulunmayı mutluluktan ayrı tutmamayı biliyorlardı, - etkin olmak zorunlu olarak mutluluğa dahildir onlara göre (εύ πϱάττειν&rsquo;nin [eu prattein: iyi yapmak] kökü de buna dayanır) - tüm bunlar, acizlerin, ezilmişlerin, zehirli ve düşmanca duygularla kıvrananların seviyesindeki &ldquo;mutluluk&rdquo;a; bir uyuşturucu, hissizleşme, sükunet, huzur, &ldquo;Şabbat&rdquo;, ruhu dinlendirme, kasları gevşetme olarak, kısacası <span class="t14">edilgin</span> bir şekilde beliren &ldquo;mutluluk&rdquo;a nasıl da zıt. Asil insan kendisine karşı açık yüreklilik ve inançla yaşarken (γενναϊος [gennaios] &ldquo;asil soydan gelme&rdquo; sözcüğü &ldquo;samimi&rdquo; <span class="t14">nüans</span><span class="t14">ı</span><span class="t14">n</span><span class="t14">ı</span> ve büyük bir olasılıkla da &ldquo;saf&rsquo;ı vurgular), hınçlı insan ne samimidir ne saf ne de kendisine karşı dürüst ve açık Ruhu <span class="t14">ş</span><span class="t14">a</span><span class="t14">ş</span><span class="t14">ı</span> <span class="t14">bakar</span>; tini, gizli delikleri, arka yolları, arka kapıları sever; saklanmış her şey <span class="t14">onun</span> dünyası, <span class="t14">onun</span> güvencesi, <span class="t14">onun</span> merhemi gibi gelir ona; iyi bilir susmayı, unutmamayı, beklemeyi, geçici olarak kendini küçültmeyi ve alçaltmayı. Böylesi hınçlı insanlardan oluşan bir ırk sonunda, herhangi bir asil ırka oranla, kaçınılmaz olarak daha <span class="t14">kurnaz</span> olur, nitekim kurnazlığa büsbütün farklı bir paye de verir, birinci derecede bir var olma koşulu olarak görür onu, oysa asil insanlar için kolaylıkla lükse ve incelmişliğe kaçan nahoş bir tat taşır kurnazlık: - burada, <span class="t14">bilincine</span> <span class="t14">var</span><span class="t14">ı</span><span class="t14">lmam</span><span class="t14">ı</span><span class="t14">ş</span> düzenleyici içgüdülerin sekmez işlerliği yanında, bir tür akılsızlık bile denebilecek, tehlikenin ya da düşmanın üzerine o yiğitçe gidişin yanında veya asil ruhların her zaman birbirlerinin farkına varmalarını sağlamış olan öfkenin, sevginin, hürmetin, minnetin ve öcün o coşkulu birdenbireliği yanında hiç de esaslı bir yer tutmamıştır kurnazlık. Zira asil insanın hıncı, ortaya çıktığında, ani bir tepkide gösterir ve tüketir kendini, bu yüzden de <span class="t14">zehirlemez</span>: kaldı ki, tüm zayıfların ve acizlerin hınçlanmalarının kaçınılmaz olduğu sayısız durumda, asil insan hınçlanmaz hiç. Düşmanlarım, talihsizliklerini, <span class="t14">kabahatlerini</span> uzun süreli ciddiye alamamak - güçlü ve dolgun yapıların, içlerinde esnek, yeniden kurucu, sağaltıcı ve unutmaya da elveren bir güç fazlalığı barındıran yapıların göstergesidir bu (modern dünyadan buna iyi bir örnek Mirabeau'dur; kendisine yapılan hakaretler ve alçaklıklar hafızasında yer etmiyordu onun ve bağışlayamamasının yegâne nedeni de - unutmasıydı). Başkalarının içine işleyen solucanları, bir silkeleyişte atıverir kendi üzerinden böyle bir insan; ve yalnızca burada mümkündür, yeryüzünde böyle bir şey mümkünse eğer, gerçekten &ldquo;düşmanını <span class="t14">sevmek</span>&rdquo;. Asil bir insanın ne de çok hürmeti vardır düşmanlarına karşı! - böylesi bir hürmet de sevgiye bir köprüdür zaten... Düşmanının sırf kendine ait olmasını ister o, kendi nişanı olarak; aşağılanacak hiçbir yanı olmayan, ama saygı duyulacak <span class="t14">çok</span> <span class="t14">fazla</span> şeyi olan bir düşmandan başkasına katlanamaz! Buna karşılık, hınçlı insanın tasarımladığı &ldquo;düşman&rdquo;ı düşünelim bir de - tam da buradadır onun edimi, yaratısı: &ldquo;kötü düşman&rdquo;ı tasarımlamıştır o, bir temel kavram olarak &ldquo;<span class="t14">kötü</span> <span class="t14">olan</span>&rdquo;ı ve sonra, bu temel kavramdan yola çıkıp onun karşıt eşleniği olarak, bir de &ldquo;<span class="t14">iyi</span> <span class="t14">olan</span>&rdquo;ı tasarımlamıştır - kendisini!..</p>

  <h2 class="h21"><a id="ncx96"></a><a id="a25"></a>11</h2>

  <p class="p11">&ldquo;İyi&rdquo; temel kavramını öncel olarak ve kendiliğinden, yani kendinden yola çıkarak tasarımlayan ve ancak bu temel kavramdan hareketle bir &ldquo;fena&rdquo; imgesi yaratan asilde olduğunun tam tersi kısacası! Asil kökten doğma bu &ldquo;fena&rdquo; ve doymak bilmez nefretin cadı kazanından çıkma o &ldquo;kötü&rdquo; - birincisi sonradan, ilaveten yaratılan bir şey, tamamlayıcı bir renk, diğeri ise özgün bir yaratı, başlangıç, köle ahlakının tasarımındaki gerçek <span class="t14">edim</span> - ne kadar da farklılar birbirlerinden, aynı &ldquo;iyi&rdquo; kavramının karşıtlarıymış gibi görünen bu iki sözcük &ldquo;fena&rdquo; ve &ldquo;kötü&rdquo;! Ama aynı &ldquo;iyi&rdquo; kavramı <span class="t14">de</span><span class="t14">ğ</span><span class="t14">il</span> bu: hınç ahlakına göre aslında <span class="t14">kimin</span> &ldquo;kötü&rdquo; olduğu sorulsa ya önce. Tümden kesin bir yanıt verelim buna: diğer ahlakın &ldquo;iyi olan&rdquo;ıdır bu <span class="t14">tam</span> <span class="t14">da</span>, asil olan, güçlü olan, hükmedendir, hıncın zehirli gözü, başka bir renge, başka bir anlama, başka bir görünüme büründürmüştür onu yalnızca. Ama bu noktada en az şunu yadsımak isteriz: O &ldquo;iyi olanlar&rdquo;ı sadece düşman olarak tanıyıp bilmiş olanlar <span class="t14">kötü</span> <span class="t14">dü</span><span class="t14">ş</span><span class="t14">man</span>dan başka bir şeyle karşılaşmamışlardır, gelenek-görenekle, hürmet duygusuyla, örf ve adetle, şükran duygusuyla, daha çok da birbirlerini karşılıklı kollama ve <span class="t14">inter</span> <span class="t14">pares</span> (eşitler arasında) kıskançlık yoluyla dizginlenenler, öte yandan birbirleri ile olan ilişkilerinde gözetme, kendilerine hakim olma, nezaket, sadakat, övünç, dostluk konusunda da ne kadar yaratıcı olduklarını kanıtlarlar - dışarıya karşı, yabancı olanın, yabancı diyarın başladığı yerde, dizginleri salıverilmiş yırtıcı hayvanlardan farksız olurlar. Tüm toplumsal zorlamalardan özgür olmanın tadını çıkarırlar orada, uzun süre toplum huzuru içine kapatılmışlığın, sıkışıp kalmışlığın yarattığı gerginliği atarlar üstlerinden yabanda, bir dizi rezil cinayet, yakıp yıkma, tecavüz ve işkenceden sonra, sanki bunlar yalnızca bir öğrenci muzipliğiymiş gibi, kibirle ve ruh sarsılmazlığıyla çekip giden, sevinçten içleri içlerine sığmayan canavarlar olarak yırtıcı hayvan insafsızlığının masumiyetine geri dönerler ve ikna olmuşlardır ki ozanlara şarkılar, övgüler düzecekleri bir şeyler çıkmıştır gene. Bütün bu asil ırkların temelinde o yırtıcı hayvanın, av ve zafer arzusuyla kol gezen o görkemli <span class="t14">sar</span><span class="t14">ı</span><span class="t14">ş</span><span class="t14">ı</span><span class="t14">n</span> <span class="t14">canavar</span><span class="t14">ı</span><span class="t14">n</span> yattığı açıktır; zaman zaman boşalmaya ihtiyaç duyar bu örtük temel, hayvanın tekrar dışarıya çıkması, tekrar yabana geri dönmesi gerekir - Roma, Arap, Germen, Japon asilzadeleri, Homeros'un kahramanları, İskandinavya Vikingleri - hepsi de birbirinin aynıdır bu gereksinim açısından. Asil ırklardır gittikleri yerlerde &ldquo;barbar&rdquo; kavramını gerilerinde bırakanlar; en yüksek kültürlerinde bile bunun bilinci, hatta bundan duyulan bir kıvanç sezilir (Perikles o ünlü cenaze konuşmasında Atinalılara şunu söylediğinde örneğin, &ldquo;Tüm karalara ve denizlere yolumuzu açtı gözü pekliğimiz, iyi ve <span class="t14">kötü</span> olanın ebedi anıtlarını dikerek her yerde&rdquo;). Asil ırkların çılgın, saçma ve kendini aniden gösteren bu &ldquo;gözü peklik&rdquo;leri, girişimlerinin sıra dışılığı ve kestirilemezliği - Perikles Atinalıların ϱαθυμία&rsquo;sını (rhathymia: tasasızlık) överek vurgular - güvenliğe, bedene, yaşama, rahata karşı kayıtsızlıkları ve aşağılamaları, her tür yıkıcılıktan, zafer ve zulmün tüm şehvetinden aldıkları hazzın o tüyler ürpertici coşkusu ve derinliği - bütün bunlar bir araya gelip, bunlardan zarar görenler için, &ldquo;barbar&rdquo;ın, &ldquo;kötü düşman&rdquo;ın, örneğin &ldquo;Got&rdquo;un, &ldquo;Vandal&rdquo;ın resmini oluşturmuştur. Alman'ın iktidara geçer geçmez uyandırdığı derin, buz gibi güvensizlik duygusu -ki bugün yeniden sözkonusudur- yüzyıllar boyu sarışın, Germen canavarının gazabını dehşet içinde seyretmiş olan Avrupa&rsquo;nın o dehşetinin tortusudur hala (oysa eski Germenlerle biz Almanlar arasında değil bir kan bağı, bir kavram bağı bile yoktur). Bir keresinde, kültür çağlarının bir sıralamasını yapmayı tasarlayıp da onları altın, gümüş, bronz diye ifade etmek istediğinde Hesiodos&rsquo;un düşmüş olduğu sıkıntıya dikkat çekmiştim: Homeros&rsquo;un o muhteşem ama aynı zamanda da ürkünç ve zorba dünyasının sunduğu çelişkiyle, bir çağdan iki çağ yapmak ve art arda sıralamaktan başka bir yolla başa çıkamamıştı - ilkin, asil soyların belleğinde yer etmiş olduğu haliyle kendi ataları olan Troialı ve Thebaili kahramanlar ve yarı tanrılar çağı; sonra da bronz çağ, aynı dünyanın ezilmişlere, soyulmuşlara, hırpalanmışlara, süründürülmüşlere, alınıp satılmışlara göründüğü hali: bronz bir çağ olarak, dediğim gibi, katı, soğuk, zalim, duygusuz ve vicdansız, her şeyi ezen ve kana bulayan. Bugün &ldquo;hakikat&rdquo; olduğuna inanılan şeyin doğru olduğunu varsayarsak, yani <span class="t14">kültürün</span> <span class="t14">amac</span><span class="t14">ı</span> &ldquo;insan&rdquo; denen yırtıcı hayvandan evcil ve uygar bir hayvan, bir <span class="t14">ev</span> <span class="t14">hayvan</span><span class="t14">ı</span> yaratmak ise, o zaman sayelerinde asil soyların ve ideallerin rezil edilip yenilgiye uğratıldığı tüm o tepki ve hınç içgüdülerini de asıl <span class="t14">kültür</span> <span class="t14">araçlar</span><span class="t14">ı</span> olarak görmek gerekir kuşkusuz; ne var ki, bu içgüdülerin <span class="t14">ta</span><span class="t14">ş</span><span class="t14">ı</span><span class="t14">y</span><span class="t14">ı</span><span class="t14">c</span><span class="t14">ı</span><span class="t14">lar</span><span class="t14">ı</span><span class="t14">n</span><span class="t14">ı</span><span class="t14">n</span> aynı zamanda kültürü de temsil ettikleri anlamına gelmiyor bu. Bunun tam tersi olası daha ziyade - hayır! yalnızca olası değil, bugün bu <span class="t14">apaç</span><span class="t14">ı</span><span class="t14">k</span> <span class="t14">ortada</span>. Ezme ve intikam içgüdülerinin bu taşıyıcıları, Avrupalı ve Avrupalı olmayan tüm kölelerin, özellikle de Ari ırk öncesi halkların bu torunları - insanlığın <span class="t14">gerileyi</span><span class="t14">ş</span><span class="t14">ini</span> temsil ediyor onlar! Bu &ldquo;kültür araçları&rdquo; insanlığın bir ayıbı, &ldquo;kültür&rdquo;e karşı duyulan bir şüphe, &ldquo;kültür&rdquo;e karşı çıkan bir savdır daha çok! Tümüyle haklılar belki, bütün asil soyların temelindeki bu sarışın canavardan korkmakta ve tetikte durmakta: ama kim, aynı zamanda hayranlık da duyabilecekse eğer, yüz kere yeğlemez ki korkmayı <span class="t14">korkmamaya</span> ama buna karşın kusurluların, küçülmüşlerin, güdükleşmişlerin, zehirlenmişlerin o iğrenç görüntülerinden de kurtulamamaya? Bizim kara yazgımız değil mi bu da? Bizim &ldquo;insan&rdquo;a karşı tiksinmemize yol açan ne bugün? - insan bize <span class="t14">ac</span><span class="t14">ı</span> <span class="t14">veriyor</span> çünkü, buna şüphe yok. Korku <span class="t14">de</span><span class="t14">ğ</span><span class="t14">il</span>; insanda korkulacak hiçbir şeyin kalmamış olması daha çok; ön planda &ldquo;insan&rdquo; denen solucanların kaynıyor olması; iflah olmaz vasatlıktaki, yürek daraltıcı &ldquo;evcil insan&rdquo;ın, kendisini şimdiden varılacak hedef ve doruk noktası olarak, tarihin anlamı olarak, daha &ldquo;üstün insan&rdquo; olarak duyumsamayı öğrenmiş olması - pis kokuları bugün Avrupa&rsquo;yı sarmak üzere olan o kusurlular, hastalıklılar, bitkinler, içi geçmişler yığınından ayrıldığını hissettiği ölçüde, bu yüzden de en azından görece kusursuz olduğu, hiç değilse hala bir yaşam becerisine sahip olduğu, hiç değilse yaşamı evetlediği ölçüde kuşkusuz bir hakkının olması böyle duyumsamaya ...</p>

  <h2 class="h21"><a id="ncx98"></a><a id="a26"></a>12</h2>

  <p class="p11">-Bu noktada bir iç çekişi ve son bir umudu bastırmayacağım. Nedir benim en katlanamadığım şey? Başa çıkamadığım yegane şey, beni boğan ve mahveden şey? Pis hava! Pis hava! Bir kusurlunun yakınıma gelmesi; kusurlu bir ruhun bağırsaklarını koklamak zorunda kalmam!.. Sefalet, yoksunluk, kötü hava, müzmin hastalık, zahmet, yalnızlık gibi nelere göğüs germez ki insan bunun dışında? Aslına bakılırsa bunun dışındaki her şeyle başa çıkılabilir, değil mi ki bir yeraltı varoluşuna, savaşçı bir varoluşa doğmuşuz; herkesin ara sıra ışığa çıktığı olur, ara sıra herkes kendi altın zafer anını yaşar - ve işte o zaman nasıl doğmuşsak öyle dururuz, kırılmaz, gergin, yeni olana, daha zorlu olana, daha uzak olana hazır, tüm zorlukların yalnızca daha fazla germeye yaradığı bir yay gibi. - Ne ki zaman zaman - &ldquo;iyi&rdquo;nin ve &ldquo;kötü&rdquo;nün ötesinde kutsal bağışlayıcılar olduğunu varsayarsak - bir bakış bağışlayın bana, mükemmelleşmiş, tamamlanmış, mutlu, kudretli, utkulu ve hala korku salabilen bir şeye <span class="t14">tek</span> <span class="t14">bir</span> bakış! İnsanoğlunun varlığını haklı çıkaracak bir insana, onun tamamlayıcısı ve kurtarıcısı olacak, uğruna <span class="t14">insana</span> <span class="t14">olan</span> <span class="t14">inanc</span><span class="t14">ı</span><span class="t14">m</span><span class="t14">ı</span><span class="t14">za</span> tutunabileceğimiz bir talih eserine bir bakış!.. Çünkü durum şu: Avrupalı insanın küçülmesi ve eşitlenmesi <span class="t14">bizim</span> için en büyük tehlikeyi barındırıyor içinde, yoruyor çünkü bu manzara... Daha büyük olmak isteyen hiçbir şey görmüyoruz bugün; hep betere, daha betere gidildiğini seziyoruz, daha cılıza, daha iyi huyluya, daha akıllıcaya, daha rahata, daha vasata, daha kayıtsıza, daha Çinliye, daha Hıristiyan'a - insan, kuşkusuz, sürekli &ldquo;daha iyi&rdquo; oluyor... Avrupa&rsquo;nın kara yazgısı da burada işte - insana duyulan korku ile birlikte, ona olan sevgiyi, hürmeti, umudu, ve evet, ona olan istenci de yitirdik. İnsana bakmak yoruyor artık - bugün nihilizm <span class="t14">bu</span> değilse başka nedir ki?.. <span class="t14">İ</span><span class="t14">nsan</span> yorgunuyuz...</p>

  <h2 class="h21"><a id="ncx100"></a><a id="a27"></a>13</h2>

  <p class="p11">- Ama geriye dönelim şimdi: &ldquo;iyi&rdquo;nin <span class="t14">öteki</span> kaynağı sorunu, hınçlı insanın düşünüp bulduğu &ldquo;iyi&rdquo; sorunu bir sona erdirilmeyi bekliyor. - Kuzuların büyük yırtıcı kuşlara öfke duymaları şaşırtıcı değil: ancak bu, küçük kuzuları kapıyorlar diye yırtıcı kuşlara gücenmek için bir neden oluşturmuyor. Ve kuzular kendi aralarında, &ldquo;bu yırtıcı kuşlar kötü; kim onlara olabildiğince az benzerse, dahası onların aksiyse, yani kuzuysa, - onun da &lsquo;iyi' olması gerekmez mi?&rdquo; derlerse, böyle bir ideal kurgulanmasına diyecek bir şey yoktur, yırtıcı kuşlar buna biraz alaylı bakacak olsalar ve belki de kendi kendilerine &ldquo;<span class="t14">biz</span> hiç de öfkeli değiliz bu iyi kuzulara, seviyoruz onları hatta: hiçbir şey yumuşak bir kuzudan daha lezzetli değildir&rdquo; diyecek olsalar bile. - Güç'ten kendisini güç olarak açığa <span class="t14">vurmamas</span><span class="t14">ı</span><span class="t14">n</span><span class="t14">ı</span>, bir üstün gelme-isteği, alaşağı etme-isteği, efendi olma-isteği, düşmana, engele ve zafere bir susuzluk olmamasını beklemek, zayıflıktan kendisini güçlülük olarak açığa vurmasını beklemek kadar saçmadır. Bir miktar kuvvet, aynı miktarda bir itki, istenç, etkimedir - dahası, bu yapıp etme'den, isteme&rsquo;den, etkime&rsquo;den başka bir şey değildir ve ancak, her etkimenin bir etkiyeni, bir özneyi şart koştuğu anlayışında ve yanlış anlayışında olan dilin (ve onun içinde taşlaşıp kalmış temel akıl yanlışlarının) baştan çıkarıcılığı daha farklı bir şeymiş gibi gösterebilir onu. Nasıl ki halk, şimşeği çakmasından ayırır ve bu sonuncuyu şimşek denen bir öznenin <span class="t14">eylemi</span>, etkisi olarak görür, yaygın ahlak da gücü, gücün dışavurumundan ayırır - sanki güçlünün ardında gücü dışa vurup vurmama konusunda <span class="t14">özgür</span> <span class="t14">olan</span> kayıtsız bir alt katman varmış gibi. Yok ama böyle bir alt katman; eylemin, etkimenin, oluşmanın ardında bir &ldquo;varlık&rdquo; yok; &ldquo;eylemci&rdquo;, eyleme sonradan eklenmiş bir uydurmacadır yalnızca, - eylem her şeydir. Halk, şimşeğin çakmasından söz ederken eylemi ikiler aslında; bu bir eylem eylem&rsquo;dir: aynı olayı, bir keresinde neden, sonra bir de o nedenin sonucu olarak alır. Doğabilimcileri de, &ldquo;kuvvet devindiriyor, kuvvet neden oluyor&rdquo; ya da bunun gibi şeyler dediklerinde daha iyi bir şey yapmıyorlar, - tüm bilimimiz, bütün soğukkanlılığına ve duygudan arınmışlığına rağmen, dilin baştan çıkarıcı etkisi altında hala ve &ldquo;özneler&rdquo;den, şu sonradan gelme hilkat garibelerinden kurtulabilmiş değil (atom böyle bir hilkat garibesidir örneğin, Kant'ın &ldquo;kendinde şey&rsquo;&rsquo;i de öyle): gerilere çekilmiş, için için yanan öç ve nefret duygularının, bu inancı, zayıf olmanın <span class="t14">güçlünün</span> <span class="t14">elinde</span> <span class="t14">oldu</span><span class="t14">ğ</span><span class="t14">u</span>, kuzu olmanın yırtıcı kuşun elinde olduğu inancını kendileri yararına kullanmalarına ve başka hiçbir inanca, bu inanca olduğu denli şevkle sarılmamış olmalarına şaşmamalı: - yırtıcı kuşu yırtıcı kuşluğundan <span class="t14">sorumlu</span> <span class="t14">tutma</span> hakkını elde ediyorlar böylece çünkü... Baskı altındakiler, ezilmişler, zulme uğramışlar aczin öç peşinde koşan hilekârlığıyla şuna inandırırlarsa kendilerini: &ldquo;kötülerden farklı olalım biz, iyi olalım! Ve zulmetmeyen, kimseyi yaralamayan, saldırmayan, misillemeyen, öç almayı Tanrı'ya bırakan, bizler gibi gizlide yaşayan, tüm kötü şeylerden uzak duran ve yaşamdan fazla bir şey beklemeyen herkes iyidir; tıpkı biz sabırlı, alçakgönüllü, adil olanlar gibi.&rdquo; - bu aslında, soğukkanlı ve önyargısız dinlendiğinde, &ldquo;biz zayıflar, zayıfız işte; <span class="t14">yapmaya</span> <span class="t14">gücümüzün</span> <span class="t14">yetmedi</span><span class="t14">ğ</span><span class="t14">i</span> hiçbir şeyi yapmamakla iyi ediyoruz.&rdquo; demekten başka bir şey değildir - ama bu acı gerçek, büyük bir tehlike anında, &ldquo;çok fazla&rdquo; bir şey yapmamak için kendilerini ölüymüş gibi gösteren böceklerde bile bulunan bu en adi türden akıllılık, aczin kalpazanlığı ve kendini aldatmacası sayesinde her şeyden el etek çekmiş, sessiz, bekleyiş içindeki erdemin şatafatına büründü, sanki zayıfın zayıflığı - ki bu aslında onun özü, etkimesi, kaçınılmaz ve ondan ayrılamaz biricik ve tüm gerçekliğidir - iradeye bağlı bir işmiş, bir istenmişlik, seçilmişlik, bir <span class="t14">eylem</span>, bir <span class="t14">kazan</span><span class="t14">ı</span><span class="t14">mm</span><span class="t14">ı</span><span class="t14">ş</span> gibi. Bu tür insan, hayatta kalma ve kendini evetleme içgüdüsünden, bu her tür yalanı kutsayan içgüdüden hareketle, kayıtsız ve seçme özgürlüğüne sahip &ldquo;özne&rdquo;ye inanma <span class="t14">gereksinimi</span> duyar. Özne (ya da daha yaygın bir deyişle, <span class="t14">ruh</span>) belki de, her tür ölümlü, zayıf, ezilmiş insan kalabalığına o incelmiş kendini aldatma olanağını, zayıflığın kendisini özgürlük, böyle ya da şöyleliğini de <span class="t14">yararl</span><span class="t14">ı</span><span class="t14">k</span> olarak yorumlama olanağını sağlamış olduğu için şimdiye kadar yeryüzünde bir inancı belirleyen en sarsılmaz ifade olagelmiştir.</p>

  <h2 class="h21"><a id="ncx102"></a><a id="a28"></a>14</h2>

  <p class="p11">- Aşağıya bir göz atıp da yeryüzünde <span class="t14">ideallerin</span> <span class="t14">nas</span><span class="t14">ı</span><span class="t14">l</span> <span class="t14">üretildi</span><span class="t14">ğ</span><span class="t14">inin</span> sırrını görmek isteyen var mı? Kimin cesareti var buna?.. Haydi öyleyse! O karanlık atölyeler buradan görülebilir. Bir dakika bekleyin Bay Meraklı ve Gözü kara: gözünüz bu parıltılı ve sahte ışığa alışmalı önce... Tamam! Yeter! Konuşun şimdi! Neler dönüyor aşağıda? Sizin merakınız en tehlikelisidir merakların, haydi söyleyin ne gördüğünüzü - dinleyen <span class="t14">benim</span> şimdi. -</p>

  <p class="p11">- &ldquo;Hiçbir şey görmüyorum ama bir sürü şey duyuyorum. Köşe bucak her yerden temkinli, hınzırca ve usuldan bir laflama, fısıldaşma geliyor. Yalan söylüyorlar gibi geliyor bana; şekerimsi bir yumuşaklık yapışmış her bir sese. Zayıflık, <span class="t14">yararl</span><span class="t14">ı</span><span class="t14">k</span> yalanına çevrilmeliymiş; hiç şüphe yok - durum aynı sizin söylemiş olduğunuz gibi.&rdquo; -</p>

  <p class="p11">- Devam!</p>

  <p class="p11">- &ldquo;Misillemede bulunmayan acz, &ldquo;iyilik&rdquo;e; ödlek aşağılık, &ldquo;alçakgönüllülük&rdquo;e; nefret duydukları karşısında boyun eğme, &ldquo;itaat&rdquo;e (bu boyun eğişi buyurduğunu söyledikleri birine karşı bir itaat bu, - Tanrı diyorlar ona) çevrilmeliymiş. Zayıfın zararsızlığı, hatta onda bol bulunan korkaklık bile, onun ezilip büzülürlüğü, o kaçınılmaz beklemede olma hali iyi bir ün kazanıyor ve &ldquo;sabır&rdquo; diye geçiyor burada ve erdemin ta kendisi sayılıyor; &ldquo;öç alamamak&rdquo;a &ldquo;öç almak istememek&rdquo;, hatta belki de &ldquo;bağışlamak&rdquo; deniyor. (&ldquo;Çünkü <span class="t14">onlar</span> ne yaptıklarım bilmiyorlar - yalnızca biz biliyoruz <span class="t14">onlar</span><span class="t14">ı</span><span class="t14">n</span> ne yaptığını!&rdquo;) &ldquo;Düşmanını sevmek&rdquo;ten de söz ediyorlar - ve ter döküyorlar bu arada.&rdquo;</p>

  <p class="p11">- Devam!</p>

  <p class="p11">- &lsquo;Tüm bu fiskosçular, köşe bucağa yuvalanmış bu kalpazanlar perişan haldeler, buna şüphe yok, bakmayın öyle birbirlerine sokulup oturduklarına - ama bana, bu perişanlıklarının Tanrı&rsquo;nın bir seçimi ve nişanı olduğunu söylüyorlar; hırpalanan köpekler en çok sevilen köpeklermiş; bu perişanlık belki de bir hazırlık, bir sınama, bir talimmiş; belki daha da fazlasıymış - ileride denkleştirilecek ve muazzam bir faizle altın olarak, hayır! mutluluk olarak geri ödenecek bir şeymiş. &ldquo;En büyük mutluluk&rdquo; diyorlar buna.&rdquo;</p>

  <p class="p11">- Devam!</p>

  <p class="p11">- &lsquo;Tükürüklerini yalamak zorunda kaldıkları (korkudan <span class="t14">de</span><span class="t14">ğ</span><span class="t14">il</span>, kesinlikle korkudan değil! yalnızca Tanrı her tür iktidara hürmet edilmesini buyurduğu için) kudretlilerden, bu yeryüzü efendilerinden daha iyi olmaları bir yana, onlardan &ldquo;daha iyi durumda&rdquo; olmuş olduklarını ya da şu anda değilse bile en azından gelecekte onlardan daha iyi bir durumda olacaklarını ima ediyorlar şimdi de. Ama yeter! Yeter! Daha fazla dayanamayacağım. Pis hava! Pis hava! <span class="t14">İ</span><span class="t14">deallerin</span> <span class="t14">üretildi</span><span class="t14">ğ</span><span class="t14">i</span> bu atölyeler - leş gibi yalan kokuyor bana kalırsa.&rdquo;</p>

  <p class="p11">- Hayır! Bir dakika daha! Her karayı aka, süte, masumiyete dönüştüren bu büyücülerin başyapıtından söz etmediniz henüz: - inceliklerinin doruk noktasının ne olduğunu fark etmediniz mi; onların en cesur, en ustaca, en zekice, en bol yalanlı usta dalaverelerini? Dikkatinizi verin! Bu öç ve kin dolu bodrum hayvanları - ne yapıyorlar o öç ve kin yüzünden? Bu sözcükleri ağızlarına aldıklarını duydunuz mu hiç? Bir sürü hınçlı insanın arasında olduğunuz aklınıza gelir miydi yalnızca sözlerine inansaydınız onların?..</p>

  <p class="p11">- &ldquo;Anlıyorum, tekrardan açayım kulaklarımı (pöf! pöf! pöf! ve <span class="t14">kapayay</span><span class="t14">ı</span><span class="t14">m</span> burnumu). Ancak şimdi duyuyorum şu ana dek sıkça söylemiş oldukları şeyi: &ldquo;Biz iyi&rsquo;ler -<span class="t14">biz</span> <span class="t14">adil</span> <span class="t14">olanlar</span><span class="t14">ı</span><span class="t14">z</span>&ldquo; - talep ettiklerine öç değil &ldquo;<span class="t14">adaletin</span> zaferi&rdquo; diyorlar; nefret ettikleri düşmanları değil, hayır! &ldquo;<span class="t14">haks</span><span class="t14">ı</span><span class="t14">zl</span><span class="t14">ı</span><span class="t14">k</span>&rdquo;tan, &ldquo;tanrısızlık&rdquo;tan nefret ediyorlar; inandıkları ve umdukları öç almak değil, o tatlı öcün sarhoşluğu değil de (&ldquo;baldan daha tatlı&rdquo; demişti Homeros öç için) Tanrı'nın, <span class="t14">adil</span> Tanrı&rsquo;nın tanrısızlar karşısındaki zaferi; yeryüzü üzerinde sevdikleri ise onların öç kardeşleri değil, kendi deyişleriyle, onların &ldquo;sevgi kardeşleri&rdquo;, yeryüzünün tüm iyi ve adil olanları.&rdquo;</p>

  <p class="p11">- Yaşamın tüm acıları karşısındaki avuntularına ne ad veriyorlar peki - şimdiden gördükleri o gelecekteki en büyük mutluluk düşlerini nasıl adlandırıyorlar?</p>

  <p class="p11">- &ldquo;Nasıl? Doğru mu duyuyorum? &ldquo;Kıyamet günü&rdquo; diyorlar buna, kendi ülkelerinin, &ldquo;Tanrı&rsquo;nın devleti&rdquo;nin gelip çatması diyorlar - o <span class="t14">zamana</span> kadar ise &ldquo;inanç içinde&rdquo;, &ldquo;sevgi içinde&rdquo;, &ldquo;umut içinde&rdquo; yaşayacaklarmış.&rdquo;</p>

  <p class="p11">- Yeter! Yeter!</p>

  <h2 class="h21"><a id="ncx116"></a><a id="a29"></a>15</h2>

  <p class="p11">Neye inanç? Neye sevgi? Ne için umut? - Bu zayıflar - günün birinde <span class="t14">onlar</span> da kuvvetli olmak istiyorlar çünkü, buna şüphe yok, günün birinde onların &ldquo;devleti&rdquo; de gelip çatmalı - &ldquo;Tanrı'nın devleti&rdquo; diyorlar buna basitçe, yukarıda belirtildiği gibi: her şeyde pek bir alçakgönüllüler ya! Ama <span class="t14">bunu</span> görebilmek için bile uzun yaşamak gerekiyor, ölümden sonra da yaşamak, - hatta sonsuz bir yaşama gereksinim duyuluyor ki, o &ldquo;inanç içinde, sevgi içinde, umut içinde&rdquo; geçen yeryüzü yaşamının acısı sonsuza dek çıkarılabilsin &ldquo;Tanrı&rsquo;nın devleti&rdquo;nde. Neyin acısı çıkıyor? Neyle çıkıyor? .. Dante, cehenneminin kapısının üstüne, tüyler ürpertici bir açıksözlülükle &ldquo;beni de sonsuz sevgi yarattı&rdquo; yazısını koyduğunda vahim bir yanlış yaptı bana kalırsa; - Hıristiyan cennetinin ve onun &ldquo;sonsuz mutluluğu&rdquo;nun kapısı üzerinde şu yazının durması daha yerinde olurdu kuşkusuz: &ldquo;beni de sonsuz <span class="t14">nefret</span> yarattı&rdquo; - bir yalana açılan kapının üzerinde bir hakikatin durabileceğini varsayarsak elbet. <span class="t14">Nedir</span> çünkü o cennetin mutluluğu?.. Belki tahmin edebiliriz bunu artık; ama bu konularda küçümsenmeyecek bir yetkenin ağzından, Thomas Aquinas&rsquo;tan, o usta öğretmen ve azizden açık seçik duymak daha iyi. &ldquo;Beati in regno coelesti&rdquo; (Kutlu kişiler göksel krallıkta) diyor bir kuzu yumuşaklığıyla, &ldquo;videbunt poenas damnatorum, <span class="t14">ut</span> <span class="t14">beatitudo</span> <span class="t14">illis</span> <span class="t14">magis</span> <span class="t14">complaceat</span>&ldquo; (suçluların çektikleri cezaları görecekler, böylece mutlulukları daha çok tatmin edecek onları). Daha güçlü bir ses tonundan mı duymak istersiniz yoksa, Hıristiyanlarına, halka açık tiyatro oyunlarındaki dehşet veren hazlardan uzak durmalarını salık veren utkulu bir kilise babasından örneğin - neden ama? &ldquo;iman bize çok daha fazlasını sunuyor çünkü, - diyor, <span class="t14">De</span> <span class="t14">Spectaculis</span> (Gösteriler üzerine), c. 29 ss. - <span class="t14">çok</span> <span class="t14">daha</span> <span class="t14">kuvvetli</span> <span class="t14">bir</span> <span class="t14">ş</span><span class="t14">ey</span>; kurtuluş sayesinde bambaşka sevinçler duruyor önümüzde; atletler yerine şehitlerimiz var bizim; kan mı istiyoruz, o zaman da İsa'nın kanı var bizim için... Ama neler beklemiyor ki bizi onun geri dönüş gününde, onun zaferinin gününde!&rdquo; - ve sonra devam ediyor kendinden geçmiş bu hayalci: &ldquo;At enim supersunt aha spectacula, ille ultimus et perpetuus judicii dies, ille nationibus insperatus, ille derisus, cum tanta saeculi vetustas et tot ejus nativitates uno igne haurientur. Quae tunc spectaculi latitudo! <span class="t14">Quid</span> <span class="t14">admirer</span>! <span class="t14">Quid</span> <span class="t14">rideam</span>! <span class="t14">Ubi</span> <span class="t14">gaudeam</span>! <span class="t14">Ubi</span> <span class="t14">exultem</span>, spectans tot et tantos reg es, qui in coelum recepti nuntiabantur, cum ipso Jove et ipsis suis testibus in imis tenebris congemescentes! Item praesides.&rdquo; (Ama başka gösteriler de var; o nihai ve ebedi karar günü, ulusların beklemediği, alay ettiği, bütün o yaşlı dünyanın ve ürettiği bütün şeylerin bir ateşte yanıp tükeneceği o gün. Ne ferah bir manzara olacak o zaman! <span class="t14">Neye hayret edeyim! Neye güleyim! Neye sevineyim!</span> <span class="t14">Ne</span> <span class="t14">heyecan</span> <span class="t14">uyand</span><span class="t14">ı</span><span class="t14">rs</span><span class="t14">ı</span><span class="t14">n</span> <span class="t14">bende</span>, şimdi Juppiter ve onun tanrılığının tanıklarıyla birlikte en derin karanlıklarda inleyenleri, cennete kabul edildiği müjdelenen bütün o büyük <span class="t14">krallar</span><span class="t14">ı</span> gördüğümde! Aynı şekilde yöneticileri [bölge valileri].) &ldquo;persecutores dominici nominis saevioribus quam ipsi flammis saevierunt insultantibus contra Christianos liquescentes! Quos prae-terea sapientes illos philosophos coram discipulis suis una conflagrantibus erubescentes, quibus nihil ad deum pertinere suadebant, quibus animas aut nullas aut non in pristina corpora redituras affirmabant! Etiam poetas non ad Rhadamanti nec ad Minois, sed ad inopinati Christi tribunal palpitan- tes! Tunc magis tragoedi audiendi, magis scilicet vocales&rdquo; (ve İsa'nın adına kara çalanları Hıristiyanlara yönelttikleri bu kızgın suçlamalardan daha kızgın alevlerde erirken gördüğümde! Dahası öğrencilerini tanrının hiçbir şeyle ilgisi olmadığına inandıran, ruhları olmadığını ya da çıktıkları bedene geri dönmeyeceklerini onlara kabul ettiren şu bilge filozofların öğrencileri önünde utançtan kıpkırmızı kesilerek yanıp kül olduklarını gördüğümde! Ve artık Minos'un, Rhadamantus'un değil de hiç beklemedikleri İsa'nın mahkemesi önünde titreyen şairleri! O zaman daha iyi duyulacak tragedyacıların sesleri, şüphesiz daha tiz çığlıklar atacaklar çünkü kendi yıkımlarında; [yüksek sesle ve daha da kötücül çığlıklarla olursa daha iyi]) &ldquo;in sua propria calamitate; tunc historiens cognoscendi, solutiores multo per ignem; tunc spectandus auriga in flammea rota totus rubens, tunc xystici contemplandi non in gymnasiis, sed in igne jaculati, nisi quod ne tunc quidem illos velim vivos, ut qui malim ad eos potius conspectum <span class="t14">insatiabilem</span> conferre, qui in dominum desaevierunt. &lsquo;Hic est ille,&rsquo; dicam, &lsquo;fahri aut quaestuariae filius' &ldquo; (Ateş içindeyken her zamankinden daha rahat olacakları için daha kolay tanınacak oyuncular; alevler içinde kıpkırmızı kesilmiş arabasında daha iyi görünecek arabacı; gymasium'da değil de ateşler içinde cirit atan atletler seyredilecek. İşte o zamana dek canlı görmek istemem bunları; İsa'ya kızıp köpürenlere <span class="t14">doymak</span> <span class="t14">bilmez</span> bakışlarımla bakmayı yeğlerim daha çok. &lsquo;işte bu o&rsquo; derim, &lsquo;bir marangozun ya da bir fahişenin oğlu' &ldquo; [takip eden bölümün, özellikle de Talmud&rsquo;da yer alan, İsa&rsquo;nın annesinin bu betimleniminin gösterdiği gibi, Tertullianus buradan itibaren Yahudileri kastediyor]) &ldquo; &lsquo;sabba- ti destructor, Samarites et daemonium habens. Hic est, quem a Juda redemistis, hic est ille arundine et colaphis diverberatus, sputamentis dedecoratus, felle et aceto potatus. Hic est, quem elam discentes subripuerunt, ut resurrexisse dicatur vel hortulanus detraxit, ne lactucae suae frequentia commeantium laederentur.&rsquo; Ut taba spectes, <span class="t14">ut</span> <span class="t14">talibus</span> <span class="t14">exultes</span>, quis tibi praetor aut consul aut quaestor aut sacerdos de sua liberalitate praestabit? Et tamen haec jam habemus quodammodo <span class="t14">per</span> <span class="t14">fidem</span> spiritu imaginante repraesentata. Ceterum qualia illa sunt, quae nec oculus vidit nec auris audivit nec in cor hominis ascenderunt.&rdquo; (&lsquo;Şabbat'ı bozan, bir Samarites ve içine iblis girmiş biri. Odur Juda&rsquo;dan satın aldığınız; odur kamışla, sillelerle dövülen; tükürüklerle kirletilen; safra ve sirke içirilen. Odur havarilerinin gizlice kaçırıp götürdüğü ve böylece tekrar dirileceği söylenen ya da marulları gelip geçen kalabalıktan zarar görmesin diye bahçıvanın çekip götürdüğü.&rsquo; Seyrettiğiniz, <span class="t14">heyecan</span> <span class="t14">duydu</span><span class="t14">ğ</span><span class="t14">unuz</span> bu gibi şeyleri hangi praetor, hangi consul, hangi quaestor ya da rahip cömertçe bahşedebilir size? Ama biz <span class="t14">inanc</span><span class="t14">ı</span><span class="t14">m</span><span class="t14">ı</span><span class="t14">zla</span>, tasarımlayan ruhumuzda canlandırarak bir ölçüde sahip oluruz bunlara. Dahası gözün görmediği, kulağın duymadığı ve insan yüreğinde filizlenmeyen bu şeyler ne tür şeylerdir?) (I. Korintoslulara Mektup 2, 9) &ldquo;Credo circo et utraque cavea&rdquo; (inanıyorum ki bunlar sirkten, her iki izleyici sırasından) (birinci ve dördüncü balkon, ya da başkalarına göre, komik ve trajik sahne) &ldquo;et omni stadio gratiora.&rdquo; (ve her türlü yarış oyunundan daha memnun edicidir) - <span class="t14">Per</span> <span class="t14">fidem</span> (inançla): böyle yazılı.</p>

  <h2 class="h21"><a id="ncx118"></a><a id="a30"></a>16</h2>

  <p class="p11">Bitirelim artık. <span class="t14">Birbirlerinin</span> <span class="t14">kar</span><span class="t14">ş</span><span class="t14">ı</span><span class="t14">t</span><span class="t14">ı</span> olan &ldquo;iyi ve fena&rdquo; &ldquo;iyi ve kötü&rdquo; değerleri arasında yeryüzü üzerinde binlerce yıllık korkunç bir savaşım yaşandı; ve her ne kadar ikinci değerin uzun zamandır üstünlüğü elinde bulundurduğu kesinse de, savaşımın sürdüğü ve henüz sonuçlanmadığı yerler bugün de yok değil. Hatta denebilir ki, geçen zaman içinde sürekli daha yükseğe taşınmış ve böylelikle sürekli daha derinleşmiş, daha tinselleşmiştir bu savaşım: öyle ki, &ldquo;<span class="t14">daha</span> <span class="t14">yüksek</span> <span class="t14">bir</span> <span class="t14">yarad</span><span class="t14">ı</span><span class="t14">l</span><span class="t14">ı</span><span class="t14">ş</span><span class="t14">ı</span><span class="t14">n</span>&rdquo;, daha tinsel bir yaradılışın bugün belki de bu anlamda bir ikiliği yaşaması ve o karşıtlıklar için hala gerçekten bir savaşım alanı olmasından daha belirleyici bir göstergesi yoktur. Bu savaşımın, okunabilirliğini tüm insanlık tarihi boyunca koruyabilmiş bir yazıyla yazılmış olan simgesinin ismi &ldquo;Roma Yahudiye&rsquo;ye karşı, Yahudiye Roma'ya karşı&rdquo;dır: - <span class="t14">bu</span> savaşımdan, <span class="t14">bu</span> soruştan, <span class="t14">bu</span> amansız çelişkiden daha büyük bir olay olmamıştır şimdiye dek. Roma Yahudi&rsquo;de, doğaya aykırılığın ta kendisini, adeta kendi zıddı olan bir canavarı duyumsuyordu; Roma'da Yahudi &ldquo;insan soyuna karşı nefret beslemek suçundan <span class="t14">hüküm</span> <span class="t14">giymi</span><span class="t14">ş</span>&ldquo; olarak görülürdü: haklı olarak, insan soyunun selametini ve geleceğini, aristokrat ve Romalı değerlerin kayıtsız şartsız egemenliğine bağlı kılmakta haklı olunduğu ölçüde. Yahudiler Roma&rsquo;ya karşı ne hissetmişti peki? Var olan binlerce göstergeden tahmin edilebilir bu; ama Yuhanna İncil&rsquo;ini, sorumlusu öç duygusu olan ve yazılı galeyanların en azgını olan o galeyanı bir kez daha akla getirmek yeter. (Hıristiyan içgüdüsünün, tam da bu nefret kitabına sevgi havarisinin, o coşkulu âşık İncil&rsquo;e uygun gördüğü havarinin ismini koymaktaki derin tutarlılığını da küçümsemeyelim bu arada - : bunu yapabilmek için ne kadar yazınsal kalpazanlık gerekmiş olursa olsun, bir parça hakikat saklıdır burada yine de.) Romalılar kuvvetli ve asil olanlardı, öyle ki daha kuvvetlisi ve asili gelmedi yeryüzüne şimdiye dek, hatta düşlenmedi bile; onların her kalıntısı, her yazıtı, orada <span class="t14">ne</span> yazdığını duyumsayabilmek şartıyla, nefes keser. Yahudiler ise tersine, <span class="t14">par</span> <span class="t14">excellence</span> (olağanüstü) hıncın ruhbaniyetçi halkıydı ve kendine özgü, benzersiz bir ahlaksal dehaya sahipti: neyin birinci, neyin beşinci sınıf olduğunun ayrımına varmak için Yahudileri, onlarınkine benzer yeteneklere sahip halklarla, örneğin Çinlilerle ya da Almanlarla karşılaştırın yeter. Bunlardan hangisi şimdilik yenmiş durumda peki, Roma mı, Yahudiye mi? Ama şüphe edecek ne var: bugün, hem de Roma'da, en yüce değerlerin timsaliymişçesine kimin önünde eğilindiğini düşünsenize - üstelik yalnızca Roma&rsquo;da da değil, neredeyse dünyanın yarısında, insanın evcilleşmiş olduğu ya da evcilleşmek istediği her yerde, - <span class="t14">üç</span> <span class="t14">Yahudi</span> <span class="t14">adam</span> ve <span class="t14">bir</span> <span class="t14">Yahudi</span> <span class="t14">kad</span><span class="t14">ı</span><span class="t14">n</span><span class="t14">ı</span><span class="t14">n</span> <span class="t14">önünde</span> (Nasıralı İsa'nın, balıkçı Petrus'un, halı dokuyucusu Paulus'un ve ismi başta anılan İsa'nın Meryem denilen anasının önünde). Bu çok garip: Roma, hiç şüphe yok ki, alt edilmiş durumda. Gelgelelim Rönesans'ta, klasik ideal ve her şeyin asil bir değerlendirme biçimi, ürpertici ve görkemli bir yeniden uyanış yaşadı: Roma'nın kendisi bile, üzerine kurulmuş, Yahudileştirilmiş, adına &ldquo;Kilise&rdquo; denen bir evrensel Hıristiyanlık sinagogu görünümündeki yeni Roma'nın ağırlığı altında, uyandırılmış bir ölü gibi kıpırdandı: ama hemen yeniden üstünlüğü ele geçirdi Yahudiye; o iyiden iyiye ayaktakımıvari, adına Reformasyon denen hınç (Alman ve İngiliz hıncı) hareketi ve bu hareketin zorunlu sonucu olan, Kilise'nin yeniden kuruluşu, - ve klasik Roma'nın o eski mezar sessizliğinin de yeniden kuruluşu sayesinde. Yahudiye klasik ideal karşısında, Fransız Devrimi'yle bir kez daha, o zamankinden daha da can alıcı ve derin bir anlamda zafere ulaştı: Avrupa'daki son siyasal aristokrasi, on yedinci ve on sekizinci yüzyılının <span class="t14">Frans</span><span class="t14">ı</span><span class="t14">z</span> siyasal aristok-rasisi, halkın hınç içgüdüleri altında çöktü, - daha büyük bir tezahürat, daha gürültülü bir coşku işitilmedi yeryüzünde! Gerçi bunun ortasında en muazzam, en beklenmedik olan gerçekleşti: antik idealin kendi, <span class="t14">ete</span> <span class="t14">kemi</span><span class="t14">ğ</span><span class="t14">e</span> <span class="t14">bürünmü</span><span class="t14">ş</span> <span class="t14">olarak</span> ve duyulmamış bir görkemle insanlığın gözleri ve vicdanı önüne çıktı, - hıncın o yalan sloganına, <span class="t14">ço</span><span class="t14">ğ</span><span class="t14">unlu</span><span class="t14">ğ</span><span class="t14">un</span> <span class="t14">ayr</span><span class="t14">ı</span><span class="t14">cal</span><span class="t14">ığı</span> sloganına karşı; insanın alçalma, alçaltma, denkleştirme, betere ve insanlığın alaca karanlığına yönelme istencine karşı o korkunç ve büyüleyici karşı slogan, <span class="t14">az</span><span class="t14">ı</span><span class="t14">nl</span><span class="t14">ığı</span><span class="t14">n</span> <span class="t14">ayr</span><span class="t14">ı</span><span class="t14">cal</span><span class="t14">ığı</span> sloganı bir kez daha, her zamankinden daha güçlü, daha yalın, daha delici bir biçimde duyurdu sesini! <span class="t14">Öteki</span> yolu gösteren son bir işaret gibi belirdi Napolyon, tüm zamanların o en biricik ve en geç doğmuş insanı ve onunla da, ete kemiğe bürünmüş <span class="t14">kendi</span> <span class="t14">ba</span><span class="t14">ş</span><span class="t14">ı</span><span class="t14">na</span> <span class="t14">asil</span> <span class="t14">ideal</span> sorunu - bu <span class="t14">nas</span><span class="t14">ı</span><span class="t14">l</span> bir sorundur iyi düşünün: Napolyon, bu <span class="t14">canavar</span> ve <span class="t14">üstinsan</span> bileşimi...</p>

  <h2 class="h21"><a id="ncx120"></a><a id="a31"></a>17</h2>

  <p class="p11">- Bununla son mu bulmuştu? İdeal karşıtlıklarının o <span class="t14">en</span> büyüğü sonsuza dek ad acta (rafa) mı kaldırılmıştı böylece? Yoksa ertelenmiş miydi, uzunca bir süre için ertelenmiş miydi sadece?.. O eski yangının, çok daha korkunç ve çok daha uzun süre körüklenmiş bir alevlenişi söz konusu olmamalı mı herhangi bir tarihte? Dahası: tüm gücümüzle tam da bunu dilememeli miyiz? hatta istememeli miyiz? hatta desteklememeli miyiz?.. Kim benim okurlarım gibi, bu noktada düşünmeye ve devamını düşünmeye başlar, kolay kolay sonunu getiremez bunun, - bu da benim sözü kesmem için iyi bir sebep, yeter ki ne <span class="t14">istedi</span><span class="t14">ğ</span><span class="t14">im</span>, son kitabımın gövdesine kazınmış o tehlikeli sloganla, &ldquo;<span class="t14">İ</span><span class="t14">yinin</span> <span class="t14">ve</span> <span class="t14">Kötünün</span> <span class="t14">Ötesinde</span>&ldquo; ile ne istediğim iyice anlaşılmış olsun artık... &ldquo;İyinin ve Fenanın Ötesinde&rdquo; demek değil bu en azından. - -</p>

  <p class="p11"><span class="t14">&nbsp;</span></p>

  <p class="p11"><span class="t14">Not</span>: Bu incelemenin bana verdiği fırsattan yararlanarak, şimdiye kadar yalnızca bilginlerle arada bir yaptığım konuşmalarda değinmiş olduğum bir dileği açıkça ve resmen dile getiriyorum: dileğim, herhangi bir felsefe fakültesinin, bir dizi bilimsel yarışma yoluyla <span class="t14">ahlak</span> <span class="t14">tarihi</span> alanındaki çalışmaları destekleme hayrını işlemesi: - belki de bu kitap, o yöne doğru güçlü bir itki oluşturur. Böyle bir olasılık durumunda aşağıdaki soruyu öneririm: bu soru, meslekten felsefeci olanları olduğu kadar, filologları ve tarihçileri de ilgilendiriyor.</p>

  <p class="p11">&ldquo;<span class="t14">Dilbilim, özellikle de etimolojik ara</span><span class="t14">ş</span><span class="t14">t</span><span class="t14">ı</span><span class="t14">rma, ahlaksal kavramlar</span><span class="t14">ı</span><span class="t14">n evrim tarihine ili</span><span class="t14">ş</span><span class="t14">kin ne gibi ipuçlar</span><span class="t14">ı</span> <span class="t14">vermektedir?</span>&rdquo;</p>

  <p class="p11">- Öte yandan, bu sorunlar (şimdiye kadarki değerlendirme biçimlerinin değerine ilişkin sorunlar) için, fizyologların ve tıp adamlarının katkılarının sağlanması da gerekiyor elbette: felsefe, fizyoloji ve tıp arasındaki başlangıçta soğuk ve karşılıklı güvenden yoksun ilişkiyi, en dostça ve verimli alışverişe dönüştürmeyi başarmalarından sonra, bu konuda da sözü ve aracı olmayı uzman felsefecilere bırakmak yerinde olur. Tarihin ya da etnolojik araştırmaların ortaya çıkardığı tüm iyilik levhaları, tüm &ldquo;...malısın&rdquo;lar psikolojik açıdan yorumlanmalarından çok, ilkin <span class="t14">fizyolojik</span> açıdan aydınlatılmaya ve yorumlanmaya muhtaçtır gerçekten de; keza tümü de tıp bilimi tarafından bir eleştiri beklemektedir. Bu ya da şu iyilik levhasının ve &ldquo;ahlak&rdquo;ın <span class="t14">de</span><span class="t14">ğ</span><span class="t14">eri</span> nedir?&rdquo; sorusunun olabildiğince farklı bakış açıları göz önüne alınarak sorulması gerekir; sözgelimi &ldquo;<span class="t14">ne</span> <span class="t14">için</span> değerli&rdquo; bölümü ne denli titizce ayrıştırılsa azdır. Bir ırkın süregelebilirliği açısından (ya da belirli bir iklime uyum sağlama gücünün artması, ya da en çok sayıda insanın hayatta kalması açısından) belirgin bir değeri olan şey, daha kuvvetli bir cinsin oluşması söz konusu olduğunda hiç de aynı değeri taşımaz örneğin. &lsquo;Çoğunluğun yararı' ve &lsquo;azınlığın yararı' birbirlerine zıt bakış açılarıdır: ilkini, &lsquo;<span class="t14">kendi</span> <span class="t14">ba</span><span class="t14">ş</span><span class="t14">ı</span><span class="t14">na</span> daha-üstün-değerli' görmeyi İngiliz biyologların saflığına bırakalım... <span class="t14">Bütün</span> bilimler, filozofun gelecekteki ödevi için gerekli önçalışmaları yapmak durumunda bundan böyle: bu ödevse, filozofun <span class="t14">de</span><span class="t14">ğ</span><span class="t14">er</span> <span class="t14">sorunsal</span><span class="t14">ı</span><span class="t14">n</span><span class="t14">ı</span> çözmesi <span class="t14">ve</span> <span class="t14">de</span><span class="t14">ğ</span><span class="t14">erler</span> <span class="t14">hiyerar</span><span class="t14">ş</span><span class="t14">isini</span> belirlemesi olarak anlaşılmaktadır.</p>
</body>
</html>
