<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Putlarin Alacakaranligi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="h1baslik" id="calibre_toc_2">Özdeyişler ve Oklar</h1>
				<p class="ortayazi">1</p>
				<p class="normal">Aylaklık her psikolojinin başıdır. Nasıl? yoksa psikoloji bir — günah mıydı?'<sup class="calibre3"><a href="Putlarin%20Alacakaranligi_split_015.html#footnote-100-3" id="footnote-100-3-backlink" name="footnote-100-3-backlink">[3]</a></sup></p>
				<p class="ortayazi">2</p>
				<p class="normal">İçimizdeki en cesur bile nadiren cesaret eder, asıl bildiğine...</p>
				<p class="ortayazi">3</p>
				<p class="normal">Yalnız yaşamak için bir hayvan ya da bir tanrı olunmalı — diyor Aristoteles. Üçüncü durum eksik: ikisi birden olunmalı — filozof...</p>
				<p class="ortayazi">4</p>
				<p class="normal">"Basittir her hakikat" — Bir yalan değil mi bu iki kat?<sup class="calibre3"><a href="Putlarin%20Alacakaranligi_split_015.html#footnote-100-4" id="footnote-100-4-backlink" name="footnote-100-4-backlink">[4]</a></sup> — </p>
				<p class="ortayazi">5</p>
				<p class="normal">Birçok şeyi asla ve asla bilmek istemiyorum. — Bilgelik bilgiye de sınırlar çizer.</p>
				<p class="ortayazi">6</p>
				<p class="normal">Kişi kendi yabanıl doğası içinde dinler kafasını en iyi, kendi doğadışılığından, tinselliğinden...</p>
				<p class="ortayazi">7</p>
				<p class="normal">Nasıl? insan yalnızca tanrının bir hatası mı? Yoksa tanrı yalnızca bir hatası mı insanın? —</p>
				<p class="ortayazi">8</p>
				<p class="normal">Yaşamın Savaş Okulu'ndan. — Beni öldürmeyen, beni güçlü kılar.</p>
				<p class="ortayazi">9</p>
				<p class="normal">Kendine yardım et: Sonra da herkes yardım eder sana. Komşunu sevme ilkesi.</p>
				<p class="ortayazi">10</p>
				<p class="normal">Kişi eylemlerinin karşısında korkaklığa kapılmamalı! Onları sonradan ortada bırakmamalı! — Vicdan azabı, yakışıksızdır!</p>
				<p class="ortayazi">11</p>
				<p class="normal">Bir Eşek Trajik Olabilir mi? — Ne taşıyabildiği, ne de sırtından atabildiği bir yük altında telef olduğu için?... Filozofların durumu.</p>
				<p class="ortayazi">12</p>
				<p class="normal">Kişi yaşama ilişkin kendi neden?ine sahipse, hemen hemen her nasıl?la uyum gösterebilir. — İnsan mutlu olmaya çalışmaz; yalnızca bir İngiliz yapar bunu.</p>
				<p class="ortayazi">13</p>
				<p class="normal">Erkek kadını yarattı — peki nereden? Bir kaburga kemiğinden tanrısının; — "ideal"inin...</p>
				<p class="ortayazi">14</p>
				<p class="normal">Ne? arıyor musun? on katına, yüz katına mı çıkmak istiyorsun? yandaşlar mı arıyorsun? — Sıfırları ara! —</p>
				<p class="ortayazi">15</p>
				<p class="normal">Ölümlerinden Sonraki insanlar — örneğin ben — daha kötü anlaşılacaklardır, çağdaşlarından, ama daha iyi işitileceklerdir. Daha katısı: hiç anlaşılmayacağız — işte buradan kaynaklanıyor otoritemiz.</p>
				<p class="ortayazi">16</p>
				<p class="normal">Kadınların Arasında. — "Hakikat? Ah, tanımıyorsunuz siz hakikati! Bir suikast değil midir o, tüm utanmalarımıza?" —</p>
				<p class="ortayazi">17</p>
				<p class="normal">Benim sevdiğim türden bir sanatçı bu, mütevazıdır gereksinimlerinde: aslında iki şey istiyor, ekmeğini ve sanatını — panem et Circen...<sup class="calibre3"><a href="Putlarin%20Alacakaranligi_split_015.html#footnote-100-5" id="footnote-100-5-backlink" name="footnote-100-5-backlink">[5]</a></sup></p>
				<p class="ortayazi">18</p>
				<p class="normal">İstencini olayların içine katmasını bilmeyen, hiç olmazsa bir anlam katar işin içine: yani orada zaten bir istencin olduğuna inanır ("inanma" ilkesi).</p>
				<p class="ortayazi">19</p>
				<p class="normal">Nasıl? erdemi seçtiniz ve göğsünüzü kabarttınız ve aynı zamanda sakıncası olmayanın yararlarına mı bakıyorsunuz, hasetle? — Ama erdemle vazgeçilir, "avantajlardan"... (bir antisemitin evinin kapısına.)</p>
				<p class="ortayazi">20</p>
				<p class="normal">Yetkin kadının edebiyat yapışı, küçük bir günah işleyişi gibidir: denemek için, eğreti, etrafına bakınarak, birisi fark ediyor mu diye ve birisi fark etsin diye...</p>
				<p class="ortayazi">21</p>
				<p class="normal">Yalnızca, sahte erdemlere sahip olunamayacak durumlara girmek; daha çok, ip üstündeki bir cambaz gibi, ya düşülecek ya da ayakta durulacak — ya da ucuz kurtulunacak...</p>
				<p class="ortayazi">22</p>
				<p class="normal">"Kötü insanların şarkıları yoktur." — Nasıl oluyor da, Rusların şarkıları oluyor?</p>
				<p class="ortayazi">23</p>
				<p class="normal">"Alman tini" ; on sekiz yıldır bir contradictio in adjecto.<sup class="calibre3"><a href="Putlarin%20Alacakaranligi_split_015.html#footnote-100-6" id="footnote-100-6-backlink" name="footnote-100-6-backlink">[6]</a></sup></p>
				<p class="ortayazi">24</p>
				<p class="normal">Başlangıçları aramaktan, kanser olunur. Tarihçi geriye doğru bakar; sonunda geriye doğru da inanır.</p>
				<p class="ortayazi">25</p>
				<p class="normal">Hoşnutluk, soğuk algınlığından korur. İyi giyinmesini bilen bir kadının üşüdüğü görülmüş müdür? — Yani, handiyse giyinmiş bir kadından söz ediyorum. </p>
				<p class="ortayazi">26</p>
				<p class="normal">Tüm sistematikçilerden kuşku duyuyorum ve onları görünce yolumu değiştiriyorum. Sistem istemi, dürüstlük yokluğudur.</p>
				<p class="ortayazi">27</p>
				<p class="normal">Kadının derin olduğu kabul edilir — neden? çünkü asla inilemez onun temeline. Kadın, sığ bile değildir henüz.</p>
				<p class="ortayazi">28</p>
				<p class="normal">Kadın, erkek erdemlerine sahipse, kaçıp gitmeli ondan; erkek erdemlerine sahip değilse, zaten kendisi kaçıp gider.</p>
				<p class="ortayazi">29</p>
				<p class="normal">"Eskiden ne çok kemirecek şeyi vardı vicdanın kendi kendisini?<sup class="calibre3"><a href="Putlarin%20Alacakaranligi_split_015.html#footnote-100-7" id="footnote-100-7-backlink" name="footnote-100-7-backlink">[7]</a></sup> nasıl da iyi dişleri vardı? — Ya bugün? neyi eksik?" — Bir diş hekiminin sorusu.</p>
				<p class="ortayazi">30</p>
				<p class="normal">Düşüncesizlik etmenin bir defayla sınırlı kalması çok enderdir. Kişi ilk düşüncesizliğinde, her zaman çok fazla şey yapar. Tam da bu yüzden ikinci bir düşüncesizlik daha yapar — bu defa da çok az şey yapar...</p>
				<p class="ortayazi">31</p>
				<p class="normal">Üzerine basılan solucan kıvrılır. Akıllıcadır bu. Yeniden üzerine basılma olasılığını azaltmış olur böylelikle. Ahlakın diliyle: Alçakgönüllülük. — </p>
				<p class="ortayazi">32</p>
				<p class="normal">Yalana ve aldatmaya yönelik, aşırı duyarlı bir namus anlayışından kaynaklanan bir nefret vardır; yalan tanrısal bir buyrukla yasaklandığı sürece, korkaklıktan kaynaklanan benzer bir nefret de vardır yalana yönelik. Yalan söyleyemeyecek kadar korkak...</p>
				<p class="ortayazi">33</p>
				<p class="normal">Ne kadar az şey gerekir mutluluğa! Bir gaydanın sesi. — Müziksiz yaşam bir hata olurdu. Almanların gözlerinde canlandırdıkları tanrı bile şarkı söylüyordur.</p>
				<p class="ortayazi">34</p>
				<p class="normal">On ne peut penser et écrire qu'assis.<sup class="calibre3"><a href="Putlarin%20Alacakaranligi_split_015.html#footnote-100-8" id="footnote-100-8-backlink" name="footnote-100-8-backlink">[8]</a></sup> (G. Flaubert). — İşte elimdesin, nihilist! Kıçının üstünde oturmak, kutsal ruha karşı işlenmiş bir günahtır özellikle. Yalnızca dolaşan düşüncelerin değeri vardır.</p>
				<p class="ortayazi">35</p>
				<p class="normal">Biz psikologların, atlar gibi olduğumuz vakalar vardır, huysuzlaştığımız: Kendi gölgemizi görürüz önümüzde ve dizlerimizin bağı çözülür. Bir psikologun herhangi bir şeyi görebilmesi için, kendini görmezden gelmesi gerekir.</p>
				<p class="ortayazi">36</p>
				<p class="normal">Biz ahlak-sızlar<sup class="calibre3"><a href="Putlarin%20Alacakaranligi_split_015.html#footnote-100-9" id="footnote-100-9-backlink" name="footnote-100-9-backlink">[9]</a></sup> erdeme zarar mı veriyoruz? — Anarşistlerin, hükümdarlara verdiğinden daha az. Hükümdarlar, ancak kendilerine ateş edilmesinden bu yana, yeniden sağlam oturuyorlar tahtlarında. Ahlak: ahlakı vurmalı.</p>
				<p class="ortayazi">37</p>
				<p class="normal">Önden gidiyorsun öyle mi? — Çoban olduğun için mi? yoksa istisna olduğun için mi? Bir üçüncü seçenek de kaçıp kurtulan olmaktır... Birinci vicdan sorusu.</p>
				<p class="ortayazi">38</p>
				<p class="normal">Sahici misin? yoksa yalnızca bir oyuncu mu? Bir temsilci mi? yoksa temsil edilenin kendisi mi? — Yoksa nihayetinde taklit edilen bir oyuncu musun sadece... İkinci vicdan sorusu.</p>
				<p class="ortayazi">39</p>
				<p class="normal">Hayal Kırıklığına Uğrayan Konuşuyor: Büyük insanlar aradım, her zaman, yalnızca onların idealinin maymunları oldu, bulduğum.</p>
				<p class="ortayazi">40</p>
				<p class="normal">Seyreden biri misin? yoksa omuz veren mi? — yoksa, başını çevirip, yoluna giden mi?.. Üçüncü vicdan sorusu.</p>
				<p class="ortayazi">41</p>
				<p class="normal">Birlikte yürümek mi istersin? önden yürümek mi? yoksa kendi başına yürümek mi?... kişi bilmeli istediği şeyin ne olduğunu, ve onu istiyor olduğunu. Dördüncü vicdan sorusu.</p>
				<p class="ortayazi">42</p>
				<p class="normal">Bunlar birer basamaktı benim için, onların üzerine çıktım — bunun için onların üstünden geçmem gerekti. Ama onların üstünde dinlenmek istediğimi düşündüler...</p>
				<p class="ortayazi">43</p>
				<p class="normal">Ne önemi var ki benim haklı oluşumun! Çok fazla hakkım var benim — ve günümüzde en iyi gülen, en son gülen de oluyor.</p>
				<p class="ortayazi">44</p>
				<p class="normal">Mutluluğumun formülü: bir evet, bir hayır, düz bir çizgi, bir hedef...</p>
				
		</body>
</html>