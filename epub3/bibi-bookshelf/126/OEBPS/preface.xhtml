<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Yarının Tarihi</title>
    <meta name="Adept.resource" value="urn:uuid:46eb6437-cab3-43c6-87a4-59e6a276e855"/>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="epub-type_cover">
	<div class="container">
		<div class="calibre3">
			<h1 class="calibre12">Dördüncü Basıma Önsöz</h1>
		<p class="calibre13">Bu basımla birlikte Zweig’ın <em class="calibre9">Yarının Tarihi</em> başlıklı deneme seçkisinde bir değişiklik daha gerçekleşiyor. İlk basımı 1991 yılında yapılan kitap, <em class="calibre9">Yarının Tarihi ve Rotterdamlı Erasmus</em> başlığıyla yayımlanmıştı. Sonraki yıllarda Erdal Öz, “Erasmus” denemesinin kapsamını ve önemini düşünerek, bana bu denemenin ayrı bir kitap halinde yayımlanmasının daha doğru olup olmayacağını sormuştu. Ben de kendisine, bu denemenin Almanca baskılarının zaten genellikle bağımsız bir kitap halinde yapıldığını söyleyince, bu şıkta karar kılınmış ve deneme, <em class="calibre9">Yarının Tarihi</em> başlıklı seçkiden çıkarılarak bağımsız bir kitap olarak yayımlanmıştı.</p>
		<p class="calibre14"><em class="calibre9">Yarının Tarihi</em>’nin elinizdeki bu son basımıyla birlikte, bir anlamda sevgili dostum Erdal Öz’ün bir dileği ya da vasiyeti daha yerine getirildi ve bu kez, Zweig’ın ölmeden önce kaleme aldığı son denemesi, aynı zamanda da başyapıtlarından biri olan “Montaigne” denemesi de, Zeynep Çağlıyor’un yakın ilgisiyle, ayrı bir kitaba dönüştürüldü.</p>
		<hr class="calibre15 pcalibre"/>
		<p class="calibre14">Stefan Zweig 1942 yılında, yani büyük savaşın ortasında, Brezilya’nın Petropolis kentinde karısıyla birlikte intihar ettiğinde, dostlarına bıraktığı satırlarda “artık güneşin yeniden doğmasını bekleyecek” gücünün kalmadığını, ama onların bu yeni gündoğumunu mutlaka beklemeleri gerektiğini söylemişti. Böylece, bedensel hayatını noktalarken bile, başkaları için bir anlamda “yarının yolunu” göstermekten geri kalmıyordu. Zweig gibi sanatçılar, kimi zaman hayatlarıyla olduğu kadar ölümleriyle de çok derin anlamı bulunan bir misyonu üstlenirler. Geride kalan yüzyılda özgürlük kavramının en coşkulu ve yürekli bayraktarlarından biri olan Zweig’ın, hayatını noktalayacağı ânı da kendi özgür iradesiyle seçmiş olması, sanki hep özgürlüğün hamuruyla yoğrulmuş yaratısının doğal bir tamamlayıcısıdır. Onun ölümünün ardından, hafızam beni yanıltmıyorsa, dostlarından Franz Werfel, “Bu, çağımızın en düşündürücü intiharlarından biridir,” demişti. Savaş alanlarının çok uzağında, sığındığı Brezilya’da, üstelik gerek devlet yöneticilerinin, gerekse halkın yoğun sevgisi ve saygısıyla kuşatılmış olarak, hiçbir parasal kaygısı da bulunmaksızın yaşarken, dünyanın geri kalan bölgelerinde her gün savaşta ölmekte olanların acısına dayanamayarak ölümü seçmiş olması, onun ölümüne yüklenmesi gereken haklı misyonun canlı göstergesidir.</p>
		<p class="calibre14">Zweig öldüğünde, eşine ender rastlanabilecek kadar ünlü bir yazar ve düşünürdü. Naziler yüzünden vatanı Avusturya’yı, ardından da Avrupa’yı bırakıp Güney Amerika’ya geçtikten sonra, gittiği her yerde, devlet başkanlarına yapılan törenlerle karşılandı. Güney Amerika’nın çeşitli ülkelerindeki üniversitelerde verdiği konferanslarda, her yaştan dinleyiciler en büyük amfilere bile sığmadı ve salonların dışına hoparlörler yerleştirildi. Bunca yaygın bir ün, elbette nedensiz değildi. Stefan Zweig hayatı boyunca eserleriyle, özellikle de denemeleriyle hep insanı, yalnızca insan olarak dünyaya gelmesinden ötürü hemcinsleri için en büyük değer sayan bir hümanizmin sözcülüğünü yaptı. Bu, sınırların, pasaportların, ulusların ve ırkların üzerinde kalan, bütün ayrımları silmeyi temel hedef edinmiş bir dünya görüşüydü. Zweig’ın eserlerinin daha sağlığında pek çok dile çevrilmesi, dünyanın hemen hemen bütün ülkelerindeki aydınlar tarafından kapışılırcasına okunması, böyle bir dünya görüşünün ne kadar geniş bir çevreye seslenebildiğinin çarpıcı kanıtıdır.</p>
		<hr class="calibre15 pcalibre"/>
		<p class="calibre14">Zweig gibi hümanistler, insanoğlunun soylu yanlarının bir türlü kesin bir zafere ulaşamaması nedeniyle, neredeyse hep ütopya olarak kalmaya yargılı görüşlerin savunuculuğunu üstlenirler. Fakat öte yandan bu hümanistler, özellikle insanı insan kılan yanlarına ilişkin idealler söz konusu olduğunda, ilk ütopyaların hep nihai gerçeklerin en gözüpek müjdecileri olduğunun da bilincindedirler. Zweig, düşüncelerin ve ütopyaların değeri konusunda, deneme alanındaki başyapıtlarından sayılan <em class="calibre9">Rotterdamlı Erasmus – Zaferi ve Trajedisi</em>’nin son sayfalarında, bu durumu şöyle açıklar:</p>

		<div class="quatation">
			<p class="calibre16">... Erasmus anlayışının, tarihi biçimlendirdiğine ve Avrupa’ nın kaderinde gözle görülür, elle tutulur bir rol oynadığına hiç rastlanmadı: Karşıtlıkların adalet düşüncesinin potasında bağdaştırılmasına, eritilmesine ilişkin yüce hümanizm düşü, ulusların ortak bir kültürün çatısı altında birleşmesi, gerçekleşmeyen ve içinde yaşadığımız gerçeklikte belki de hiçbir zaman gerçekleşemeyecek bir ütopya olarak kaldı.</p>
			<p class="calibre16">Fakat düşünce evreninde bütün karşıtlıklara yer vardır: Hiçbir zaman galebe çalmış bir gerçeğin kalıbına giremeyen düşünce bile, o evrende dinamik bir güç olarak etkili kalır; en aşılamayan ve unutulamayan idealler ise, gerçekleşmemiş olan ideallerdir. Bundan ötürü bir düşüncenin daha gerçekleşmemiş oluşu, o düşüncenin ne yenilgisini ne de yanlışlığını kanıtlar... tam aksine, yalnızca gerçeklerin alanına girip eskimemiş ve yanlışlıkları kanıtlanmamış olan idealler, ahlaki gelişmenin bir öğesi olarak her yeni kuşakta etkinliğini sürdürür...</p>
		</div>

		<p class="calibre14">İnsanlığın böyle düşüncelerin savunucularına her zaman ihtiyaç duyacağına ilişkin kehanet, günümüz Avrupası’nın durumuna bakıldığında daha da önem kazanmaktadır. Avrupa’nın bir zamanlarki Demir Perde’nin dışında kalan bölümü, onyıllar boyunca “öte yandaki” vatandaşlarının özgürlükten yoksun oluşları karşısında televizyon ekranlarında, kongre salonlarında vb. yakınmayı bir insanlık görevi ve “Avrupalılık bilinci”nin gereği sayarken, Demir Perde’nin ortadan kalkışından sonra yeniden kendisine koşan “öteki vatandaşlarını” kabulde sergilediği çekingenlikle, gerçekte ne kadar kaypak bir ahlakın egemenliği altında yaşadığını kanıtlayıvermiştir. Gerek bu yanıyla, gerekse artık yalnızca “ülkeye kaçak işçi sokmama” hedefini çoktan aşmış vize uygulamalarıyla günümüz Avrupası, kendisine ait bütün uygarlık ve kültür temellerine karşı ihanet içerisinde olan, teknolojide hızla ilerlerken insanlığından da hızla yitiren bir tür yeni ırkçılığın egemenliğindeki bir topluluk olup çıkmıştır. Dolayısıyla, kehanet gerçekleşmiştir. Bugünkü Avrupa’nın, insani değerler açısından hâlâ söz sahibi olmak istiyorsa eğer, bir an önce yapması gereken şey, Zweig gibi aydınların söylediklerine kulaklarını yeniden açmasıdır.</p>
		<hr class="calibre15 pcalibre"/>
		<p class="calibre14">Can Yayınları için daha önce Octavio Paz’ın ve Manès Sperber’in kitaplarını hazırlarken yaptığım gibi, bu kitaptaki denemeleri de kendi seçimime göre bir araya getirdim.</p>
		<p class="calibre14">Bunlardan “Tarihsel Gelişimi İçinde Avrupa Düşüncesi” başlıklı deneme, bir kavram olarak Avrupa düşüncesini ve Avrupa Birliği ilkesini Roma İmparatorluğu’ndan günümüze kadar izleyen bir çalışmadır; Avrupa’nın “nelerden oluşması” gerektiğinin yanı sıra, “nelerden oluşmaması” gerektiğini de sergilemesi bakımından önemlidir.</p>
		<p class="calibre14">“Din ve Toplum Açısından Bir Düşünür Olarak Tolstoy” denemesi, Tolstoy’un, artık dünya çapında üne sahip olduğu bir dönemde, yurtluğunda oturup bu ünün, soyluluğunun ve servetinin tadını çıkaracak yerde, onca eserinin ardından insanla ve toplumla esaslı bir hesaplaşmaya girme serüvenini irdeler. Anılan koşullar altında duyulan bu hesaplaşma özlemi, bir sanatçıyı gerçek anlamda büyük kılan nedenlerin irdelenmesi anlamını da taşımaktadır.</p>
		<p class="calibre14">Stefan Zweig’ın Arthur Rimbaud üzerine bir deneme yazmış olduğunu, “Paul Verlaine’in Yaşamı” adlı denemeyi çevirirken bir dipnotundan öğrendim. 1921’de Rimbaud’nun Almanca çevirileri için bir önsöz olarak yazılan bu denemenin içinde bulunduğu kitap, artık çoktandır piyasada yoktu. Bu konuda yardımlarını istediğim Viyana Ulusal Kitaplığı Bilimsel Araştırmalar Bölümü, denemenin fotokopisini faksla 12 saatten az bir sürede gönderdi. Kurumun ilgililerine buradan teşekkür etmeyi bir borç biliyorum.</p>
		<p class="calibre14">Bu kitaptaki denemeleri seçerken, kendimce renkli bir yelpaze oluşturmayı amaçladım. “Yarının Tarihi” ise benim bulduğum bir ad: Belki Zweig gibileri, onlarla vardığımız her yarından sonra başka yarınlar için de köprüler kurabildikleri için...</p>

		<p class="right">AHMET CEMAL</p>
		</div>
	</div>
</body>
</html>
