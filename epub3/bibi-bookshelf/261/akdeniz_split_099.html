<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>akdeniz</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
				<p class="normal"><sup class="calibre3">[<a href="akdeniz_split_058.html#footnote-605-4-backlink" id="footnote-605-4" name="footnote-605-4">4</a>]</sup> Herakles'in başarıyla sonuçlandırdığı ve insanoğlunun iyiliğine yönelik bu olağanüstü zor görevler kısaca şunlardı:</p>
				<p class="normal"><span class="ideitalik">Nemeya aslanı: Bu canavar aslan, Yunanistan'ın Nemeya (Nemeia) bölgesini kasıp kavuruyordu. Herakles; o ünlü okları ve topuzuyla alt edemediği bu aslanı, güçlü kollarıyla boğdu. Yüzdüğü postunu da zırhlı bir giysi gibi kullandı.</span></p>
				<p class="normal"><span class="ideitalik">Lerna ejderi: Dokuz kafalı bu zehirli yılanın kafalarını bir bir kopardı.</span></p>
				<p class="normal"><span class="ideitalik">Erimantos (Erymanthos) denen yaban domuzu: Kral Evristeus, Erimantos dağındaki bu korkunç yaban domuzunu yakalayıp canlı olarak kendisine getirmekle görevlendirdi Herakles'i. Uzun bir izlemeden sonra Herakles, bu azgın canavarı yakalayıp diri olarak getirdi. Ne var ki kral domuzu görür görmez korkusundan bir fıçının içine saklandı!</span></p>
				<p class="normal"><span class="ideitalik">Kreneya geyiği: Tanrı Apollon'la kız kardeşi Artemis'in koruduğu tunç ayaklı bu geyiği Herakles, yaralı olarak yakaladı ve kral Evristeus'a getirdi.</span></p>
				<p class="normal"><span class="ideitalik">Stimfalos (Stymphalos) gölünün kartalları: Tunç gagalı ve tunç ayaklı bu kartallar, insan etiyle besleniyordu. Herakles onları zehirli oklarıyla bir bir öldürdü.</span></p>
				<p class="normal"><span class="ideitalik">Girit boğası: Girit kralı Minos, söz vermesine karşın beyaz boğayı tanrı Poseydon'a kurban etmekten caydı. Bunun üzerine tanrı Poseydon, bu boğayı canavarlaştırdı. Canavarlaşan boğa, tarlalardaki bütün tahılları çiğneyip dağıtmaya başladı. Herakles de onu boynuzlarından tutup Atina'ya götürdü.</span></p>
				<p class="normal"><span class="ideitalik">Diomedes'in atları: Trakya kralı Diomedes, atlarına insan eti yedirip onları azgınlaştırıp canavarlaştırdı. Herakles de acımasız kral Diomedes'i öldürüp atlarına yedirdi. Bunun üzerine bu canavar atlar uysallaştılar!..</span></p>
				<p class="normal"><span class="ideitalik">Amazonlar kraliçesi Hippolit'in altın kemeri: Kral Evristeus'un kızı Admete, Amazonlar kraliçesi Hippolit'in altın kemerini kendisi takıp kullanmak istedi. Savaş tanrısı Ares'in armağanı olan bu uğursuz kemeri Herakles, kan dökmek pahasına da olsa, kralın buyruğu üzerine alıp getirdi.</span></p>
				<p class="normal"><span class="ideitalik">Geryoneus'un sürüleri: Dünyanın batı ucundaki Okeanos Irmağı'nın bir adasında dev Geryoneus, sürülerini otlatırdı hep. Herakles bu uzak ülkeye binbir zorlukla ulaştı ve kendisinden istenen sığır sürülerini getirip kral Evristeus'a teslim etti.</span></p>
				<p class="normal"><span class="ideitalik">Cehennemin bekçi köpeği Kerberos'un Ölüler Ülkesi'nden kaçırılması: Hiçbir canlının o ana dek giremediği yeraltıdaki Ölüler Ülkesi'ne gitti Herakles. Orada kalın zincirlerle bağlı kahraman Teseus'u kurtardı. Üstelik Ölüler Ülkesi'nin bekçisi Kerberos denen çok başlı canavar köpeği de alıp bir süreliğine dünyaya getirdi...</span></p>
		</div>
		<div class="calibre1" id="calibre_pb_100"/></body>
</html>