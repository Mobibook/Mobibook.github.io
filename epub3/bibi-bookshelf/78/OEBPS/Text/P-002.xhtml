<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/Style.css" type="text/css"/>
</head>
<body>
<h1 title="Aforizmalar">1.</h1>
<p>Doğru yol yüksekte değil, yerin hemen üzerinde gerili bir ip boyunca ilerler. Üzerinde yürünmek değil de, insanı&#160;çelmelemek içindir sanki.</p>

<p class="num">2.</p>
<p>Tüm insani hatalar sabırsızlıktan, amaçla ilgili olanın zamansız kesintiye uğratılmasından ve sözde sorunun sözde bir çitle çevrilmesinden doğar.</p>

<p class="num">3.</p>
<p>İnsanın belli başlı iki günahı var, öbürleri bunlardan çıkar: Sabırsızlık ve kayıtsızlık. Sabırsızlıktan Cennet’ten kovuldular, kayıtsızlıktan geri dönmüyorlar. Ancak belki&#160;de belli başlı sadece bir günah var: Sabırsızlık... Sabırsızlıktan koyulmuşlardı, sabırsızlıktan geri dönmüyorlar.</p>

 <p class="num">4.</p>
<p>Öte tarafa göçenlerden birçoğunun gölgesi, ölüm ırmağının sularını durmaksızın yalar; çünkü o kaynağını bizden alır ve hâlâ bizim denizlerimizin tuzlu tadını taşır. Bu, ırmağın tiksintiyle kabarmasına, hatta gerisin geri dönmesine, ölülerin yaşama sürüklenmesine yol açar. Ölülerse&#160;mutludur; şükran şarkıları söyleyip gazaba gelmiş ırmağı&#160;okşayıp severler.</p>

 <p class="num">5.</p>
<p>Belirli bir noktadan sonra artık geriye dönüş yoktur. İşte bu noktaya erişmek gerekir.</p>


 <p class="num">6.</p>
<p>İnsanoğlunun gelişiminin dönüm noktası süreklilik arz eder. Devrimci düşünsel hareketlerin geçmiş bütün her şeyin geçersiz olduğunu ilan etmeleri bunun için doğrudur henüz hiçbir şey olup bitmemiştir çünkü.</p>

 <p class="num">7.</p>
<p>Kötü’nün elindeki en etkili ayartıcı silahlardan biri, savaşa çağrıdır. Bu, kadınlarla yapılan savaşa benzer, ki sonu yatakta biter.</p>

 <p class="num">8./9.</p>
<p>Sayısız yavrusu olan, yer yer çürüyen pis kokulu dişi bir köpek, çocukluğumda her şeyimken, sadakatle sürekli&#160;peşimde dolaşan, soluğundan bile korkarak adım adım&#160;geri çekilsem de, dövmeye cesaret edemediğim, eğer aksini yapmaya karar vermezsem, görünür hale gelen duvarın köşesine doğru beni sıkıştıracak olan; orada benim&#160;üzerimde ve benimle birlikte tamamen kokuşmak için,&#160;ölünceye dek -bu benim için bir onur mu?- dilinin irinli&#160;ve kurtlu eti elimde.</p>

 <p class="num">10.</p>
<p>A.’nın burnu pek havalarda, iyilik yolunda hayli ilerlediğini sanır, bunun nedeni, cazibesi gittikçe artan bir nesne olarak şimdiye kadar hiç bilmediği yönlerden gelen&#160;ayartmalara kendini açıkça maruz kalmış hissetmesidir.&#160;Oysa gerçek neden, büyük bir şeytanın içine girip yerleşmesi, sayısız küçük şeytanın da büyüğüne hizmet etmek&#160;için koşuşturup durmasıdır.</p>


 <p class="num">11./12.</p>
<p>Bir şeyin, diyelim bir elmanın birbirinden farklı görünüşleri olabilir: Masanın üstündeki elmayı bir an olsun görebilmek için boynunu uzatan çocuğun görüşü ve bir&#160;de, elmayı alıp masadaki arkadaşına veren ev sahibinin&#160;görüşü.</p>


 <p class="num">13.</p>
<p>Başlamakta olan bilginin ilk işareti ölmek arzusudur. Bu yaşam dayanılmaz görünür, bir başkası ise erişilmez. İnsan ölmek istediği için utanmaz artık; nefret ettiği eski&#160;hücresinden alınıp ilk işi nefret etmeyi öğreneceği yeni&#160;hücresine konulmak için yalvarıp yakarır. Bunda inanca&#160;dair bir kalıntı etkili olur, nakil sırasında efendi tesadüfen&#160;geçitten geçerken tutukluya bakıp şöyle diyecektir: “Onu&#160;bir daha hücreye kapatmayın. Bana geliyor.”</p>


 <p class="num">14.</p>
<p>Düz bir yolda yürüyor olsan, tüm ilerleme isteğine rağmen hâlâ gerisin geriye gitsen, o zaman bu ümitsiz bir durum olur; ama sen dik, senin de aşağıdan gördüğün gibi dik, bir yamacı tırmandığına göre, adımlarının geriye&#160;doğru kayması, zeminin özelliğinden ileri gelebilir, umutsuzluğa kapılmamalısın.</p>


 <p class="num">15.</p>
<p>Sonbaharda bir yol gibi: Tertemiz süpürülür süpürülmez yeniden kurumuş yapraklarla örtülür.</p>
</body>
</html>