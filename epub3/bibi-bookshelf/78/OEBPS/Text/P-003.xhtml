<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/Style.css" type="text/css"/>
</head>
<body>
<p class="num">16.</p>
<p>Kafesin biri, bir kuş aramaya çıktı.</p>


<p class="num">17.</p>
<p>Daha önce buraya hiç gelmemiştim: Daha başka türlü nefes alıyor insan burada, yanındaki yıldız, güneşten daha çok parıldıyor.</p>


<p class="num">18.</p>
<p>Ona tırmanmadan inşa etmek mümkün olsaydı, Babil Kulesi’nin tamamlanmasına izin verilirdi.</p>


<p class="num">19.</p>
<p>Kötü’nün ondan bir şeyler gizleyebileceğinize inanmanızı sağlamasına izin vermeyin.</p>


<p class="num">20.</p>
<p>Leoparlar tapınağa saldırıp kutsanmış şarapları içiyorlar; bu sürekli yineleniyor; sonunda öngörülebilir hale geliyor&#160;ve ayinin bir parçası oluyor.</p>


<p class="num">21.</p>
<p>Elin taşı tuttuğu kadar sıkı. Daha uzağa fırlatmak için el taşı sıkıca tutar. Oysa yol da aynı uzaklığa götürür.</p>


<p class="num">22.</p>
<p>Sen ödevsin. Ama görünürde öğrenci yok.</p>

<p class="num">23.</p>
<p>Gerçek düşmandan sınırsız bir cesaret akar içinize.</p>


<p class="num">24.</p>
<p>Bastığın yerin iki ayağının kapladığından daha büyük olamayacağını anlamaktır mutluluk.</p>


<p class="num">25.</p>
<p>Ona sığınmazsa, insan yaşamdan nasıl zevk alabilir?</p>


<p class="num">26.</p>
<p>Gizlenecek yer çok, kurtuluş tektir, kurtuluş olasılıkları ise yine gizlenecek yer kadardır.</p>

<hr class="in"/>

<p> Hedef var, ama yol yok; yol dediğimiz şey tereddütten ibaret.</p>


<p class="num">27.</p>
<p>Bizden istenen olumsuzu yapmaktır, olumlu olanlar zaten bize verilmiştir.</p>


<p class="num">28.</p>
<p>Kötü’ye bir kere kapıları açmayagör, kendisine inanmamız konusunda ısrar etmez artık.</p>


<p class="num">29.</p>
<p>Kötü’ye kapıları açmaya seni iten art niyetler senin değil, Kötü’nündür.</p>
<hr class="in"/>
<p>Hayvan, hışımla çekip alır kırbacı efendisinin elinden ve kendi kendisinin efendisi olmak için kendi kendisini kırbaçlar, bilmez ki bu, efendisinin kırbacına atılmış yeni&#160;düğümün yol açtığı bir hayalden başka bir şey değildir.</p>


<p class="num">30.</p>
<p>İyi, bir bakıma rahatsızlık vericidir.</p>


<p class="num">31.</p>
<p>Nefsime hâkim olacağım diye uğraşmıyorum. Nefse hâkimiyet, tinsel varlığımdaki sonsuz ışının rastgele bir yerinde etkili olmaktır. Etrafımda böylesi daireler oluşturmam gerekirse, benim için bunu bir eylemde bulunmaksızın, devasa düzene sadece hayretle bakarak yapmak daha iyi olur ve bu bakışın <em>e contrario</em><a id="k1" href="../Text/dipnotlar.xhtml#a1"><sup>[1]</sup></a> vereceği güçten başka bir şey almam yanıma.</p>


<p class="num">32.</p>
<p>Kargalar tek bir karganın gökyüzünü yok edebileceğini iddia ediyor. Hiç kuşku yok ki doğrudur, ama bu, gökyüzüne ilişkin hiçbir şey ifade etmez, çünkü gökyüzü şu anlama gelir: Kargaların Olanaksızlığı.</p>


<p class="num">33.</p>
<p>İnançları uğruna ölenler bedeni küçümsemez, çarmıha gererek yüceltirler onu; bu açıdan düşmanlarıyla aynı görüştedirler.</p>


<p class="num">34.</p>
<p>Bir gladyatörün dövüşten sonraki yorgunluğuna benziyor yorgunluğu, yaptığı iş bir memur odasının bir duvarına beyaz badana çekmekti.</p>


<p class="num">35.</p>
<p>“Sahip olmak” değil, sadece “olmak” var, sadece son nefesi, boğulmayı özleyen bir “olmak”.</p>


<p class="num">36.</p>
<p>Önceleri sorularıma neden cevap almadığımı anlamıyordum, şimdiyse soru sorabileceğime nasıl inanabildiğimi anlamıyorum. Ama gerçekte inanmıyordum ki, soruyordum sadece.</p>


<p class="num">37.</p>
<p>Sahipsin belki ama yaşamıyorsun savına yanıtı sadece titreme ve kalp çarpıntısı oldu.</p>


<p class="num">38.</p>
<p>Sonsuzluk yolunda nasıl böylesine kolayca ilerlediğine hayret eden birisi vardı; gerçekte hızla bayır aşağı yuvarlanıyordu.</p>


<p class="num">39.</p>
<p>Kötüye taksitle ödeme yapılamaz -oysa hep böyle yapılmaya çalışılır.</p>

<hr class="in"/>
<p>Büyük İskender’in, gençliğinde kazandığı askeri başarılara, kurduğu mükemmel orduya, dünyayı değiştirme yönünde içinde hissettiği güçlere karşın, Çanakkale Boğazı’nda olduğu yerde kalıp asla karşıya geçmediğini düşünmek olası, ancak bunun nedeni korku, kararsızlık, irade güçsüzlüğü değil, yerçekimi olurdu.</p>


<p class="num">39a.</p>
<p>Sonsuzdur yol, ne kısaltılacak ne de eklenecek bir şey vardır, ama yine de herkes kendi çocuksu arşınını tutar yolun üstüne. “Gerçekten de bu bir arşınlık yolu gitmen gerek, bu sana hatırlatılacak.”</p>

<p class="num">40.</p>
<p>Kıyamet Günü’nü böyle adlandırmamızın nedeni ancak bizim zaman kavramımızdır; aslında o bir olağanüstü hal mahkemesidir.</p>


<p class="num">41.</p>
<p>Dünyadaki uyumsuzluk, şükür ki, sadece sayısal bir uyumsuzluğa benziyor.</p>


<p class="num">42.</p>
<p>Tiksinti ve nefret dolu bir başı önüne eğmek.</p>


<p class="num">43</p>
<p>Av köpekleri henüz avluda oynuyor, ama avları, daha şimdiden ormanda ne kadar hızlı koşarlarsa koşsunlar, ellerinden kurtulamayacaklar.</p>


<p class="num">44.</p>
<p>Bu dünya için kendini paralaman gülünç.</p>


<p class="num">45.</p>
<p>Ne kadar çok sayıda at koşarsan, o kadar hızlı gider araban -yani kayayı yerinden oynatmak değil, bu olanaksız, ama kayışları koparmak, böylece dizginsiz ve neşeli bir&#160;yolculuk yapmak.
</p>
</body>
</html>