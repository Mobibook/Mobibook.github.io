<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Esrarlı Ada - Cilt 1</title>
  <link href="../Styles/STYLE.css" rel="stylesheet" type="text/css" />
</head>

<body>
  <h3 id="filepos578366"><span><span class="bold">6</span></span></h3>

  <p>Cyrus Smith, tek bir söz dahi söylemeden olduğu yerde kalakaldı. Arkadaşları, koyu karanlıkta, rüzgarın merdiveninin yerini değiştirme olasılığına karşı sur duvarlarını ve kopma ihtimaline karşı zemini araştırdılar. .. Ancak merdiven tam anlamıyla ortadan kaybolmuştu. Sert bir rüzgarın onu duvarın ortasındaki çıkıntıya atıp atmadığını anlamak ise bu karanlık gecede imkansızdı.</p>

  <p>“Eğer bu bir şakaysa, hiç de hoş değil!” diye haykırdı Pencroff. “Evine dönüp, odana çıkan merdiveni yerinde bulamamak, yorgunluktan bitmiş insanlar için hiç gülünç değil!” Nab'a gelince, o kendi kendine haykırıp duruyordu.</p>

  <p>“Bunu rüzgar yapmış olamaz!” dedi Harbert. “Lincoln Adası'nda ilginç şeyler olup bittiğini düşünmeye başlıyorum!” dedi Pencroff.</p>

  <p>“İlginç mi?” diye karşılık verdi Gedeon Spilett, “hayır, Pencroff, hiçbir şey bu kadar doğal olamaz. Biz yokken, biri gelip barınağa el koymuş ve merdiveni yukarı çekmiş olmalı!”</p>

  <p>“Biri mi?” diye haykırdı Denizci. “Ama kim?...”</p>

  <p>“Mermiyi ateşleyen avcı,” diye yanıtladı Gazeteci. “Başımıza gelen bu tatsız olayı açıklamaya yaramayacaksa, başka ne işe yarar?” “Tamam o zaman, eğer yukarıda biri varsa,” dedi Pencroff, giderek sabırsızlanmaya başladığı için sövüp sayarak, “ona sesleneceğim, bize yanıt vermesi gerek.”</p>

  <p>Denizci gök gürültüsünü andıran bir şiddetle “Heeeyyyy!” diye bağırdığında, sesi büyük bir gürültüyle yankılandı.</p>

  <p>Sömürgeliler kulak kabarttıklarında, Granite-house'un tepesinden gelen ve kimden çıktığı anlaşılmayan alaycı bir kahkaha duyar gibi oldular. Ancak güçlü çağrısını yenilemeye başlayan Pencroff'un sesine hiçbir ses yanıt vermedi.</p>

  <p>Ortada dünyanın en duyarsız insanlarını bile hayrete düşürecek bir durum vardı, ve Sömürgeliler bu duyarsız insanlardan değildi. Adaya yerleştikleri yedi aydan beri karşılaştıkları her olayın belli bir önemi vardı, ancak hiçbiri bu derece şaşırtıcı değildi.</p>

  <p>Ne olursa olsun, olayın ilginçliği karşısında yorgunluklarını unutarak Granite-house'un dibinde bekliyor, ne düşüneceklerini, ne yapacaklarını bilemez bir halde, kendi kendilerine sordukları sorulara hiçbir yanıt bulamadan, her biri diğerinden daha kabul edilemez olan onlarca varsayım üretiyorlardı. Mutfağına geri dönememenin hayal kırıklığını yaşayan Nab ağlayıp sızlıyordu, erzaklar tükenmişti ve şu an için erzak bulma olanağı yoktu.</p>

  <p>“Dostlarım,” dedi Cyrus Smith, “yapılacak tek şey günün doğmasını beklemek ve o anki koşullara göre hareket etmek. .Ama sabahı beklemek için, Peribacaları'na gidelim. Orada güvenlikte oluruz, ve yemek yiyemesek bile en azından uyuyabileceğiz.”</p>

  <p>“Peki bize bu oyunu oynayan patavatsız da kim?” diye sordu bir kez daha başlarına geleni açıklamakta güçlük çeken Pencroff.</p>

  <p>Bu patavatsız kim olursa olsun, şu an için yapacaklan tek şey Mühendis'in söylediği gibi, Peribacaları'na giderek sabahı beklemekti. Bu arada Top'a Granite-house'un pencerelerinin altında beklemesi talimatı verilmişti; Top bir talimat aldığında, hiç sorgulamadan uyguluyordu. Bu sebeple, sahibi ve arkadaşlan kayalara doğru ilerlerken, yürekli köpek surun dibinde kaldı.</p>

  <p>Yorgunluklarına rağmen, Sömürgelilerin Peribacalan'nın kumları üzerinde rahat bir uyku çektiklerini söylemek gerçekleri çarpıtmak anlamına gelir yalnızca, sebebi doğal nedenleri gün doğduğunda ortaya çıkacak bir rastlantının ya da tam tersine bir insanın işi olan bu yeni olayın kaygısını taşımalarından değil, ayrıca iyi yatamamalarından da kaynaklanıyordu. Ne olursa olsun, barınakları şu an bir başkasının elinde bulunuyordu, ve oraya girebilme olanağı yoktu.</p>

  <p>Oysa, Granite-house onların hem barınağı hem de deposuydu. Koloninin silahları, aletleri, araçları, cephanelikleri, yiyecek stoklan da dahil olmak üzere her şeyi oradaydı. Depolan yağmalanmışsa, Sömürgeliler her şeyi yeniden düzenlemek, silahlan ve aletleri yeniden yapmak zorunda kalacaklardı. Bu zorlu bir işti! Bu endişeler, sürekli, içlerinden birinin Top'un iyi nöbet tutup tutmadığını kontrol etmek amacıyla dışarı çıkmasına neden oluyordu. Yalnızca Cyrus Smith, her zamanki sükunetini koruyor, açıklaması imkansız bir durumla karşı karşıya bulunması, inatçı kişiliğini bir iç hesaplaşmaya sürüklerken, etrafında, hatta belki de üzerinde tanımlayamadığı bir gücün etkili olmasına öfkeleniyordu. Gedeon Spilett de bu konuda onunla hem fikirdi, ikisi de, birçok kez, alçak sesle, zeka ve deneyimlerinin açıklamakta yetersiz kaldığı bu olaylarla ilgili görüş alışverişinde bulundular. Hiç kuşku yok ki, adada esrarengiz olaylar gerçekleşiyordu, bunların üzerindeki sır perdesi nasıl kaldırılabilirdi? Bu durumu nasıl açıklayacağını bilemeyen Harbert, Cyrus Srnith'e danışmak istiyordu. Olup bitenlerin kendisini değil, efendisini ilgilendirdiğini düşünen Nab'a gelince, arkadaşlarını kızdıracağından korkmasa tıpkı Granite-house'daki yatağındayrnış gibi huzurlu bir şekilde uyuyacaktı!</p>

  <p>En öfkelileri Pencrofftu; iyi niyetliydi ama çok sinirliydi.</p>

  <p>“Bize kötü bir şaka yapıldı!” diyordu. “Kötü şakaları hiç sevmem, şakayı yapanı ele geçirirsem gününü göstereceğim!”</p>

  <p>Doğuda, günün ilk ışıklarının belirmesiyle, silahlarını yanlarına alan Sömürgeliler, sığ kayalıkların bitişiğindeki kıyıya gittiler. Güneşi cepheden alan Granite-house'un, şafağın ışıklarıyla aydınlanmasına az kalmıştı; gerçekten de, saat beşe gelmeden, kanatlan kapalı olan pencereleri, yaprakların oluşturduğu yeşil perdelerinin arasından belirmeye başladılar.</p>

  <p>Bu bakımdan her şey normalmiş gibi görünüyordu; ancak yola çıkmadan kapatmış oldukları kapının ağzına kadar açık olduğunu gördüklerinde, Sömürgelilerin bağırlarından kopan çığlık sesleri yükseldi.</p>

  <p>Granite-house'a biri girmişti. Buna hiç şüphe yoktu.</p>

  <p>Her zamanki gibi çıkıntıdan kapıya doğru uzanan üst merdiven yerindeydi; ancak alt merdiven eşiğe kadar geri çekilmişti. Davetsiz misafirlerin kötü bir sürprizle karşılaşmak istemedikleri ortadaydı.</p>

  <p>Türlerini ve sayılarını belirlemeye gelince, hiçbiri ortada gözükmediği için bu henüz mümkün değildi.</p>

  <p>Pencroff yeniden seslendi.</p>

  <p>Yanıt gelmedi.</p>

  <p>“Alçaklar!” diye haykırdı Denizci. “Baksanıza, sanki kendi evlerindeymişler gibi nasıl da rahat uyuyorlar! Hey korsanlar, haydutlar, John Bull'un oğulları!”</p>

  <p>Pencroff, bir Amerikalı olarak, bir kişiyi</p>

  <p>John Bull'un<a href="../Text/DiPNOTLAR.xhtml#a35" id="k35"><sup>[→]</sup></a> oğlu olmakla suçluyorsa, bu hakaretinin doruk noktasına vardığını gösterirdi.</p>

  <p>O sırada, ortalık tamamen aydınlanmıştı, Granite-house'un ön cephesi güneş ışınlarıyla parlıyordu. Ancak, dışarıda olduğu gibi içeride de hiçbir hareketlilik yoktu.</p>

  <p>Sömürgeliler kendilerine Granite-house'a birilerinin girip girmediğini soruyorlardı; oysa, merdivenin konumu her şeyi açıklıyordu, hatta içerdekilerin kaçamadıkları da açık bir şekilde ortadaydı! Peki, yanlarına nasıl ulaşacaklardı?</p>

  <p>Harbert'ın aklına bir okun ucuna ip bağlayarak kapının eşiğinden aşağı doğru sarkan merdivenin ilk basamakları arasına yollama düşüncesi geldi. Böylece ip sayesinde merdiveni aşağı çekmek ve zeminle Granite-house arasındaki irtibatı sağlamak mümkün olacaktı.</p>

  <p>Yapılacak başka bir şey yoktu, biraz maharetle bu işi başarmak mümkündü. Neyse ki, oklar ve yaylar, hibiscustan<a href="../Text/DiPNOTLAR.xhtml#a36" id="k36"><sup>[→]</sup></a> yapılmış yirmi kulaç uzunluğunda hafif bir iple birlikte, Peri-bacaları'nın koridorlarında saklanmıştı. Bu ipi çözen Pencroff, ucunu bir okun tüy takılmış ucuna bağladı. Ardından oku yayna yerleştiren Harbert, büyük bir dikkatle merdivenin aşağıya doğru sarkan ucuna nişan aldı.</p>

  <p>Cyrus Smith, Gedeon Spilett, Pencroff ve Nab, Granite-house'un pencerelerinde olan biteni gözlemlemek için geri çekilmişlerdi. Gazeteci, karabinasıyla kapıya doğru nişan alıyordu.</p>

  <p>Yay gerildi, ok beraberindeki iple birlikte vınlayarak merdivenin son iki basamağının arasına girdi.</p>

  <p>Hedef tutturulmuştu.</p>

  <p>Hemen ipin ucunu kavrayan Harbert, onu merdiveni düşürecek şekilde sarsmaya hazırlanırken, duvarla kapı arasında beliren bir kol hızla merdiveni kavrayarak Granite-house'un içine çekti.</p>

  <p>“Namussuz alçak!” diye haykırdı Denizci. “Bir merminin yuvanı yapması için fazla beklemeyeceksin!”</p>

  <p>“O da kim?” diye sordu Nab.</p>

  <p>“Kim mi? Tanımadın mı?”</p>

  <p>“Hayır.”</p>

  <p>“Bu bir maymun, bir makak, bir başlıklı-maymun, bir orangutan, bir şebek, bir goril! Evimiz, biz yokken merdivene tırmanan maymunlar tarafından işgal edilmiş!”</p>

  <p>Tam o sırada, pencere kanatlarını aralayan üç ya da dörtelliler sanki Denizci'yi haklı çıkarmak istercesine ortaya çıktılar ve mekanın gerçek sahiplerini eğilip bükülerek, yüzlerini buruşturarak selamladılar.</p>

  <p>“Bunun yalnızca bir şaka olduğunu biliyordum!” diye haykııdı Pencroff, “ama şakacılardan biri bunu ödeyecek!”</p>

  <p>Tüfeğini omzuna yerleştiren Denizci, maymunlardan birine hızla nişan alarak silahını ateşledi. Ölümcül bir yara alarak kumların üzerine düşen maymunun dışında hepsi ortadan kayboldular.</p>

  <p>Uzun boylu bu maymunun dörtellilerin ilk saffında yer aldığına hiç şüphe yoktu. Şempanze, orangutan, goril ya da kuyruksuz şebek olmasının hiç önemi yoktu, insan ırkına benzerliklerinden dolayı antropomorf<a href="../Text/DiPNOTLAR.xhtml#a37" id="k37"><sup>[→]</sup></a> olarak adlandırılan bir sınıfta yer alıyordu. Zaten zooloji konusunda bir hayli birikimli olan Genç Çocuk bunun bir orangutan olduğunu söylemişti.</p>

  <p>“Ne güzel bir hayvan!” diye haykırdı Nab. “İstediği kadar güzel olsun!” diye karşılık</p>

  <p>verdi Pcncroff, “Granite-house'a nasıl döneceğimizi hâlâ bilemiyorum!”</p>

  <p>“Harbert iyi bir nişancı,” dedi Gazeteci, “ve yayı da orada! Yeniden deneyebilir^”</p>

  <p>“Bu maymunlar çok kurnaz!” diye haykırdı Pencroff, “bir daha pencereye çıkmazlar, bizde onları öldüremeyiz, odalara ve depoya verdikleri zararı düşündükçe...”</p>

  <p>“Biraz sabır,” diye karşılık verdi Cyrus Smith. “Bu hayvanlar bizi uzun süre oyalayamazlar!”</p>

  <p>“Hepsi yere inmedikçe bundan emin olmayacağım,” diye yanıtladı Denizci. “Ayrıca bu şakacılardan kaç düzine olabileceğini biliyor musunuz Bay Cyrus?”</p>

  <p>Pencroff'un sorusunu yanıtlamak güçtü, Genç Çocuk'un ok atma denemelerine yeniden başlamasına gelince, bu hiç de kolay değildi; çünkü merdivenin alt ucu kapıya doğru çekilmişti ve yeniden çektiklerinde ip kopmasına rağmen merdiven aşağı düşmedi.</p>

  <p>Pencroff bu can sıkıcı durum karşısında öfkeden köpürüyordu. İşin komik bir yanı da olmasına rağmen, o bunu hiç gülünç bulmuyordu. Sömürgelilerin evlerine yeniden girecekleri ve davetsiz misafirleri dışarı atacaklan belliydi; ancak bunun nasıl ve ne zaman gerçekleşeceğini söylemeleri mümkün değildi.</p>

  <p>Aradan geçen iki saat süresince maymunlar ortada görünmediler; ancak hâlâ oradaydılar, üç-dört kez kapıya ya da pencerelere doğru süzülen bir yüz ya da bir ayak tüfek mermileriyle selamlandı.</p>

  <p>“Gizlenelim,” dedi Mühendis. “Belki maymunlar gittiğimizi sanarak ortaya çıkarlar. Ama Spilett ve Harbert kayaların arkasına gizlenerek, gördükleri her şeye ateş etsinler.”</p>

  <p>Mühendis'in talimatları yerine getirildi, Sömürgelilerin en usta nişancılan olan Gazeteci ve Harbert, maymunların görüş alanının dışında bir mevziye gizlenirlerken, yaylaya tırmanan Nab, Pencroff ve Mühendis avlanmak için ormana yöneldiler; çünkü yemek saati gelmesine rağmen yiyecek hiçbir şeyleri kalmamıştı.</p>

  <p>Avcılar yarım saat sonra ellerindeki kayalık güvercinleriyle geri dönerek, bu hayvanlan iyi kötü pişirmeye çalıştılar. Bu süre zarfında, tek bir maymun dahi görülmemişti.</p>

  <p>Gedeon Spilett ve Harbert yemeklerini yemeye giderlerken, Top pencerelerin altında nöbet bekliyordu. Ardından yemeklerini bitirerek mevzilerine geri döndüler.</p>

  <p>İki saat sonra, durumda hâlâ hiçbir değişiklik yoktu. Dörtellilerin ortada görünmediklerine bakarak, Granite-house'u terk ettikleri düşünülebilirdi; ancak aralarından birinin ölümüne neden olan patlamalardan ürkerek, Granite-house'un odalarının hatta belki de deposunun dibine sığınmış olmaları akla daha uygun geliyordu. Bu deponun barındırdığı zenginlikler düşünüldüğünde, Mühendis'in sabırlı olma ile ilgili talimatına uymak giderek güçleşiyordu; doğrusu, haksız da sayılmazlardı.</p>

  <p>“Açıkçası bu berbat bir durum,” dedi sonunda Gazeteci, “ve sona ermesi için hiçbir neden yok!”</p>

  <p>“Yine de bu haydutları defetmek gerekir!” diye haykırdı Pencroff. “Sayıları yirmiyi bulsa da haklarından geleceğiz, ama bunun için onlarla göğüs göğüse dövüşmemiz gerek! Ah! Onlara ulaşmanın bir yolu yok mu?”</p>

  <p>“Var,” diye karşılık verdi bunun üzerine, aklına yeni bir fikir gelen Mühendis.</p>

  <p>“Bir tane mi?” dedi Pencroff. “Başka yol olmadığına göre en iyisidir! Aklınızdan neler geçiyor?” “Granite-house'a gölün eski savağından girmeyi deneyelim,” diye karşılık verdi Mühendis.</p>

  <p>“Hay Allah!” diye haykırdı Denizci. “Bunu hiç düşünmemiştim!”</p>

  <p>Gerçekten de, çeteyle savaşmak ve maymunları dışarı atmak için Granite-house'a tek giriş yolu buydu. Savağın çimentolanmış taşlardan oluşan bir duvarla kapanmış olan ağzını, yeniden yapmak üzere yıkmak gerekecekti. Neyse ki, Cyrus Smith'in bu deliği gölün suları altına gizleme projesi henüz uygulanmamıştı; çünkü bu durumda işlem daha uzun zaman alırdı.</p>

  <p>Şimdiden öğlen olmuştu, Peribacaları'ndan kazma ve küreklerini alan Sömürgeliler, Granite-house'un pencereleri altından geçerken Top'a görev yerini terk etmemesi talimatını vererek, Grande-Vue Yaylası'na ulaşmak amacıyla Mercy'nin sol kıyısına yöneldiler.</p>

  <p>Ancak henüz elli adım atmamışlardı ki, köpeğin öfkeli havlamalarını duydular. Bu ümitsiz bir çağrıyı andınyordu.</p>

  <p>Oldukları yerde kaldılar.</p>

  <p>“Koşalım!” dedi Pencroff.</p>

  <p>Hepsi birlikte son hızla kıyıya doğru koşmaya başladılar.</p>

  <p>Dönemece vardıklarında, durumun değişmiş olduğunu gördüler.</p>

  <p>Aniden büyük bir korkuya kapılmış olan maymunlar, bilinmeyen bir nedenden dolayı kaçmaya çalışıyorlardı. Sağa sola koşuşarak, bir ip cambazının çevikliğiyle bir pencereden diğerine sıçrarken, aşağı inmelerini kolaylaştıracak merdiveni kullanmayı bile unutacak kadar paniklemiş gibi görünüyorlardı. Kısa süre sonra, atış menziline girdiklerinde, onlara doğru nişan alan Sömürgeliler silahlarını ateşlediler. Bir kısmı yaralanan, bir kısmı da ölen maymunlar, acı çığlıklar atarak odaların zeminine yığıldılar. Kendilerini dışarı atan diğerleri, zemine çakılarak can verdiler; birkaç saniye sonra, Granite-house'da sağ kalmış bir dört elli kalmadığı düşünülebilirdi.</p>

  <p>“Yaşasın!” diye haykırdı Pencroff. “Yaşasın, bravo!”</p>

  <p>“Bu kadar sevinmenin zamanı değil!” dedi Gedeon Spilett.</p>

  <p>“Ama neden? Hepsi ölmedi mi?” diye karşılık verdi Denizci.</p>

  <p>“Tamam, ama bu bizim eve &nbsp;dönmemizi sağlamıyor.”</p>

  <p>“O zaman savağa gidelim!” diye yanıtladı Pencroff.</p>

  <p>“Hiç şüphesiz,” dedi Mühendis. “Yine de&nbsp;tercihim...”</p>

  <p>Tam o sırada, merdivenin Mühendis'e yanıt vermek istermişçesine eşikten süzülüp yere düştüğü fark edildi.</p>

  <p>“İşte bu kadarı fazla!” diye haykırdı Denizci, Cyrus Srnith'e bakarak.</p>

  <p>“Hem de çok fazla!” diye mırıldandı Mühendis, merdivene doğru yönelirken.</p>

  <p>“Dikkatli olun, Bay Cyrus!” diye haykırdı Pencroff, bu maymunlardan birkaçı hâlâ orada olabilir... ”</p>

  <p>“Göreceğiz” diye karşılık verdi Mühendis yoluna devam ederek.</p>

  <p>Kendisini izleyen arkadaşlarıyla birlikte, bir dakika içinde kapının eşiğine varmıştı.</p>

  <p>Her yeri aradılar. Ne odalarda, ne de dört elli sürüsü tarafından dokunulmamış olan depoda kimse yoktu.</p>

  <p>“Vay canına, ya merdiven?” diye haykırdı Denizci. “Bize merdiveni gönderen centilmen nerede ki?”</p>

  <p>O sırada, bir çığlık duyuldu ve koridora sığınmış olan iri bir rnayrnunun salona doğru koştuğunu gören Nab hayvanın peşinden gitti. “Ah! Haydut!” diye haykırdı Pencroff. Elindeki baltayla tam hayvanın kafasını yarmak üzereydi ki, Mühendis araya girerek şunları söyledi:</p>

  <p>“Onu bağışlayın, Pencroff.”</p>

  <p>“Bu çopara merhamet etmemi mi istiyorsunuz?”</p>

  <p>“Evet! Bize merdiveni o gönderdi!” Mühendis bunları öyle garip bir sesle söyledi ki, ciddi olup olmadığını anlamak çok güçtü.</p>

  <p>Yine de, kendini kahramanca savunan maymunun üzerine atılarak onu yere serdikten sonra ellerini kollarını bağladılar.</p>

  <p>“Uf!” diye haykırdı Pencroff. “Şimdi bunu ne yapacağız?”</p>

  <p>“Uşak!” diye karşılık verdi Harbert.</p>

  <p>Ve Genç Çocuk bunları söylerken hiç de şaka yaparmış gibi görünmüyordu; çünkü dörtellilerin bu zeki ırkından nasıl yararlanılacağını biliyordu.</p>

  <p>Sömürgeliler maymuna yaklaşarak onu dikkatle incelediler. Maymun, antropomorfların, elmacık kemikleri Avustralyalılardan ve Hotantolulardan aşağıda olmayan bir türüne aitti. Bu orangutan, ne bir şebek kadar yırtıcı, ne bir makak kadar düşüncesiz, ne bir saguin<a href="../Text/DiPNOTLAR.xhtml#a38" id="k38"><sup>[→]</sup></a> kadar pasaklı, ne bir berbermaymunu kadar sabırsız, ne de köpek başlı maymun kadar kötü niyetliydi. Antropomorfların bu türünde, insanınkine benzer bir zekanın belirtileri vardı. Evlerde sofra hazırlama, odaları temizleme, giysileri yıkama, ayakkabıları boyama gibi işlerde kullanılan, çatal, bıçak ve kaşığı ustaca kullanan ve hatta şarap bile içen bu tür, en mükemmel iki ayaklı tüysüz uşak kadar becerikliydi. Buffon'un<a href="../Text/DiPNOTLAR.xhtml#a39" id="k39"><sup>[→]</sup></a> bu maymunların birinden uzun süre sadık ve gayretli bir hizmetkar olarak yararlandığı bilinmekteydi.</p>

  <p>Şu an Granite-house'un salonunda elleri ayakları bağlanmış bir halde yatan maymun ise, altı ayak boyundaki iri gövdesi son derece orantılı, geniş göğüslü bir hayvandı; kafası orta büyüklükte, burnu çıkık, yüz kemerinin açısı altmış beş dereceydi; yumuşak ve parlak tüyleriyle tam bir antropomorf örneğiydi. İnsanınkilerden biraz küçük gözleri, keskin bir zekanın parıltılarını saçarken, beyaz dişleri bıyığının altında ışıldıyordu, ve kıvırcık küçük sakalı fındık rengindeydi.</p>

  <p>“Yakışıklı bir çocuk!” dedi Pencroff. “Bir de dilini anlayabilseydik, onunla sohbet edebilecektik!”</p>

  <p>“Efendim,” dedi Nab, “onu hizmetkar olarak kullanmak konusunda ciddi misiniz?” “Evet, Nab,” diye karşılık verdi Mühendis gülümseyerek. “Ama onu kıskanma!”</p>

  <p>“Sanırım harika bir hizmetkar olacak,” diye ekledi Harbert. “Genç görünüyor, eğitimi kolay olacak, ona itaatkarlığı öğretmek için zor kullanmak, ya da bu gibi durumlarda yapıldığı gibi köpek dişlerini sökmek zorunda kalmayacağız! Ona iyi davranan efendilerine kolayca bağlanacak.”</p>

  <p>“Ve ona iyi davranılacak,” diye yanıtladı ‘şakacılara' karşı duyduğu tüm kini unutmuş gibi görünen Pencroff.</p>

  <p>Sonra orangutana yaklaşarak:</p>

  <p>“Peki, evlat,” dedi, “nasıl gidiyor?” Orangutan hiçbir kötü niyet belirtisi taşımayan hafif bir homurtuyla karşılık verdi.</p>

  <p>“Koloniye dahil olarak, Bay Cyrus Smith'in hizmetine girecek miyiz?” diye sordu Denizci.</p>

  <p>Maymun yeniden onaylayıcı bir homurtuyla karşılık verdi.</p>

  <p>“Maaş olarak, payına düşen yemekle yetinecek misin?”</p>

  <p>Üçüncü homurtu da öneriyi kabul ettiğini gösteriyordu.</p>

  <p>“Konuşması biraz monoton,” dedi Gedeon Spilett.</p>

  <p>“Daha iyi!” Diye yanıtladı Pencroff, “en itaatkâr hizmetkârlar, en az konuşanlardır. Hizmetçi maaşı yok, evlat, beni anlıyor musunuz? Ilk başta size ücret ödemeyeceğiz, ancak hizmetinizden memnun kalırsak, maaşınızı iki katına çıkaracağız!”</p>

  <p>Böylece koloninin nüfusu, kendisine büyük hizmetler verecek yeni bir üye ile arttı. Adına gelince, Denizci ona eskiden tanıdığı bir maymunun anısına ‘Jüpiter' isminin verilmesini ve kısaca 'jüp' diye çağınlmasını önerdi.</p>

  <p>İşte, üstat Jüp bu şekilde Granite-house'a yerleşmiş oldu.</p>
</body>
</html>
