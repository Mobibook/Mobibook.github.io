<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ikincielzaman-28</title>
  <link href="../Styles/ikinciel_idstyles.css" rel="stylesheet" type="text/css"/>

</head>

<body id="ikincielzaman" xml:lang="tr-TR">
  <div>
     <p class="baslik" id="toc_marker-20">KAHPE HAYAT VE BEYAZ VAZODAKİ <br/>

 YÜZ GRAM KÜLE DAİR</p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7"></span></p>

    <p class="Paragraph-Style-2"><span class="char-style-override-7">Tamara Suhovey</span></p>

    <p class="Paragraph-Style-2"><span class="char-style-override-7">Garson</span></p>

    <p class="Paragraph-Style-2"><span class="char-style-override-7">29 yaşında</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">– Hayat tam bir kahpe! Bana inan... Hayat hiç öyle güllük gülistanlık değil. Ömrüm boyunca gün yüzü görmedim ben. Hatırlamıyorum... Öldür istersen, hatırlamıyorum! Hem zehir içtim, hem kendimi astım. Üç kere intihar etmeyi denedim... En son da damarlarımı kestim... (</span><span class="italik">Sargılı kolunu gösteriyor</span><span class="char-style-override-7">.) İşte burası... tam şurası... Kurtardılar beni, bir hafta uyumuşum. Sadece uyumuş, uyumuşum. Benim bünyem de böyle işte... Psikiyatr geldi... “Nasılsın şimdi?” diye sordu. “Konuş biraz, konuş hadi...” dedi. Tıpkı şimdi senin yaptığın gibi. Ne anlatayım ki? Ölüm beni korkutmuyor... Boşuna gelip oturdun buraya. Boşuna! (</span><span class="italik">Duvara doğru dönüp susuyor. Gitmek istiyorum, ama durduruyor beni</span><span class="char-style-override-7">.) Tamam, dinle... Hepsi gerçek...</span></p>

    <p class="G-vde-Metni para-style-override-7"><span class="char-style-override-7">...Daha küçüktüm... Okuldan geldim, yattım, sabahleyin kalkamadım yataktan. Doktora götürdüler, teşhis koyamadı. O zaman bir kocakarı aradılar. Bize bir adres verdiler... Kocakarı iskambil kâğıtlarını açtı ve anneme şöyle dedi: “Eve git, kızının yattığı yastığı aç. Orada bir kravat parçası ve tavuk kemikleri bulacaksın. Kravatı yolun kıyısındaki haça as, kemikleri de kara köpeğe ver. Kızın ayağa kalkıp yürüyecek. Kıza kötü büyü yapmışlar.” Hayatımda iyi, güzel bir şey hiç olmadı... Bu damarları kesme işi aptallık, sadece yoruldum mücadele etmekten... Çocukluktan beri böyle yaşadık, buzdolabında sadece votka olurdu. Bizim köyde on iki yaşından sonra herkes içer. İyi votka pahalı, o yüzden ev yapımı içiliyor, kolonya içiliyor, cam temizlik sıvısı, aseton içiliyor. Ayakkabı cilasından, tutkaldan votka yapıyorlar. Genç erkekler ölüyor öyle votkalardan, zehirli tabii. Hatırlıyorum, komşumuz içip içip elma ağaçlarına ateş ederdi. Herkesi eve sokardı silah zoruyla... Dedem de yaşlanana kadar içti. Yetmiş yaşında bir akşamda iki şişe devirebilirdi. Bununla övünüyordu. Savaştan madalyayla dönmüş. Kahraman! Uzun süre asker paltosuyla gezmiş, içer, gezer, âlem yaparmış. Ninem de çalışırmış. Ama dedem kahramandı... Ninemi ölesiye döverdi, bacaklarına yapışırdım dövmesin diye. Bizi baltayla kovalamıştı... Komşuda geçirmiştik geceyi. Kulübede. Köpeği baltayla parçalamış. Dedemden sonra bütün erkeklerden nefret ettim. Tek başıma yaşamayı düşündüm.</span></p>

    <p class="G-vde-Metni para-style-override-7"><span class="char-style-override-7">Şehre geldim... Her şeyden korkardım: arabalardan, insanlardan. Ama herkes şehre gidiyordu, o yüzden ben de geldim. Ablam burada yaşıyordu, beni çağırdı: “Bir okula girersin, garson olursun. Sen güzel kızsın Tomka. Kendine asker bir koca bulursun. Pilot.” Ha evet… pilotmuş! İlk erkeğim aksaktı, kısa boyluydu. Arkadaşlarım vazgeçirmeye çalıştılar: “Bunu ne yapacaksın? Kimler peşinde koşuyor?” Ama ben savaş filmlerini severdim, kadınlar erkeklerinin savaştan dönmesini beklerdi, nasıl dönerse dönsün; bacaksız, kolsuz, ama canlı. Ninem anlatmıştı: Bizim köye iki ayağı olmayan birini getirmişler, karısı onu avluda kucağında taşırmış. Ama o içer, kavga çıkarırmış. Bir hendeğe düşer, kadın gider onu oradan çıkarır, küvette yıkar, sonra temiz yatağa yatırır… Bunun aşk olduğunu sanırdım... Anlamıyorum bu aşk denen şeyin ne olduğunu... Ben de ona acırdım işte, şefkat gösterirdim. Evlenmeden üç çocuk yaptık; bu arada içmeye başlamıştı, bıçakla tehdit ederdi beni. Yatakta yatmazdı... Yerlerde yuvarlanırdı... Pavlov’un köpeği gibi olmuştum: Kocam evdeyse, ben çocuklarla hemen çıkıyordum evden. Ne zaman bunları hatırlasam ağlarım... Ya da canı cehenneme derim işte. Hayatta hiç güzel bir şey gelmedi başıma, sadece sinemada oluyor öyle şeyler. Televizyonda. Neyse işte... oturup birileriyle beraber hayal kurarsın orada... güzel şeyler düşünürsün...</span></p>

    <p class="G-vde-Metni para-style-override-7"><span class="char-style-override-7">İkinci çocuğa gebeydim artık... Köyden bir telgraf geldi: “Cenazeye gel. Annen.” Bir Çingene kısa süre önce garda falıma bakmıştı: “Seni uzun bir yol bekliyor. Babanı gömeceksin ve çok ağlayacaksın.” İnanmamıştım. Babam sağlıklıydı, gayet huzurluydu. Annem içerdi, sabahtan başlardı, babamsa inekleri güderdi, patates pişirirdi, her şeyi kendisi yapardı. Çok severdi annemi, ona büyü yapmıştı annem, böyle şeyler bilirdi zaten, otlardan falan bir iksir kullanmıştı herhalde. Eve gittim... Tabutun başında oturup ağladım. Komşu kızı kulağıma fısıldadı: “Kocakarı amcayı demirle öldürdü, bana da susmamı söyledi. Çikolatalı şeker alacağını söyledi...” Midem bulandı, korkudan midem kalktı bir anda… dehşete düşmüştüm… Sonra kulübede kimse kalmayınca, herkes gidince, babamı soydum ve üzerinde morluk aradım. Morluk yoktu, sadece kafasında büyük bir kesik vardı. Anneme gösterdim, babamın odun kestiğini, seken bir odun parçasının gelip kafasına çarptığını söyledi. Bütün gece oturup ağladım... Oturdum ve babamın bana bir şey söylemek istediğini hissettim... Annem de gitmedi, bütün gece oradaydı, beni yalnız bırakmadı. Bir baktım, sabahleyin babamın kirpiklerinin altından kanlı bir gözyaşı akıyor. Önce bir gözünden, sonra ötekisinden. Gözyaşı döküyordu hayattaymış gibi... Korkunç! Kış vaktiydi. Mezarlıkta küskülerle çukur açtılar, toprağı ısıttılar; çukurda huş ağacı dallarıyla otomobil lastiklerinden bir ateş yaktılar. Köylüler bir koli votka istedi emekleri karşılığında. Babamı gömerlerken annem içiyordu. Neşeyle oturuyordu. Bense ağlıyordum... Şimdi her şey için yağmur gibi ağlıyorum... Öz annem... beni o doğurdu... Bana en yakın insan olması gerekir... Ama ben gider gitmez evi satmış, sigorta alabilmek için ahırı yakmış… Sonra da yanımda yaşamak için şehre koştu. Hemen de kendine bir başkasını buldu... Hemen buldu... Adam da kendi oğluyla gelinini kovdu yanından, evi de annemin üzerine yaptı. Erkekleri baştan çıkarmayı bilirdi annem, bildiği bir şeyler vardı... Büyü yapardı onlara... (</span><span class="italik">Sargılı elini kucağında çocuk sallar gibi sallıyor</span><span class="char-style-override-7">.) Bu arada benimki peşimden çekiçle koşardı, iki kere başımı yarmıştı. Cebinde bir votka şişesi, salatalık turşusu, çekip gitti. Nereye kaybolup gitti? Çocuklar aç... Bir tek patates yerdik, bayramda da sütlü ya da balıklı patates. Eve döndüğünde bir şey söylemeye kalk kolaysa; suratına bardak fırlatır, sandalyeyi duvara atar... Geceleyin hayvan gibi atlardı üzerime... Hayatta gün yüzü görmedim, birazcık bile. İşe giderim, dövülmüş, ağlamaktan yorgun bir halde, ama gülümsemek, kibar olmak lazım. Restoranın müdürü odasına çağırıyor beni: “Burada gözyaşların lazım değil bana. Benim karım da iki yıldır felçli yatıyor.” Bunu dedikten sonra elini eteğimin altına atıyor...</span></p>

    <p class="G-vde-Metni para-style-override-7"><span class="char-style-override-7">Üvey babam iki yılı bile çıkaramadı... Bir gün annem telefon etti: “Gel... Cenazeye yardım et. Gel de onu krematoryuma götürelim beraber.” Korkudan bayılacak gibi oldum. Kendimi topladım, gitmek lazım. Kafamda tek bir fikir vardı: Onu da mı öldürdü? Evde tek başına kalmak, içmek, gezmek için öldürmüştür. Ha? Şimdi de onu hemen krematoryuma göndermek istiyor. Yakmaya. Çocukları gelmeden... Adamın büyük oğlu binbaşı, Almanya’dan gelecek... ama bir avuç kül kalacak geriye... Beyaz bir vazoda yüz gram kül... Bütün bu sarsıntılar yüzünden âdetim kesildi, iki yıl hiç olmadı. Tekrar başlayınca, doktordan rica ettim: “Kadınca olan her şeyi kesip alın benden, bir ameliyat yapın, kadın olmak istemiyorum! Sevgili olmak istemiyorum! Ne kadın, ne anne olmak istiyorum!” Öz annem... beni doğurmuş... Onu sevmek istiyordum... Küçükken “Anneciğim, öpsene beni,” derdim. Ama annem hep sarhoş olurdu... Babam da işe gidiyor, evde bir sürü sarhoş erkek. Birisi beni yatağa sürüklüyor... On bir yaşındayım... Anneme anlattım, bana bağırdı sadece. İçti... içti... İçti ve hayatı boyunca eğlendi. Sonra da ölüm vakti geldi işte! İstemiyordu. Asla ölmek istemiyordu. Elli dokuz yaşındaydı; bir göğsünü aldılar, bir buçuk ay sonra öbürünü de aldılar. Genç bir sevgilisi vardı, kendinden on beş yaş küçük bir sevgili bulmuştu. “Şifacı kadını çağırın,” diyordu, “kurtarın beni!” Gitgide kötüleşti... Genç sevgilisi ona bakıyordu, altını temizliyor, yıkayıp paklıyordu. Ölmeyi hiç düşünmüyordu annem... “Ama eğer ölürsem,” diyordu, “her şeyi o çocuğa bırakacağım. Evi de televizyonu da.” Ablamla beni incitmek istiyordu... Kötüydü... Hayatı seviyordu. Hayata açtı. Onu kocakarıya götürdük, arabadan kucakta taşıdık. Kocakarı dua etti, kartları açtı: “Demek öyle?” diyerek masadan kalktı. “Götürün onu! Onu tedavi etmeyeceğim...” Annem bize bağırdı: “Çekilin. Onunla yalnız kalmak istiyorum...” Kocakarı “Durun!” dedi. Bizi bırakmadı... Kartlara baktı: “Onu tedavi etmeyeceğim. En az bir adamı mezara sokmuş. Hastalanınca da hemen kiliseye gidip iki mum yakmış...” – “Çocuklarımın sağlığı için...” dedi annem. “Seni rahat bıraksınlar diye,” dedi kocakarı. “Çocuklarının ölmesini diledin. Onları Tanrı’ya verirsen, Tanrı da senin yaşamana izin verir diye düşündün.” Bu sözlerden sonra bir daha asla annemle tek başıma kalmadım. Ürktüm. Zayıf olduğumu, beni yenebileceğini biliyordum... Ne zaman onu görmeye gitsem ablamı da yanıma aldım. Kızım bir şey yemek istediği zaman annem deliye dönüyordu; kendisi ölüyor, ama birisi yemek yiyor, birisi yaşamaya devam edecek diye. Yatağın üzerindeki yepyeni örtüyü, masa örtüsünü makasla parçaladı, o ölünce kimseye kalmasın diye. Bulabildiği bütün tabakları kırdı, ezdi, un ufak etti. Tuvalete götürmek imkânsızdı onu, özellikle yere, yatağa yapardı... Ben temizleyeyim diye... Biz yaşamaya devam edeceğiz için intikam alıyordu. Yürümeye, konuşmaya devam edeceğiz diye. Herkesten nefret ediyordu! Bir kuş uçup penceresine konsa, onu bile öldürmeye kalkardı. Ama bahar mevsimiydi... Evi de birinci kattaydı... Her taraf leylak kokuyordu... Kokluyor, kokluyor, kokuyu alamıyor. “Bana avludan bir dal getir,” dedi. Getirdim... Onu eline aldı, dal bir anda kurudu, yaprakları büzüştü. O zaman “Elini uzat da, tutayım,” dedi. Ama o kocakarı beni uyarmıştı, kötülük yapan insanın ölümü uzun sürer, acı çeker diye. Ya tavanı parçalamak ya da evdeki bütün pencere camlarını çıkarmak lazımmış, ruhu başka türlü gitmezmiş, gövdesinden çıkmazmış. Elimi de hiçbir şekilde ona vermemem gerekirmiş; hastalığı bana geçermiş. “Ne yapacaksın elimi?” Susuyor, konuşmuyor. Artık iş bitmiş... Yine de bizimle konuşmuyor, gömülürken giyeceği giysinin yerini söylemiyor. Cenazesi için biriktirdiği paraların yerini söylemiyor. Geceleyin bizi yastıkla boğacağından korkuyordum. Her şey mümkün... Gözlerimi kapatıyorum ama yine de gizli gizli bakıyorum etrafa: Ruhu onu nasıl terk eder acaba? Nasıldır ki o... o ruh? Işık gibi mi olacak, bulut gibi mi? Türlü türlü şeyler söyleyip yazıyorlar, ama kimse bu ruhu bir kere bile görmemiş. Sabahleyin dükkâna koştum, komşusundan bize gelmesini istedim. Komşusu tuttu onun elini, o zaman öldü işte. Son anda anlaşılmaz bir şeyler haykırdı. Birini çağırdı... Birini ismiyle çağırdı... Kimi? Komşu hatırlayamadı. Bilmediği bir isimmiş. Ben yıkadım, giydirdim onu, bir eşya gibi, hissizce. Patates gibi. Duygu yoktu, duygularım bir yerlere saklanmıştı. Hepsi doğru... Arkadaşları geldi, telefonunu çaldılar... Bütün akrabalarımız geldi, ortanca kız kardeşimiz de geldi köyden. Annem yatıyordu... Kız kardeşim onun gözlerini açtı. “Neden ölmüş annemize dokunuyorsun?” – “Çocukken bize ne yaptığını hatırlar mısın? Bizi ağlatmayı severdi. Nefret ediyorum ondan.”</span></p>

    <p class="G-vde-Metni para-style-override-7"><span class="char-style-override-7">Akrabalar toplanıp münakaşaya başladılar hemen... Eşyaları paylaşmaya geceleyin, daha annem tabutta yatarken başladılar. Kimisi televizyonu çekiştirdi, kimisi dikiş makinesini... ölünün kulağından altın küpeleri aldılar... Para aradılar, bulamadılar. Oturup ağladım. Acımaya bile başlamıştım ona. Ertesi gün de cenaze yakıldı... Kül kabını köye götürmeye, o istemese de babamın yanına gömmeye karar verdiler. Annem bize onu babamın yanına gömmememizi tembihlemişti. Korkuyordu. Ya öteki dünya varsa? Ama bir yerde babamla karşılaşacaklar mutlaka... (</span><span class="italik">Duruyor</span><span class="char-style-override-7">.) Gözyaşlarım azaldı artık... Artık her şeye bu kadar aldırışsız olmama şaşırıyorum. Ölüme de yaşama da. Kötü insanlara da iyilere de. Bana ne işte... Kader seni sevmemişse, kurtulamazsın elinden. Önceden belirlenmiş olandan kaçış yok. Mesela... Ablam, yani yanında yaşadığım kardeşim ikinci kez evlenip Kazakistan’a gitti. Onu severdim... ve içime bir şey doğdu... Kalbim “Onunla evlenmesin!” diyordu, nedense ikinci kocasını sevememiştim. “İyi biri. Ona acıyorum,” demişti ablam. On sekiz yaşında hapse düşmüş, sarhoş kavgasında bir adamı öldürmüş. Beş yıl vermişler, üç yılda çıkmış. Bizim eve gidip gelmeye başladı, hediyeler getiriyordu. Annesi ablamla görüşüp ikna etmiş. Rica etmiş. Ona şöyle demiş: “Erkeklere hep bir dadı gerekir. İyi bir eş kocası için her zaman biraz annedir. Yalnız kalan erkek kurda döner... yerden yalayarak yer...” Ablam da inandı buna! Benim gibi acıyan cinstendir o da. “Benim sayemde iyi bir insan olacak,” diyordu. Onlarla birlikte bütün gece annemin tabutunun başında oturdum. Hatta adam ablama karşı o kadar kibardı ki, kıskandım. On gün sonra bir telgraf geldi: “Toma Teyze, hemen gel. Annem öldü. Anya.” Onun on bir yaşındaki kızıydı telgrafı gönderen. Bir mezar kapanmış, diğeri açılmıştı... (</span><span class="italik">Ağlıyor</span><span class="char-style-override-7">.) Kocası sarhoşken çok kıskanırmış onu. Tekmelemiş, vücuduna çatal saplamış. Ölü halde tecavüz etmiş... İçki mi içmiş, ot mu içmiş... bilmiyorum... Sabahleyin işyerinde “Karım öldü,” demiş, cenaze için para vermişler ona. Parayı alıp Anya’ya vermiş, kendi de gidip polise suçunu itiraf etmiş. Kız şimdi benimle oturuyor. Okumak istemiyor, kafasında bir şey var, hiçbir şeyi aklında tutamıyor. Ürkek... evden çıkmaya korkuyor... Adama... Adama on yıl ceza vermişler, çıkıp kızın yanına gelecek. Babacık!</span></p>

    <p class="G-vde-Metni para-style-override-7"><span class="char-style-override-7">İlk kocamdan ayrıldım ve bir daha asla evime erkek girmeyecek diye düşündüm. İzin vermeyeceğim! Bıktım ağlamaktan, morluklarla gezmekten. Polis neye yarıyor ki? Bir kere gelirler arayınca, ikinci seferde “Bu sizin ailevi meseleniz,” derler. Üst katta... bizimle aynı apartmanda yani... adam karısını öldürdü, o zaman siren çala çala geldiler, rapor tuttular, kelepçeyle götürdüler onu. Adam halbuki on yıldır işkence ediyordu karısına... (</span><span class="italik">Göğsünü yumrukluyor</span><span class="char-style-override-7">.) Erkekleri sevmiyorum. Korkuyorum. Nasıl tekrar evlendiğimi anlamıyorum. Afganistan’dan dönmüştü, savaş bunalımındaydı, iki kez yaralanmıştı. Hava indirme! Şeritli gömleğini hâlâ çıkarmaz. Annesiyle karşımızdaki evde oturuyordu. Ortak avlumuz vardı. Çıkıp ya akordeonla oturur ya da teybi çalıştırır. Afgan şarkıları, acıklı şeyler... Ben de sık sık savaşı düşünürdüm... sürekli o kahrolası mantardan kokardım... atom mantarı... Gençlerin –gelin ve damatların– nikâh dairesinden sonra ellerinde çiçeklerle Sönmeyen Ateş’e koşmalarından hoşlanırdım. Severdim bunu! Çok gösterişli olurdu! Bir gün bankta yanına oturdum: “Nedir savaş?” – “Savaş, insanın gerçekten yaşamak istediği zamandır.” Üzülüyordum ona. Babası yoktu, annesi de çocukluktan beri engelliydi. Babası olsa onu Afganistan’a yollamazlardı. Babası onu korur, rüşvet verir, başkaları ne yapıyorsa öyle yapardı. Ama o annesiyleydi... Evlerine gittim; bir yatak bir de sandalyeler, işte duvarda da bir Afgan madalyası asılı. Acıdım ona, ama kendimi düşünmedim. Beraber yaşamaya başladık. Bir havlu bir de kaşıkla geldi yanıma. Madalyasını getirdi. Bir de akordeonunu.</span></p>

    <p class="G-vde-Metni para-style-override-7"><span class="char-style-override-7">Kendi kendime uydurdum... onun kahraman olduğunu hayal ettim... bir vatan savunucusu... Ben kendim onu tahta çıkardım ve çocuklara onun çar olduğunu söyledim. Bir kahramanla birlikte yaşıyoruz! Askerlik görevini yapmıştı ve çok acı çekmişti. Onu koruyorum... kurtarıyorum... Rahibe Teresa! Çok inanan bir insan değilim, tek bir şey istiyorum: “Tanrım, bağışla bizi.” Aşk, bir tür yara... Birine acımakla başlıyor... eğer seversen acırsın... İlk sırada bu vardır... Rüyasında “koşardı” o: Ayaklarını hareket ettirmezdi pek, ama kasları kaçan bir insanınki gibi seğirirdi. Bazen bütün gece koşardı öyle. Geceleri bağırıyordu: “Duşarlar! Duşarlar!” (Bu “ruhlar” demekti, yani Afgan mücahitleri.) Komutanına, arkadaşlarına seslenirdi: “Yan taraftan dolanın!”, “El bombalarını hazırlayın!”, “Duman perdesi yapın...” Bir gün onu uyandırmaya kalktığım zaman, beni az kalsın öldürüyordu: “Kolya! Kolya! Uyan!” Sahiden... sahiden seviyordum onu... Bir sürü Afganca sözcük öğretti: </span><span class="italik">zindan</span><span class="char-style-override-7">, </span><span class="italik">boçata</span><span class="char-style-override-7">, </span><span class="italik">duval</span><span class="char-style-override-7">... </span><span class="italik">barbuhayka</span><span class="char-style-override-7">... “Hudo Hafez!” – “Hoşça kal Afganistan!” Bir yıl iyi yaşadık. Bu gerçek! Para getirdi eve, konserve et getirdi, en sevdiği yemekti bu. Afganistan’dan beri öyleymiş. Dağlara gidiyorlardı, konserve et ve votka getiriyorlardı. Bize ilkyardım yapmayı öğretmişti, hangi bitkiler yenir ve hayvanlar nasıl yakalanır. Kaplumbağanın etinin tatlı olduğunu söylerdi. “İnsanlara ateş ettin mi sen?” – “Orada seçme şansın yok: Ya vurursun ya da vurulursun.” Acıları için onun her şeyini hoş gördüm... Kendim yüklendim bu kamburu...</span></p>

    <p class="G-vde-Metni para-style-override-7"><span class="char-style-override-7">Ama şimdi... Arkadaşları gece getirip kapının önüne bırakıyor. Saati yok, gömleği yok... Çıplak halde yatıyor yerde... Komşular telefon ediyor: “Onu alsana Tamara! Yoksa donup nalları dikecek havaya.” Eve sürüklüyorum. Ağlıyor, bağırıyor, yerlerde yuvarlanıyor. Bir işte tutunamıyor: Özel güvenlik oldu, bekçi oldu... Sürekli ya içiyor ya da içmiyorsa ayılmaya çalışıyor. Elde avuçta ne varsa hepsini içkiye yatırdı.. Asla bilemezsin: Evde yiyecek bir şey olacak mı olmayacak mı? Ya beni dövüp hırpalıyor ya da televizyonun karşısına oturuyor. Komşunun kiracısı bir Ermeni... Bir gün bir şey söyledi, benimkinin hoşuma gitmedi hiç. Adamı hemen yere serdi, dişlerini döktü, burnunu kırdı. Doğuluları sevmiyor. Pazarda onunla gezmeye korkuyorum, orada Özbekler ve Azerbaycanlılar satış yapıyor. En ufak bir şeyde parlayacak diye ödüm kopuyor... Bir lafı var: “Kalkan götü indiren biri mutlaka bulunur.” Onunla hırlaşmak istemiyor kimse, indirim yapıyorlar, “Afgan gazisi... Delinin teki... Şeytan!!” Çocukları da dövüyor. En küçük oğlum onu severdi, eskiden ona yanaşmak istediğinde kocam çocuğu yastıkla boğardı. Artık o kapıyı açtığı zaman, çocuk hemen yatağa koşuyor ve uyur gibi yapıp gözlerini yumuyor onu dövmesin diye, bütün yastıkları da divanın altına saklıyor. Ben bir tek ağlıyorum ya da... ya da... (</span><span class="italik">Sargılı elini gösteriyor</span><span class="char-style-override-7">.) Havacılar gününde... arkadaşları toplanıyor... hepsi de onun gibi şeritli gömleklerini giymiş... Deli gibi içiyorlar! İçlerinde ne varsa tuvalete çıkarıyorlar. Kafalarında bir sakatlık var hepsinin... Büyüklük hezeyanları: Biz savaştaydık! Güçlüyüz! İlk kez kadeh kaldırırken hep aynı şeyi söylüyorlar: “Bütün dünya pislik, bütün insanlar kahpe, güneş dediğin si….miş bir fener.” Ve sabaha kadar hep böyle: “Şerefine…” “Sağlığına…” “Madalyana…” “Topuna ölüm!” Hayat diye bir şey söz konusu değil onlar için... Nedenini söyleyemem size, votkadan mı yoksa savaştan mı? Kurt gibi hainler! Kafkasyalılardan ve Yahudilerden nefret ediyorlar. Yahudilerden İsa’yı öldürdüler ve Lenin’in davasını mahvettiler diye nefret ediyorlar. Onların da evlerinde neşe yok: Uyan, yıkan, yemek ye! Can sıkıntısı! Şu anda çağır yeter! Hemen koşarlar Çeçenistan’a. Kahraman olmaya! Herkese, her şeye karşı hınç duyuyorlar; siyasetçilere de generallere de, oraya onlarla beraber gitmemiş olan herkese… Özellikle de onlara... öncelikle onlara... Hiçbir uzmanlığı yok çoğunun, benimkinin de yok. Hepsinin tek bir uzmanlığı var: silahla gezinmek. Hınçtan içtiklerini söylüyorlar... Oy-oy! Ve orada da içmişler, bunu saklamıyorlar: “Yüz gram votka içmeden asker zaferi görmez…” “Bizimkileri çöle bırak, iki saat sonra sarhoştur, ama su bulamamıştır…” Metil alkol içmişler, fren yağı içmişler... Ya sarhoş kafayla ya dumanlı kafayla dolaşır, önlerine gelen her şeyi yıkar dökerlermiş işte. Eve döndüklerinde kimi kendini astı, kimini kavgada kurşunladılar, </span><span class="char-style-override-7">birini de sakatlayacak kadar dövmüşler... Biri kafayı yemiş, akıl hastanesine kapatmışlar... Bunlar da sadece benim bildiklerim. Kim bilir başka neler olmuştur... Kapitalistler, yani yeni Ruslar… onları kiralıyorlar, kendi aralarındaki hesabı onlara gördürüyorlar. Onlar da hiç sakınmadan ateş ediyorlar, hiç kimseye acımıyorlar. Karşılarında yirmi yaşında, deli gibi parası olan bir süt kuzusu varsa hiç acırlar mı ki? Bizimkilerin madalyaları var sadece. Sıtmaları var, hepatitleri var... Ona acırlar mı hiç? Kimseye acımıyorlar... Ateş etmek istiyorlar... Bunu kayda geçirme... Korkuyorum... Çok kısa konuşuyorlar: Kurşuna dizin! Çeçenistan’a gitmek istiyorlar, çünkü orada özgürler, üstelik orada Ruslar baskı altında... Karılarına kürk getirmeyi hayal ediyorlar. Altın kolyeler. Benimki de başvurdu gitmek için, ama sarhoş diye almadılar. Yeterince sağlıklı erkek var. Her gün duyduğum şey aynı: “Para ver.” – “Vermem.” – “Canın cehenneme, orospu!” İndiriyor yumruğu. Sonra da oturup ağlıyor. Boynuma sarılıyor: “Bırakma beni!” Uzun süre acıdım ona... (</span><span class="italik">Ağlıyor</span><span class="char-style-override-7">.)</span></p>

    <p class="G-vde-Metni para-style-override-7"><span class="char-style-override-7">Alçağa acınır mı!.. Artık ona müsaade etmiyorum... Acımayı bıraktım! Kendi kusmuğunu kendi kaşığıyla yesin. Ne hali varsa görsün! Affet beni Tanrım, sahiden varsan eğer! Affet! </span></p>

    <p class="G-vde-Metni para-style-override-7"><span class="char-style-override-7">Akşam işten dönüyorum... Onun sesi. Çocuğa ders veriyor. Ben her şeyi ezbere biliyorum: “Dur! Unutma: Pencereye el bombası attın, hemen buraya koş. Yere yat. Başka sefere, sütunun arkasına...” Ooof of! “Dört saniye sonra merdivenlerdesin, tekme indiriyorsun kapıya, otomatik silahını sola alıyorsun. Biri düşüyor... İkincisi yan tarafa koşuyor... Üçüncüsü onu koruyor... Dur! Dur!!” Dur... (</span><span class="italik">Bağırıyor</span><span class="char-style-override-7">.) Korkuyorum! Oğlumu nasıl kurtaracağım? Arkadaşıma koşuyorum... Diyor ki: “Senin kiliseye gitmen lazım. Dua et.” Öteki de aldı şifacıya götürdü... Başka nereye gidebilirim ki? Kimse yok başka gidecek. Şifacı kadın çok yaşlı, Ölümsüz Koşçey</span><span class="char-style-override-10">*</span><span class="char-style-override-7"> gibi. Benim </span><span class="char-style-override-7">ertesi gün gelmemi ve ona bir şişe votka getirmemi söylüyor. Bu şişeyle evde dolanıyor, üzerine doğru bir şeyler fısıldıyor, ellerini gezdiriyor üstünde ve şişeyi bana veriyor: “Bu votka okunmuş. İki gün içsin, üçüncü gün istemeyecek.” Gerçekten de bir ay içmedi. Ama sonra yine başladı: Geceleyin salya sümük sarhoş geldi, mutfakta tencereleri devirdi, yiyecek bir şeyler arandı... Başka bir şifacı buldum... O falıma baktı kartlarla, bir fincan suya kurşun döktü. Basit dualar öğretti; tuza, bir çimdik kuma okuyorsun. Hiçbir işe yaramadı! Votkadan ve savaştan iyileşmek imkânsız... (</span><span class="italik">Sargılı elini sallıyor</span><span class="char-style-override-7">.) Ah, nasıl da yoruldum! Kimseye acımıyorum... ne çocuklara, ne kendime... Annemi hiç anmıyorum, ama rüyama giriyor. Genç, neşeli hali. Hep genç ve gülüyor. Onu kovalıyorum... Kız kardeşimi de gördüm rüyamda, o ciddi, hep bana aynı şeyi soruyor: “Kendini lamba gibi kapatabilir misin sence?” (</span><span class="italik">Duruyor.</span><span class="char-style-override-7">)</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="dip" xml:lang="en-GB">*<span>Rus halk masallarında olağanüstü yeteneklere sahip olan Koşçey ancak bir iğnenin batırılmasıyla öldürülebilir ama iğne yumurtanın içinde, yumurta ördeğin içinde, ördek tavşanın, tavşan bir kutunun, kutu bir meşenin içindedir, meşe de uzak mı uzak bir adadadır.</span><span class="char-style-override-11"></span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">Hepsi doğru... Hayatta gün yüzü görmedim ben. Görmem de artık. Dün hastaneye gelip dedi ki: “Halıyı sattım. Çocuklar aç.” Sevgili halım. Evimizdeki tek değerli eşya oydu... Bir o kalmıştı... Bütün yıl para biriktirmiştim onu almak için. Kapik kapik. Çok istemiştim o halıyı... Vietnam halısı... İçmek için satmış. İşyerinden kızlar koşup geldi: “Ah Tomka, hemen dön eve. Senin ufaklıktan bıkmış, dövüyormuş çocuğu. Büyük olanı da (kız kardeşimin kızı), on iki yaşına bastı... Bilirsin işte... Bir gün içecek ve...”</span></p>

    <p class="G-vde-Metni para-style-override-7"><span class="char-style-override-7">Gece yatıyorum, ama yumuyorum. Sonra bir çukura düşüyorum, bir yerlere uçuyorum. Sabahleyin nasıl uyanacağım belirsiz. Korkunç fikirlerim var...</span><span class="italik"></span></p>

    <p class="G-vde-Metni para-style-override-7"><span class="italik">Veda ederken beklenmedik biçimde sarılıyor bana.</span><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">Unutmabeni...</span><span class="italik"></span></p>

    <p class="G-vde-Metni para-style-override-7"><span class="italik">Bir yıl sonra bir intihar girişiminde daha bulundu. Bu kez başarılı oldu. Öğrendiğim kadarıyla, kocası hemen başka bir kadın bulmuş. Ona telefon ettim: “Acıyorum o adama,” dedi. “Sevmiyorum, acıyorum. Tek sorun yine içmeye başlaması, ama bırakacağına söz verdi.”</span></p>

    <p class="G-vde-Metni para-style-override-7"><span class="italik">Daha sonra neler duyduğumu tahmin ettiniz mi?</span></p>

    <p class="Paragraph-Style-1 para-style-override-1"><span class="char-style-override-12"></span></p>
  </div>
</body>
</html>