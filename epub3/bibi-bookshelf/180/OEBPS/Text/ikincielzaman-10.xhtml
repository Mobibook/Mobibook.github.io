<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ikincielzaman-10</title>
  <link href="../Styles/ikinciel_idstyles.css" rel="stylesheet" type="text/css"/>

</head>

<body id="ikincielzaman" xml:lang="tr-TR">
  <div>
     <p class="baslik" id="toc_marker-4">ERKEK VE KIZ KARDEŞLERE, CELLATLAR <br/>

 VE KURBANLARA... VE SEÇMENLERE DAİR</p>

    <p class="G-vde-Metni para-style-override-7"><span class="char-style-override-7"></span></p>

    <p class="Paragraph-Style-2"><span class="char-style-override-7"></span></p>

    <p class="Paragraph-Style-2"><span class="char-style-override-7">Aleksandr Porfiryeviç Şarpilo</span></p>

    <p class="Paragraph-Style-2"><span class="char-style-override-7">Emekli</span></p>

    <p class="Paragraph-Style-2"><span class="char-style-override-7">63 yaşında</span></p>

    <p class="G-vde-Metni para-style-override-7"><span class="bold"></span></p>

    <p class="Paragraph-Style-1"><span class="char-style-override-12">Komşusu Marina Tihonovna İsayçik’in </span></p>

    <p class="Paragraph-Style-1"><span class="char-style-override-12">anlatımından</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">Yabancılar, ne lazım size? Geliyorlar da geliyorlar. Neyse... Sebepsiz ölüm olmaz, bir sebep hep vardır. Ölüm bir sebep bulur.</span></p>

    <p class="G-vde-Metni para-style-override-7"><span class="char-style-override-7">Adam salatalık bostanında yanıyor... Başına aseton döküp kibritle tutuşturmuş. Oturuyorum, televizyonu açmışım, çığlıklar duyuyorum. Yaşlı bir ses, tanıdık... Saşa’nın</span><span class="char-style-override-10">*</span><span class="char-style-override-7"> sesi, sanki onun sesi ve bir de genç sesi. Yanından bir öğrenci geçiyormuş, teknik lise hemen yakınımızda, bir bakmış, adam yanıyor. Yani ne dersin! Koşup söndürmeye çalışmış. Kendisi de yanmış. Ben koşup gittiğimde, yerde yatıyordu Saşka, inliyordu... Başı sapsarıydı... Yabancılar bundan size ne... Size ne başkasının felaketinden?</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="dip" xml:lang="en-GB">*<span>Saşa: Aleksandr isminin samimi biçimde söylenen hali.</span><span class="char-style-override-11"></span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">Herkes ölüme bakmaya bayılıyor. Ooy! Neyse işte... Neyse... Bizim köyde, genç kızken anne ve babamla yaşadığım köyde, bir ihtiyar vardı, gidip insanların nasıl öldüklerine bakmayı severdi. Kadınlar ayıplardı, kovarlardı onu evden: “Defol, şeytan!” derlerdi, ama o gitmez, otururdu. Uzun bir ömür sürdü. Belki gerçekten de şeytandı! Neye bakıyordu? Nereye... Hangi yöne? Ölümden sonrası yok ki. Öldün, bitti ve gömdüler. Canlıyken, öyle de böyle de yaşayıp gidersin. Ruh gidince, insan yok, toprak var. Ruh bu ruh, geri kalan her şey toprak. Toprak. Biri beşikte ölür, diğeri ak saçlı olana kadar yaşar. Mutlu insanlar ölmek istemez... Ve onlar... Sevilenler de istemez. Yalvarırlar yaşamak için. Peki nerede bu mutlu insanlar? Radyoda bir ara birisi savaştan sonra hep mutlu olacağımızı söylemişti, Kruşçev de hatırlıyorum, söz vermişti... Yakında komünizmin geleceğini söylemişti. Gorbaçov yemin ediyordu, öyle güzel konuşuyordu ki... Ustaca. Şimdi Yeltsin yemin ediyor, rayların üstüne yatacağını söylüyor… İyi bir hayatı bekleyip durdum ben. Çocukken bekledim... Ve büyüyünce... Şimdi yaşlandım... Kısacası, herkes kandırdı, hayat daha kötü oldu. Bekle sabret, bekle sabret. Bekle sabret... Kocam öldü. Sokağa çıktı, düştü ve hepsi bu, kalbi durmuş. Metreyle ölçemedim, tartıyla tartamadım bütün yaşadıklarımızı. Ama işte, yaşıyorum. Yaşıyorum. Çocuklar dağıldı dört bir yana: Oğlum Novosibirsk’te, kızım Riga’da ailesiyle kaldı, ki şimdi, yurtdışında sayılır. Yabancı bir ülkede. Orada Rusça da konuşmuyorlar artık.</span></p>

    <p class="G-vde-Metni para-style-override-7"><span class="char-style-override-7">Köşede bir ikonam var, konuşacak biri olsun diye bir de köpek besliyorum. Hani derler ya, tek parça odunla ateş yakılmazmış, ama çabalayıp duruyorum. Yaa işte... </span><span class="char-style-override-7">Tanrı </span><span class="char-style-override-7">iyi ki insana köpek vermiş, kedi vermiş... Ağaç vermiş, kuş vermiş... Bütün bunları insan mutlu olsun ve hayatı ona uzun görünmesin diye vermiş. Bıktırmasın diye. Bıkmadan seyrettiğim tek şey, buğdayın sarardığını görmek. Hayatım boyunca öyle çok aç kaldım ki tahılların olgunlaşmasını, başakların sallanmasını her şeyden çok seviyorum. Siz nasıl müzede tabloya bakıyorsanız, ben de bunlara bakıyorum... Ve şimdi beyaz ekmeğin peşinden koşmuyorum, tatlı çayla tuzlu kara ekmek çok daha lezzetli. Sabret, bekle... Sabret, bekle... Her acıdan bizi kurtaracak tek ilaç vardı; sabır. Hayat böyle geçti. İşte Saşka... Bizim Porfiriç... Sabretti, sabretti, sabredemedi. Yoruldu adam. Toprağa yatan bedendir, ruh hesap vermeye gider. (</span><span class="italik">Gözyaşlarını siliyor</span><span class="char-style-override-7">.) Ya işte! Ağlıyoruz... Ve gidince, yine ağlayacağız...</span></p>

    <p class="G-vde-Metni para-style-override-7"><span class="char-style-override-7">İnsanlar yine Tanrı’ya inanmaya başladı, çünkü başka umut yok. Bize okulda Lenin için Tanrı demişlerdi, Karl Marx’a da. Kilisede tohum saklarlar, turp depolarlar. Savaş başlamadan önce böyleydi. Savaş başladı... Stalin Rus ordusunun zaferi için dualar edilsin diye kiliseleri açtı ve halka döndü: “Kardeşler... dostlarım...” Ondan önce, kimdik ki biz? Halk düşmanları... kulaklar</span><span class="char-style-override-10">*</span><span class="char-style-override-7"> ve kulak çocukları... Bizim köyde bütün köylü ailelerinin mallarına kulak denerek el konmuştu, eğer iki atı ve iki ineği varsa avluda, o kulak demekti. Sibirya’ya gönderdiler onları, çıplak halde ormana attılar... Kadınlar acı çekmesin diye çocuklarını boğdu. Ah, ne acıydı... İnsan gözyaşları... yeryüzündeki sulardan fazlaydı. O sırada Stalin konuşuyordu: “Kardeşler...” İnandık ona. Bağışladık. Ve Hitler’i yendik! Hitler bize de gelmişti... zırhlılarla… Yine de kazandık! Ama şimdi, kimim ben? Biz? Seçmen. Televizyon seyrediyorum. Haberleri kaçırmıyorum… Şimdi seçmen olduk. İşimiz, doğru dürüst oy vermeye gitmek ve geri dönmek. Bir keresinde hastaydım, sandığa gidememiştim, bana getirmişlerdi. Kırmızı sandığı. O gün akıllarına geliyoruz... İşte böyle... </span></p>

    <p class="G-vde-Metni para-style-override-7"><span class="char-style-override-7"></span></p>

    <p class="dip" xml:lang="en-GB">*<span>Kulak: 1917 devrimi öncesinde, büyük miktarda toprağı olan ve diğer köylüleri çalıştıran kişi. Devrimden sonra bunların mallarına el kondu ve hepsi aileleriyle birlikte sürgüne gönderildi.</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">Nasıl yaşarsak, öyle ölürüz... Kiliseye de gidiyorum, haç taşıyorum, mutluluk öyle de yoktu, böyle de. Mutluluk toplayamadım hayattan. Artık talep etmem de. Yakında ölebilsem... Yakında göksel krallık var, sabrettiğim yeter. Saşka’ya da böyle oldu... Şimdi mezarlıkta yatıyor... Dinleniyor... (</span><span class="italik">Haç çıkarıyor.</span><span class="char-style-override-7">) Müzikle gömdüler, gözyaşlarıyla. Herkes ağladı. O gün birçok kişi ağlıyor. Üzülüyorlar. Ne diye pişman oluyorsun? Ölümden sonra kim duyar? Ondan iki oda kaldı bir barakada, bir şilte, kızıl diplomalar ve “Sosyalist yarışma kahramanı” madalyası. Benim de öyle bir madalyam var rafta. Stahanovcuydum ben.</span><span class="char-style-override-10">*</span><span class="char-style-override-7"> Vekil de oldum. Yiyecek her zaman yetmezdi, ama kızıl diplomayı hep verdiler. Fotoğraf çekerler verirken. Burada üç aile bir barakadayız. Gençken yerleştik, bir-iki yıl diye düşündük, ama bütün hayatımız orada geçti. Barakada ölüyoruz. Yirmi, otuz yıl... Ev için kuyruklara girdik, bekledik... Şimdi Gaydar çıkıp gelmiş gülüyor: Gidin, satın alın diyor. Hangi parayla? Paramız pul oldu... Bir reform, sonra bir tane daha... Soydular bizi! Böylece ülkenin üstüne çektiler sifonu! Her ailenin iki odası, bir kulübesi, bir bostanı vardı. Hepimiz aynıydık. Çalıştık çabaladık! Servet yaptık! Hayatımız boyunca, bir gün iyi yaşayacağımıza inandık. Yalan! Büyük bir yalan! Hayat... En iyisi hatırlamamak... Sabrettik, çalıştık, acı çektik. Şimdi ise yaşamıyoruz artık, gün geçiriyoruz.</span></p>

    <p class="G-vde-Metni para-style-override-7"><span class="char-style-override-7">Saşka’yla aynı köydeniz... Orada... Brest’in oralarda... Onunla akşamleyin bir banka oturur hatırlardık bazen. Başka ne konuşacağız? İyi bir adamdı. İçmezdi, alkolik değildi... Hiiiç... Ama tek başına yaşardı. Bir erkek tek başına ne yapar? İçer, sızar... İçer... Avluda dolanıyorum. Çamurlara basıyorum. Gezinirken düşünüyorum: Dünyevi hayat, her şeyin sonu değil. Ölüm, ruhun enginliği... O, Saşka, nerede peki? Son anlarında komşuları düşünmüş. Unutmamış. Baraka eski, hemen savaştan sonra yapılmış, tahtası kurumuş ve tutuşsa kâğıt gibi yanar. Bir anda! Bir saniyede! Temele kadar yanar... Kumlara kadar... Çocuklara bir pusula yazmış: “Torunları iyi yetiştirin. Hoşça kalın” ve görünür bir yere bırakmış. Bahçeye gitmiş... kendi bostanına...</span></p>

    <p class="G-vde-Metni para-style-override-7"><span class="char-style-override-7">Oy-oy! İşte… İşte… Ambulans geldi, onu sedyeye koydular, ama o birden kalktı, kendi gitmek istedi. “Ne o Saşka, ne oldu?” diye onu arabaya kadar geçirdim. “Yaşamaktan yoruldum. Oğluma telefon et, hastaneye gelsin.” Hâlâ konuşuyordu benimle... Ceketi yanmış, omzu beyaz, temiz. Beş bin ruble bırakmış... Bir zamanlar büyük paraydı! Bankadan çekmiş ve pusulayla masaya koymuş. Hayatı boyunca biriktirmişti. Perestroyka’ya kadar böyle bir parayla Volga marka araba satın alabilirdin. En pahalısını! Ya şimdi? Yeni çizme ve çelenge anca yetti. Ya işte! Sedyede uzanmış kararıyordu... Gözlerimin önünde kararıyordu... Doktorlar onu kurtaran ve ipten aldığı çarşafımı (daha yeni yıkamıştım) onun üstüne örten genci de götürdüler. Yabancı bir genç... öğrenci... yanından geçiyormuş, bakmış; adam yanıyor! Oturmuş bostanda, kamburu çıkmış ve öylece yanıyor. Duman çıkarıyor. Susuyor! Sonra bize şöyle dedi: “Susmuş, yanıyor.” Canlı bir adam... Sabahleyin oğlu kapımı çaldı: “Babam öldü.” Tabutta yatıyordu... Bütün kafası ve elleri yanmış... Kara... Kapkara... Onun elleri mahirdi! Her iş gelirdi elinden. Marangozluk da, taş ustalığı da. Herkeste onun bir hatırası kaldı; birinde masa, birinde kitap rafı... Etajerler... Gece yarılarına kadar oturur ve yontup dururdu bazen, şimdi bile gözümün önünde, öylece rendeleyip duruyor. Ağacı severdi. Ağacı kokusundan, yüzeyinden tanırdı. Her ağaç, derdi, kendince kokar, en güçlü koku çamdadır: “Çam güzel bir çay gibi kokar, akağaçtaysa neşeli bir koku vardır.” Son güne kadar çalıştı. Haklı bir deyiş vardır: Kolunda altın bilezik oldukça, dişinde ekmek olur. Emekli maaşıyla artık asla yaşayamazsın. Ben de dadı oldum, şimdi başkalarının çocuklarına dadılık yapıyorum. Birkaç kapik veriyorlar, böylece şeker alıyorum, Doktorskaya</span><span class="char-style-override-10">*</span><span class="char-style-override-7"> salamı alıyorum. Peki bizim emekli maaşımız? Ekmekle süt alırsın, yazlık terlik almaya yetmez. Yetmez. İhtiyarlar daha önce avludaki bankta işsiz güçsüz otururdu. Lak lak ederlerdi. Artık yapamıyorlar... Kimi şehirde boş şişe topluyor, kimi kilisenin yanında duruyor... para dileniyor... Kimi otobüs durağında çekirdek, kimi de sigara satıyor. Votka için kupon. Geçenlerde içki bölümünde birini ölesiye dövdüler. Ölümüne. Şimdi votka şeyden değerli… Neydi? İşte şu, Amerikan dolarından… Votkayla her şeyi alabilirsin. Tesisatçı da gelir, elektrikçi de. Başka türlü uğramazlar bile. Neyse işte... neyse… Yaşam bitti... Parayla alınamayacak tek şey zaman. Tanrı’nın önünde ağla ya da ağlama, alamazsın. Böyle düşünülmüş.</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="dip" xml:lang="en-GB">*<span>A. Stahanov: 1935 yılında çalıştığı kömür ocağında bir vardiyada iki arkadaşıyla 102 ton kömür çıkararak üretim rekoru kırmış ve bu başarısından dolayı kendisine Lenin nişanı verilmiştir. Daha sonra bütün üretim alanlarında öngörülen üretimi büyük bir miktarda aşan işçiler “Stahanovcu” olarak adlandırılmış, kendilerine ikramiye ve ödüller verilmiştir.</span><span></span></p>

    <p class="dip para-style-override-13" xml:lang="en-GB"></p>

    <p class="G-vde-Metni para-style-override-7"><span class="char-style-override-7">Saşka yaşamak istemiyordu. Reddetti. Tanrı’ya biletini kendi geri verdi... Ah, Tanrım! Şimdi polis gezip duruyor. Sorguluyor... (</span><span class="italik">Sesleri dinliyor.</span><span class="char-style-override-7">) Oooo... Tren düdüğü ötüyor... Bu Moskova treni; Brest-Moskova. Bana saat lazım olmuyor. Varşova treninin çığlığıyla kalkıyorum, sabahın altısında. Şuradan Minsk ve ilk Moskova treninin sesi... Sabah ve akşam farklı sesler çıkarırlar. Bazen bütün gece dinliyorum. Yaşlılıkta uyku uçup gidiyor... Ben şimdi kiminle sohbet edeceğim? Şimdi tek başıma oturuyorum bankta... Onu teselli ettim: “Saşka,” dedim, “iyi bir kadın bul. Evlen.” “Lizka dönecek,” dedi, “bekleyeceğim.” Ondan ayrıldığından beri yedi yıldır görmedim kadını. Bir subayla ilişkisi olmuştu. Gençti... Ondan çok gençti. Saşa onu çok sevdi. Kadın çok dövündü tabutunun başında: “Saşka’nın hayatını ben mahvettim,” diye. Oy-oy! Sonuçta... Aşk saç değil ki kesip atasın. Tokayla da bağlayamazsın aşkı. Sonra niye ağlıyorsun? Kim duyacak seni toprak altından... (</span><span class="italik">Susuyor</span><span class="char-style-override-7">.) Oy, Tan-rım! Kırk yaşına kadar her şeyi yapabilirsin, günah da işleyebilirsin. Ama kırktan sonra tövbe etmek lazım. O zaman Tanrı affeder.</span></p>

    <p class="G-vde-Metni para-style-override-7"><span class="char-style-override-7">(</span><span class="italik">Gülüyor.</span><span class="char-style-override-7">) Her şeyi yazıyor musun? İyi, yaz-yaz. Daha da anlatayım... Benim acım bir çuvala sığmaz... (</span><span class="italik">Başını yukarı kaldırıyor.</span><span class="char-style-override-7">) Oooo bak... Kırlangıçlar uçtu... Sıcak olacak. Doğrusunu söylemek gerekirse, bir kere daha muhabir gelmişti bana... Savaş hakkında sorular sormuştu... Elimde ne var ne yok gitsin yeter ki savaş olmasın. Savaştan korkunç bir şey yoktur! Alman kurşunları altında duruyoruz, kulübelerimiz yanıyor çatır çatır. Bostanlar bile yanıyor. Oy-oy! Saşka’yla her gün savaşı hatırlardık... Onun babasından hiç haber alınamamıştı, kardeşi de partizandı, öldü. Brest’e yolladılar esirleri, bir sürü insanı! Onları yollarda at gibi kovalamışlar, şehir dışında toplamışlar, esirler ölmüş ve çöp yığını gibi kalmış cesetler. Bütün yaz, Saşka gidip annesiyle babasını aramış orada... Bana anlatmaya başlıyordu... Hiç duramıyordu... Ölülerin arasında aramışlar, canlıların arasında aramışlar. Artık kimse ölümden korkmuyormuş, ölüm sıradan bir şey olmuş. Savaştan önce şöyle bir şarkı vardı: “Taygalardan Britanya denizlerine kadar / Kızıl Ordu hepsinden güçlü...”</span><span class="char-style-override-10">*</span><span class="char-style-override-7"> Gururla söylerdik şarkıyı! Baharda buzlar çözüldü... Harekete geçti... Köyün ardındaki bütün nehir cesetle doldu, çıplak, kararmış, sadece bellerindeki kemerler ışıldıyordu. Kızıl yıldızlı kemerler. Susuz deniz olmaz, kansız savaş olmaz. Tanrı verir canı, savaşta herkes alır... (</span><span class="italik">Ağlıyor</span><span class="char-style-override-7">.) Avluda dolanıp duruyorum. Ayaklarımı yere vuruyorum. Sanki Saşka hemen arkamdaymış gibi geliyor. Sesini duyuyorum. Bakıyorum, kimse yok. İşte... İşte... Ne yaptın Saşka? Böyle bir acıya nasıl katlandın! Neyse bir teselli var: Yeryüzünde acı çeken, gökte acı çekmez. Eziyeti sona erdi. Bir yerlerde toplanıyor bütün gözyaşlarımız... Orada onu nasıl karşıladılar? Sakatlar yeryüzünde sürünür, felçliler yatar, dilsizler yaşar gider. Karar bize kalmamış... bizim irademizde değil... (</span><span class="italik">Haç çıkarıyor.</span><span class="char-style-override-7">)</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="dip" xml:lang="en-GB">*<span>SSCB dışında Kızıl Ordu Marşı olarak ünlenen, 1920’lerde yazılıp bestelenen ancak ne söz yazarı ne de bestecisi kesin olarak bilinen marş. Türkiye’de ise Avusturya İşçi Marşı olarak bilinir.</span><span class="char-style-override-11"></span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">Hayatım boyunca savaşı unutmayacağım... Almanlar köye geldi... Gençtiler, neşeliydiler. Ve öyle bir gürültü koptu ki! Büyük büyük araçlarla geldiler, üç tekerlekli motosikletleri vardı. Ondan önce hiç görmemiştim motosiklet. Kolhozdaki araçlar bir buçuk tonluktu, ahşap kasalı, basık araçlardı. Ya bunlar! Ev gibiydi! Onların atlarını gördüm, at değil dağdı. Okula boyayla yazdılar: “Kızıl ordu sizi bıraktı!” Alman düzeni başladı... Bir sürü Yahudi yaşıyordu bizde: Abraham, Yankel, Morduh... Onları toplayıp bir yere götürdüler. Yastıkları, yorganları vardı yanlarında, ama bir anda hepsini katlettiler. Bütün bölgeden toplayıp bir günde kurşuna dizdiler. Çukura yığdılar... Binlerce... binlerce insanı... Üç gün boyunca yukarıya kan çıktığını anlatırlardı... Toprak nefes almış... Canlıydı toprak... Orada şimdi bir park var. Dinlenme alanı. Mezardan ses yok. Kimse bağırmıyor... Yaaani... Bence böyle... (</span><span class="italik">Ağlıyor.</span><span class="char-style-override-7">)</span></p>

    <p class="G-vde-Metni para-style-override-7"><span class="char-style-override-7">Bilmiyorum... Nasıl oldu? Onlar mı geldi, yoksa o mu ormanda buldu onları? Komşumuz olan bir kadın bir kulübede iki Yahudi çocuğu saklıyordu, güzel mi güzellerdi. Melek gibi! Herkesi kurşuna dizmişlerdi, ama onlar saklanmış. Kaçmışlar. Biri sekiz, diğeri on yaşındaydı. Annem onlara süt götürürdü... “Çocuklar, sakın sakın…” diye tembihleşmişti bize, “asla kimseye tek kelime etmeyin.” O ailede de yaşlı mı yaşlı bir dede vardı, Almanlarla yapılan o savaşı hatırlıyordu... ilkini... Çocuklara yemek verip ağlıyordu: “Oy, çocuklar, sizi yakalayıp işkence edecekler size. Keşke yapabilsem de ben öldürsem sizi.” Böyle sözler... Ama şeytan her şeyi işitir... (</span><span class="italik">Haç çıkarıyor</span><span class="char-style-override-7">.) Kara motosikletli ve büyük kara köpekli üç Alman geldi. Birisi ihbar etmiş... Hep çıkar böyleleri, kapkara ruhları vardır. Yaşarken de... ruhsuz gibi yaşarlar... ve kalpleri yapaydır, insani değil. Kimseye acımazlar. Çocuklar tarlaya kaçtı... başakların arasına... Almanlar üstlerine köpek saldı... Sonra insanlar onların parçalarını topladı... Paçavralarını... Gömülecek bir şey yoktu, hangi soyadıyla gömeceklerini de bilmiyordu kimse. Komşu kadını Almanlar motosiklete bağladılar, kadın koştu, kalbi dayanamaz hale gelene dek... (</span><span class="italik">Artık gözyaşlarını silmiyor.</span><span class="char-style-override-7">) Savaşta insan, insandan korkuyor. Tanıdığın insandan da yabancıdan da. Gündüz söylersen kuşlar duyar, gece söylersen fareler duyar. Annem bize dua öğretmişti. Tanrı olmazsa seni solucanlar yutar.</span></p>

    <p class="G-vde-Metni para-style-override-7"><span class="char-style-override-7">9 Mayıs’ta... Bizim bayramımızda...</span><span class="char-style-override-10">*</span><span class="char-style-override-7"> Saşka’yla birer kadeh içerdik... ağlardık... Gözyaşlarını yutmak zordur... Ne yapacaksın işte... On yaşındayken evin reisi oldu, hem baba oldu, hem kardeş. Savaş bittiğinde ben on altıma basmıştım. Bir çimento fabrikasında işe girdim. Anneme yardım etmem lazımdı. Ellişer kiloluk çimento çuvallarını taşıdım, harç makinesine kum, çimento, katkı maddesi döktüm. Ama okumak istiyordum... Çapa yapardık ve inekle çift sürerdik... İnekler bağırırdı böyle çalışmaktan... Peki ne yerdik? Ne yerdik? Meşe palamudu toplardık, ormandan kozalak toplardık. Yine de hayal kurardım... Bütün savaş boyunca hayal ettim: Okulu bitireceğim, öğretmen olacağım. Savaşın son günü... çok sıcaktı... Annemle tarladaydık… Süvari atına binmiş bir polis çıktı karşımıza. “Zafer! Almanlar teslim oldu!” Tarlalarda dolaşıyor ve herkese bağırıyordu: “Zafer! Zafer!” İnsanlar köye koştular. Bağırıyor, ağlıyor, küfrediyorlardı. Daha da çok ağlıyorlardı. Yarını düşünmeye başlamışlardı: Şimdi nasıl yaşayacağız? Evler boş, barakalarda rüzgâr var. Konserve kutularından yapılmış kadehler... Alman askerlerinden geriye kalan kutular... Mermi kovanlarından mumlar. Savaş boyunca tuzu unutmuştuk, herkesin kemikleri eğilmişti. Almanlar giderken bizdeki yaban domuzlarını da götürdüler, son tavukları topladılar. Onlardan önce de partizanlar geceleyin ineği götürmüştü... İneği vermemişti annem, o zaman bir partizan havaya ateş etmişti. Tavana. Dikiş makinesiyle annemin elbiselerini de çuvala doldurdular. Partizan mıydı bunlar haydut mu? Silahlı... Ya işte… işte… İnsan hep yaşamak istiyor, savaşta bile. Savaşta çok şey öğreniyorsun... İnsandan daha kötü bir hayvan yok. İnsan insanı öldürür, mermi değil. İnsan insanı... Ca-nım-sın benim!!</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="dip" xml:lang="en-GB">*<span>9 Mayıs Zafer Günü. II. Dünya Savaşı’nda Almanların teslim olduğu tarih.</span><span class="char-style-override-11"></span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">Annem bir falcı çağırdı... Falcı “Her şey iyi olacak,” dedi falında. Ona verecek bir şeyimiz yoktu. Annem bodrumda iki pancar buldu ve çok sevindi. Falcı da sevindi. Pedagoji enstitüsüne başvurmaya gittim, zaten hayalimdi. Orada bir anket doldurmam gerekiyordu... Her şeyi yazdım ve sonra şu soru çıktı: Siz ya da akrabalarınız esir alındı mı ya da işgal altında kaldı mı? “Evet,” dedim ben, “elbette.” Okul müdürü beni odasına çağırdı: “Kızım, topla evraklarını.” Cepheye gidenlerdendi, tek kolu yoktu. Boştu ceketinin bir kolu. Böylece anladım bizim... işgal altında kalan hepimizin... güvenilmez sayıldığını. Kuşku altında olduğumuzu. Artık kimse bize “kardeşim” demiyordu... Ancak kırk yıl sonra bu anketi değiştirdiler. Kırk yıl! Ömrüm tükendi, onlar anca değiştirdiler. “Peki bizi Almanların elinde kim bıraktı?” “Sus, kızım, sus...” diye kapıyı kapattı müdür kimse duymasın diye. “Sus... sus...” Kadere nasıl karşı koyarsın? Orakla suyu kesmek gibi... Saşka askeri okula başvurmuştu... Ankete ailesinin işgal altında yaşadığını, babasından haber alınamadığını yazmış. Hemen atmışlar onu... (</span><span class="italik">Susuyor</span><span class="char-style-override-7">.) Size kendimi, hayatımı anlatıyorum, sorun olmuyordur değil mi? Hepimiz aynı yaşadık. Yeter ki bu konuşma yüzünden beni hapse atmasınlar. Hâlâ Sovyet iktidarı mı var yoksa tamamen yıkıldı mı?</span></p>

    <p class="G-vde-Metni para-style-override-7"><span class="char-style-override-7">Acılar yüzünden iyiliği de unuttum... Ne kadar gençtik ve sevmiştik. Saşka’nın düğününe gitmiştim... Lizka’yı sevmişti, uzun süre beklemişti. Erimişti onun için! Düğünde giyeceği beyaz duvağı Minsk’ten getirtmişti. Gelini barakaya kollarında taşımıştı... Eski geleneklerimiz... Damat gelini kollarında taşır çocuk gibi, böylece ev cini onu takip etmez. Fark etmez. Ev cini yabancıları sevmez, kovalar. Evde efendi odur, onun sizi beğenmesi gerekir. Amaaan... (</span><span class="italik">Elini sallıyor.</span><span class="char-style-override-7">) Şimdi hiçbir şeye inanmıyorlar. Ne ev cinine ne komünizme. İnsanlar inançsız yaşıyor! Belki, aşka hâlâ inanıyorlardır... “Öp! Öp!” diye bağırdık Saşka’ya masanın başından. Peki ne mi içmiştik o zaman? Koca masada bir şişe vardı, on kişiydik... Şimdi herkese bir şişe koyacaksın. İneği satmak lazım oğluna ya da kızına düğün yapmak için. Lizka’yı sevmişti... Ama kalbin almıyorsa, kulak vermezsin asla; zorla güzellik olmaz. Ya işte böyle… Liza kedi gibi geziyordu ortalıkta. Çocuklar büyüyünce, Saşka’yı tamamen terk etti. Dönüp bakmadı bile. Ona demiştim: “Saşka, iyi bir kadın bul. Alkolik olacaksın.” “Bir bardak içiyorum. Artistik patinaj seyredip uyuyorum.” Tek başına uyursan, yorgan ısıtmaz. Tek başınaysan cennette bile sıkılır insan. İçti, ama alkolik olmadı. Yani... başkaları gibi içmedi. Ah! Şurada bir komşumuz var... “Gvozdika” kolonyası içer, losyon, ispirto, deterjan içer... Ve yine de, hayatta! Şimdi bir şişe votka parasına eskiden palto alınıyordu. Peki meze? Yarım kilo salam, emekli maaşımın yarısı. Şimdi özgürlüğü için bakalım! Özgürlüğü yiyin! Böyle teslim ettiler ülkeyi! Devleti! Bir kurşun atmadan... Bir tek şunu anlamıyorum, neden kimse sormadı bize? Hayatım boyunca büyük bir ülke inşa ettim. Bize böyle söylediler. Söz verdiler.</span></p>

    <p class="G-vde-Metni para-style-override-7"><span class="char-style-override-7">Ormanda kesim de yaptım, ray da döşedim... Kocamla Sibirya’ya inşaata gittik. Komünist inşaatlara. Nehirleri hatırlıyorum: Yenisey, Biryusa, Mana... Abakan-Tayşet demiryolunu inşa ettik. Bizi oraya yük vagonlarıyla götürdüler: iki sıra tahta, ne yatak, ne çarşaf, kafanın altına kolun. Döşeme delik deşik... Büyük tuvalet için kova (etrafına bir çarşaf germiştik). Vagonlar tarlalarda durduğunda, saman topluyorduk üstünde yatmak için, işte yatağımız! Vagonlarda ışık yoktu. Ama bütün yol boyunca Komsomol şarkıları söyledik! Boğazımız patladı. Yedi gün gittik... Vardık! Bomboş tayga, kar; adam yüksekliğinde. Bir süre sonra iskorbüt başladı, dişlerimiz takırdadı. Bitler. Ama iş, ohooo! Avcılığı beceren erkekler ayı avına çıkardı. Ancak o zaman bizim kazana et girerdi, yoksa lapa üstüne lapa. Ayının sadece gözünden vurulduğunu hatırlıyorum. Barakalarda yaşıyorduk, ne duş var, ne banyo. Yazın şehre giderdik ve çeşmede sabunlanırdık. (</span><span class="italik">Gülüyor</span><span class="char-style-override-7">.) Dinlemek istiyorsan devam edeyim...</span></p>

    <p class="G-vde-Metni para-style-override-7"><span class="char-style-override-7">Nasıl evlendiğimi anlatmayı unuttum... On sekiz yaşındayım. Artık kerpiç fabrikasında çalışıyordum. Çimento fabrikası kapatılmıştı, ben de kerpiç fabrikasına geçmiştim. Önce kilciydim. O zamanlar kil elle eziliyordu, kürekle... Arabaları boşaltıyor ve kili avluya düzgün katmanlar halinde yayıyorduk, böylece kil “olgunlaşıyordu”. Yarım yıl sonra yüklü vagonları presten sobaya kadar götürmeye başladım: Yaş kerpiçler halinde gidiyor, geriye pişirilmiş, sıcak halde geliyordu. Kerpiçleri biz çıkarıyorduk sobadan... Delice bir sıcaktı! Bir vardiyada dört ya da altı bin kerpiç çıkarıyorsun. Yirmi ton kadar. Yalnızca kadınlar çalışıyordu... Ve genç kızlar... Genç erkekler de vardı, ama onlar daha çok arabalarda olurdu. Direksiyonun başında. Bir tanesi peşime takıldı... Geliyor, gülüyor... Ve elini omzuma atıyor... “Benimle gelir misin?” dedi bir keresinde. “Gelirim,” dedim. Nereye diye sormadım bile. Böylece Sibirya’ya yollandık. Komünizmi kurmaya! (</span><span class="italik">Susuyor</span><span class="char-style-override-7">.) Şimdi de... Ah! Ya işte böyle… böyle… Her şey boşuna... Boşuna acı çektik... Bunu kabul etmek zor ve bununla yaşamak da zor. Ne çok çalıştık! İnşa ettik. Hep ellerimizle. Zor zamanlardı! Kerpiç fabrikasında çalışıyordum... Bir keresinde uyuyakalmışım. Savaştan sonra işe geç kalmanın cezası... On dakika geç kalsan bile, hapis. Vardiya çavuşu kurtardı: “Seni madene gönderdiğimi söylersin...” Birisi gammazlasa onu da yargılarlardı. Elli üçten sonra geç kalmaya cezayı kaldırdılar. Stalin’in ölümünden sonra insanlar gülmeye başladı, ama ona kadar dikkatle yaşıyorlardı. Hiç gülmeden.</span></p>

    <p class="G-vde-Metni para-style-override-7"><span class="char-style-override-7">Peki... Şimdi hatırlamanın faydası ne? Yangın yerinden çivi toplamak. Hepsi yanmış! Bütün hayatımız... Bizim olan her şey kayıp... İnşa ettik... İnşa ettik... Saşka bakir topraklara gitti çalışmaya. Orada komünizmi inşa etti! Aydınlık gelecek. Kışın çadırlarda uyurlarmış, uyku tulumları olmadan. Sadece giysileriyle. Elleri donup yapışırmış üstlerine... Ama yine de gurur duyardı! “Yol uzun dolanıp gidiyor, / Selam sana, bakir toprak!”</span><span class="char-style-override-10">*</span><span class="char-style-override-7"> Parti kimliği vardı, üzerinde Lenin olan kırmızı bir defter, çok değer verirdi ona. Yerel yönetimdeydi ve Stahanovcuydu benim gibi. Yaşam geçip gitti, uçtu. İz kalmadı, bulunmaz artık... Dün üç saat süt için kuyrukta bekledim ve bana yetişmedi. Eve hediyelerle dolu bir Alman paketi getirdiler: Hububat, çikolata, sabun vardı içinde... Yenenlere, yenilenlerden. Bana Alman paketi lazım değil. Hayır... Almadım. (</span><span class="italik">Haç çıkarıyor</span><span class="char-style-override-7">.) Köpekli Almanlar... köpeklerin tüyleri parıldıyor... Onlar ormanda gidiyorlar, biz ise bataklık içinde. Boğazımıza kadar suyun içinde. Nineler, çocuklar. İnsanlarla birlikte inekler de var. Susuyorlar. İnekler de insanlar gibi susuyor. Herkes anlıyor. Alman şekeri ve Alman bisküvisi istemiyorum. Benimkiler nerede? Benim emeklerim? Biz böyle inanmıştık! Bir gün iyi yaşayacağımıza inanmıştık. Bekle, sabret… Evet, bekle, sabret… Bütün hayatımız barakalarda, yurtlarda, kulübelerde geçti.</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="dip" xml:lang="en-GB">*<span>Sözleri N. Solohina, bestesi Y. Rodıgin’e ait, bakir toprakların yerleşime açılması çalışmalarında popüler olan şarkı.</span><span class="char-style-override-11"></span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">Ama ne yapacaksın? Böyle oluyor... Ölüm dışında her şeye katlanılır. Ölüme katlanılmaz... Saşka otuz yıl mobilya fabrikasında çalıştı. Kambur oldu. Bir yıl önce onu emekliye ayırdılar. Saat hediye ettiler. Ama çalışmadan duramadı. İnsanlar gelip gidiyor, sipariş veriyordu. İşte böyle... Ama yine de neşeli değildi. Sıkılıyordu. Tıraş olmayı bıraktı. Otuz yıl tek bir fabrikada, bir hesap et, ömrün yarısı! Orası evi olmuş artık. Fabrikadan ona bir tabut gönderdiler. Pahalı bir tabut! Her yeri ışıl ışıl, içi de kadife kaplı. Böylelerinde artık sadece haydutları ve generalleri gömüyorlar. Herkes dokundu durdu, benzersiz bir şey! Barakadan mezara götürürken, eşiğe tohum saçtık. Yaşayanlar huzur bulsun diye böyle yapmak gerekir. Bizim eski gelenekler... Tabutu avluya koyduk... Akrabalarından biri rica etti: “İyi insanlar hakkınızı helal edin.” “Helal olsun,” dedi herkes. Neyi helal edeceğiz? Dostça, bir aile gibi yaşadık. Sende yoksa ben veririm, bende kalmadıysa sen getirirsin. Bayramlarımızı severdik. Sosyalizmi inşa ettik, şimdi radyoda sosyalizm bitti diyorlar. Ama biz... biz kaldık...</span></p>

    <p class="G-vde-Metni para-style-override-7"><span class="char-style-override-7">Trenler takırdıyor... takırdıyor... Yabancı insanlar size ne lazım? Ne? Birbiriyle eş ölüm yok... İlk oğlumu Sibirya’da doğurdum, difteriye yakalandı ve gidiverdi. Yine de yaşıyorum. Dün mezarına gittim Saşka’nın, yanında oturdum. Lizka’nın nasıl ağladığını anlattım. Başını nasıl tabuta vurduğunu. Aşk yıllarla azalmıyor...</span></p>

    <p class="G-vde-Metni para-style-override-7"><span class="char-style-override-7">Öleceğiz... Ve her şey iyi olacak...</span></p>

    <p class="G-vde-Metni para-style-override-12"><span class="bold"></span></p>
  </div>
</body>
</html>