<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ikincielzaman-31</title>
  <link href="../Styles/ikinciel_idstyles.css" rel="stylesheet" type="text/css"/>

</head>

<body id="ikincielzaman" xml:lang="tr-TR">
  <div>
     <p class="baslik" id="toc_marker-23">KAHRAMANLIĞA VE SONRASINA DAİR</p>

    <p class="G-vde-Metni para-style-override-7"><span class="char-style-override-7"></span></p>

    <p class="Paragraph-Style-2"><span class="char-style-override-7"></span></p>

    <p class="Paragraph-Style-2"><span class="char-style-override-7">Tanya Kuleşova</span></p>

    <p class="Paragraph-Style-2"><span class="char-style-override-7">Öğrenci</span></p>

    <p class="Paragraph-Style-2"><span class="char-style-override-7">21 yaşında</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="Paragraph-Style-1"><span class="char-style-override-12">Olayların tarihçesi</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">19 Aralık günü Beyaz Rusya’da cumhurbaşkanlığı seçimleri yapıldı. Kimse hilesiz bir seçim beklemiyordu, sonuç önceden belliydi: Ülkeyi on altı yıldır yöneten Cumhurbaşkanı Lukaşenko kazanacaktı seçimi. Dünya basını onunla alay ediyordu: “Patates Diktatörü”, “Uysal Fino” diye, ama kendi halkı ona esir olmuş gibiydi. Avrupa’nın son diktatörü... Hitler’e olan sempatisini saklamıyordu. Hitler’i de uzun zaman kimse ciddiye almamış, insanlar ona “küçük onbaşı” ya da “Bohemyalı onbaşı” demişti. </span></p>

    <p class="G-vde-Metni para-style-override-7"><span class="char-style-override-7">O günün akşamında (Minsk’in başlıca meydanı olan) Ekim Meydanı’nda on binlerce kişi yürüdü ve düzmece seçimleri protesto etti. Göstericiler sonuçların geçersiz ilan edilmesini ve Lukaşenko’nun aday olmadığı yeni bir seçim yapılmasını talep ediyordu. Bu barışçı protestolar özel harekât ve özel tim tarafından şiddetle bastırıldı. Başkentin yakınındaki ormanlarda savaşa hazır bir ordu bekliyordu...</span></p>

    <p class="G-vde-Metni para-style-override-7"><span class="char-style-override-7">Toplam 700 gösterici tutuklandı, bunların arasında da dokunulmazlıkları hâlâ devam eden yedi eski cumhurbaşkanı adayı vardı...</span></p>

    <p class="G-vde-Metni para-style-override-7"><span class="char-style-override-7">Seçimlerden sonra Beyaz Rusya’nın gizli servisi gece gündüz çalışmaya başladı. Bütün ülkede siyasi baskılar başladı: tutuklamalar, sorgulamalar, evlerin, muhalif gazetelerin yazı işlerinin ve hukuk örgütlerinin ofislerinin aranması, bilgisayarlara ve diğer ofis malzemelerine el konması. Okrestino’daki hapishanede ve KGB tutuklama merkezinde hapsedilenlerin birçoğu “halk isyanı örgütleme” ve “hükümet darbesi girişimi” sebebiyle 4 ila 15 yıla varan hapis cezalarına çarptırıldılar. Bugün Beyaz Rusya iktidarı artık barışçı protesto eylemlerine katılmayı böyle sınıflandırmaktadır. Kovuşturmalardan ve diktatörlüğün güçlenmesinden kaygılanan yüzlerce insan ülkeden kaçıyor...</span></p>

    <p class="G-vde-Metni para-style-override-7"><span class="italik">Aralık 2010-2011 Mart tarihli gazetelerden.</span><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7"></span></p>

    <p class="Paragraph-Style-1"><span class="char-style-override-12">Duyguların tarihçesi</span></p>

    <p class="G-vde-Metni para-style-override-9"><span class="bold">“...Eğlence için gitmiştik, ciddi bir şey değildi”</span><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">– Kendi adımı değil, ninemin adını söyleyeceğim size. Korkuyorum... elbette korkuyorum... Herkes birtakım kahramanlar bekliyor, ama ben kahraman değilim. Buna hiçbir zaman hazır olmadım zaten. Hapiste sadece annemi düşündüm, onun hasta kalbini. Ona ne olacak? Diyelim ki biz kazandık ve tarih kitapları da bunu yazdı... Ya yakınlarımızın gözyaşları? Onların acıları? Fikirler çok güçlü şeylerdir, korkunçlardır, çünkü onlarınki maddi olmayan bir güçtür, onu ölçmek imkânsızdır. Ağırlığı yoktur... Başka bir özdendir o... Bir şeyi annenden daha önemli hale getirebilme kapasitesine sahiptir. Seçim yapmaya zorlar seni. Ama hazır değilsindir... Artık biliyorum, KGB senin eşyalarını, kitaplarını karıştırdıktan... günlüğünü okuduktan sonra... odana girmek nasıl bir şey biliyorum... (</span><span class="italik">Susuyor</span><span class="char-style-override-7">.) Bugün sizinle buluşmamıza gelmeden önce hazırlanırken anneme telefon edip ünlü bir yazarla buluşacağımı söyledim, ağlamaya başladı: “Konuşma. Hiçbir şey anlatma,” dedi. Beni tanımadıklarım destekliyor sadece; akrabalarım, yakınlarım desteklemiyor. Ama beni seviyorlar...</span></p>

    <p class="G-vde-Metni para-style-override-7"><span class="char-style-override-7">Mitingden önce... Akşam yurtta toplanıp tartışmıştık. Hayatı ve şu konuyu: Mitinge kim gidiyor, kim gitmiyor? Hatırlamamı istiyorsunuz, değil mi? Ne konuştuğumuzu? Şöyle şeylerdi işte...</span></p>

    <p class="G-vde-Metni para-style-override-7"><span class="char-style-override-7">– Gidecek misin? </span></p>

    <p class="G-vde-Metni para-style-override-7"><span class="char-style-override-7">– Gitmeyeceğim. Enstitüden atıp askere yollarlar. Elime makineliyi verip koştururlar.</span></p>

    <p class="G-vde-Metni para-style-override-7"><span class="char-style-override-7">– Beni de atarlarsa, babam beni hemen biriyle evlendirir.</span></p>

    <p class="G-vde-Metni para-style-override-7"><span class="char-style-override-7">– Bu kadar gevezelik yeter, bir şey yapmanın vakti geldi. Eğer herkes korkarsa...</span></p>

    <p class="G-vde-Metni para-style-override-7"><span class="char-style-override-7">– Che Guevara olmamı mı istiyorsun? (Bu benim eski erkek arkadaşımın sözü, onu da anlatacağım.)</span></p>

    <p class="G-vde-Metni para-style-override-7"><span class="char-style-override-7">– Bir nefes özgürlük...</span></p>

    <p class="G-vde-Metni para-style-override-7"><span class="char-style-override-7">– Ben gidiyorum, çünkü diktatörlüğün insafında yaşamak yetti artık bana. Bizi beyinsiz ineklere dönüştürüyorlar.</span></p>

    <p class="G-vde-Metni para-style-override-7"><span class="char-style-override-7">– Ama ben kahraman değilim. Eğitim almak, kitap okumak istiyorum.</span></p>

    <p class="G-vde-Metni para-style-override-7"><span class="char-style-override-7">– “Sovyet insanı” fıkrası var ya hani: Köpek gibi kızgın, balık gibi suskun.</span></p>

    <p class="G-vde-Metni para-style-override-7"><span class="char-style-override-7">– Ben küçük bir insanım, hiçbir şey bana bağlı değil. Asla oy kullanmıyorum.</span></p>

    <p class="G-vde-Metni para-style-override-7"><span class="char-style-override-7">– Ben devrimciyim... gideceğim... Devrim bir keyif!</span></p>

    <p class="G-vde-Metni para-style-override-7"><span class="char-style-override-7">– Peki senin devrimci ideallerin neler? Yeni aydınlık gelecek, kapitalizm mi sence? Yaşasın Latin Amerika devrimi!</span></p>

    <p class="G-vde-Metni para-style-override-7"><span class="char-style-override-7">– On altı yaşındayken anne babamı kınardım, sürekli bir şeyden korkarlardı, çünkü babamın kariyeri vardı. Onların aptal olduğunu düşünürdüm. Bizse her şeyi biliyorduk! Sokaklara çıkacağız! Söyleyeceğiz her şeyi! Artık ben de onlar gibi konformistim ama. Gerçek bir konformist. Darwin’in teorisine göre hayatta kalanlar güçlüler değil, çevrelerine daha iyi uyum gösterenlerdir. Ortalama, hayatta kalır ve soy devam eder.</span></p>

    <p class="G-vde-Metni para-style-override-7"><span class="char-style-override-7">– Oraya gitmek aptal olmak demek, gitmemekse daha da kötü.</span></p>

    <p class="G-vde-Metni para-style-override-7"><span class="char-style-override-7">– Sizin gibi boş kafalı koyunlara kim devrimin ilerleme olduğunu söyledi. Ben evrimi savunuyorum.</span></p>

    <p class="G-vde-Metni para-style-override-7"><span class="char-style-override-7">– Beyazlar… Kızıllar… Hiçbiri umrumda değil benim.</span></p>

    <p class="G-vde-Metni para-style-override-7"><span class="char-style-override-7">– Ben devrimciyim...</span></p>

    <p class="G-vde-Metni para-style-override-7"><span class="char-style-override-7">– İşe yaramaz! Dazlak gençlerle dolu askeri araçlar gelecek ve sen de dipçiği yiyeceksin, hepsi bu. İktidarın çelik gibi olması lazım.</span></p>

    <p class="G-vde-Metni para-style-override-7"><span class="char-style-override-7">– Canı cehenneme, Yoldaş Mavzer’in.</span><span class="char-style-override-10">*</span><span class="char-style-override-7"> Kimseye devrimci olacağım diye söz vermedim. Okulu bitirip ticarete atılmak istiyorum.</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="dip" xml:lang="en-GB">*<span>İlk kıtası “Konuşma sırası sende, Yoldaş Mavzer,” dizesiyle biten, Mayakovski’nin yazdığı ünlü bir devrim şiirine atıf.</span><span class="char-style-override-11"></span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">– Akıl alır gibi değil</span></p>

    <p class="G-vde-Metni para-style-override-7"><span class="char-style-override-7">– Korku bir hastalık...</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">Eğlence için gitmiştik, ciddi bir şey değildi. Güldük, şarkılar söyledik. Herkes çok seviyordu birbirini. Çok hoş bir ortam vardı. Kimisi pankartla yürüyordu, kimisi gitarla. Arkadaşlar cep telefonundan arayıp internette neler yazıldığını bildirdiler… Böyle öğrendik işte şehrin merkezindeki binaların avlularının asker ve polislerin müdahale araçlarıyla dolu olduğunu. Ordu şehre yürümeye başlamıştı... Buna inanan oldu inanmayan oldu, ruh halimizde bir dalgalanma yaşadık, ama kimsede korku yoktu. Birdenbire korkumuz uçup gitmişti. Ama önce, orada kaç kişi olduğumuz önemli... On binlerce! Çok farklı insanlar vardı. Asla bu kadar çok olmamıştık. Hatırlamıyorum hiç... İkincisi de, orada kendi evimizdeydik. Sonuçta burası bizim şehrimizdi. Bizim ülkemiz. Anayasada haklarımız yazıyor: toplantı, miting, gösteri, yürüyüş özgürlüğü... Konuşma özgürlüğü... Yasalar var! Korkmayan ilk kuşak. Dövülmemiş. Vurulmamış. On beş gün hapse atarlarsa peki? Ne olacak ki! Al sana İnternete yazabileceğin bir konu. İktidarın bizim sürü olduğumuzu, kör kör çobanın peşinden gittiğimizi sanmasına izin vermemeliyiz! Beyinlerimiz yerine televizyonlarımız olduğunu sanmasınlar. Her ihtimale karşı yanıma bir fincan almıştım ben, çünkü önceden biliyordum: Hapisteki hücrede bir fincanı on kişi kullanıyor. Sırt çantama da kalın bir kazakla iki elma koymuştum ayrıca. Yürüyor ve birbirimizin fotoğrafını çekiyorduk, o günü sonradan hatırlamak için. Noel maskeleriyle, gülünç tavşan kulaklarıyla... Çin malı oyuncaklar. Noel yakında... Kar yağmış... Ne güzel bir gece! Bir tane sarhoş görmedim. Birinin elinde bir kutu bira görürlerse, hemen alıp döküyorlardı. Bir evin çatısında birini fark ettiler: “Keskin nişancı! Keskin nişancı!” Herkes bir anda hareketlendi. Tempo tuttular: “Haydi gelsene! Atla! Atla!” Böyle bir şamata. Eskiden politikadan hoşlanmazdım, hiç böyle şeyler hissedebileceğimi, onları benim de yaşayacağımı düşünmemiştim. Sadece müzik yoluyla deneyimlemiştim bunu daha önce. Müzik benim için her şey demek, vazgeçilmez bir şey benim için. Ama orada yaşadıklarım inanılmazdı. Yanımda bir kadın yürüyordu... Neden onun adını sormadım ki? Onun hakkında yazabilirdiniz aslında. Başka şeylerle ilgileniyordum ben, eğleniyordum, her şey o kadar yeniydi ki benim için. Bu sözünü ettiğim kadın oğluyla birlikte yürüyordu, on iki yaşında falandı herhalde oğlu da. Okul çocuğu. Polis albayı da onu gördü ve megafonla küfretmeye, ona kötü bir anne olduğunu söylemeye başladı. Deli, dedi kadına. Bunun üzerine herkes kadınla oğlunu alkışlamaya başladı. Çok spontane gelişti, kimse düşünmemişti bunu. Çok önemliydi... çok önemliydi bunu bilmek... Çünkü biz sürekli utanıyorduk. Ukraynalılar’ın </span><span class="italik">Meydan</span><span class="char-style-override-7">’ı vardı, Gürcüler’in Gül Devrimi vardı. Ama bize gülüyorlardı: Minsk’e komünist başkent diyorlardı, Avrupa diktatörlüğünün son kalesi. Artık başka bir hisle yaşıyorum ama: Biz yürüdük çünkü. Korkmadık. Bu en önemlisi... Bu çok önemli...</span></p>

    <p class="G-vde-Metni para-style-override-7"><span class="char-style-override-7">İşte duruyoruz: Bizler ve onlar. Burada bir topluluk, orada başka bir topluluk. Bu tuhaf bir manzara tabii... Bir tarafta pankartlar ve portreler var, diğeri kamuflajlı ve tam teçhizat, kalkanları var, copları var. Çam yarmaları! Geniş omuzlu herifler! Bizi dövecekler mi gerçekten? Beni dövecekler mi? Benim yaşıtlarım onlar, akranlarım, hayranlarım. Doğru söylüyorum! Aralarında köyden tanıdığım çocuklar var, elbette orada olacaklar. Minsk’e gidip de poliste iş bulan çok kişi vardır bizden: Kolka Latuşka, Alik Kaznaçeyev... Normal çocuklar işte. Tıpkı bizim gibiler, sadece üniformaları var. Üzerimize yürüyecekler mi gerçekten? İnanılır gibi değil... Ama bir şekilde... Güldük, eğlendik onlarla. Kızdırdık: “Ne o çocuklar, halkla mı savaşacaksınız?” Kar yağıyordu durmadan. Ve tam o sırada... Bir geçit töreninde duyulduğu gibi... Askeri bir emir duyuldu: “Dağıtın kalabalığı! Safları bozmayın!” Beynim bu gerçekliğe uyum sağlayamadı bir an, hemen anlayamıyor insan... Çünkü böyle bir şey olamaz... “Kalabalığı dağıtın...” Bir sessizlik anı. Ve kalkanların gürültüsü... ritmik bir kalkan gürültüsü... İlerliyorlar... Sıra sıra geliyorlar ve vahşi hayvanları kovalamaya çalışan avcılar gibi coplarını kalkanlarına vuruyorlar.. Yürüdüler, yürüdüler, yürüdüler. Asla bu kadar çok asker görmemiştim, sadece televizyonda görmüştüm böylesini. Sonra kendi köyümden çocuklardan öğrendim... Onlara “En korkuncu, gösterilerde hemşerinizi görmektir,” demişler. Onları köpek gibi eğitiyorlar çünkü. (</span><span class="italik">Susuyor</span><span class="char-style-override-7">.) Derken Çığlıklar... Ağlamalar... Çığlıklar: “Vuruyorlar! Vuruyorlar!” Vurduklarını gördüm. Üstelik coşkuyla vuruyorlardı. Hoşnutlukla. Hoşnutlukla vurduklarını unutmadım... İdman yapar gibi... Bir kız haykırışı: “Ne yapıyorsun canavar!” Tiz mi tiz bir ses. Anında kesildi. O kadar korkunçtu ki bir an gözlerimi kapadım. Üzerimde beyaz bir ceket, beyaz bir şapka vardı. Beyazlar içinde öylece duruyordum. </span></p>

    <p class="G-vde-Metni para-style-override-9"><span class="bold">“Yüzükoyun kara yat, orospu!”</span></p>

    <p class="G-vde-Metni para-style-override-7"><span class="char-style-override-7">Polis arabası... Korkunç bir araba. İlk kez orada gördüm onu. Gözaltına alınanları sevk etmek için kullanılan özel, kapalı bir araç. Her tarafı çelik kaplı. “Yüzükoyun kara yat, orospu! Tek hareketinde öldürürüm!” Asfalta yattım... Tek başıma yatmıyorum, bizimkiler de hep orada... kafam bomboş... bir düşünce yok... Tek gerçek his, soğuk. Tekme ve coplarla bizi kaldırıp arabalara dolduruyorlar. En çok gençlere saldırıyorlar, onların bacak aralarına vurmaya çalışıyorlar: </span></p>

    <p class="G-vde-Metni para-style-override-7"><span class="char-style-override-7">“Yumurtalarını tekmele, yumurtalarını! Taşaklarını!” “Kemiklerini kır!” “İşet onları!” Dövüyor ve bu arada felsefe yapıyorlar: “Sikeyim devriminizi!” “Kaç dolara sattın Vatan’ı, piç?” O araçlar –ki ikiye beş metredir– yirmi kişi alır, ama bizden elliyi aşkın kişiyi doldurdular o aracın içine. Direnin kalp ve astım hastaları! “Pencereden bakma! Kafalar aşağı!” Küfür kâfir... Bizim gibi “Amerikalılara satılmış” “işe yaramaz dangalaklar” yüzünden bugünkü futbol maçını seyredememişler. Bütün gün kamyon kasalarında brandaların altında tıkılı kalmışlardı o gün. Poşetlere ve prezervatiflere işemişlerdi. O yüzden aç ve öfkeli bir halde çıktılar karşımıza. Belki de o kadar kötü insanlar değillerdir, ama cellat olarak çalışıyorlardı işte. Normalde çocuğa benziyorlar. Sistemin küçük vidaları. Dövmek dövmemek, onlar karar vermiyor, ama onlar dövüyor... Önce dövüyor, sonra düşünüyor, belki de düşünmüyor. (</span><span class="italik">Susuyor.</span><span class="char-style-override-7">) Uzun bir yol gittik, önce ileri gidiyorlar, sonra dönüyorlar geri. Nereye? Tam bir bilinmez. Kapıyı açtıkları zaman, “Bizi nereye götürüyorsunuz?” diye sorduk. “Kuropatı’ya,” dediler (Stalin’in baskı dönemi kurbanlarının toplu gömüldüğü yerin adı Kuropatı). Böyle sadistçe şakalar yapıyorlardı. Bizi uzun süre dolaştırdılar şehirde, çünkü bütün hapishaneler doluydu. Arabada sabahladık. Sokakta hava sıfırın altında yirmi derece, biz de demir bir sandığın içindeyiz işte. (</span><span class="italik">Susuyor</span><span class="char-style-override-7">.) Onlardan nefret etmem lazım. Ama kimseden nefret etmek istemiyorum. Buna hazır değilim.</span></p>

    <p class="G-vde-Metni para-style-override-7"><span class="char-style-override-7">Gece boyunca nöbetçiler birkaç kez değişti. Yüzlerini hatırlamıyorum, ama hep aynıydı üniformaları. Ama biri vardı ki... şimdi sokakta görsem tanırım, gözlerinden tanırım hemen. Yaşlı değil genç değil, sıradan bir erkek, özel bir yanı yok. Ne yaptı? Arabanın kapısını ardına kadar açtı ve uzun süre açık tuttu, bizim soğuktan titrememiz hoşuna gidiyordu. Hepimizde anorak, ucuz çizmeler, sahte kürkler. Bize bakıyor ve gülüyordu. Böyle bir emir almamıştı, kendisi yaptı bunu. Kendi inisiyatifiyle. Başka bir polis de bana çikolata verdi ama: “Al şunu. Ne diye geldin bu meydana?” Bunu anlamak için Soljenitsin okumak lazım diyorlar. Okulda okurken, kütüphaneden </span><span class="italik">GULAG Takımadaları</span><span class="char-style-override-7">’nı almıştım, ama o sırada anlamamıştım. Kalın ve gereksiz bir kitap. Elli sayfa okuyup bir kenara attım... Uzak mı uzak gelmişti, tıpkı Troya Savaşı gibi. Stalin eskimiş bir konuydu bizim için. Ben de, arkadaşlarım da onunla pek ilgilenmedik...</span></p>

    <p class="G-vde-Metni para-style-override-7"><span class="char-style-override-7">Nezarethanede insanın ilk yaşadığı... Çantandaki bütün eşyalarını masaya boşaltıyorlar. Ne mi hissediyorsun? Sanki giysilerini çıkarıp soyuyorlar... ki kelimenin gerçek anlamıyla da yapıyorlar bunu: “İç çamaşırını çıkar. Bacaklarını omuz genişliğinde aç. Eğil.” Anüsümde ne arıyorlardı ki? Bize mahkûm gibi davrandılar. “Yüzünü duvara dön! Yere bak!” Sürekli yere bakmayı emrediyorlardı. Gözlerine bakmandan nefret ediyorlardı: “Yüzünü duvara dön! Sana yüzünü duvara dön dedim!” Her yerde düzen... tuvalete de düzenle gidiliyor: “Arka arkaya sıra olun.” Bütün bunlara katlanmak için, araya bir bariyer koydum: Burada biz, orada onlar. Sorgu, sorgucu, kanıt... Sorguda: “‘Suçumu tümüyle itiraf ediyorum,’ diye yazıp imza atman lazım?” – “Neyle suçlanıyorum peki?” – “Sen mi! Anlamıyor musun? Kitlesel isyana katıldın...” – “Barışçı bir protesto eylemiydi.” Baskılar başlıyor: okuldan atmak, annenin işten çağırılması. Böyle bir kızı varsa nasıl öğretmen olarak çalışıyormuş o? Annem! Sürekli annemi düşünüyordum... Bunu anladılar, o yüzden her sorgu aynı sözlerle başlıyordu: “Annen ağlıyor…” “Annen hastanede…” Sonra yine: “İsim ver... Yanında kimler yürüyordu? Kimler bildiri dağıttı? İmzala... isim ver...” Kimsenin bunu öğrenmeyeceğini ve hemen eve gideceğimi vaat ediyorlar. Seçim yapmak lazım... “Hiçbir şey imzalamam.” Geceleri ağlıyordum. Annem hastanede... (</span><span class="italik">Susuyor</span><span class="char-style-override-7">.) Hain olmak kolay, çünkü anneni seviyorsun... Bilmiyorum, bir ay daha katlanabilir miydim? Güldüler: “Nesin sen, Zoya Kosmodemyanskaya mı?” Hepsi genç çocuklar, neşeliler. (</span><span class="italik">Susuyor</span><span class="char-style-override-7">.) Korktum... Onlarla aynı dükkânlara giriyor, aynı kafeteryalara oturuyor, aynı metroda seyahat ediyoruz. Beraber yaşıyoruz. Sıradan yaşamda “bizler” ve “onlar” arasında kesin sınırlar yok. Nasıl tanıyacağız onları? (</span><span class="italik">Susuyor</span><span class="char-style-override-7">.) Eskiden iyi bir dünyada yaşardım, o artık yok, olmayacak.</span></p>

    <p class="G-vde-Metni para-style-override-7"><span class="char-style-override-7">Hücrede tam bir ay... Bütün bu süre boyunca bir kez bile ayna yüzü görmedim. Küçük bir aynam vardı ama eşyalarımın aranmasından sonra çantamdan kayboldu. Cüzdanım ve nakit paramla birlikte. Hep su içmek istiyordum. Katlanılmaz bir susuzluk! Suyu sadece yemek zamanı veriyorlardı, geri kalan zamanlarda “Tuvaletten için,” diyorlardı. İğrenç. Oysa kendileri Fanta içiyorlar. Suya kesinlikle doyamayacağım gibi geliyordu, dışarı çıktığımda bir buzdolabı dolusu maden suyu alacağım diye söz verdim kendime. Hepimiz kokuşmuştuk... Yıkanacak yer yok... Biri küçük bir parfüm şişesi buldu, elden ele geçirip kokladık. Bu sıradaysa bir yerlerde arkadaşlarımız kütüphanede oturmuş, ödevlerini kâğıda geçiriyorlar. Sınavlara giriyorlar. Nedense her tür saçmalık geliyor akla... Bir kez bile giymediğim yeni bir giysi... (</span><span class="italik">Gülüyor.</span><span class="char-style-override-7">)</span><span class="italik"> </span><span class="char-style-override-7">Mutluluğu bir parça şeker gibi, bir parça sabun gibi ıvır zıvır şeylerin getirebildiğini öğrendim orada. Beş kişilik koğuşta, otuz iki metrekare yerde, on yedi kişi oturuyorduk. İki metrelik alanda yaşamayı öğrenmek lazımdı. Özellikle de geceleri zor oluyordu, nefes alınmıyordu. Uzun süre uyumadık. Konuştuk. İlk günlerde politikayı, sonra da sadece aşkı konuştuk:</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="Paragraph-Style-1"><span class="char-style-override-12">Koğuştan Konuşmalar</span></p>

    <p class="G-vde-Metni para-style-override-9"><span class="bold">“...Bunu gönüllü olarak yaptıklarını düşünmek </span></p>

    <p class="G-vde-Metni para-style-override-9"><span class="bold">istemiyorsun</span><span class="char-style-override-7">.” </span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">“...Hep aynı senaryo... Her şey etrafımda dönüp duruyor. Halk dediğin, sürüden farksız. Antilop sürüsü. İktidarsa aslan. Aslan, sürüden bir kurban seçip onu öldürüyor. Geri kalan antiloplarsa ot çiğnemeye devam ediyor, bir sonraki kurbanını seçmekte olan aslanı göz ucuyla izliyorlar, herkes rahat bir nefes alıyor aslan kurbanı ilan edince: ‘Ben değilim! Ben değilim! Daha çok yaşayabilirim.’”</span></p>

    <p class="G-vde-Metni para-style-override-7"><span class="char-style-override-7">“...Devrimi müzede severdim... Romantik bir yapım var. Bir masalın içindeymişim gibi düşündüm. Kimse çağırmadı beni, kendim gittim meydana. Devrimin nasıl olduğunu görmek ilginç olacaktı. Bunun için kafama ve böğrüme cop yedim. Gençlik sokaklara çıkmıştı, bu “çocukların devrimi”ymiş, böyle ad verdiler. Şimdi de öyle diyorlar. Anne babalarımız evde kaldı. Mutfaklarda oturup bizim yürüyüşümüzü konuştular. Endişelendiler. Korkmuşlardı, ama bizim Sovyet dönemine dair hatıralarımız yoktu. Komünistleri sadece kitaplardan okumuştuk, herhangi bir korkumuz yoktu. Minsk’te iki milyon kişi yaşıyor, peki biz kaç kişiydik? En fazla otuz bin... Biz yürürken seyredenler bile daha çoktu: Balkonlara çıkmış, arabalardan korna çalıyor, destek veriyorlardı: “Haydi çocuklar!” Balkonunda birayla televizyonun karşısına tüneyenler her zaman daha fazladır ama. Çoğunluk böyledir... Yani sokaklarda sadece biz entelektüel romantikler olduğu sürece, bu bir devrim değildir...”</span></p>

    <p class="G-vde-Metni para-style-override-7"><span class="char-style-override-7">“...Korkuyla her şey durdurulur mu sanıyorsunuz? Polisle ve copla? Yanılıyorsunuz. Cellat ve kurban anlaşabilir. Komünist zamanlardan beri var bu bizde. Sessiz bir anlaşma var. Karşı eylem. Büyük pazarlık. İnsanlar her şeyi anlıyor, ama susuyorlar. Düzgün bir maaş almak istedikleri, yeni bir Audi almak ve Türkiye’de tatil yapmak istedikleri için susuyorlar. Onlarla demokrasi, insan hakları konuşmaya çalış... Çin işkencesi! Sovyet zamanında yaşayanlar, hemen hatırlamaya başlıyor: ‘Bizim çocuklarımız muzların Moskova’da yetiştiğini sanıyordu. Ama bakın şimdi... Yüz çeşit salam! Ne yapacaksınız özgürlüğü?’ Sovyetler Birliği’ni bugün de isteyen çok kişi var, ama bol salam olması koşuluyla.” </span></p>

    <p class="G-vde-Metni para-style-override-7"><span class="char-style-override-7">“...Ben tesadüfen düştüm buraya... Arkadaşlarla eğlencesine meydana çıktık, pankart ve balonların arasında takılmak istedik. Daha doğrusu... Orada bir adam hoşuma gitmişti. Normalde kayıtsız bir izleyiciyimdir. Politikadan uzak mı uzak yaşadım ben. İyilikle kötülüğün savaşı masalı bıktırdı artık...”</span></p>

    <p class="G-vde-Metni para-style-override-7"><span class="char-style-override-7">“...Bizi bir tür kulübeye kapattılar. Geceyi yüzüm pencereye dönük halde ayakta geçirdim. Sabahleyin: ‘Dizlerinin üzerine çök!’ dediler. Diz çöktük. ‘Kalk! Eller yukarı,’ diye emrettiler. Ellerimizi başımıza koyup yüz kişi kalktık. Bu sefer de ‘Tek ayak üstünde dur,’ dediler... Neden yaptılar bunu? Ne için? Onlara sorsan, yanıt veremezler. Birileri onlara izin vermişti... Kendilerini güçlü hissediyorlardı böyle yaparak... Bazı kızlar kusup bayıldı. Bizi ilk kez sorguya çağırdıkları zaman, sorgucu ‘Yavrum, şimdi senin bütün deliklerini si…ceğim, sonra da mahkûmlara vereceğim,’ deyinceye kadar gülüyordum. Soljenitsin okumamıştım ve sorgucu da sanırım okumamıştı onu. Ama her şeyi biliyorduk yine de...”</span></p>

    <p class="G-vde-Metni para-style-override-7"><span class="char-style-override-7">“...Beni sorgulayan polis okumuş biriydi, benimle aynı üniversiteyi bitirmişti. Aynı kitapları seviyorduk: Akunin, Umberto Eco... ‘Nereden düştün başıma?’ dedi. ‘Ben rüşvet yiyen memurlarla ilgilenmeye alışığım. Kolaydır onlar! Nerede durduğunu bilirsin. Ama sizin gibiler...’ İstemeden işini yaptı, utançla da olsa yaptı. Onun gibi binlerce insan var: memurlar, sorgucular, hâkimler. Biri dövüyor, biri gazetelerde yalan söylüyor, biri gözaltına alıp sorguya getiriyor. Stalin makinesinin çalışması için çok az şey lazım.”</span></p>

    <p class="G-vde-Metni para-style-override-7"><span class="char-style-override-7">“Ailemizde eski bir defter duruyordu. Dedem çocukları ve torunları için hayat hikâyesini yazmış. Stalin zamanını nasıl yaşadığını anlatmış. Onu hapse atıp işkence yapmışlar, kafasına gaz maskesi geçirip oksijeni kesmişler. Soyup demir çubukla ya da tahta sopayla anüsünü zorlamışlar... Onuncu sınıfta, annem defteri bana verince öğrendim: ‘Sen büyüdün artık. Bilmen lazım.’ Ama anlamamıştım, bunları neden bilmem gerektiğini?”</span></p>

    <p class="G-vde-Metni para-style-override-7"><span class="char-style-override-7">“...Eğer kamplar geri gelirse, gardiyan da bulunur. Sürüsüne bereket! Birini çok iyi hatırlıyorum! Gözlerinin içine baktım; normal bir adam, ama ağzından köpükler çıkıyor. Rüyada gibi hareket ediyorlar, transa geçmiş gibi. Sağa sola sallanıyorlar. Bir adam düştü yere, üstüne kalkanı attılar, sonra da kalkanın üstüne çıkıp dans ettiler. İriyarı hepsi... boylar iki metre... Seksen ya da yüz kilo her biri, savaş şeytanı gibi semirtmişler hepsini. Özel harekât ve özel tim; özel çocuklar bunlar gerçekten... Korkunç İvan’ın adamları gibi... Bunu gönüllü yaptıklarını düşünmek istemiyorum, var gücümle reddediyorum düşünmeyi. Tüm gücümle. Onların da geçinmesi lazım. Genç çocuklar işte... Okuldan çıkıp orduya katılmış hemen, bir şey görmemiş hayatta, ama üniversite öğretmeninden daha çok kazanıyor. Sonrası... sonrası hep aynı hikâye işte... şaşmaz… Verilen emri yerine getirdiklerini söyleyecekler, bu konuda hiçbir şey bilmediklerini söyleyecekler. Bugün bile binlerce bahane buluyorlar: ‘Aileme nasıl bakacağım?’ ‘Yemin etmiştim.’ ‘İstesem bile çıkamazdım düzenden.’ Her insan yapabilir bunu, en azından birçoğu...”</span></p>

    <p class="G-vde-Metni para-style-override-7"><span class="char-style-override-7">“...Sadece yirmi yaşındayım ben. Daha ne yaşayayım? Bence şehre gideceğim ve gözümü yerden ayırmaya korkacağım...”</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-9"><span class="bold">“...Siz orada devrim yapıyorsunuz, bizse burada </span></p>

    <p class="G-vde-Metni para-style-override-9"><span class="bold">Sovyet iktidarında yaşıyoruz”</span></p>

    <p class="G-vde-Metni para-style-override-7"><span class="char-style-override-7">Bizi geceleyin bıraktılar. Gazeteciler, arkadaşlar, hapishanenin yanında bekliyordu hepsi, ama bizi bir arabaya doldurup şehir dışında bıraktılar. Beni Şabanı diye bir yerde bıraktılar. Kayalık bir yerin yanında, yeni inşaatların orada. Gerçekten korkunçtu. Şaşkınlıkla durdum ve ışıklara doğru yürüdüm. Param yoktu, cep telefonumun pili çoktan bitmişti. Cüzdanımda sadece faturalar vardı, hepimize böyle faturalar vermişlerdi, hapiste yediklerimizi ödeyelim diye. Benim aylık harçlığım kadar bir tutar... Nasıl öderim onu bile bilmiyorum... Annemle zar zor geçiniyoruz zaten. Babam ben altıncı sınıftayken öldü, on iki yaşındaydım. Üvey babam maaşını içkiye yatırıyor zaten. Alkolik. Nefret ediyorum ondan, annemle hayatımızı mahvetti. Sürekli çalışmaya çabalıyorum; posta kutularına reklam dağıtıyorum, yazın tepsiyle meyve ya da dondurma satıyorum. Bu düşüncelerle yürüyordum işte... Köpekler koşuşturuyordu etrafta... Hiç insan yoktu görünürde... Yanımda bir taksi durunca deli gibi sevindim. Oturduğum yerin adresini söyledim. “Ama param yok,” dedim. Taksici hemen anladı: “Haa, bir Dekabrist daha,” dedi. [Bizi aralık yani </span><span class="italik">dekabr</span><span class="char-style-override-7"> ayında tutuklamışlardı]. “Bin haydi. Birini daha aldım eve götürdüm böyle. Neden sizi gece bırakıyorlar?” Konuşup durdu: “Felaket bütün bunlar! Felaket! 91’de Moskova’da okuyordum ve ben de gösterilere gidiyordum. Sizden daha çoktuk biz. Biz kazandık. Herkes şirket açıp zengin olacak sanıyorduk. Peki ne oldu? Komünistler zamanında mühendistim, şimdi direksiyon sallıyorum. Birtakım domuzu kovduk, yenileri geldi. Kara, gri, turuncu; hepsi aynı bunların. Bizde iktidar kimi olsa bozuyor. Gerçekçiyim ben. Sadece kendime ve aileme inanıyorum. Budalalar devrim yapmaya çalışırken, ben eşek gibi çalışıyorum. Bu ay kızlarıma ceket almam lazım, gelecek ay karıma çizme lazım. Sen de güzel bir kızsın. İyi bir genç bulup evlen.” Şehre geldik. Müzik. Kahkahalar. Gençler dans ediyor. Şehir biz hiç yokmuşuz gibi yaşıyor.</span></p>

    <p class="G-vde-Metni para-style-override-7"><span class="char-style-override-7">Erkek arkadaşımla konuşmayı çok istiyordum. Sabırsızlanıyordum. Üç yıldır beraberdik. Planlar yapıyorduk. (</span><span class="italik">Susuyor</span><span class="char-style-override-7">.) Bana mitingde olacağına söz vermişti, ama gelmedi. Açıklama bekliyordum. İti an çomağı hazırla, ben eve gelir gelmez koştura koştura geldi. Kızlar bizi odada yalnız bıraktılar. Nasıl bir açıklama bekliyor muşum!? Gülünçmüş! “Aptalın teki”ymişim, “naif devricimlerin parlak bir örneği”ymişim. Beni uyarmışmış, unutmuş muyum? Bana değiştiremeyeceğim şeyler için heyecana kapılmamam gerektiği konusunda söylev verdi. Başkaları için yaşamamız gerektiğine inanan insanlar varmış, ama bu ona yabancı bir şeymiş, barikatlarda ölmek istemiyormuş. Bu onun işi değilmiş. Onun büyük bir hedefi varmış; kariyer. Çok para istiyormuş. Havuzlu bir ev. Yaşayıp gülmeye devam etmen lazımmış. Bugün bir sürü fırsat varmış... Dünyayı gezebilir, (pahalı bile olsa) akıl almaz seyahatlere çıkabilirmiş insanlar, (epey bir patlarmış ama) istersen saray bile alabilirmişsin, restoranda kendine kaplumbağa çorbası ısmarlayabilirmişsin... Yeter ki parasını öde. Para! Para! Fizik öğretmenimizin dediği gibi: “Sevgili öğrenciler! Unutmayın, para karar verir her şeye, diferansiyel denklemlere bile.” Hayatın çıplak gerçeği. (</span><span class="italik">Susuyor</span><span class="char-style-override-7">.) Peki idealler? Böyle şeyler yok mu? Belki siz bana bir şeyler söylersiniz? Ne de olsa kitap yazıyorsunuz... (</span><span class="italik">Susuyor.</span><span class="char-style-override-7">)</span><span class="italik"> </span><span class="char-style-override-7">Genel üniversite toplantısında beni okuldan attılar. Hepsi “evet” oyu vermiş, sevdiğim yaşlı profesörüm dışında. Okuldan onu hemen o gün ambulansla hastaneye kaldırmışlar. Kimse yokken yurttaki arkadaşlarım teselli ettiler beni: “Gücenme lütfen, dekan tehdit etti bizi, sana karşı oy kullanmazsak bizi yurttan atarmış, öyle dedi.” Ne büyük kahramanlar ama!</span></p>

    <p class="G-vde-Metni para-style-override-7"><span class="char-style-override-7">Eve bilet aldım. Şehirdeyken köyümü özlüyorum. Gerçi hangi köyü özlediğimi bilmiyorum, herhalde “çocukluk” köyümü özlüyorum. Babamın kovanlardan bal peteklerini alırken onu izlemem için beni yanında götürdüğü köyü. Başlangıçta dumanla doldururdu kovanların içlerini, arılar uçup gitsin de bizi sokamasın diye. Küçükken bu gülünç gelirdi... Arıların da kuş olduğunu sanırdım... (</span><span class="italik">Susuyor</span><span class="char-style-override-7">.) Köyü hâlâ seviyor muyum? Yıllar geçse de insanlar burada hep aynı yaşıyorlar. Diz çöküp kendi bahçelerindeki patatesleri topluyorlar. Ev yapımı votka yapıyorlar. Akşamleyin ayık bir köylü bulmak imkânsızdır, her gün içerler. Lukaşenko’ya oy verir ve Sovyetler Birliği’ne üzülürler. Yenilmez Sovyet ordusuna. Otobüste yanıma komşumuz oturdu. Sarhoştu. Politika konuşuyor: “Verseler demokrat canavarları kendi ellerimle öldürürdüm. Size az bile yaptılar. Yemin ediyorum! Kurşuna dizmek lazım sizi. Elim hiç titremezdi. Amerika ödüyor hepsinin parasını... Hillary Clinton... Ama biz güçlü bir halkız. Perestroyka’yı atlattık, devrimi de atlatırız. Zeki bir adamdan duydum, devrimi de Yahudiler ayarlamış.” Bütün otobüs onu destekliyor: “Şimdikinden daha kötü olmamıştı hiç. Televizyonu açıyorsun, her yeri bombalıyor, ateş ediyorlar.”</span></p>

    <p class="G-vde-Metni para-style-override-7"><span class="char-style-override-7">Sonunda eve geldim. Kapıyı açtım. Annem mutfakta oturmuş yıldız çiçeği saplarını temizliyordu, donmuş ve çürümüşler biraz, çünkü kaprislidirler. Soğuktan korkarlar. Yardım etmeye başladım. Çocukken olduğu gibi. “Ee başkentte siz neler yapıyorsunuz?” diye sordu önce annem. “Televizyonda bir insan denizi vardı, iktidara karşı bağırıyordu hepsi. Yüce tanrım! Dehşet! Savaş başladı diye çok korktuk: Bazılarının oğlu özel harekâtçı, diğerlerininki de öğrenci, meydana çıkmış bağırıyorlar. Gazeteler bunlar “terörist” diye, “haydut” diye yazıyor. Bizim insanlarımız gazetelere inanır. Sizde orada devrim olmuş ama bizde Sovyet iktidarı var.” Ev sakinleştirici kediotu kokuyordu.</span></p>

    <p class="G-vde-Metni para-style-override-7"><span class="char-style-override-7">Köydeki havadisleri de hemen aldım... Geceleyin arabayla sivil kıyafetli iki adam gelip çiftçi Yurka Şved’i götürmüş, tıpkı 1937’de dedemi alıp götürdükleri gibi. Bütün evi aramışlar. Bilgisayarına el koymuşlar. Hemşire Anya N.’yi de Minsk’te mitinge katılıp bir muhalefet partisine kaydolduğu için işten atmışlar. Kadının küçük bir çocuğu var. Kocası içip dövmüş, muhalif diye! Minsk polisinde çalışan çocukların anneleri, oğullarının aldığı ikramiyeleri anlatıp böbürleniyormuş. Ne hediyeler getiriyormuş oğulları! (</span><span class="italik">Susuyor</span><span class="char-style-override-7">.) Halkı ikiye böldüler... Ben dans etmek için kulübe gittim, bütün akşam kimse beni dansa kaldırmadı. Çünkü... ben terörist olarak görülüyorum... Benden korkuyorlar...</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-9"><span class="bold">“...kızıla da dönebilir”</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="italik">Tesadüfen bir yıl sonra Moskova-Minsk treninde karşılaştık. Herkes çoktan uyumuştu, bizse sohbet ettik.</span><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">Moskova’da okuyorum şimdi. Arkadaşlarımla Moskova mitinglerine gidiyorum. Enfes bir şey! Orada gördüğüm insanların yüzlerini seviyorum. Minsk’te meydana çıktığımız zaman gördüğüm insan yüzlerini hatırlıyorum. Kendi şehrimi tanımamışım ben, insanları tanımamışım. Onlar başka insanlarmış. Evimi özlüyorum, burnumda tütüyor her şey.</span></p>

    <p class="G-vde-Metni para-style-override-7"><span class="char-style-override-7">Belarus trenine bindiğimde asla uyuyamıyorum. Yarı uykulu... yarı uyanık... Bir hapisteyim, bir yurttayım... Her şeyi tekrar hatırlıyorum... Erkek ve kadınların seslerini:</span></p>

    <p class="G-vde-Metni para-style-override-7"><span class="char-style-override-7">“...Jimnastik yaptırır gibi bacaklarımı kafamın üzerinden geçirdiler…” </span></p>

    <p class="G-vde-Metni para-style-override-7"><span class="char-style-override-7">“...İz kalmasın diye böbreklerimin üstüne kâğıt koydular ve su dolu plastik şişeyle dövdüler...”</span></p>

    <p class="G-vde-Metni para-style-override-7"><span class="char-style-override-7">“...Kafama plastik poşet ya da gaz maskesi geçiriyorlardı. Sonra da... Tahmin edersin, birkaç dakika sonra bilincimi kaybediyordum... Adamın evinde karısı ve çocukları da var. İyi bir adam. İyi bir baba...”</span></p>

    <p class="G-vde-Metni para-style-override-7"><span class="char-style-override-7">“...Vuruyorlar, vuruyorlar, vuruyorlar, vuruyorlar... çizmelerle, botlarla, spor ayakkabılarla...”</span></p>

    <p class="G-vde-Metni para-style-override-7"><span class="char-style-override-7">“...Onlara sadece paraşütle atlamayı, helikopterden sarkan bir ipten inmeyi mi öğretiyorlar sanıyorsun? Onları Stalin’in zamanındaki ders kitaplarına göre eğitiyorlar...”</span></p>

    <p class="G-vde-Metni para-style-override-7"><span class="char-style-override-7">“...Okulda bize ‘Bunin okuyun, Tolstoy okuyun, bu kitaplar insanları kurtarır,’ derlerdi. Kime soracağız: Neden böyle olmuyor da, anüse kapı kolu sokup kafaya plastik poşet geçirmek gibi şeyler oluyor?”</span></p>

    <p class="G-vde-Metni para-style-override-7"><span class="char-style-override-7">“...Maaşlarını iki-üç katına çıkarsalar... Korkarım ateş edecekler...”</span></p>

    <p class="G-vde-Metni para-style-override-7"><span class="char-style-override-7">“...Orduda silahları sevdiğimi anladım. Kitaplar arasında büyümüş bir profesör çocuğuyum ben, ama tabanca sahibi olmak istiyorum. Güzel bir eşya! Yüzlerce yıl içerisinde ele iyice uyum sağlamış. Elde tutması öyle hoş bir his ki. Onu çıkarıp temizlemeyi seviyorum. Yağlamayı. O kokuyu seviyorum.”</span></p>

    <p class="G-vde-Metni para-style-override-7"><span class="char-style-override-7">“...Ne dersin, devrim olacak mı?”</span></p>

    <p class="G-vde-Metni para-style-override-7"><span class="char-style-override-7">“...Turuncu, kar üstündeki köpek çişinin rengidir. Ama kızıla da dönebilir...”</span></p>

    <p class="G-vde-Metni para-style-override-7"><span class="char-style-override-7">“...Geliyoruz...” </span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-12"><span class="bold"></span></p>
  </div>
</body>
</html>