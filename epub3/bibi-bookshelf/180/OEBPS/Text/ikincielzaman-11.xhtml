<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ikincielzaman-11</title>
  <link href="../Styles/ikinciel_idstyles.css" rel="stylesheet" type="text/css"/>

</head>

<body id="ikincielzaman" xml:lang="tr-TR">
  <div>
     <p class="baslik" id="toc_marker-5">FISILTI VE ÇIĞLIĞA... VE HEYECANA DAİR</p>

    <p class="G-vde-Metni para-style-override-7"><span class="char-style-override-7"></span></p>

    <p class="Paragraph-Style-2"><span class="char-style-override-7"></span></p>

    <p class="Paragraph-Style-2"><span class="char-style-override-7">Margarita Pogrebitskaya</span></p>

    <p class="Paragraph-Style-2"><span class="char-style-override-7">Doktor</span></p>

    <p class="Paragraph-Style-2"><span class="char-style-override-7">57 yaşında</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">Benim bayramım... 7 Kasım... Büyük, parlak... Çocukluğumdan kalan en parlak iz; Kızıl Meydan’daki askeri geçit töreni...</span></p>

    <p class="G-vde-Metni para-style-override-7"><span class="char-style-override-7">Babamın omuzlarındayım, elimde de kırmızı bir balon var. Gökyüzünde, sütunların üzerinde devasa Lenin ve Stalin... Marx portreleri asılmış... Kırmızı, mavi, sarı balonlardan çelenk ve buketler. Kırmızı renk. Sevdiğim, en sevdiğim. Devrimin rengi, onun adına dökülen kanın rengi... Büyük Ekim Devrimi! Ya şimdi: Askeri darbe... Bolşevik komplo... Rus felaketi... Lenin, Alman ajanıydı, devrimi asker kaçakları ve sarhoş denizciler yaptı. Kulaklarımı tıkıyorum, duymak istemiyorum! Benim gücümü aşıyor... Hayatım boyunca şu inançla yaşadım: En mutlu kişiler biziz, görülmemiş ve mükemmel bir ülkede doğduk. Böyle başka bir ülke yok! Kızıl Meydan’ımız var bizim, oradaki Spaskaya Kulesi’nde saatler çalar bütün dünyadaki zamanı belirleyen. Böyle demişti babam bana... annem de, ninem de... “7 Kasım; takvimin kızıl günü...” Bayramdan önce uzun süre uyuyamazdık, bütün aile krepon kâğıdından çiçekler yapar, kartondan kalpler keserdik. Boyardık. Sabahleyin annemle ninem evde kalır, bayram yemeği hazırlardı. O gün kesinlikle misafir gelirdi. Fileyle pasta ve şarap getirirlerdi... Poşetler yoktu o zaman... Ninem ünlü lahana ve mantarlı böreklerini pişirirdi, annem de Olivye</span><span class="char-style-override-10">*</span><span class="char-style-override-7"> salatasını döktürür ve o unutulmaz donmuş etten yapardı. Ben de babamla vakit geçirirdim! </span></p>

    <p class="G-vde-Metni para-style-override-7"><span class="char-style-override-7">Sokakta bir sürü insan var, hepsinin palto ve ceketlerinde kızıl kurdeleler. Kızıl kumaş ışıldıyor, askeri üflemeli çalgılar orkestrası çalıyor. Kürsüde bizim liderlerimiz... Ve şarkı: “Dünyanın başkenti, vatanın başkenti / Kremlin yıldızıyla göz kamaştırıyorsun / Bütün evren gururlanıyor seninle / Mermer güzellik Moskova...”</span><span class="char-style-override-10">**</span><span class="char-style-override-7"> Sürekli “Yaşasın!” diye bağırmak istedim. Hoparlörden: “Çift Lenin Nişanı ve Kızıl Bayrak nişanı sahibi Moskova Lihaçov Fabrikası emekçilerine selam olsun!” “Hurra yoldaşlar!” </span><span class="char-style-override-7">“Hurra, hurra!!” – “</span><span class="char-style-override-7">Selam olsun kahraman Lenin Komsomol’umuza... Selam olsun Komünist Parti’ye... Selam olsun şanlı gazilerimize...” “Hurra! Hurra!” Ne güzellik! Ne heyecan! İnsanlar ağlıyor, mutluluk saçıyordu her yer... Üflemeliler orkestrası marşlar ve devrim şarkıları çalıyordu: “Ona batıya gitme emri verildi / Karısını da başka yöne gönderdiler / Gitti Komsomollar / Kurtuluş savaşına...”</span><span class="char-style-override-10">***</span><span class="char-style-override-7"> Bütün şarkıların sözlerini ezbere hatırlıyorum, hiç unutmadım, sık sık söylüyorum onları. Kendi kendime söylüyorum. (</span><span class="italik">Hafifçe söylüyor</span><span class="char-style-override-7">.) “Geniş benim anavatanım / Bir sürü orman, tarla ve nehir var / Başka bir ülke bilmem / İnsanın böyle özgürce nefes aldığı...”</span><span class="char-style-override-10">****</span><span class="char-style-override-7"> Geçenlerde dolapta eski plaklar buldum, raftan gramofonu indirdim, bütün gece hatıralara daldım. Dunayevski ve Lebedev-Kumaç’ın şarkıları – nasıl da severdik onları! (</span><span class="italik">Susuyo</span><span class="char-style-override-7">r.) İşte ben havalarda uçuyorum. Babam beni kollarında kaldırmış... Yukarı, daha yukarı... En önemli an geliyor – şimdi roketler taşıyan kocaman kamyonlar, tanklar ve toplar taş yoldan gümbürdeyerek geçecek. “Bunu hayatın boyunca unutma!” diye bağırmaya çalışacak babam gürültünün içinde. Unutmayacağımı biliyorum! Eve giderken yolda bir dükkâna uğruyoruz, ben de en sevdiğim “Buratino”</span><span class="char-style-override-10">*****</span><span class="char-style-override-7"> limonatasını alıyorum. O gün bana iki şeye daha izin veriliyor: düdük ve çubuklu horoz şekeri...</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="dip" xml:lang="en-GB">*<span>Türkiye’de Rus salatası olarak bilinen, adını 1860’larda Moskova’daki Hermitage lokantası şefi Belçikalı Lücien Olivier’den alan ve SSCB’de özel günlerle bayramlarda mutlaka hazırlanan salata.</span></p>

    <p class="dip" xml:lang="en-GB">**<span>Sözleri G. Akulov, bestesi B. Mokrousov’a ait “Moskova Kolhoz Toprakları” adlı şarkı.</span></p>

    <p class="dip" xml:lang="en-GB">***<span> Sözleri M. İsakovski’ye, bestesi Dimitri ve Danil Pokrass’a ait olan, iç savaş sırasında ünlenen “Komsomol’un Vedası” adlı şarkı.</span></p>

    <p class="dip" xml:lang="en-GB">****<span>Sözleri Vasili Lebedev Kumaç, bestesi İsaak Dunayevski’ye ait “Vatan Şarkısı” adlı şarkı. 1936 yılında </span><span class="italik">Sirk</span><span> filminde kullanılmış ve sonra çok popüler olmuştur.</span><span class="char-style-override-11"></span></p>

    <p class="dip" xml:lang="en-GB">*****<span>Pinokyo’nun yerelleştirilmiş adı.</span><span class="char-style-override-11"></span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">Geceleyin Moskova’yı severdim... O ışıklar... On sekiz yaşındayken... on sekiz! Âşık oldum. Âşık olduğumu anlayınca, hemen gittim, nereye gittiğimi asla tahmin edemezsiniz! Kızıl Meydan’a gittim önce, o anlarda Kızıl Meydan’da olmak istiyordum. Kremlin Duvarı, kar altında karaçamlar ve kar kaplı Aleksandrov Bahçesi. Bütün bunlara bakınca mutlu olacağımı anladım. Kesinlikle olacağımı!</span></p>

    <p class="G-vde-Metni para-style-override-7"><span class="char-style-override-7">Geçenlerde kocamla Moskova’ya gittik. Ve ilk kez... ilk kez Kızıl Meydan’a gitmedik. Selam vermedik. İlk kez... (</span><span class="italik">Gözleri doluyor.</span><span class="char-style-override-7">) Kocam Ermenidir, öğrenciyken evlendik. Onun bir yorganı, benim de portatif yatağım vardı; böyle başladık hayata. Moskova Tıp Fakültesi’ni bitirdikten sonra Minsk’e gönderildik. Bütün arkadaşlarım bir yerlere dağıldı: biri Moldavya’ya, diğeri Ukrayna’ya, başka biri İrkutsk’a. İrkutsk’a gidenlere “Dekabristler”</span><span class="char-style-override-10">*</span><span class="char-style-override-7"> dedik. Ülke bir; nereye gidersen git! O zaman sınır yoktu, vize, gümrük yoktu. Kocam dönmek istedi Vatan’ına. Ermenistan’a. “Sevan’a gidelim, Ararat’ı görürsün. Gerçek Ermeni lavaşı yersin,” diye söz verdi bana. Ama onlar Minsk’e atadılar bizi. Biz de “Beyaz Rusya olsun!” dedik. “Haydi!” Bu gençlikti, önümüzde bir sürü zaman vardı, sanki her şeye yetecekti. Minsk’e gittik, oradan hoşlandık. Gidiyorsun gidiyorsun: göller ormanlar, partizan ormanları, bataklık ve korular. Bu ormanların arasında yer yer tarlalar. Çocuklarımız burada büyüdü, en sevdikleri yemekler; patatesli krep, Beyaz Rus </span><span class="italik">moçanka</span><span class="char-style-override-7">’sı. “Patatesin kızartmasını yapıyorlar, haşlıyorlar...” Ermeni kelle paçası </span><span class="char-style-override-7">geri plana düştü... Ama her yıl ailecek Moskova’ya gittik. Gidilmez mi! Bu olmasa yaşayamazdım, Moskova’da gezmem şart. Onun havasını solumam lazım. Bekledim... Hep sabırsızca bekledim bu ilk dakikaları, trenin Belarus Garı’na girdiği anları, bir marş sesi duyulur ve kalbim onun sözlerinden titrer: “Yolcu yoldaşlar, trenimiz Vatan’ımızın başkentine giriyor</span><span class="char-style-override-7">; kahraman şehir Moskova’ya!” “Kıpır kıpır, güçlü, kimsenin yenemediği / Moskova’m benim, ülkem, sevdiğim...”</span><span class="char-style-override-10">**</span><span class="char-style-override-7"> Vagondan bu müzik eşliğinde çıkarsın. </span></p>

    <p class="dip" xml:lang="en-GB"></p>

    <p class="dip" xml:lang="en-GB">*<span>1825 yılının aralık ayında, Çar I. Nikolay’ın tahta çıkmasına isyan edenler. Aralıkçılar.</span><span class="char-style-override-11"></span></p>

    <p class="dip" xml:lang="en-GB">*<span>Sözleri V. Lebedev-Kumaç’a, bestesi Danil Pokrass’a ait “Mayıs Moskova’sı…” adlı Moskova şarkısı.</span><span class="char-style-override-11"></span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">Ne oldu... Neredeyiz? Bizi yabancı, tanımadığımız bir şehir karşılıyor... Rüzgâr caddelerde çamurlu bezler, gazete parçaları savuruyor, ayaklarımızın altında bira kapakları. Garda... metroda da... Her yerde gri insan toplulukları, herkes bir şeyler satıyor: Kadın çamaşırları ve çarşaflar, eski ayakkabılar ve oyuncaklar, sigaralar tane tane alınabilir. Savaş filmlerindeki gibi. Sadece orada gördüm bunu. Yerde paramparça birtakım kâğıtların, karton kutuların üzerinde salam, et, balık. Bir yerde yırtık pırtık bir poşetle örtülmüş, diğerinde yok. Moskovalılar da bunu alıyor. Alıp satıyorlar. Örme çoraplar, peçeteler. Şurada çiviler, öbür yanda yemekler, giysiler. Ukrayna, Belarus, Moldavya konuşmaları... “Vinnitsy’den geldik biz...” “Biz de Brest’ten...” Bir sürü dilenci... Nereden gelmiş hepsi bunların? Sakatlar... Film gibi... Bir benzetmem var; eski bir Sovyet filmi gibi. Sanki bir film seyrediyorum...</span></p>

    <p class="G-vde-Metni para-style-override-7"><span class="char-style-override-7">Eski Arbat’ta, sevgili Arbat’ımda pazar tezgâhları gördüm; matruşkalar, semaverler, ikonalar, çar ve ailesinin fotoğrafları. Beyaz Ordu generallerinin, Kolçak’ın, Denikin’in portreleri ve Lenin’in büstü. Her tür matruşka var; “Gorbaçov matruşkaları” ve “Yeltsin matruşkaları”. Kendi Moskova’mı tanıyamadım. Ne olmuş bu şehre? Hemen asfaltta, tuğlaların üstünde bir ihtiyar oturmuş ve akordeon çalıyor. Madalyalarıyla. Savaş şarkıları söylüyor, ayaklarının dibinde içi bozuk para dolu bir şapka. En sevdiğimiz şarkılar: “Sıcak ocakta alev çırpınıyor / Kütüklerde reçine gözyaşı gibi...”</span><span class="char-style-override-10">*</span><span class="char-style-override-7"> Yanına gitmek istedim... Ama etrafı turistlerle çevrili... Fotoğraf çekmeye başlıyorlar. İtalyanca, Almanca, Fransızca bir şeyler bağırıyorlar ona. Omzuna vuruyorlar: “Haydi! Haydi!” Neşeleniyorlar, memnun oluyorlar. Nasıl olur! Nasıl da korkarlardı eskiden... Şimdiyse... İşte! Çöp yığını... Koskoca İmparatorluk; çat! Matruşka ve semaverlerin yanında kızıl bayrak ve rozetlerden, parti ve Komsomol kimliklerinden bir yığın. Savaşa ait Sovyet madalyaları! Lenin Madalyası ve Kızıl Bayrak. Madalyalar! “Cesaret” ve “Hizmet”. Dokunuyorum onlara... Okşuyorum... İnanmıyorum! İnanmıyorum! “Sivastopol savunması” ve “Kafkasya savunması”. Hepsi gerçek. Yerli. Sovyet asker üniforması: ceketler, paltolar... yıldızlı gömlekler... Fiyatları; dolar üzerinden... “Ne kadar bu ?” diye sordu kocam ve “Cesaret” madalyasını gösterdi. “Yirmi dolardan satıyoruz. Ama sen yabancı değilsin, bin ruble ver yeter.” “Peki Lenin madalyası?” “Yüz dolar...”</span><span class="char-style-override-7"> “Ya vicdan?!” Kocam kavga çıkarmaya hazır. “Nesin sen, deli mi? Hangi mağaradan çıktın? Totalitarizm çağının malları bunlar.” Böyle dedi... Sanki bunlar artık hurdaymış gibi, ama turistlerin hoşuna gidiyor, artık Sovyet simgeleri onlar için moda. Alınıp satılan mal. Bağırdım... Polisi çağırdım... “Bakın! Bakın... Aaaa...” diye bağırdım. Polis </span><span class="char-style-override-7">de söyleneni doğruladı: “Totalitarizm çağının eşyaları... Biz narkotik ve pornografiye bakıyoruz...” On dolara parti kimliği pornografi sayılmaz mı? Şan madalyası... Ya da bu; Lenin portreli kızıl bayrak, dolarla satıyorlar? Sanki bir tür sahnenin ortasındaydık. Bizimle bir oyun oynuyorlardı. Başka bir yere gelmiştik. Durup ağladım. Yanımızda İtalyanlar asker paltolarını ve kızıl yıldızlı şapkaları deniyordu. “Karaşo! Karaşo!” Rus işi…</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="dip" xml:lang="en-GB">*<span>Sözleri A. Surkov’a, bestesi K. Listov’a ait “Sığınakta” adlı Moskova şarkısı</span><span class="char-style-override-11"></span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">Mozoleye ilk kez annemle gitmiştim. Yağmur yağıyordu, soğuktu, sonbahar yağmuru vardı. Altı saat kuyrukta beklemiştik. Basamaklar... Karanlık... Çelenkler... Fısıltı: “Girin. Bir şeye dokunmayın.” Gözyaşlarından hiçbir şey göremiyordum. Ama Lenin... O bana ışık saçıyor gibi geldi... Küçüktüm, anneme söz verdim: “Anne, ben asla ölmeyeceğim.” “Neden böyle düşünüyorsun?” diye sordu annem. “Herkes ölüyor. Lenin bile öldü.” Lenin bile... Bütün bunlardan nasıl bahsedeceğimi hiç bilmiyorum, ama bunu yapmak zorundayım… İstiyorum. Bütün bunları biriyle konuşmak isterim, ama kiminle konuşacağımı bilmiyorum. Ne hakkında konuşacağımı? Ne kadar baş döndürücü bir mutluluk içinde olduğumuz hakkında! Şimdi bundan kesin olarak eminim. Yoksul ve naif büyüdük, ama bunu hiç düşünmedik ve kimseyi kıskanmadık. Okula ucuz kalemliklerle ve kırk kapiklik kalemlerle giderdik. Yazın keten terlikler giyerdik, onları diş fırçasıyla temizlerdik, tertemiz olurdu! Kışın lastik botlar giyerdik, soğuk tabanlarımızı yakardı. Neşeliydik! Yarının bugünden daha iyi olacağına inanırdık, yarından sonrası yarından da güzel olacaktı. Geleceğimiz vardı. Geçmişimiz de. Her şeyimiz vardı!</span></p>

    <p class="G-vde-Metni para-style-override-7"><span class="char-style-override-7">Severdik, sınırsızca severdik Vatan’ı, çok ama çok! İlk Sovyet otomobili – yaşasın! Okuma yazma bilmeyen işçi paslanmaz Sovyet çeliğinin sırrını buldu – zafer! Bu sırrı çoktandır bütün dünya biliyormuş meğer, sonradan öğrendik. O zamanlar: Kutbu uçakla ilk geçen biz olacağız, kuzey ışıklarını yönetmeyi öğreneceği... Dev nehirleri tersine çevireceğiz... Sonsuz çöllerde tarım yapacağız... İnanç! İnanç! İnanç! Akıldan yüce olan bir şey. Saat alarmı yerine milli marş sesleriyle uyanıyordum: “Özgür insanların yıkılmaz birliği / Sonsuza dek birleşti Büyük Rusya...”</span><span class="char-style-override-10">*</span><span class="char-style-override-7"> Okulda çok söylemiştik... Hatırlıyorum şarkılarımızı... (</span><span class="italik">Söylüyor.</span><span class="char-style-override-7">) “Babalar özgürlük ve mutluluk hayal ederdi / Bunun için çarpıştılar çok kez. / Savaşla yarattı Lenin ve Stalin / Yurdumuzu bizim için...”</span><span class="char-style-override-10">**</span><span class="char-style-override-7"> Evdeydik, hatırlıyorum da... Beni Piyonerliğe kabul ettiklerinin ertesi günü, sabahleyin marş çaldı, yataktan fırladım ve marş bitinceye dek ayakta durdum yatağın üzerinde. Piyoner yemini: “Ben... saflara katılırken... yoldaşlarımın karşısında... saygıyla söz veriyorum: Vatan’ımı coşkuyla seveceğim...” Evde bayram vardı, benim onuruma börekler yapılmıştı. Kızıl kravatımdan asla ayrılmazdım, her sabah tek bir kırışıklık olmasın diye onu siler ve ütülerdim. Hatta enstitüde bile eşarbımı Piyoner düğümüyle bağlardım. Komsomol kimliğim... şimdi bile bende... Hemen Komsomol’a katılabilmek için bir yıl fazladan eklemiştim yaşıma. Sokağı severdim, orada hep radyo yayını vardı... Radyo hayatımız demekti, her şeydi. Pencereyi açarsın, içeri müzik dolar ve öyle bir müziktir ki kalkar rap rap yürürsün evde. Askerde sıraya girmişsin gibi... Belki de o bir hapishaneydi, ama içim daha sıcaktı bu hapiste. Öyle alışmışım... Hatta bugün bile kuyrukta yan yana dururuz, yüz yüze, birlikteymiş gibi. Fark ettiniz mi? (</span><span class="italik">Ve yine sessizce şarkı söylüyor.</span><span class="char-style-override-7">)</span><span class="italik"> </span><span class="char-style-override-7">“Stalin savaş onurumuz / Stalin gençliğimizin göğü / Şarkılarla, mücadeleyle ve zaferle / Halkımız Stalin’i izliyor...”</span><span class="char-style-override-10">***</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="dip" xml:lang="en-GB">*<span>Sözleri S. Mihalkov ile El-Registan’a, bestesi A. Aleksandrov’a ait olan, SSCB’nin 1944-1990 dönemindeki ulusal marşı.</span><span class="char-style-override-11"></span></p>

    <p class="dip" xml:lang="en-GB">**<span>Sözleri S. Mihalkov’a, bestesi A. Lepin’e ait “Genç Piyonerler Şarkısı”.</span></p>

    <p class="dip" xml:lang="en-GB">**** Sözleri A. Surkov’a, bestesi M. Blanter’e ait “Stalin Şarkısı”.</p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">Ve, evet! Evet! Evet! En büyük hayal, ölmek! Kendini feda etmek. Vermek. Komsomol yemini: “Gerektiğinde hayatımı halkıma vermeye hazırım.” Ve bunlar sözden ibaret değildi, gerçekten böyle yetişmiştik. Eğer sokakta askerler yürüyorsa, herkes dururdu... Zaferden sonra asker sıra dışı bir insan haline gelmişti... Partiye katılırken, şu açıklamayı yazdım: “Programı ve Tüzüğü öğrendim ve kabul ediyorum. Vatan için bütün gücümle çabalamaya hazırım, eğer gerekirse hayatımı da veririm.” (</span><span class="italik">Dikkatle bana bakıyor</span><span class="char-style-override-7">.) Benim hakkımda ne düşünüyorsunuz? Budala kadın, değil mi? Çocukça... Bazı tanıdıklarım... Onlar açık açık gülüyorlar: duygusal sosyalizm, kâğıttan idealler... Onlara böyle görünüyorum. Budala! Aptal! İnsan ruhunun mühendisisiniz siz. Beni teselli etmek ister misiniz? Bizde yazar, yazardan çok daha fazlasıdır. Öğretmen. Ruhani lider. Eskidendi bu, artık böyle değil. Kiliselerde birçok insan var ayine katılan. İnananlar çok az, acı çekenler çoğunlukta. Benim gibi... travmalılar... Ben dogmalara göre inanmıyorum, kalben inanıyorum. Dua bilmiyorum, ama dua ediyorum... Bizim papaz eski bir subay, hep ordu hakkında, atom bombası hakkında vaazlar veriyor. Rusya’nın düşmanları ve Mason komploları. Bense başka sözler istiyorum, bambaşka sözler... Bunları değil. Ama çevremde bunlar var sadece... Bir sürü nefret... Ruhumu dinlendirebileceğim bir yer yok. Televizyonu açıyorum, orada da aynı... Sadece lanetler... Eski olan her şeyi reddediyorlar. Lanet ediyorlar. En sevdiğim yönetmen Mark Zaharov,</span><span class="char-style-override-10">*</span><span class="char-style-override-7"> artık onu da sevmiyorum ve ona eskisi gibi inanmıyorum... Televizyonda gösterdiler, parti kimliğini yaktı... Herkesin önünde. Bu bir tiyatro değil! Bu hayat! Benim hayatım. Nasıl yapabilirsin bunu ona? Benim hayatıma... Böyle şovlara gerek yok... (</span><span class="italik">Ağlıyor</span><span class="char-style-override-7">.)</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="dip" xml:lang="en-GB">*<span>Mark Zaharov (1933): SSCB Devlet Nişanı sahibi ünlü tiyatro ve sinema yönetmeni, senarist, pedagog.</span><span class="char-style-override-11"></span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">Yetişemiyorum... Yetişemeyenlerdenim ben... Sosyalizme uçarak giden trenden, hızla kapitalizme giden trene atlıyor herkes. Ben geç kalıyorum... </span><span class="italik">Sovok</span><span class="char-style-override-7">lara gülüyorlar: Hem aptal hem saf. Bana da gülüyorlar... “Kızıllar” artık vahşi, “Beyazlar” ise şövalye. Aklım ve yüreğim fizyolojik olarak karşı buna. Kabul edemiyorum. Yapamıyorum, yapamam... Gorbaçov’u eleştirsem de iyi karşıladım... O... şimdi anlaşılıyor ki, o da bizim gibi hayalperestmiş. Düş görüyormuş. Böyle denebilir. Ama hazır değildim Yeltsin’e... Gaydar’ın reformlarına. Bir günde paralar uçup gitti. Paralar... ve hayatımız... Bir anda değersizleşti. Aydınlık gelecek yerine şöyle demeye başladık: Zenginleşin, parayı sevin... Secde edin bu hayvana! Bütün halk hazır değildi buna. Kimse kapitalizmi hayal etmiyordu, kendi adıma kesin olarak söyleyeyim, bu değildi hayal ettiğim... Ben sosyalizmi sevdim. Brejnev yıllarında... Vejetaryen yıllarda... Yamyam yılları görmedim ben. Pahmutova’nın şarkılarını söyledik: “Uçağın kanadı altında tayganın yeşil denizi bir şeyler söylüyor...”</span><span class="char-style-override-10">*</span><span class="char-style-override-7"> Güçlü dostluklar kurup “mavi şehirler”</span><span class="char-style-override-10">**</span><span class="char-style-override-7"> inşa etmeye hazırlanmıştım. Hayal etmeye! “Şehir olacak biliyorum...” “Burada olacak bahçe gibi şehir...”</span><span class="char-style-override-10">***</span><span class="char-style-override-7"> Mayakovski’yi sevdim. Yurtsever şiirler, şarkılar. O zamanlar bu çok önemliydi. Bizim için çok anlamlıydı. Kimse inandıramaz beni hayatın sırf lezzetli yemek yiyip uyumak için olduğuna. Bir yerden aldığını başka bir yerde üç kapik fazlasına satan kahraman oluyor. Bize şimdi bunu dayatıyorlar. Anlaşılıyor ki hayatını başkasına feda edenler aptalmış. Yüksek idealler uğruna feda edenler. Hayır! Hayır! Dün bir dükkânda kasanın yanındaydım... Önümdeki yaşlı kadın cüzdanındaki kapikleri sayıyor, tekrar sayıyor ve sonunda alıyor, yüz gram en ucuz salamdan... “Köpek”</span><span class="char-style-override-10">****</span><span class="char-style-override-7"> salamından alıyor... ve iki yumurta. Onu tanıyorum... Hayatı boyunca öğretmenlik yapmıştı...</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="dip" xml:lang="en-GB">*<span>Sözleri S. Grebennikov ve N. Dobronravov’a, bestesi A. Pahmutova’ya ait “Önemli Olan, Çocuklar, Yüreğin Yaşlanmaması” adlı şarkı.</span></p>

    <p class="dip" xml:lang="en-GB">**<span>1960’larda popüler olmuş aynı isimli şarkıda sözü edilen, geleceğin rüya şehirleri.</span></p>

    <p class="dip" xml:lang="en-GB">***<span>Mayakovski’nin 1929 yılında yazdığı “Kuznetsk İnşaatı ve Kuznetsk İnsanları Hakkında Hrenov’un Hikâyesi” şiiri.</span></p>

    <p class="dip" xml:lang="en-GB">****<span> İnsanın yiyemeyeceği kadar kötü olan gıdalar için böyle deniyordu.</span><span></span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">Bu yeni hayatta mutlu olamam! Bu hayatta iyi olmayacağım, asla iyi olmayacağım tek başıma. Yapayalnız. Ama hayat itiyor, itiyor beni bu çamura. Toprağa. Çocuklarım artık bu yasalara göre yaşayacak. Onlara lazım değilim, gülüncüm ben. Bütün hayatım... Geçenlerde evrakları karıştırdım ve gençlik günlüğümü buldum: ilk aşkım, ilk öpüşmem ve Stalin’i nasıl sevdiğimi, onu görmek için ölmeye hazır olduğumu anlattığım sayfalar. Bir delinin hatıraları... Atmak istedim; yapamadım. Sakladım. Korktum: Kimsenin gözüne ilişmesin istedim. Alay edecek, gülecekler. Kimseye göstermedim... (</span><span class="italik">Susuyor.</span><span class="char-style-override-7">) Birçok şey hatırlıyorum, sağduyuyla açıklanamayacak şeyler. Nadir bir örneğim, değil mi! Her psikoterapistin hoşuna giderdi... Haksız mıyım!? İşinize yarıyorum değil mi?.. (</span><span class="italik">Hem ağlıyor, hem gülüyor.</span><span class="char-style-override-7">)</span></p>

    <p class="G-vde-Metni para-style-override-7"><span class="char-style-override-7">Bir sorun... Sormanız lazım, nasıl böyle şeyler yan yana var olabildi: Bir yandan bizim mutluluğumuz, bir yandan da geceleri gelip birilerini almaları, götürmeleri? Kimi kayboldu, kimi kapının ardında hıçkırdı. Bunu nedense hatırlamıyorum. Hatırlamıyorum! Bahar vakti leylak nasıl kokardı, topluca nasıl gezilirdi, ahşap, güneşle ısınmış kaldırımlar nasıldı onu hatırlıyorum. Güneşin kokusunu hatırlıyorum. Jimnastikçilerin göz kamaştıran geçit törenlerini ve Kızıl Meydan’daki jimnastikçilerin vücutları kullanılarak yazılmış, rengârenk çiçekli isimleri hatırlıyorum: Lenin – Stalin. Anneme de sormuştum bu soruyu...</span></p>

    <p class="G-vde-Metni para-style-override-7"><span class="char-style-override-7">Beriya hakkında ne hatırlıyoruz? Lubyanka hakkında? Annem pek konuşmazdı... Bir keresinde yazın, tatilden sonra babamla Kırım’dan dönüşlerini hatırlamıştı. Ukrayna’ya gitmişlerdi. Otuzlu yıllardı... Kolektifleştirme... Ukrayna’da büyük bir açlık vardı, Ukraynaca, holodomor.</span><span class="char-style-override-10">*</span><span class="char-style-override-7"> Milyonlarca insan öldü... Köydeki herkes ölüyordu… Gömecek kimse yoktu... Ukraynalılar kolhozlara gitmek istemedikleri için öldürüldü. Aç bırakılarak öldürüldüler. Şimdi bunu biliyorum... Bir zamanlar onların kendi Zaporojnaya Seç’leri</span><span class="char-style-override-10">**</span><span class="char-style-override-7"> vardı, halk özgürlüğü hatırlıyordu... Orada öyle bir toprak var ki kazık çaksan ağaç olur. Ama onlar öldüler... Hayvanlar gibi öldürüldüler. Her şeyi aldılar onlardan, evlerin kubbelerine kadar. Toplama kampındaki gibi çevirdi askerler çevrelerini. Şimdi biliyorum... İşyerinde Ukraynalı bir arkadaşım var, ninesinden duymuş... Onların köyünde annesi bir çocuğu baltayla kesmiş, pişirip diğerlerini beslemek için. Kendi çocuğunu... Bunların hepsi olmuş... Çocukları avludan çıkarmaya korkarlarmış. Kedi köpek gibi avlarlarmış çocukları. Bahçeyi kazıp solucan yemişler. Becerebilen şehre, trenlere gidiyormuş. Birisi onlara bir parça ekmek atsın diye bekliyorlarmış. Askerler çizmeleriyle kovarmış onları, dipçiklerle vururlarmış... Tren durmadan geçer, var gücüyle geçermiş. Kondüktörler pencereleri kapatmış, storları “indirmiş” olurmuş. Kimse kimseye bir şey sormazmış. Önceleri Moskova’ya gelirlerdi. Şarap, meyve getirirlerdi, güneş yanıklarıyla gururlanır ve denizi hatırlarlardı. (</span><span class="italik">Susuyor.</span><span class="char-style-override-7">) Stalin’i seviyordum... Uzun süre sevdim onu. Hatta onun hakkında onun ufak tefek, kızıl saçlı, çolak biri olduğunu yazdıkları zaman bile sevdim. Kendi karısını öldürmüş. Aşağıladılar. Mozoleden attılar. Yine de sevdim onu.</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="dip" xml:lang="en-GB">*<span>Holodomor: Açlıktan ölüm. 1932-1933 yıllarında özellikle Ukrayna’da milyonlarca kişinin ölümüne neden olan açlık. Kolektifleşmeye karşı çıkan Ukrayna köylüsü, aç bırakılarak cezalandırılmıştır.</span></p>

    <p class="dip" xml:lang="en-GB">**<span>16-18. yüzyıllarda Kazakların Dinyeper civarında kurdukları askeri ve idari yapılanmalar. Katılmak için özgür bir birey olmak, Kazakça konuşmak gibi koşullar isteniyordu.</span><span class="char-style-override-11"></span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">Uzun süre Stalin kızı oldum. Çok uzun süre. Çok... Evet, bu oldu! Benim başımdan geçti... Bizim başımızdan... O yaşam olmayınca ellerim boş kalacak. Hiçbir şeyim olmayacak... Yoksul olacağım! Komşumla, Vanya Amca’yla gurur duymuştum – kahramandı! İki ayağını da kaybetmiş döndü savaştan. Avluda el yapımı tahta bir tekerlekli sandalyeyle gezerdi. Bana “Margaritacığım” derdi, herkesin çizme ve botlarını onarırdı. Sarhoşken şarkı söylerdi: “Sevgili kardeşlerim... / Kahramanca savaştım...” Stalin’in ölümünden birkaç gün sonra yanına gittim: “Eee Margarita, geberdi gitti şu...” Şu dediği, benim Stalin’im! Botlarımı kaptım: “Nasıl cüret edersiniz? Siz kahramansınız! Madalyanız var.” İki gün düşünüp karar verdim: Ben Piyoner’im, yani, NKVD’ye gidip Vanya Amca’yı anlatmam lazım. Dilekçe vermeliyim. Bu kesinlikle ciddi... Evet! Pavlik Morozov</span><span class="char-style-override-10">*</span><span class="char-style-override-7"> gibi... Babamı da ihbar edebilirdim... annemi de... Yapabilirdim... Evet! Hazırdım buna! Okuldan döndüm, Vanya Amca sarhoş bir halde kapıda yuvarlanıp duruyor. Tekerlekli sandalyesinden düşmüş, kalkamıyor. Üzüldüm ona.</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="dip" xml:lang="en-GB">*<span>Kolektifleştirme dönemi sırasında sahte belge düzenleyen babasını ihbar eden, bu ihbarı sonucunda babası idam edilen ve sonrasında akrabaları tarafından intikam için öldürülünce bir Sovyet kahramanına, Sovyet mitolojisinin kahramanına dönüşen genç köylü.</span><span class="char-style-override-11"></span></p>

    <p class="G-vde-Metni para-style-override-7"><span class="char-style-override-7"> </span></p>

    <p class="G-vde-Metni para-style-override-7"><span class="char-style-override-7">Bu da benim... Kulağımı hoparlöre verip oturuyorum, haberlerde saat saat yoldaş Stalin’in sağlığının nasıl verildiğini dinliyorum. Ve ağlıyorum. Bütün kalbimle. Bunlar oldu! Oldu! Stalin dönemi de yaşandı... Ve biz de Stalin halkıydık... Annem soylu bir ailedendi. Devrimden birkaç ay öncesinde bir subayla evlenmişti, sonra adam Beyaz Ordu’ya katılmış. Odessa’da ayrılmışlar; adam Denikin’in birliklerinden kalanlarla göçmüş ama annem felç olan annesini bırakamamış. Bir Beyaz Ordulunun karısı olduğu için Çeka</span><span class="char-style-override-10">*</span><span class="char-style-override-7"> almış annemi. Davaya bakan savcı anneme âşık olmuş. Bir şekilde kurtarmış onu... Ama kendisiyle evlenmeye zorlamış. İşten sonra eve sarhoş döner ve başına tabancasını vurarak dövermiş onu. Sonra bir yerlere kaybolmuş. Ve işte annem... Güzel kadın... Müziğe düşkün, birkaç dil bilen annem kendini bildi bileli Stalin’i severdi. Bir şeyden hoşnutsuz olursa babamı tehdit edermiş: “Bölge komitesine gider senin nasıl bir komünist olduğunu anlatırım,” dermiş. Babam da... babam devrime katılmış... 37 yılında tutuklanmış... Ama kısa sürede serbest kalmış, çünkü onu şahsen tanıyan ünlü Bolşeviklerden biri onun için ricada bulunmuş. Garanti vermiş. Ama babamı partiye almadılar tekrar. Bu atlatamadığı bir darbe oldu. Hapiste dişlerini kırmışlar, kafasını yarmışlar. Yine de babam değişmedi, komünist kaldı. Bana açıklayın bunu... Bunlar aptal diye mi düşünüyorsunuz? Naiflik? Hayır, bunlar zeki ve eğitimli insanlardı. Annem Shakespeare ve Goethe’yi asıl dilinden okurdu, babam da Timiryazev Akademisi’ni bitirmişti. Blok... Mayakovski... İnessa Armand? Benim idollerimdi... İdeallerimdi... Onlarla büyüdüm... (</span><span class="italik">Düşünceye dalıyor</span><span class="char-style-override-7">.)</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="dip" xml:lang="en-GB">*<span>Sovyet devlerinin ilk güvenlik teşkilatı. Çeka üyelerine Çekist deniyordu.</span><span class="char-style-override-11"></span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">Bir ara uçuş kulübünde uçmayı öğrenmiştim. Nelerle uçardık, şimdi şaşarsınız: Nasıl hayatta kalmışız!? Planör bile değil, el yapımı şeyler, üzerine bez gerilmiş kalaslar. İdaresi de kol ve pedalla. Ama uçtuğun zaman, kuşları görüyorsun, yükseklerden toprağı görüyorsun. Kanatları hissediyorsun! Gök değiştiriyor insanı... Yükseklik değiştiriyor... Anlıyor musunuz ne demek istediğimi? Ben o hayatımızdan bahsediyorum... Kendime üzülmüyorum, sevdiğimiz her şeye üzülüyorum...</span></p>

    <p class="G-vde-Metni para-style-override-7"><span class="char-style-override-7">Her şeyi dürüstçe hatırladım... Hatta bilmiyorum... nedense şimdi utanıyorum bütün bunları birine anlatmaktan...</span></p>

    <p class="G-vde-Metni para-style-override-7"><span class="char-style-override-7">Gagarin uçtu... İnsanlar sokaklara çıktı, güldüler, kucaklaştılar, ağladılar. Birbirini tanımayan insanlar. Tulumlu işçiler fırladı fabrikalarından, beyaz önlüklü tıpçılar, gökyüzüne haykırdılar: “Biz ilk olduk! Bizden biri var uzayda!” Unutulmaz bir şey bu! Bu coşku verici bir şeydi, çok şaşırtmıştı. Şu şarkıyı ne zaman dinlesem kıpır kıpır olur içim: “Fırlatma üssünün gümbürtüsü değil rüyalarımızda gördüğümüz / Buzulların maviliği değil / Bizim rüyalarda gördüğümüz, evimizin önündeki otlar / Yeşil, yemyeşil otlar...”</span><span class="char-style-override-10">*</span><span class="char-style-override-7"> Küba devrimi... Genç Castro... Haykırmıştım: “Anne! Baba! Kazandılar! Viva Küba!” (</span><span class="italik">Şarkı söylüyor.</span><span class="char-style-override-7">) “Küba, aşkım benim! / Al renkli şafağın adaları / Şarkımız uçuyor gezegenin üstünde çınlayarak / Küba, aşkım benim!”</span><span class="char-style-override-10">**</span><span class="char-style-override-7"> Okulumuza İspanya savaşının gazileri gelirdi... Birlikte “Granada” şarkısını söylerdik: “Çıktım kulübemden, gittim savaşa / Granada’da toprağı köylülere vermeye...”</span><span class="char-style-override-10">***</span><span class="char-style-override-7"> Masamın üstünde Dolores İbarruri’nin</span><span class="char-style-override-10">****</span><span class="char-style-override-7"> fotoğrafı asılıydı. Evet... Granada’yı hayal ettik... sonra Küba’yı... Birkaç on yıl sonra aynı şekilde başka çocuklar da Afganistan’ı sayıklıyordu. Bizi kandırmak kolaydı. Ama ne fark eder... Ne fark eder! Bunu unutmayacağım! Bütün onuncu sınıfın bakir topraklara nasıl gittiğini unutmayacağım. Sıralar halinde gidiyorlardı, sırt çantalarıyla ve bayrak sallayarak. Bazılarının sırtında gitarlar vardı. “İşte bunlar kahramanlar!” diye düşünüyordum. Birçoğu sonra hasta döndü: Bakir toprağa gitmemişler, taygada bir yerde demiryolu yapmışlar, rayları kemerlerle sırtlarında taşımışlar buzlu suda. Yeterli teknoloji yokmuş… Çamurlu patates yemişler, hepsi iskorbüte yakalanmış. Ama bu çocuklar vardı! Onlara coşkuyla yolcu eden bir de kız vardı. Bendim o! Anılarım... Onları kimseye vermem; ne komünistlere, ne demokratlara, ne brokerlara. Onlar benim! Sadece benim! Her şeysiz yapabilirim: Bana çok para lazım değil, pahalı yiyecekler ve moda giysiler de... Gösterişli arabalar da... Kendi Jiguli’mizle</span><span class="char-style-override-10">*****</span><span class="char-style-override-7"> </span><span class="char-style-override-7">bütün Sovyet ülkesini dolaştık: Karelya’yı gördüm... Sevan gölünü… Pamir’i. Bütün bunlar benim vatanımdı. Benim vatanım SSCB. Birçok şey olmadan yaşayabilirim. Sadece yaşananlar olmadan yaşayamam. (</span><span class="italik">Uzun süre susuyor. Öyle uzun sürüyor ki sesleniyorum ona</span><span class="char-style-override-7">.)</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="dip" xml:lang="en-GB">*<span>Sözleri A.Poperechniy’e, bestesi V. Migulya’ya ait “Evin Önündeki Otlar” adlı şarkı.</span><span xml:lang="ru-RU"> </span></p>

    <p class="dip" xml:lang="en-GB">**<span>Sözleri S. Grebennikov ve N. Dobronravov’a, bestesi A. Pahmutova’ya ait “Küba, Aşkım Benim” adlı şarkı.</span></p>

    <p class="dip" xml:lang="en-GB">***<span>Sözleri M. Svetlov’a, bestesi V. Berkovski’ye ait “Grenada” adlı şarkı.</span><span xml:lang="ru-RU"> </span></p>

    <p class="dip" xml:lang="en-GB">****<span> İspanya İç Savaşı’nın Bask kökenli Cumhuriyetçi kahramanı komünist politikacı.</span><span></span></p>

    <p class="dip" xml:lang="en-GB">***** <span>Lada arabaların halk arasındaki adı.</span><span class="char-style-override-19" xml:lang="tr-TR"></span></p>

    <p class="dip para-style-override-13" xml:lang="en-GB"></p>

    <p class="G-vde-Metni para-style-override-7"><span class="char-style-override-7">Korkmayın... Her şey normal... artık normal... Şimdilik evde oturuyorum... Kedi seviyorum, eldiven örüyorum. Örgü gibi böyle basit eylemler, çok yardımcı oluyor... Ne engel oldu? Sonuna kadar gitmedim... Hayır... Doktor olarak her şeyi öngörebiliyordum... Bütün küçük ayrıntıları... Ölüm çirkin bir şey, güzel değil. Kendilerini asanları gördüm... Son anlarında bir orgazm yaşarlar ya da işerler, sıçarlar. Gazdan insan masmavi olur... Morarır... Bir kadın için bunun düşüncesi bile korkunçtur. Güzel ölüm diye bir yanılsamam olmadı asla. Ama... Bir şey seni savuruyor, çekiyor, irkilmeye zorluyor. Çaresiz bir çırpınıştasın... nefes ve ritim var... Ve boğulma var... Orada kendini tutmak zorlaşıyor artık. Acil durum frenini çek! Dur! Ben bir şekilde direndim. Çamaşır ipini fırlatıp attım. Sokağa koştum. Yağmurda sırılsıklam oldum, bütün bunların ardından yağmurda ıslanmak ne mutluluk! Ne hoş! (</span><span class="italik">Susuyor</span><span class="char-style-override-7">.) Uzun süre konuşmadım... Sekiz ay depresyonla yattım. Yürümeyi unuttum. Sonunda kalktım. Yürümeyi yeniden öğrendim. Ben varım… Yeniden kararlıyım... Ama kötü olmuştum... İğneyle patlatılmış bir balon gibi... Neler anlatıyorum ben? Yeter! Lütfen, yeter... (</span><span class="italik">Oturup ağlıyor.</span><span class="char-style-override-7">) Yeter...</span></p>

    <p class="G-vde-Metni para-style-override-7"><span class="char-style-override-7">Doksan yılı... Minsk’teki üç odalı dairemizde on beş kişi yaşardı, bir de kundakta bebek vardı. Önce Bakü’den kocamın akrabaları geldi; ailesiyle birlikte kız kardeşi ve kuzenleri. Misafirliğe gelmediler, beraberlerinde “savaş” sözcüğünü de getirdiler. Çığlıkla girdiler eve, şişmiş gözlerle... Bir sonbahar ya da kış vaktiydi... Hava soğuktu artık. Evet, sonbaharda gelmişlerdi, kışın daha da çoğalmıştık. Tacikistan’dan geldiler kışın. Duşanbe şehrinden kız kardeşim, ailesi, kocasının anne ve babasıyla geldi. Tam da böyle oldu… Yani... Her yerde uyuyorlardı, hatta yazın balkonda uyuyorlardı. Ve... konuşmuyor, bağırıyorlardı... Onlar kaçarken, savaş da peşlerindeydi. Enselerindeydi. Ama onlar... hepsi, benim gibi, Sovyet... kesinlikle Sovyet. Yüzde yüz! Bununla gurur duyuyorlardı. Ve birden, hiçbir şey kalmadı bundan. Hiç! Sabahleyin uyandılar, pencereden baktılar, artık başka bayrak altındaydılar. Başka ülkede. Artık yabancılardı.</span></p>

    <p class="G-vde-Metni para-style-override-7"><span class="char-style-override-7">Ben dinledim. Dinledim. Onlar konuştu...</span></p>

    <p class="G-vde-Metni para-style-override-7"><span class="char-style-override-7">“...Yani nasıl zamanlardı! Gorbaçov geldi... Ve birdenbire pencerelerin altında kurşunlar. Tanrım! Başkentte... Duşanbe’de... Herkes televizyonun başına geçmiş son haberleri izlemeye korkuyordu. Bizim fabrikada kadınlar da çalışıyordu, daha çok Ruslar. Sordum onlara: ‘Kızlar, ne olacak?’ diye. ‘Savaş başlıyor, artık Rusları kesecekler.’ Birkaç gün sonra bir dükkân gündüz vakti yağmalandı... Bir başkası...”</span></p>

    <p class="G-vde-Metni para-style-override-7"><span class="char-style-override-7">“...İlk aylarda ağlıyordum, sonra bıraktım. Gözyaşları çabuk bitiyor. En çok erkeklerden korkuyordum, tanıdık ve tanımadıklardan. Seni alıp bir eve, bir arabaya sürükleyebilirler... ‘Gözelim! Kiz, hadi düzüşelim...’ Komşu kızının ırzına geçtiler sınıf arkadaşları. Tanıdığımız Tacik çocuklar. Kızın annesi, çocuklardan birinin evine tek başına gitmiş. ‘Neden buraya geldin?’ diye bağırmışlar ona. ‘Defol git Rusya’nıza. Yakında siz Ruslardan, hiçbiriniz kalmayacak burada. Yalnızca donunuzla kaçacaksınız.’”</span></p>

    <p class="G-vde-Metni para-style-override-7"><span class="char-style-override-7">“...Neden oraya gitmiştik? Komsomol’un talimatıyla. Nurek hidroelektrik santralini, alüminyum fabrikasını inşa ettik... Tacik dili öğrendim: Çayhana, piala, arık, arça, çinara... ‘Şuravi’ derlerdi bize. Rus kardeşler.”</span></p>

    <p class="G-vde-Metni para-style-override-7"><span class="char-style-override-7">“...Pembe dağları görüyorum rüyamda, bademler çiçek açıyor. Gözyaşları içinde uyanıyorum...”</span></p>

    <p class="G-vde-Metni para-style-override-7"><span class="char-style-override-7">“...Bakü’de... dokuz katlı bir binada yaşıyorduk. Sabahleyin Ermeni ailelerini getirdiler avluya... Herkes etraflarına toplandı ve ne kadar insan varsa yanlarına gitti, her birine bir şekilde vurdu. Küçücük çocuk... Beş yaşında... Gidip kum küreğiyle vurdu. Yaşlı bir Azerbaycanlı kadın onun başını okşadı...”</span></p>

    <p class="G-vde-Metni para-style-override-7"><span class="char-style-override-7">“...Dostlarımız, onlar da Azerbaycanlıydı, ama bizi bodrumlarında sakladılar. Çöpleri, sandıkları yığdılar önümüze. Geceleyin yemek getirdiler...”</span></p>

    <p class="G-vde-Metni para-style-override-7"><span class="char-style-override-7">“...Sabahleyin işe gidiyordum, sokaklarda cesetler vardı. Yuvarlanmışlar ya da duvarda oturuyorlar, canlı gibi oturuyorlar. Kiminin üstü </span><span class="italik">dastarhan</span><span class="char-style-override-7">la (Rusçası örtüyle) örtülmüş, kiminin yok. Bulamamışlar. Çoğu çıplak yatıyor... erkekler, kadınlar... Oturanları soyamamışlar, çünkü kaskatı kesilmişlerdi...”</span></p>

    <p class="G-vde-Metni para-style-override-7"><span class="char-style-override-7">“...Önceleri Taciklerin çocuk gibi olduğunu, kimseyi incitmeyeceklerini sanırdım. Yarım yıl geçmeden, hatta belki daha da az zaman sonra, Duşanbe tanınacak halde değildi, insanlar tanınacak halde değildi. Morglar tıka basa doluydu. Sabahleyin asfaltta, üzerinden basılıp geçilmediyse o zamana kadar, donmuş kan gölüne basıyordun... Jel gibi...”</span></p>

    <p class="G-vde-Metni para-style-override-7"><span class="char-style-override-7">“...Günlerce evimizin yanından pankartlarla geçtiler: ‘Ermenilere ölüm! Ölüm!’ Erkek ve kadınlar. Yaşlı ve gençler. Çıldırmış bir kalabalık, bir tane insan yüzü yok. Gazeteler ilanlarla doluydu: ‘Bakü’deki üç odalı dairemi Rusya’nın herhangi bir şehrindeki herhangi bir evle değiştireceğim...’ Evimizi üç yüz dolara sattık. Buzdolabı gibi. Bu paraya satmasaydık, ölmüş olabilirdik...”</span></p>

    <p class="G-vde-Metni para-style-override-7"><span class="char-style-override-7">“...Eve karşılık olarak, Çin malı bir kaban almıştım, kocam da sıcak bot. Mobilya, kap kacak... halılar... hepsi kaldı...”</span></p>

    <p class="G-vde-Metni para-style-override-7"><span class="char-style-override-7">“...Işıksız ve gazsız yaşıyorduk... Susuz... Pazarda fiyatlar korkunçtu. Evimizin yanında bir büfe açıldı. Orada çiçek ve çelenk satıyorlardı. Sadece çiçek ve çelenk...”</span></p>

    <p class="G-vde-Metni para-style-override-7"><span class="char-style-override-7">“...Geceleyin komşu binanın duvarına birisi boyayla şunu yazmış: ‘Kork, Rus domuzu! Tankçıların sana yardım edemez.’ Yönetici pozisyonundaki Rusları işten çıkardılar... Köşe başlarından ateş ediliyordu… Şehir hızla kışlak gibi çamur içinde kaldı. Yabancı bir şehir oldu. Sovyetlikten çıktı...”</span></p>

    <p class="G-vde-Metni para-style-override-7"><span class="char-style-override-7">“...Her şey için öldürdüler... Orada doğmadığın için, o dili konuşamadığın için. Makineli tüfekli biri hoşlanmadı diye... Ondan önce nasıl yaşıyorduk? Bayramlarda ilk kadeh ‘dostluk için’ kaldırılırdı, ‘es kes sirum em’ (Ermenice, seni seviyorum) denirdi. ‘Men seni sevirem’ (Azerbaycanca, seni seviyorum). Beraber yaşardık.”</span></p>

    <p class="G-vde-Metni para-style-override-7"><span class="char-style-override-7">“...Sıradan insanlar... Tanıdığımız Tacikler oğullarını kilitlediler, evden çıkarmadılar, öğrenmesinler diye... Kimse onları birini öldürmeye zorlamasın diye.”</span></p>

    <p class="G-vde-Metni para-style-override-7"><span class="char-style-override-7">“...Gidiyoruz... Trene bindik artık, artık tekerleklerden buhar çıktı. Son dakikalar. Birisi tekerleklere makineli tüfekle ateş açtı. Askerler yan yana dizilerek bize koridor yaptılar, bizi korudular. Eğer askerler olmasaydı, vagonlara kadar bile sağ koşamazdık. Şimdi televizyona bakıp da savaş gördüğüm zaman, hemen hissediyorum... O kokuyu... Yanmış insan eti kokusunu... Mide bulandırıcı... şekerleme kokusu...”</span></p>

    <p class="G-vde-Metni para-style-override-7"><span class="char-style-override-7">Yarım yıl sonra kocam ilk enfarktüsünü geçirdi... Yarım yıl daha sonra da ikincisini... Kız kardeşi felç olmuştu. Hep bu yüzden... Aklımı kaçırdım... Aklını kaçıranların saçlarını gördünüz mü? Diken gibi dimdik olur. Önce saçlar delirir... Kim dayanabilir bunlara? Küçük Karina... Gündüzleri normal bir çocuk, ama dışarıda hava karardı mı, titremeye başlar. Bağırır: “Anne, gitme! Uyursam, babamla sizi öldürecekler!” Sabahleyin işe giderken beni arabayla ezip öldürsünler diye dua ederdim. Asla kiliseye gitmezdim, ama artık orada saatlerce dizlerimin üstünde duruyordum: “Kutsal Meryem Ana! Beni duyuyor musun?” Uyumayı bırakmıştım, yemek yiyemiyordum. Siyasetçi değilim, siyasetten anlamam. Sadece korkunçtu. Bana hâlâ ne sormak istiyorsunuz? Her şeyi anlattım... Her şeyi!! </span></p>

    <p class="G-vde-Metni para-style-override-12"><span class="bold"></span></p>
  </div>
</body>
</html>