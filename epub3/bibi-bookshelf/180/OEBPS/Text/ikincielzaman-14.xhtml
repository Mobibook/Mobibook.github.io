<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ikincielzaman-14</title>
  <link href="../Styles/ikinciel_idstyles.css" rel="stylesheet" type="text/css"/>

</head>

<body id="ikincielzaman" xml:lang="tr-TR">
  <div>
     <p class="baslik" id="toc_marker-8">BAŞKA BİR İNCİL VE DİĞER <br/>

 İNANANLARA DAİR</p>

    <p class="G-vde-Metni para-style-override-7"><span class="char-style-override-7"></span></p>

    <p class="Paragraph-Style-2"><span class="char-style-override-7"></span></p>

    <p class="Paragraph-Style-2"><span class="char-style-override-7">Vasili Petroviç N.</span></p>

    <p class="Paragraph-Style-2"><span class="char-style-override-7">1922 yılından beri Komünist Parti üyesi</span></p>

    <p class="Paragraph-Style-2"><span class="char-style-override-7">87 yaşında</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">– Tabii... istedim... Doktorlar oradan geri döndürdüler beni... Peki nereden döndürdüklerini biliyorlar mı acaba? Elbette, ateistim ben, ama güvenilmez bir ateistim yaşlılığımda. Baş başa kalıyorsun bu... bu fikirle, gitmek gerek fikriyle... Bir yere gitmek... Tabii... Başka bir bakış oluyor... Eveeeeet... Toprağa... Kuma... Sakin sakin bakamam her zamanki kuma. Çoktandır yaşlıyım. Kediyle pencere kenarında oturuyoruz. (</span><span class="italik">Dizlerinde bir kedi. Sırtını okşuyor</span><span class="char-style-override-7">.) Televizyonu açıyoruz...</span></p>

    <p class="G-vde-Metni para-style-override-7"><span class="char-style-override-7">Ve elbette... Beyaz generallerin anıtlarının dikildiğini görünceye kadar yaşayacağımı hiç düşünmemiştim. Daha önce kimdi kahramanlar? Kızıl komutanlar... Frunze, Şors... Şimdiyse Denikin, Kolçak... Oysa Kolçak yanlılarının bizi sokak lambalarına astığını hatırlayanlar hâlâ hayatta. “Beyazlar” kazandı... Böyle mi oldu gerçekten? Savaştım, savaştım, savaştım. Ne için? İnşa ettim, ettim... Ne için? Yazar olsaydım, hatıralarımı yazardım. Geçende radyoda, çalıştığım fabrikayla ilgili bir haber dinledim. İlk müdürüydüm ben oranın. Benim hakkımda artık hayatta olmadığımı söylediler; ölmüşüm. Ama ben... hayattayım... Benim hâlâ burada olduğumu tahmin edememişler... Evet! Neyse... (</span><span class="italik">Gülüyoruz üçümüz. Torunu da yanımızda. Dinliyor</span><span class="char-style-override-7">.) Kendimi müze deposundaki unutulmuş bir sergi eşyası gibi hissediyorum. Tozlu bir kafatası. Büyüktü imparatorluk; bir denizden bir denize uzanırdı, kutup bölgesinden tropiklerin altına… Nerede o? Bomba atılmadan mağlup edildi... Hiroşima olmadan... Onu Majesteleri Salam yendi! İyi nevale kazandı! Mercedes-Benz. İnsana başka hiçbir şey gerekmez, ona başka bir şey teklif etmeyin. İhtiyacı yoktur. Ekmek ve gösteri yeter! Yirminci yüzyılın en büyük buluşu bu. Bütün büyük hümanistlere yanıt. Kremlin hayalperestlerine. Bizse... Benim kuşağımsa... Bizim büyük planlarımız vardı. Dünya devrimini hayal ediyorduk: “Bütün burjuvaları mahvedeceğiz / Dünya yangınına atacağız.”</span><span class="char-style-override-10">*</span><span class="char-style-override-7"> Yeni bir dünya inşa edip herkesi mutlu kılacağız. Bize bu mümkün gelmişti, sahiden inanmıştık! Kesinlikle samimiyetle! (</span><span class="italik">Öksürükten nefessiz kalıyor.</span><span class="char-style-override-7">) Astım felaket. Bekleyin... (</span><span class="italik">Duraksıyor.</span><span class="char-style-override-7">) İşte, hayatta kaldım... Hayal ettiğimiz geleceğe kadar hayatta kaldım. Onun için ölürdük, öldürürdük. Çok kan döküldü... Hem kendimizin, hem başkasının... “Git ve öl kusursuzca. / Boşuna ölmezsin, iş sağlamdır, / uğruna kan döküldüğü için...”</span><span class="char-style-override-10">**</span><span class="char-style-override-7"> “Nefret etmekten yorulmuş kalbe öğretemezsin sevmeyi...”</span><span class="char-style-override-10">***</span><span class="char-style-override-7"> (</span><span class="italik">Hayretle</span><span class="char-style-override-7">.) Hatırlıyorum... unutmamışım! Damar tıkanıklığı yüzünden bellekten her şey silinmemiş. Tam olarak silinmemiş. Şiirleri politik eğitim derslerinde okumuştuk... Kaç yıl geçti? Dilim varmıyor...</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="dip" xml:lang="en-GB">*<span>Aleksandr Blok’un “On İki” adlı şiirinden. </span></p>

    <p class="dip" xml:lang="en-GB">**<span>Nikolay Nekrasov’un “Ozan ve Yurttaş”</span><span class="italik"> </span><span>adlı şiirinden (</span><span class="italik">Yüzyıllık Sessizlik</span><span>, çev. Uğur Büke, s. 41).</span></p>

    <p class="dip" xml:lang="en-GB">***<span>N. Nekrasov’un “Sus, İntikam ve Hüznün Esin Perisi” şiirinin son iki dizesi.</span><span class="char-style-override-11"></span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">Nasıl mı sarsıldım? Neyle mi yıkıldım? İdealler ayaklar altına alındı! Komünizmi aforoz ettiler! Her şey paramparça oldu! Ben delirmiş bir ihtiyarım. Kanlı bir manyak... Seri katil... Böyle mi oluyor yani? Çok uzun yaşadım, bu kadar yaşamaya gerek yok. Vaktim hayatımdan önce bitti. Kendi zamanınla birlikte ölmek lazım. Yoldaşlarım gibi... Onlar erken öldüler, yirmili otuzlu yaşlarda... Mutlu öldüler... İnançla! Kalplerinde devrimle, o zamanlar dendiği gibi. Kıskanıyorum onları. Anlayamazsınız... Kıskanıyorum onları... “Genç trampetçimizi kaybettik...”</span><span class="char-style-override-10">*</span><span class="char-style-override-7"> Şanlı ölüm! Büyük dava uğruna! (</span><span class="italik">Düşünüyor</span><span class="char-style-override-7">.) Hep ölümle yan yana yaşadım, ama pek düşünmedim ölümü. Ama bu yaz beni yazlığa götürdüler. Toprağa baktım, baktım... o yaşıyor... </span></p>

    <p class="G-vde-Metni para-style-override-7"><span class="char-style-override-7">– Ölüm ve cinayet – ikisi de aynı şey değil mi? Siz cinayetler arasında yaşadınız.</span></p>

    <p class="G-vde-Metni para-style-override-7"><span class="char-style-override-7">– (</span><span class="italik">Kızıyor</span><span class="char-style-override-7">.) Böyle sorular için... kampa gönderirlerdi sizi. Kuzeye ya da kurşuna dizilmeye; küçük bir seçim hakkı. Benim zamanımda böyle sorular sorulmazdı. Böyle sorular yoktu bizde! Biz... Biz kendimize adil bir yaşam, yoksulu zengini olmayan bir yaşam hayal etmiştik. Devrim için öldük, idealist olarak öldük... Azizler gibi... Benim dostlarım çoktandır yok artık, yalnız kaldım. Sohbet edecek kimsem yok... Geceleri ölülerle sohbet ediyorum... Ya siz? Siz bizim duygu ve sözlerimizi bilmezsiniz: planlı yiyecek dağıtımı, yiyecek dağıtım birliği, yoksun, yoksullar komitesi...</span><span class="char-style-override-10">**</span><span class="char-style-override-7"> Sanskritçe gibi gelir size! Hiyeroglif gibi! Yaşlılık, her şeyden önce, yalnızlıktır. Komşu kapıdaki son yaşlı tanıdık beş yıl önce öldü, belki daha da fazla... Yedi olabilir... Çevremde birtakım yabancı insanlar. Geliyorlar: müzeden, arşivden... ansiklopediden... Ben başvuru kitabıyım... Canlı arşiv... Ama sohbet edecek kimse yok... Kiminle konuşmak isterdim? Lazar Kaganoviç</span><span class="char-style-override-10">***</span><span class="char-style-override-7"> olabilir... Bizden az kaldı, bunamamış olanlar daha da az. O benden de büyüktür, doksan vardır. Gazetelerde okudum... (</span><span class="italik">Gülüyor</span><span class="char-style-override-7">.) Gazeteler avludaki ihtiyarların onunla domino oynamak istemediğini yazıyor. İskambil de. “Cani!” diye kovuyorlarmış. O da gücenip ağlıyormuş. Bir zamanların taş kalpli halk komiseri. Kurşuna dizme listelerine imza atardı, on binlerce insanı öldürttü. Otuz yıl Stalin’le yan yanaydı. Ama yaşlılık yıllarında kimseyle iskambil oynayamıyor... Domino oynayamıyor... Sıradan işçiler ondan nefret ediyor... (</span><span class="italik">Sonra sessizce konuşuyor. Ayırt edemiyorum. Ancak birkaç sözcüğü çıkarabiliyorum</span><span class="char-style-override-7">.) Korkunç bir şey... uzun süre yaşamak korkunç.</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="dip" xml:lang="en-GB">*<span>Alman komünistlerinin ünlü şarkısı “Der kleine Trompeter”in A. Davidenko’nun uyarlaması ve M. Svetlov’un sözleriyle tanınan Piyoner şarkısı.</span></p>

    <p class="dip" xml:lang="en-GB">**<span>1919-22 yıllarındaki askeri komünizm döneminde köylülerden kendilerine ayrılandan fazla gıda maddesi toplanmış ve başka bölgelere dağıtılmıştı, bu işlerin yapılması için özel birlikler kurulmuştu. Yoksulların saptanması için de özel komiteler oluşturulmuştu. Yoksun: 1936’da çıkarılan yasayla SSCB yurttaşlık haklarından yoksun bırakılanlara verilen isim. </span></p>

    <p class="dip" xml:lang="en-GB">***<span>Lazar Kaganoviç (1893-1991): Ekim Devrimi’nin önemli liderlerinden.</span><span class="char-style-override-11"></span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">...Ben tarihçi değilim, hatta uzman da değilim. Doğru, bir ara tiyatro müdürü oldum, şehir tiyatromuzun müdürü oldum. Parti her yere gönderdi, ben de nereye gönderdiyse orada hizmet ettim. Partiye adamıştım kendimi. Hayatı çok az hatırlıyorum, sadece işi hatırlıyorum. Ülke bir inşaat alanıydı... Yüksek fırınlar... Metalurji fabrikaları! Artık çalışmıyorum. Günde üç saat uyurdum. Üç saat... Gelişmiş ülkelerden elli-yüz yıl geriydik. Koca bir yüzyıl geriydik. Stalin’in planı on beş-yirmi içinde onlara yetişmekti. Ünlü Stalin sıçrayışı. Biz de buna inandık; yetişeceğiz! Şimdi insanlar hiçbir şeye inanmıyor, o zamanlar inanırdık. Kolayca inanırdık. Sloganlarımız vardı: “Endüstriyel harabeye devrimci hayallerle saldıralım!” “Bolşeviklerin teknolojiye sahip olması gerekiyor!” “Kapitalizme yetişelim!” Evde yaşamıyordum... Fabrikada yaşıyordum... İnşaatta. Ama evet... Gecenin ikisinde... üçünde telefon çalabilirdi. Stalin uyumazdı, geç yatardı ve bu yüzden biz de uyumazdık. Yönetici kadrolar. Tepeden aşağıya. İki madalyam ve üç enfarktüsüm var. Otobüs fabrikasının müdürü, inşaat amiri oldum, oradan et kombinesine gönderdiler. Parti arşivini idare ettim. Üç enfarktüsten sonra tiyatroyu verdiler... Bizim zamanımız... Benim zamanım... Büyük bir zamandı! Kimse kendisi için yaşamazdı. Bu yüzden güceniyorum işte... Geçende kibar bir hanımefendi bir görüşme yaptı benimle. Beni “aydınlatmaya” başladı, o zamanlar ne korkunç bir dönemde yaşadığımız konusunda. O kitaplardan okumuştu, bense orada yaşamıştım. Orada doğmuştum. O yıllarda. Ve bana “Siz köleydiniz,” diye anlatıyor. “Stalin köleleri.” Bacaksız! Köle değildim ben! Değildim! Şimdi de kendimi şüphelerden kurtaramıyorum... Ama köle değildim... İnsanların kafasında beyin yerine lapa var. Her şey birbirine karışmış: Kolçak ile Çapayev, Denikin ile Frunze... Lenin ile çar... Beyazlı-kızıllı bir salata. Okraşka çorbası.</span><span class="char-style-override-10">*</span><span class="char-style-override-7"> Mezarların üzerinde tam tam dansı yapıyorlar! Büyük bir dönemdi o! Bir daha asla böyle güçlü ve büyük bir ülkede yaşamayacağız. Sovyetler Birliği dağılınca ben ağladım... Bizi hemen lanetlediler. İftiralar attılar. Sıradan insan kazandı. Bit. Solucan.</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="dip" xml:lang="en-GB">*<span>Sosis, salatalık, yumurta, hardal, sirke, soğanla yapılan çorba.</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">Benim vatanım – Ekim. Lenin... sosyalizm... Devrimi seviyorum! Parti benim için en değerli şey. Yetmiş yılımı partide geçirdim. Parti kimliğim benim İncil’im. (</span><span class="italik">Tumturaklı bir dille.</span><span class="char-style-override-7">) “Şiddetin dünyasını yıkacağız / Temeline kadar, sonra da / Biz kendi dünyamızı, biz kendi yeni dünyamızı inşa edeceğiz. Kimse olmayanlar her şey olacak...”</span><span class="char-style-override-10">**</span><span class="char-style-override-7"> Yeryüzünde Tanrının Krallığı’nı inşa etmek istedik. Güzel ama olmayacak bir hayaldi, insan hâlâ hazır değil buna. Tamamlanmış değil. Yani... Pugaçev’den ve Dekabristlere... Lenin’e kadar... herkes eşitlik ve kardeşlik hayali kurdu. Adalet fikri olmazsa başka bir Rusya ve başka insanlar olur. Bambaşka olur ülke. Hâlâ komünizmi sevmeyi bırakmadık. Ümitlenmeyin. Dünya da bırakmadı. İnsan hep Güneş Şehri’ni</span><span class="char-style-override-10">***</span><span class="char-style-override-7"> hayal edecek. Daha çıplak gezerken, mağarada yaşarken, yine de adalet isterdi. Sovyet şarkılarını ve Sovyet filmlerini hatırlayın... Nasıl bir hayal vardı orada! Nasıl bir inanç... Mercedes ise bir hayal değil...</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="dip" xml:lang="en-GB">**<span>A. Kots’un Rusçaya çevirdiği ve 1922-1944 yıllarında SSCB Ulusal Marşı olan “Enternasyonal”den bir kısım.</span></p>

    <p class="dip" xml:lang="en-GB">***<span>Filozof Tommaso Campanella’nın aynı isimli ütopyasına atıfta bulunuluyor.</span><span class="char-style-override-11"></span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="italik">Torun bütün konuşma boyunca susacak. Sorularıma yanıt olarak sadece birkaç fıkra anlatacak.</span><span class="char-style-override-7"></span></p>

    <p class="G-vde-Metni para-style-override-7"><span class="bolditalik"></span></p>

    <p class="G-vde-Metni para-style-override-7"><span class="bolditalik">Torunun anlattığı fıkralardan</span></p>

    <p class="G-vde-Metni para-style-override-7"><span class="italik">Otuz yedi yılı... İki yaşlı Bolşevik bir odada oturuyor. Biri diğerine “Hayır, komünizmi göremeyiz biz, ama çocuklarımız görür,” diyor. Diğeri: “Zavallı çocuklarımız!”</span></p>

    <p class="G-vde-Metni para-style-override-7"><span class="italik"></span></p>

    <p class="G-vde-Metni para-style-override-7"><span class="char-style-override-7">Yaşlıyım... Çok uzun zamandır... Ama yaşlılık; bu da ilginç bir şey. İnsanın hayvan olduğunu anlıyorsun... Birden kendinde bu hayvanı fazlasıyla görür oluyorsun… Ranevskaya’nın</span><span class="char-style-override-10">*</span><span class="char-style-override-7"> dediği gibi, doğum günü pastasındaki mumların pastadan daha pahalı ol<a id="x.639"></a><a id="x.642"></a>duğu, sidiğin yarısının analize gittiği bir zaman bu. (</span><span class="italik">Gülüyor</span><span class="char-style-override-7">.) İnsanı yaşlılıktan hiçbir şey kurtaramaz; ne nişan ne madalya... Haaayır... Buzdolabı tangırdar, saat tıkırdar. Başka bir şey olmaz. (</span><span class="italik">Sohbetin seyri torununa doğru dönüyor. O sırada torun mutfakta çay yapıyor</span><span class="char-style-override-7">.) Şimdiki çocuklar... Onların kafasında sadece bilgisayar var... Dokuzuncu sınıfta bu benim torun, küçük olan, bana şöyle dedi: “Korkunç İvan hakkında okuyacağım, ama Stalin hakkında okumak istemiyorum. Bıktırdı senin şu Stalin!” Hiçbir şey bilmiyorlar, ama bıkmışlar. Defolsunlar! Herkes on yedi yılına lanet ediyor. “Aptallar!” diyorlar bizim için. “Ne diye yaptınız şu devrimi?” Ama ben kendi hafızamda... alev alev bakan insanları hatırlıyorum. Kalplerimiz yanıyordu! Kimse bana inanmıyor! Ama daha delirmedim... Hatırlıyorum... Evet-e-e... Bu insanlar hiçbir şey istemediler kendileri için, şimdiki gibi en önde olan şey “ben” değildi. Lahana çorbası... Küçük bir ev... Küçük bir bahçe... Biz vardı. Biz! Biz!! Bazen yanıma geliyor oğlumun bir arkadaşı, üniversite profesörü. Yurtdışında geziyor, orada ders veriyor. Onunla avazımız çıktığı kadar küfürleşiyoruz. Ben ona Tuhaçevski’den bahsediyorum, o “Kızıl komutanlar Tambov köylülerini gazla yaktı, denizcileri Kranştad’da astı,” diyor. “Önce,” diyor “soyluları ve papazları öldürdünüz... on yedi yılında... Otuz yedi yılındaysa siz kendiniz öldürüldünüz...” Lenin’e kadar geldiler. Lenin’i kimseye vermem! Kalbimde Lenin’le öleceğim! Şimdi... Bekleyin...(</span><span class="italik">Şiddetli bir öksürük. Öksürüğün arasından yine anlaşılmaz bir şeyler.</span><span class="char-style-override-7">) Daha önce filolar kurduk, uzaya gittik, şimdi villalar, yatlar... Dürüstçe itiraf edeyim, genellikle hiçbir şey düşünmüyorum. Bağırsaklarım çalışıyor mu çalışmıyor mu; işte sabahları bu çok önemli. Yaşam böyle sona eriyor.</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="dip" xml:lang="en-GB">*<span>Faina Rayevskaya (1896-1984): Ünlü Sovyet komedyen ve film yıldızı.</span><span class="char-style-override-11"></span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">...On sekiz yirmi yaşlarındaydık. Ne konuşurduk? Devrim ve aşktan bahsederdik. Devrim fanatikleriydik. O dönemde popüler olan Aleksandr Kolontay’ın </span><span class="italik">Emekçi Arıların Aşkı</span><span class="char-style-override-7"> kitabını çok tartışmıştık. Yazar serbest aşkı savunuyordu, yani fazladan hiçbir şey olmayan aşkı... “Su içer gibi bardaktan”...</span><span class="char-style-override-10">**</span><span class="char-style-override-7"> İç çekmesiz, çiçeksiz, kıskançlık ve gözyaşı olmadan. Öpücüklerle ve aşk pusulalarıyla olan aşkı burjuva önyargısı sayıyordu. Gerçek devrimci bütün bunları içinde yenmeliydi. Hatta bu konuda toplantılar yapmıştık. Görüşlerimizi paylaştık: Bazısı özgür aşk taraftarıydı, ama “kuş kirazlı” yani duygularla olmalıydı, başkalarıysa herhangi bir “kuş kirazı” olmadan da olur diyordu. Ben “kuş kirazı” olmasından yanaydım, yeter ki öpüşmek olsun. Ya! Tabii... (</span><span class="italik">Gülüyor</span><span class="char-style-override-7">.) Tam da o sırada âşık oldum, gelecekteki eşimi ayarttım. Nasıl ayarttım? Beraber Gorki okuyorduk: “Fırtına! Yakında gürleyecek fırtına! ... Aptal penguen ürkekçe saklıyor yağlı gövdesini kayalara...” Naif mi? Ama hem de muhteşem. Lanet olsun, muhteşem! (</span><span class="italik">Genç bir tavırla gülüyor. Onun hâlâ ne kadar yakışıklı olduğunu fark ediyorum</span><span class="char-style-override-7">.) Danslar... sıradan danslar... Onları küçük burjuvalık sayıyorduk. Danslar için mahkemeler kuruluyor ve dans eden, kızlara çiçek veren Komsomollar cezalandırılıyordu. Bir ara dans mahkemesinin yargıcı olmuştum hatta. Marksist inancım yüzünden öğrenmedim dans etmeyi. Sonra pişman oldum. Güzel bir kadınla asla dans edemedim. Kalas gibiydim! Komsomol düğünleri yapılırdı. Şamdansız, taçsız. Rahipsiz. İkona yerine Lenin ve Marx portreleri olurdu. Benim karımın uzun saçları vardı, düğünde onları kesmişti. Güzelliği küçümserdik biz. Elbette yanlıştı bu. Derler ya, abartı biraz... (</span><span class="italik">Yine öksürüyor. Ses cihazını kapatmamam için elini sallıyor</span><span class="char-style-override-7">.) Geçer-geçer... Sonraya bırakamam... Yakında fosfor, kalsiyum ve diğer şeylere karışacağım. Başka kimden öğreneceksiniz gerçeği? Bir tek arşivler kaldı. Evraklar. Tabii ya... Arşivde de çalıştım, bilirim: Evraklar insanlardan da beter yalan söyler.</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="dip" xml:lang="en-GB">** <span>Sovyetler Birliği’nin ilk dönemlerinde hayli öne çıkmış bir kadın olan Aleksandra Kollontay’ın (1872-1952) cinsel ilişki ve komünist ahlakı üzerine yazdığı kitabından ünlü bir söz.</span><span class="char-style-override-11"></span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">Ne diyordum? Aşk... İlk karım... Oğlumuz doğduğunda, ona Ekim adını koyduk. Büyük Ekim Devrimi’nin onuncu yılı şerefine. Bir de kız istiyordum. “Benden ikinci çocuğu da istediğine göre, demek ki âşıksın,” diye gülmüştü karım. “Kızımıza ne ad vereceğiz?” Ben Lyublena adını seviyordum, “lyublyu Lenina” (Lenin’i seviyorum) sözcüklerinden oluşuyordu. Karım bir kâğıda sevdiği kadın isimlerini yazdı: Marksana, Stalina, Engelsina... İskra... En moda isimler bunlardı o zaman. O liste de öylece durdu masada...</span></p>

    <p class="G-vde-Metni para-style-override-7"><span class="char-style-override-7">İlk Bolşeviki kendi köyümde görmüştüm... Asker kaputu giymiş genç bir öğrenciydi. Kilisenin yanındaki meydanda konuşuyordu: “Şimdi bazıları çizmeyle geziyor, bazıları paçavrayla. Bolşevik iktidarı olduğu zaman, herkes aynısını giyecek.” Köylüler bağırıyordu: “Nasıl olacak yani?” – “Öyle muhteşem bir zaman gelecek ki, karılarınız ipek giysiler ve topuklu ayakkabılar giyecek. Zengin-yoksul olmayacak. Herkes için iyi olacak.” Annemin ipek elbisesi olacak, kız kardeşimin de topuklu ayakkabısı. Ben de okuyacağım... Bütün insanlar kardeş gibi yaşayacak, herkes eşit olacak. Nasıl sevilmez böyle bir hayal! Bolşeviklere yoksul insanlar, ihtiyaç sahipleri inanmıştı. Gençlik gitmişti Bolşeviklerin peşinden. Sokaklarda yürüyor ve “Yıkılsın çan, yaşasın traktör!” diye bağırıyorduk. Tanrı hakkında tek bir şey biliyorduk: Tanrı yoktu. Rahiplerle alay ediyor, evdeki ikonaları kırıyorduk. Haç törenleri yerine, kızıl bayraklarla gösteriler yapıyorduk... (</span><span class="italik">Durdu</span><span class="char-style-override-7">.) Bunu zaten anlatmış mıydım? Damar tıkanıklığı... Yaşlandım... Uzun zaman oldu... Tabii... Marksizm dinimiz oldu. Mutluydum, bir zamanlar Lenin’le yaşardım. Hep beraber toplanıp “Enternasyonal” söylerdik. On beş-on altı yaşında; Komsomolken. Komünistken. Devrim askeriyken. (</span><span class="italik">Susuyor</span><span class="char-style-override-7">.) Ölümden korkmuyorum... Benim yaşımdayken... nahoş bir şey sadece... Nahoş gelmesinin de bir sebebi var: Birisinin benim cesedimle uğraşması gerekecek. Ceset belası... Bir keresinde kiliseye gitmiştim. Papazla tanıştık. Papaz “Günah çıkartman lazım,” dedi. Yaşlıyım... Tanrı var ya da yok; yakında öğreneceğim. (</span><span class="italik">Gülüyo</span><span class="char-style-override-7">r.)</span></p>

    <p class="G-vde-Metni para-style-override-7"><span class="char-style-override-7">Yarı aç, yarı çıplak... Ama yıl boyu </span><span class="italik">subbotnik</span><span class="char-style-override-10">*</span><span class="char-style-override-7"> olurdu bizde, kışın bile. Ayaz! Karımın ince bir paltosu vardı, gebeydi. İstasyonda kömür, kereste yüklüyoruz, tekerlekli arabalarla taşıyoruz. Bizimle birlikte çalışan tanımadığımız bir kız, karıma soruyor: “Senin üzerindeki palto yazlık palto. Daha sıcak tutanı yok mu?” – “Yok.” – “Bak, bende iki tane var. İyi bir paltom vardı, sonra da Kızıl Haç’tan yenisini aldım. Bana adresini ver, akşamleyin sana getireyim.” Akşamleyin paltoyu getirdi, ama kendi eski paltosunu değil, yenisini. Bizi tanımıyordu, ama parti üyesi olmamız yetmişti, o da parti üyesiydi. Kardeş gibiydik. Evimizde kör bir kız yaşıyordu, çocukluktan beri kördü ve onu </span><span class="italik">subbotnik</span><span class="char-style-override-7">e götürmezlerse ağlardı. Çok beceremese de, bizimle birlikte şarkı söylerdi. Devrim şarkıları!</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="dip" xml:lang="en-GB">*<span>Toplum yararına birtakım işlerin yapıldığı günler. Genelde tatil günleri, tipik olarak da cumartesileri.</span><span class="char-style-override-11"></span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">Yoldaşlarım... Taşların altında yatıyorlar artık... Taşların üzerine şöyle yazılmış: Yirmi yılından beri Bolşevik partisi üyesi... Yirmi dörtten beri... Yirmi yediden beri... Ölümden sonra önemli mi neye inandığın? Partilileri ayrı gömerlerdi, kızıl kumaş kaplı tabutla. Lenin’in öldüğü günü hatırlıyorum... Nasıl? Lenin öldü mü? Olamaz! Azizdi o... (</span><span class="italik">Torunundan raftaki küçük Lenin büstlerini getirip bana göstermesini rica ediyor. Bakır, demir, seramik</span><span class="char-style-override-7">.) Koleksiyon yaptım. Hepsi hediye. Dün de... Radyoda söylüyorlardı: Şehrin ortasındaki Lenin heykelinin elini kesmişler geceleyin. Hurdaya vermek için... İki kuruş para için. İkona gibiydi. Tanrı gibiydi! Şimdi; renkli metal. Kilo kilo alıp satıyorlar... Ama ben hâlâ hayattayım... Komünizme lanet ediyorlar! Sosyalizm çöp artık! Bana şöyle diyorlar: “Kim artık Marksizmi ciddiye alıyor? Artık onun yeri tarih kitapları.” Peki hanginiz Lenin’in son yapıtlarını okuduğunu söyleyebilir? Bütün Marx’ı bilen var mı? Bir erken dönem Marx var... Bir de hayatının sonundaki Marx... Bugün sosyalizm diye hakaret ettikleri şeyin sosyalist fikirle hiçbir alakası yok. Fikir suçlu değil. (</span><span class="italik">Öksürükten yine bir şey anlaşılmıyor</span><span class="char-style-override-7">.) İnsanlar tarihlerini kaybettiler... İnançsız kaldılar... Ne sorsan boş boş bakıyorlar. Müdürler haç çıkarmayı öğrendi, mumu sağ ellerinde, bir bardak su gibi taşımayı öğrendi. Naftalinli iki başlı kartal da geri döndü... İkonalı kilise amblemi de... (</span><span class="italik">Birden çok anlaşılır biçimde.</span><span class="char-style-override-7">) Benim son bir arzum var; gerçeği yazın. Ama benim gerçeğimi... Sizinkini değil. Böylece benim sesim kalsın...</span></p>

    <p class="G-vde-Metni para-style-override-7"><span class="char-style-override-7">(</span><span class="italik">Fotoğraflarını gösteriyor. Bazen yorumlar yapıyor.</span><span class="char-style-override-7">)</span></p>

    <p class="G-vde-Metni para-style-override-7"><span class="char-style-override-7">...Komutanın yanına götürdüler. “Yaşın kaç?” diye sordu komutan. “On yedi,” diye yalan söyledim. On altımı doldurmamıştım. Böylece Kızıl Ordu askeri oldum. Bize şapka için kızıl yıldız ve ayak için sargı verdiler. Miğfer yoktu, ama kızıl yıldız vermişlerdi. Kızıl yıldızsız Kızıl Ordu mu olurdu? Tüfekler verdiler. Biz de kendimizi devrim muhafızları olarak hissettik. Etrafımızda açlık vardı, salgın vardı. Tifonun her türü vardı... Ama biz mutluyduk... Bir çiftlik sahibinin yıkılmış evinden birisi bir piyano çıkarttı... Bahçede duruyordu, yağmurda ıslanıyordu. Çobanlar inekleri oraya doğru sürüyor ve sopayla çalıyorlardı piyanoyu. Çiftliği âlem sırasında yakmışlardı. Yağmalamışlardı. Köylüler ne yapsın piyanoyu?</span></p>

    <p class="G-vde-Metni para-style-override-7"><span class="char-style-override-7">...Bir kiliseyi yıktık... hâlâ kulaklarımda ihtiyarların çığlığı: “Çocuklar, bunu yapmayın!” Yalvardılar. Ayaklarımıza kapandılar. İki yüz yıldır duruyordu kilise. Kutsal bir yermiş dediklerine göre. Kilisenin yerine şehir tuvaleti yapıldı. Rahipleri oraya toplanmaya zorladılar. Bok temizlettiler. Şimdi... tabii... Şimdi anlıyorum... Ama o zaman... eğlenceliydi...</span></p>

    <p class="G-vde-Metni para-style-override-7"><span class="char-style-override-7">...Tarlada yatıyordu yoldaşlarımız... Alınlarına ve göğüslerine yıldızlar kazınmıştı. Kızıl yıldızlar. Mideleri deşilmiş, karınlarına toprak doldurulmuş: Toprak mı istiyordun, al sana toprak! Hislerimiz; ya zafer ya ölüm! Gerekirse ölelim, ama ne için öldüğümüzü bilelim.</span></p>

    <p class="G-vde-Metni para-style-override-7"><span class="char-style-override-7">...Nehir kıyısında süngülerle deşilmiş beyaz subaylar görmüştük. Güneş altında kararmıştı “majesteleri”. Midelerine tıkılmıştı apoletleri... Tıka basa apolet vardı midelerinde... Acıma yok! Canlı gördüğüm kadar ölü insan gördüm... </span><span class="italik"></span></p>

    <p class="G-vde-Metni para-style-override-7"><span class="char-style-override-7">– Bugün herkese üzülüyorum ben: “Beyazlar”a da “Kızıllar”a da. Üzülüyorum.</span></p>

    <p class="G-vde-Metni para-style-override-7"><span class="char-style-override-7">– Siz üzgünsünüz... Üzgün müsünüz? (</span><span class="italik">Konuşmamız burada bitmiş gibi gelmişti bana.</span><span class="char-style-override-7">) Yani, tabii... elbette... “Ortak insani değerler”... “Soyut hümanizm”... Televizyona bakıyorum, gazete okuyorum. Bizde merhamet rahiplere has bir sözdü. Vurun beyaz sürüngene! Devrimci terbiye alsın! Devrimin ilk yıllarının sloganıydı: Demir yumrukla insanlığı mutluluğa götürelim! Parti söylediyse inanırım partiye! İnanırım!</span></p>

    <p class="G-vde-Metni para-style-override-7"><span class="char-style-override-7">Orenburg yakınlarındaki Orsk şehri. Gece gündüz yük trenleriyle kulaklar gönderiliyor. Sibirya’ya. İstasyonu koruyoruz biz. Bir vagonu açıyorum: Köşede yarı çıplak bir adam kemerle asmış kendini. Anne kollarında bir bebeği sallıyor, biraz daha büyük bir çocuk da yanında oturuyor. Elleriyle kendi bokunu yiyor, lapa gibi. “Kapat!” diye bağırıyor bana komiser. “Bunlar kulak pislikleri! Yeni hayata layık değil bunlar!” Gelecek... O güzel olacaktı... Sonra güzel olacak... Ben buna inanmıştım be! (</span><span class="italik">Neredeyse bağırıyor</span><span class="char-style-override-7">.) Biz güzel bir hayata inanmıştık. Ütopya... Bu bir ütopyaydı... Ya siz? Sizin de kendi ütopyanız var; piyasa. Piyasa cenneti. Piyasa herkesi mutlu kılacak! Kimera! Sokaklarda boyunlarından altın zincir sarkan, kırmızı ceketli gangsterler geziyor. Kapitalizm karikatürleri, tıpkı Sovyet dergisi </span><span class="italik">Krokodil</span><span class="char-style-override-7">’dekiler gibi. Parodi! Proletarya diktatörlüğü yerine cangıl yasası: Senden zayıf olanı ez, daha güçlü olana boyun eğ. Yeryüzündeki en eski yasa bu... (</span><span class="italik">Öksürüğe tutuluyor. Nefesini toparlıyor</span><span class="char-style-override-7">.) Oğlum kızıl yıldızlı kasket giyerdi... Çocukken onun için en iyi doğum günü armağanıydı bu. Uzun zamandır gitmiyorum dükkânlara. Kasket satıyorlar mı orada? Uzun süre giydiler. Kruşçev zamanında hâlâ giyiliyordu. Şimdi hangi moda var? (</span><span class="italik">Gülmeye çalışıyor</span><span class="char-style-override-7">.) Yoruldum... tabii... Antikayım artık... Benim tek oğlum... öldü... Gelinim ve torunlarımla yaşıyorum. Oğlum tarihçiydi ve inançlı komünistti. Torunlar mı? (</span><span class="italik">Alayla</span><span class="char-style-override-7">.) Torunlarım Dalay-Lama okuyor. </span><span class="italik">Kapital</span><span class="char-style-override-7"> yerine </span><span class="italik">Mahabharata</span><span class="char-style-override-7"> var. Kabbala... Şimdi herkes farklı şeylere inanıyor. Ya… şimdi böyle... İnsan hep bir şeylere inanmak ister. Tanrıya ya da teknik ilerlemeye. Kimyaya, polimerlere, kozmik akla. Şimdi de piyasaya. Diyelim karnımızı doyurduk, peki sonra ne olacak? Torunlarımın odasına gidiyorum; orada her şey yabancı: gömlekler, kotlar, kitaplar, müzikler, diş fırçaları; bizim değil. Raflarda boş Pepsi, Coca-Cola kutuları duruyor... Vahşiler! Süpermarketleri müze gibi geziyorlar. Doğum günlerini “McDonald’s”ta kutlamak; şıklık! “Dede, Pizza-Hut’a gittik!” Sanki Mekke! Soruyorlar bana: “Gerçekten inandın mı komünizme, peki neden uzaylılara inanmadın?” Benim hayalim “kulübelere barış, saraylara savaş”tı,</span><span class="char-style-override-10">*</span><span class="char-style-override-7"> ama onlar milyoner olmak istiyorlar. Arkadaşları geliyor. Konuşmalarını duyuyorum: “Gerekirse güçsüz bir ülkede yaşayalım, ama yoğurt ve iyi bira olsun.” “Lanet olsun komünizme!” “Rusya’nın tek yolu var, monarşi. Tanrı çarı korusun!” Şarkılar söylüyorlar: “Her şey güzel olacak Teğmen Golitsın / Bütün komiserler alacak hak ettiğini...”</span><span class="char-style-override-10">**</span><span class="char-style-override-7"> Bense hayattayım... Hâlâ buradayım... Gerçekten öyle... Delirmedim... (</span><span class="italik">Torununa bakıyor. Susuyor o da.</span><span class="char-style-override-7">) Dükkânlar salam dolu, ama mutlu insan yok. Alev alev gözlerle bakan kimse görmüyorum.</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="dip" xml:lang="en-GB">*<span>Fransız Devrimi dönemindeki hiciv yazarlarından Nicolas Chamfort’un ünlü bir sözü.</span></p>

    <p class="dip" xml:lang="en-GB">**<span>Anonim bir şarkının sözlerinden.</span><span class="bolditalik"></span></p>

    <p class="G-vde-Metni para-style-override-7"><span class="bolditalik"></span></p>

    <p class="G-vde-Metni para-style-override-7"><span class="bolditalik">Torunun anlattığı fıkralardan</span></p>

    <p class="G-vde-Metni para-style-override-7"><span class="italik">Bir ruh çağırma seansı sırasında. Bir profesörle yaşlı bir Bolşevik konuşuyorlar. Profesör: “Komünizm fikri daha en baştan yanlış. Hatırlar mısınız şu şarkıyı: ‘Lokomotifimiz uç ileriye / Durağımız komün...’” Yaşlı Bolşevik: “Hatırlıyorum tabii. Neresi hatalı?” Profesör: “Lokomotifler uçmaz.” </span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">– Önce karımı tutukladılar... Tiyatroya gitti ve eve dönmedi. İşten döndüm: Oğlum kediyle birlikte holdeki halıda oturuyor. Annesini beklemiş, beklemiş uyumuş. Karım ayakkabı fabrikasında çalışıyordu. Kızıl mühendisti. “Anlaşılmaz bir şeyler oluyor,” demişti. “Bütün arkadaşlarımı götürdüler. Bir değişiklik var...” – “Bizim bir suçumuz yok, bizi götürmezler.” Buna inanıyordum... Kesinlikle inanıyordum... içtenlikle! Önce Leninciydim, sonra Stalinci oldum. Otuz yedi yılına kadar Stalinciydim. Stalin’in yaptığı, söylediği her şeye inanıyordum. Evet... Bütün zamanların ve halkların en büyük… en zeki lideri. Buharin, Tuhaçevski ve Blyuher’i halkın düşmanları ilan ettiği zaman bile inandım ona. Kurtarıcı bir fikir... Aptalca... Şöyle düşünmüştüm: Stalin’i kandırıyorlar, hainler toplanmış yukarılara. Parti çözecek bunu. Ama sonra karımı tutukladılar, partinin dürüst ve sadık savaşçısını.</span></p>

    <p class="G-vde-Metni para-style-override-7"><span class="char-style-override-7">Üç gün sonra benim için geldiler... İlk iş olarak sobayı kokladılar: Duman kokusu var mı, bir şey yakmış mıyım diye. Üç kişiydiler. Biri dolaşıp eşya seçti kendine: “Bu size lazım değil artık.” Duvar saatini aldı. Şaşkına dönmüştüm... Beklemiyordum... Ama aynı zamanda bunda insanca bir şey vardı, umut verici bir şey. Bu insana dair fenalıkta... Eveeet... Demek bu insanlarda his varmış... Arama gecenin ikisinden sabaha kadar sürdü. Evde bir sürü kitap vardı, her kitabı tek tek taradılar. Giysileri elden geçirdiler. Yastıkları tersyüz ettiler... Benim de düşünecek zamanım oldu. Hatırladım... Heyecanla... İçeri tıkmalar artık kitlesel oluyordu. Her gün birilerini alıp götürüyorlardı. Korkunç bir durum. Birini alıp götürüyorlar, etraftaki herkes susuyor. Sormak boşuna. İlk sorguda sorgucu bana açıkladı: “Siz öncelikle, karınızı ihbar etmemekten suçlusunuz.” Yo, bu hapisteykendi… O sırada hafızamdaki her şeyi gözden geçirdim. Her şeyi... Bir tek şeyi hatırlıyordum... Şehirdeki son parti konferansını hatırlıyordum... Yoldaş Stalin’in selamını okumuştuk ve bütün salon ayağa kalkmıştı. Bağırmıştı hatip: “Yaşasın yoldaş Stalin, zaferimizin organizatörü ve esin kaynağı!” “Yaşasın Stalin!” “Yaşasın lider!” On beş dakika... Yarım saat... Herkes birbirine bakıyor, ama kimse ilk oturan olmuyor. Herkes duruyor ayakta. Ben nedense oturdum. Mekanik biçimde. Sivil giyimli iki kişi yanıma geldi: “Yoldaş, neden oturuyorsunuz?” Fırladım ayağa! Kurulmuş gibi sıçradım. Ara olunca sürekli etrafıma bakındım. Biri gelip tutuklayacak diye bekledim... (</span><span class="italik">Duruyor</span><span class="char-style-override-7">.)</span></p>

    <p class="G-vde-Metni para-style-override-7"><span class="char-style-override-7">Sabaha doğru arama sona erdi. Emir verildi: “Toplanın!” Dadı oğlumu uyandırdı... Gitmeden önce onun kulağına fısıldamayı başardım: “Kimseye annen, baban hakkında bir şey söyleme.” Böyle hayatta kaldı işte. (</span><span class="italik">Kayıt cihazını yakınına çekiyor.</span><span class="char-style-override-7">) Kaydedin, hâlâ hayattayım... “H.h.”... “hâlâ hayattayım”... Tebrik kartlarına yazıyorum bunu... Tabii, kimseye göndermiyorum artık... Bana sık sık soruyorlar: “Neden sustunuz hep?” –“Öyle bir zamandı.” Hainlerin; Yagoda’nın, Yejov’un suçlu olduğunu, partinin suçlu olmadığını düşünüyordum. Elli yıl sonra yargılamak kolay. Kikirdemek... Yaşlı aptallara kikirdemek... O zamanlar herkesle birlikte yürüyordum, ama şimdi kimse kalmadı...</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">...Bir ay tecritte kaldım. Taştan bir tabut, baş kısmı daha geniş, ayak kısmı daha dar. Bir kuzgun geliyordu pencereme, onu ekmek kırıntılarıyla besliyordum. O zamandan beri kuzgun en sevdiğim kuştur. Savaşta... Çarpışma sona ermiş. Sessizlik. Yaralıları almışlar, bir tek ölüler duruyor. Başka bir kuş yok, sadece kuzgun uçuyor.</span></p>

    <p class="G-vde-Metni para-style-override-7"><span class="char-style-override-7">...Sorguya iki hafta sonra çağırdılar. Karımın yurtdışında kız kardeşi olduğunu biliyor muymuşum? “Karım dürüst bir komünisttir.” Sorgucunun masasında bir ihbar duruyor, inanamadım! Komşumuz imzalamış. El yazısını tanıdım. İmzayı. Yoldaşımdı, iç savaş yıllarından hatta. Bir asker... Yüksek rütbeli... Hatta biraz âşıktı karıma, kıskanırdım. Tabii ya... Kıskanırdım... Karımı çok severdim... İlk karımı... Sorgucu bütün konuşmalarımızı ayrıntılı olarak tekrarladı. Yanılmadığımı anladım... Evet, bu komşu... Bütün konuşmaları onun yanında yapmıştık... Karımla hikâyemiz şöyleydi: Minsk yakınlarındandı. Beyaz Rustu. Brest Antlaşması’ndan sonra Beyaz Rus toprağının bir kısmı Polonya’ya geçmişti. Anne babası da orada kalmıştı. Kız kardeşi de öyle. Anne ve babası kısa süre sonra ölmüştü, kız kardeşi de bize mektup yazmıştı: “Polonya’da kalmaktansa en iyisi Sibirya’ya gitmek.” Sovyetler Birliği’nde yaşamak istiyordu. O zamanlar komünizm popülerdi Avrupa’da. Bütün dünyada. Çok kişi vardı ona inanan. Sadece sıradan insanlar değil, Batılı elitler de. Aragon, Barbusse gibi yazarlar... Ekim Devrimi “entelektüellerin afyonu” olmuştu. Bir yerde okumuştum bunu... Şimdi çok okuyorum. (</span><span class="italik">Soluklanıyor.</span><span class="char-style-override-7">)</span><span class="italik"> </span><span class="char-style-override-7">Karım “düşmandı.”... Yani, “karşıdevrimci faaliyeti” olmalıydı... “Örgüt” uydurmak istediler... “Terörist yeraltı örgütü”... “Karınız kiminle görüşüyordu? Kime verdi çizimleri?” Ne çizimleri! Hepsini reddettim. Dövdüler. Çizmeleriyle tekmelediler. Hepsi bizimkilerdi. Parti kimliğim vardı, onların da vardı. Karımın da parti kimliği vardı.</span></p>

    <p class="G-vde-Metni para-style-override-7"><span class="char-style-override-7">...Ortak hücre... Hücrede elli kişi. Tuvalete günde iki kez çıkarıyorlar. Geri kalan zamanda? Bir kadına nasıl açıklarsın? Girişte kocaman tahta bir kova vardı... (</span><span class="italik">Sinirleniyor</span><span class="char-style-override-7">.) Oturup herkesin önünde sıçmayı bir deneyin! Tuzlu balık yediriyor ve su vermiyorlardı. Elli kişi... İngiliz... Japon casusları... Köylü bir ihtiyar, cahil... Onu ahırda yangın çıkardığı için almışlardı. Anlattığı fıkra yüzünden gelen bir öğrenci vardı... “Duvarda Stalin portresi var. Konuşmacı Stalin hakkında bir yazı okuyor. Koro bir Stalin şarkısı söylüyor. Sanatçı Stalin şiirini okuyor. Bu da ne böyle? Puşkin’in yüzüncü ölüm yıldönümü için yapılan akşam toplantısı.” (</span><span class="italik">Gülüyorum, ama o gülmüyor</span><span class="char-style-override-7">.) Bu öğrenci on yıl kampta kaldı, mektuplaşma hakkı olmadan. Stalin’e benzediği için tutuklanan bir şoför vardı. Gerçekten de benziyordu. Çamaşırhane şefi, parti üyesi olmayan bir berber, bir cilacı... Çoğu sıradan insanlardı. Ama bir de folklor bilimci vardı. Geceleyin bize masallar anlatırdı... Çocuk masalları... Herkes de dinlerdi. Folklor bilimciyi öz annesi ihbar etmişti. Yaşlı bir Bolşevik. Bir keresinde bir nakilden önce annesi ona sigara getirmişti. Yaaa... Bizde yaşlı bir </span><span class="italik">eser</span><span class="char-style-override-10">*</span><span class="char-style-override-7"> vardı, açıkça sevinçliydi: “Ne kadar mutluyum siz komünistlerin de burada benim gibi hiçbir şey anlamadan oturmanıza.” Karşıdevrimci! Sovyet iktidarının artık var olmadığını düşündüm. Stalin’in de.</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="dip" xml:lang="en-GB">*<span>Çarlık dönemde Sosyalist Devrimci. Rusça “Sosyalist Revolutsioner” sözcüklerinin baş harflerinin okunuşudur. </span><span class="italik">Eser</span><span>ler, Sovyetler Birliği döneminde karşıdevrimcilikle suçlanmışlardı.</span><span class="char-style-override-11"></span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="bolditalik">Torunun anlattığı fıkralardan</span></p>

    <p class="G-vde-Metni para-style-override-7"><span class="italik">Tren garı... Yüzlerce insan. Deri ceketli bir adam kalabalıkta deri ceketli başka bir adama yaklaşıyor: “Yoldaş, parti üyesi misin?” – “Parti üyesiyim.” – “Söylesene, tuvalet nerede?”</span><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">Her şeyi almışlardı: Kemeri, eşarbı, botların bağcıklarını çıkarmışlardı, ama kendini öldürmek yine de mümkündü. Öyle bir fikir vardı. Yani... Vardı... Kendini pantolonla ya da külot lastiğiyle boğmak. Kum dolu çuvalla mideye vuruyorlardı. Üzerimden her şeyi çıkardılar solucan gibi. Kancalara astılar. Ortaçağdan sanki! Her şey akıp gidiyor vücudundan, organizmanı artık kontrol edemiyorsun. Dört bir yandan akıyor... Bu acıya dayanmak... Utanç verici! En iyisi ölmek... (</span><span class="italik">Soluklanıyor</span><span class="char-style-override-7">.) Hapiste eski bir yoldaşımla karşılaştım... Nikolay Verhovtsev, bin dokuz yüz yirmi dört yılından beri parti üyesiydi. İşçi fakültesinde ders veriyordu. Herkes tanıdık... Yakın bir çevre... Birisi yüksek sesle </span><span class="italik">Pravda</span><span class="char-style-override-7"> gazetesini okuyormuş ve orada şöyle bir bilgi varmış: Merkez Komite bürosunda atların döllenmesi sorunu ele alındı. Bizimki de kalkıp “Merkez Komite’nin başka işi kalmamış, atların nasıl dölleneceğini düşünüyor,” demiş. Gündüz söylemiş bunu, akşam onu alıp götürmüşler. Parmaklarını kapının arasına sıkıştırıp kurşunkalem gibi kırmışlar. Yirmi dört saat gaz maskesiyle oturtmuşlar. (</span><span class="italik">Susuyor.</span><span class="char-style-override-7">) Bugün bunu nasıl anlatıyorum bilemiyorum... Barbarlıktı bunlar. Aşağılayıcı şeyler. Bir et parçasısın... Çişin içinde yatıyorsun... Verhovstev’e sadist bir sorgucu düşmüş. Hepsi sadist değildi... Yukarıdan onlara belli bir limit veriliyor, düşmanlara karşı aylık ve yıllık planlara uymaları gerekiyordu. Vardiya değiştiriyorlar, çay içiyorlar, eve telefon ediyorlar, işkencedeki adam bilincini kaybedince çağırdıkları hemşirelerle flört ediyorlardı. Nöbetleri de var... Vardiyaları... Seninse yaşamın altüst olmuş. Böyle şeyler... Benim davama bakan sorgucu eskiden okul müdürüymüş, bana inandı: “Naif biriymişsin sen. Seni öldürüp suçu da hazırlarız; ‘Kaçmaya teşebbüs etmişti,’ deriz. Gorki ne demişti biliyorsun: ‘Eğer düşman teslim olmazsa, onu yok ederler.’” – “Ben düşman değilim.” – “Anlasana: Bizim için sadece pişman olmuş insan tehdit değildir, çözülmüş insan.” Onunla bu temada konuşup duruyorduk... İkinci sorgucu kadrolu subaydı. Bütün o evrakları doldurmanın ona zor geldiği belliydi. Sürekli bir şeyler yazıyordu. Bir keresinde bana bir sigara verdi. Uzun süre kalırdı insanlar. Aylarca. Cellatlarla kurbanlar arasında insani... yani insani demesek de, birtakım ilişkiler doğardı. Ama biri diğerini dışlamazdı... “İmzalayın.” İfadeyi okudum. “Ben böyle demedim.” Dövüyorlar. Acımasızca dövüyorlar. Sonra onların hepsini kurşuna dizdiler. Kamplara gönderdiler.</span></p>

    <p class="G-vde-Metni para-style-override-7"><span class="char-style-override-7">Bir sabah vaktiydi... Hücreyi açtılar. Komutan “Dışarı!” dedi. Bir gömlek vardı üzerimde. Giyinmek istedim. “Hayır!” Bir bodruma götürdüler... Orada da elinde evrakla bir sorgucu bekliyor: “İmzalıyor musun, imzalamıyor musun?” Reddediyorum. “O zaman duvara!” Dan! Kafamın üstüne ateş ettiler... “İmzalıyor musun?” Dan! Hem de üç kez. Geri götürüyorlar, labirentlerden geçiyoruz... Kim derdi ki hapiste bunca bodrum var! Aklımdan bile geçmemişti. Mahkûmun hiçbir şey göremeyeceği şekilde götürüyorlar. Kimseyi de tanımayacağı. Eğer karşıdan biri gelirse, muhafız emir veriyor: “Duvara dön yüzünü!” Ama artık tecrübeli olmuştum. Göz ucuyla bakıyordum. Kızıl komutanlık kurslarındaki amirimle böyle karşılaştım. Sovyet parti okulundaki eski profesörümle de öyle... (</span><span class="italik">Susuyor</span><span class="char-style-override-7">.) Verhovtsev’le açık konuşuyorduk: “Suçlular! Sovyet iktidarını yıkıyorlar. Bunun hesabını verecekler.” Birkaç kez onu kadın sorgucu sorgulamış: “Bana işkence yaptıkları zaman o güzelleşiyor. Anlıyor musun? Güzelleşiyor.” Hassas bir insandı. Stalin’in gençliğinde şiir yazdığını ondan öğrendim... (</span><span class="italik">Gözlerini kapatıyor.</span><span class="char-style-override-7">) Şimdi bile bazen, soğuk terler dökerek uyanıyorum: Beni NKVD’de çalışmaya gönderebilirlerdi. Ben de giderdim. Cebimde parti kimliğim vardı. Kızıl defter.</span><span class="italik"></span></p>

    <p class="G-vde-Metni para-style-override-7"><span class="italik">Kapı çalıyor. Hemşire geliyor. Tansiyonuna bakıyor. İğne yapıyor. Bu arada konuşma kesik kesik olsa da devam ediyor</span><span class="char-style-override-7">.</span></p>

    <p class="G-vde-Metni para-style-override-7"><span class="char-style-override-7">...Bir ara şöyle düşündüm: Sosyalizm ölüm sorununu çözemiyor. Yaşlılığı da. Yaşamın metafizik anlamını da. Yanından geçiyor. Sadece dinde var bunların yanıtı. Yaa... Otuz yedi yılında bu tür konuşmalar yapıyorum diye beni…</span></p>

    <p class="G-vde-Metni para-style-override-7"><span class="char-style-override-7">...Aleksandr Belyayev’in </span><span class="italik">Amfibi İnsan</span><span class="char-style-override-7"> kitabını okudunuz mu? Orada deha bir bilim adamı, oğlunu mutlu etmek ister ve onu amfibi insana dönüştürür. Ama oğlu bir süre sonra okyanusta tek başına sıkılır. Herkes gibi olmak ister: karada yaşamak, sıradan bir kızı sevmek. Bu artık imkânsızdır. O da ölür. Babası onun sırra erdiğini düşünür... Onun Tanrı olduğunu düşünür! İşte bu – bütün büyük ütopyacıların aradığı yanıt!</span></p>

    <p class="G-vde-Metni para-style-override-7"><span class="char-style-override-7">...Fikir harikaydı! Ama insanla ne yapacaksınız? İnsan eski Roma zamanından beri değişmedi...</span><span class="italik"></span></p>

    <p class="G-vde-Metni para-style-override-7"><span class="italik">Hemşire gidiyor. Gözlerini kapatıyor o da</span><span class="char-style-override-7">.</span></p>

    <p class="G-vde-Metni para-style-override-7"><span class="char-style-override-7">Bekleyin... Yine de bitireceğim... Bir saat daha gücüm yeter. Devam edelim... Hapiste en azından bir yıl kaldım. Mahkemeye çıkmaya hazırlanıyordum. Yargının önüne. Şaşırıyordum: Ne diye işi ağırdan alıyorlar ki benimle? Anladığım kadarıyla hiçbir mantığı yoktu onlar için de. Binlerce dava... Kaos... Bir yıl sonra beni yeni sorgucu çağırdı... Davamı gözden geçirmeye karar vermişler. Beni bıraktılar, bütün suçlamaları kaldırdılar. Yani bir hataymış. Parti bana inanıyormuş! Stalin büyük bir rejisördü... Tam da o sırada “kanlı cüce”den kurtuldu, Halk Komiseri Yejov’dan. Onu yargıladılar. Kurşuna dizdiler. Rehabilitasyon başladı. Halk bir nefes aldı: Hakikat Stalin’e kadar ulaşmıştı... Ama bu yeni bir kan dökme sürecinden önceki soluklanmaymış sadece... Bir oyun! Ama herkes inandı. Ben de inandım. Verhovtsev’le vedalaştım... Bana kırık parmaklarını gösteriyor: “Burada on dokuz ay yedi gün yattım. Kimse beni buradan çıkarmayacak. Korkuyorlar.” Nikolay Verhovtsev... bin dokuz yüz yirmi dört yılından beri parti üyesiydi... Kırk bir yılında kurşuna dizildi, Almanlar şehre girince. NKVDciler tahliye edemedikleri bütün mahkûmları kurşuna dizdiler. Adi suçluları bıraktılar, bütün “siyasileri” hain diye tasfiye ettiler. Almanlar şehre girdi ve hapishane kapılarını açtı; orada yalnızca ceset yığınları vardı. Daha cesetler çürümemişken, şehir sakinlerini hapse götürüp onlara Sovyet iktidarının eserini seyrettirdiler.</span></p>

    <p class="G-vde-Metni para-style-override-7"><span class="char-style-override-7">Oğlumu yabancı insanların yanında buldum, dadı onu köye götürmüştü. Kekeliyordu,</span><span class="char-style-override-7"> karanlıktan korkuyordu. Onunla birlikte yaşamaya başladık. Karım hakkında bir şeyler öğrenmeye çalıştım. Aynı zamanda partiye tekrar girmeye çalıştım. Bana parti kimliğimi geri vermelerini istedim. Yılbaşı... Evde süslü bir çam ağacı. Oğlumla misafirleri bekliyoruz. Kapı çalıyor. Açıyorum. Eşikte kötü giyimli bir kadın duruyor: “Size </span><span class="char-style-override-7">karınızdan selam getirmeye geldim.” – “Hayatta mı!” – “Geçen yıl hayattaydı. Bir ara onunla domuz ağılında çalıştık. Domuzlardan donmuş patates çalıyorduk, bu sayede ölmedik. Şimdi hayatta mı bilmiyorum.” Hemen gitti. Ona engel olmadım... Misafirlerin gelmesi lazımdı... (</span><span class="italik">Susuyor</span><span class="char-style-override-7">.) Kuledeki saatler çaldı. Şampanya açıldı. İlk olarak “Stalin’in şerefine!” kadeh kaldırıldı. Yaaa...</span></p>

    <p class="G-vde-Metni para-style-override-7"><span class="char-style-override-7">Kırk bir yılı.</span></p>

    <p class="G-vde-Metni para-style-override-7"><span class="char-style-override-7">Herkes ağlıyordu... Ben ise mutluluktan şakıyordum; savaş! Savaşa gidiyorum! Bana bunun için izin veriyorlar. Gönderiyorlar. Cephe için ricacı oldum. Uzun süre almadılar. Sevkten sorumlu komutan tanıdıktı: “Yapamam: Elimde talimat var, ‘düşmanları’ gönderme diyor.” – “Kimmiş bu düşman? Ben mi düşmanım!” – “Karın 58. maddeden kamp cezası aldı; karşıdevrimci faaliyet içindeymiş.” Kiev düştü... Stalingrad mücadelesi başladı... Askeri üniforma giyen herkesi kıskanıyordum; Vatan’ı savunuyor! Kızlar cepheye gidiyordu... Ya ben? Parti bölge komitesine mektup yazıyorum: Ya kurşuna dizin ya cepheye gönderin! İki gün sonra bana talimat geldi: Yirmi dört saat içinde toplanma noktasına gel. Savaş kurtarıcı oldu... Onurumu kurtarmak için tek şanstı. Sevindim.</span></p>

    <p class="G-vde-Metni para-style-override-7"><span class="char-style-override-7">...Devrimi iyi hatırlıyorum. Sonrasını, bağışlayın, zar zor. Savaşı daha da az hatırlıyorum, oysa zaman olarak daha yakın. Hiçbir şeyin değişmemiş olduğunu hatırlıyorum. Sadece savaşın sonuna doğru bizde başka silahlar vardı; kılıç ve tüfek değil, “katyuşa”lar vardı. Askerlik hayatı mı? Eskisi gibi, yıllarca arpa çorbası ve darı lapası yiyebilir, aylarca kirli çamaşırla gezebilirdik. Yıkanmadan. Çıplak yerde uyuyarak. Ama başka türlü olsaydık, nasıl zafer kazanırdık?</span></p>

    <p class="G-vde-Metni para-style-override-7"><span class="char-style-override-7">...Saldırdılar... Makineli tüfeklerle! Herkes yere kapandı. Aynı anda havanlar da düşmeye başladı, insanı paramparça ediyordu. Yanıma kapanan komiser: “Ne yatıyorsun hain! İleri! Ateş ederim!!”</span></p>

    <p class="G-vde-Metni para-style-override-7"><span class="char-style-override-7">...Kursk yakınlarında benim sorgucuyla karşılaştım. Eski okul müdürüyle... Şu fikir geçti aklımdan: “Şimdi bak elimdesin. Savaş sırasında sessizce ateş ediveririm.” Mümkündü... Yani... İstedim. Ama yapamadım. Hatta onunla bir kez konuştuk bile. “Vatan’ımız ortak.” Onun sözleri. Cesur bir adamdı. Kahraman. Königsberg yakınlarında öldü. Ne diyeyim... Ne diyebilirim ki... Tanrı benim yapacağımı yaptı diye düşündüm... Yalan söylemeyeyim...</span></p>

    <p class="G-vde-Metni para-style-override-7"><span class="char-style-override-7">Eve iki yarayla döndüm. Üç madalya ve nişanla. Parti bölge komitesinden çağırdılar: “Ne yazık ki karınızı size geri getiremeyeceğiz. Karınız öldü. Ama onurunuzu geri verebiliriz...” Parti kimliğimi verdiler bana. Ve mutlu oldum! Mutlu oldum...</span><span class="italik"></span></p>

    <p class="G-vde-Metni para-style-override-7"><span class="italik">Ona bunu anlayamadığımı – hiç anlayamayacağımı söylüyorum. Patlıyor</span><span class="char-style-override-7">.</span></p>

    <p class="G-vde-Metni para-style-override-7"><span class="char-style-override-7">Mantık kurallarıyla yargılayamazsınız bizi. Muhasebeciler sizi! Anlasanıza! Bizi ancak dini kurallara göre yargılayabilirsiniz? İnanç kurallarına göre! İnancımız sizi kıskandırır bile! Yüce olan neyiniz var sizin?? Hiç. Bir tek konfor. Her şey mide için... Onikiparmak bağırsağı için... Göbeği şişirirsin ve keyiflerle çevrelenirsin... Peki ya ben... Benim kuşağım... Neyiniz varsa hepsini biz yaptık. Fabrikalar, barajlar... Elektrik santralleri... Nerede sizinkiler? Hitler’i de biz yendik. Savaştan sonra... birinin oğlu mu olmuş; büyük mutluluk! Savaştan öncekine benzemeyen bir mutluluk. Başka türlü. Ağlayabilirdim... (</span><span class="italik">Gözlerini kapatıyor. Yorulmuş durumda.</span><span class="char-style-override-7">) Aaa... Biz inanmıştık... Şimdiyse bizi yargılıyorlar: Siz ütopyaya inanmışsınız... İnandık! En sevdiğim roman Çernişevski’nin </span><span class="italik">Ne Yapmalı?</span><span class="char-style-override-7"> romanıdır... Artık onu okumuyorlar. Sıkıcı geliyor. Sadece ismini okuyorlar; ebedi Rus sorusu: Ne yapmalı? Bizim için o kitap bir ilmihaldi. Devrimin kitabı. Bütün o sayfaları ezberlemiştim. Vera Pavlovna’nın dördüncü rüyası... (</span><span class="italik">Şiir gibi okuyor</span><span class="char-style-override-7">.) “Kristal ve alüminyumdan evler... Kristal saraylar! Şehirlerin ortasında limon ve portakal bahçeleri. İhtiyar yok neredeyse, insanlar çok geç yaşlanıyor, çünkü yaşam mükemmel. Her şeyi makineler yapıyor, insanlar sadece gezip makineleri idare ediyor... Makineler basıyor, bağlıyor... Tarlalar bereketli ve verimli. Çiçekler ağaç gibi. Herkes mutlu. Neşeli. Güzel giysilerle geziyor erkek ve kadınlar. Serbest bir emek ve haz hayatı sürüyorlar. Herkese çok yer var, yeterli iş var. Gerçekten biz miyiz bu? Gerçekten bu bizim dünyamız mı? Hep böyle mi yaşayacağız? Gelecek aydınlık ve mükemmel...” İşte... (</span><span class="italik">Torununu gösteriyor başıyla</span><span class="char-style-override-7">.) Alay ediyor... Aptalım ben ona göre. Böyle yaşıyoruz. </span></p>

    <p class="G-vde-Metni para-style-override-7"><span class="char-style-override-7">– Dostoyevski’nin Çernişevski’ye verdiği bir yanıt vardır: “İnşa et, inşa et kristal sarayını, ben alıp bir taş atacağım ona... Ama bodrumda aç yaşıyorum diye değil, sadece canım öyle çektiğinden...”</span></p>

    <p class="G-vde-Metni para-style-override-7"><span class="char-style-override-7">(</span><span class="italik">Sinirleniyor.</span><span class="char-style-override-7">)</span></p>

    <p class="G-vde-Metni para-style-override-7"><span class="char-style-override-7">Bize komünizm ya da bugünlerde gazetelerin yazdığı şekliyle bu bulaşıcı hastalık, Almanya’dan zırhlı bir vagonla mı getirildi sanıyorsunuz? Ne saçmalık! Halk ayaklandı. Çar zamanında, şimdilerde birdenbire hatırladıkları o “altın çağ” falan yoktu. Masallar! Yok Amerika’nın karnını doyurduğu ekmeği biz veriyormuşuz, Avrupa’nın kaderini belirliyormuşuz. Rus askeri herkes için öldü – bu doğru. Ama yaşayış şeklimiz... Bizim ailemizde beş çocuğa bir lastik çizme vardı. Ekmekle patates yerdik, ama kışın ekmek bulamazdık. Bir tek patates... Bir de de kalkmış soruyorsunuz: Nereden çıktı komünistler?</span></p>

    <p class="G-vde-Metni para-style-override-7"><span class="char-style-override-7">O kadar çok şey hatırlıyorum ki... Peki neden? Neden ha? Şimdi bununla ne yapayım? Geleceği severdik. Gelecekteki insanları. Bu geleceğin ne zaman geleceğini tartışırdık. Yüz yıl sonra olacak, nokta. Ama bu bize çok uzak gibi gelirdi... (</span><span class="italik">Soluklanıyor.</span><span class="char-style-override-7">)</span><span class="italik"></span></p>

    <p class="G-vde-Metni para-style-override-7"><span class="italik">Ses kayıt cihazını kapatıyorum</span><span class="char-style-override-7">.</span></p>

    <p class="G-vde-Metni para-style-override-7"><span class="char-style-override-7">Kayıt cihazı olmadan... Böyle iyi... Birine bunu anlatmam lazım...</span></p>

    <p class="G-vde-Metni para-style-override-7"><span class="char-style-override-7">On beş yaşındaydım. Bizim köye Kızıl Ordulular geldi. Süvariler. Sarhoşlardı. Yiyecek dağıtım birliğinden. Akşama kadar uyudular, akşam bütün Komsomolları topladılar. Komutan çıkıp konuştu: “Kızıl Ordu açlık çekiyor. Lenin açlık çekiyor. Kulaklar ise ekmeği saklıyor. Yakıyor.” Biliyordum, annemin öz kardeşi... Semyon Dayı... Ormana çuval çuval buğday gömmüştü. Ben de Komsomol’dum. Yemin etmiştim. Geceleyin birliğe gidip onları gömülen yere götürdüm. Hepsini el arabasıyla götürdüler. Komutan elimi sıktı: “Kardeşim, hemen büyü,” dedi. Sabahleyin annemin çığlığıyla uyandım: “Semyon’un evi yanıyor!” Semyon Dayı’yı ormanda bulmuşlardı... Kılıçlarla paramparça etmişlerdi onu Kızıl Ordulular... On beş yaşındaydım. Kızıl Ordu açlık çekiyordu... Lenin de öyle... Sokağa çıkmaya korktum. Kulübede oturup ağladım. Annem her şeyi tahmin etmişti. Geceleyin benim elime bir torba verdi: “Git oğlum! Tanrı seni affetsin, talihsiz çocuk.” (</span><span class="italik">Gözlerini kapadı eliyle. Ama açıkça görüyordum – ağlıyordu</span><span class="char-style-override-7">.)</span></p>

    <p class="G-vde-Metni para-style-override-7"><span class="char-style-override-7">Komünist olarak ölmek istiyorum. Son arzum bu...</span></p>

    <p class="G-vde-Metni para-style-override-7"><span class="italik"></span></p>

    <p class="G-vde-Metni para-style-override-7"><span class="italik">90’lı yıllarda bu itirafın sadece bir kısmını yayınladım. Kahramanım hikâyeyi birine okutmuş, birinden görüş almış ve onu hikâyenin tam olarak yayınlanmasının “partiye gölge düşüreceğine” ikna etmişler. En çok bundan korkuyordu. Ölümünden sonra vasiyetini buldular: Şehir merkezindeki üç odalı büyük evini torunlarına değil, “her şeyi borçlu olduğum sevgili Komünist Parti’min ihtiyaçları” için bağışlamıştı. Hatta bunu akşam gazetesinde bile yazdılar. Bu davranış artık anlaşılır gibi değildi. Deli ihtiyara güldü herkes. Mezarına kimse anıt falan da dikmedi.</span></p>

    <p class="G-vde-Metni para-style-override-7"><span class="italik">Artık hikâyeyi tam olarak yayınlamaya karar verdim. Bütün bunlar artık bir kişiye değil, tarihe ait.</span><span class="char-style-override-7"></span></p>

    <p class="G-vde-Metni para-style-override-12"><span class="bold"></span></p>
  </div>
</body>
</html>