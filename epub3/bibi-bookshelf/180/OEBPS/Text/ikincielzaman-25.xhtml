<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ikincielzaman-25</title>
  <link href="../Styles/ikinciel_idstyles.css" rel="stylesheet" type="text/css"/>

</head>

<body id="ikincielzaman" xml:lang="tr-TR">
  <div>
     <p class="baslik" id="toc_marker-17">ONLARIN HEPSİNİ ÖLDÜRMEK ARZUSUNA <br/>

 AİR, BİR DE BUNU İSTEMİŞ OLMAKTAN <br/>

 DUYULAN KORKUYA DAİR</p>

    <p class="G-vde-Metni para-style-override-7"><span class="char-style-override-7"></span></p>

    <p class="Paragraph-Style-2"><span class="char-style-override-7">Kseniya Zolotova</span></p>

    <p class="Paragraph-Style-2"><span class="char-style-override-7">Öğrenci</span></p>

    <p class="Paragraph-Style-2"><span class="char-style-override-7">22 yaşında</span><span class="italik"></span></p>

    <p class="G-vde-Metni para-style-override-7"><span class="italik"></span></p>

    <p class="G-vde-Metni para-style-override-7"><span class="italik">İlk buluşmamıza sadece annesi geldi. “Ksyuşa benimle gelmek istemedi,” dedi. “Beni de vazgeçirmeye çalıştı: ‘Anne, bize kimin ihtiyacı var ki? Onlara sadece bizim hislerimiz, bizim sözlerimiz lazım, biz kendimiz lazım değiliz onlara, çünkü onlar bizim yaşadıklarımızı yaşamadılar.’” Çok heyecanlanmıştı, hep gitmeye hazır gibiydi: “Bunları aklıma getirmek istemiyorum. Tekrar yaşamak acı veriyor,” dedi ve anlatmaya başladı, üstelik anlatırken onu durdurmak imkânsızdı ama daha çok sustu. Onu nasıl teselli edebilirdim? Bir yandan “Heyecanlanma. Sakin ol,” diyorum ama diğer yandan o korkunç günü hatırlamasını istiyorum: 6 Şubat 2004’ü, Moskova’da, Zamoskvoretskaya Hattı’nda Avtozavodskaya ile Paveletskaya metro istasyonları arasında yaşanan terör saldırısını. Bu patlamada 39 kişi ölmüş, 122 kişi de ağır yaralanmıştı.</span></p>

    <p class="G-vde-Metni para-style-override-7"><span class="italik">Acıyla dolaşıp duruyorum, çemberler çiziyorum. Bu çemberleri yıkıp dışarı çıkamıyorum. Acıda her şey var; karanlık da, zafer de… Bazen acının insanlar arasında bir köprü olduğuna, gizli bir bağ olduğuna inanıyorum, ama bazen de ümitsizliğe kapıldığımda bunun bir uçurum olduğunu düşünüyorum.</span></p>

    <p class="G-vde-Metni para-style-override-7"><span class="italik">Bu iki saatlik görüşmeden bloknotumda birkaç not kaldı:</span></p>

    <p class="G-vde-Metni para-style-override-7"><span class="italik"></span></p>

    <p class="G-vde-Metni para-style-override-7"><span class="char-style-override-7">“...kurban olmak o kadar küçük düşürücü bir şey ki... düpedüz utanç verici. Kimseyle bunu konuşmak istemiyorum, herkes gibi olmak istiyorum, ama hep yalnız kalıyorum. Her yerde ağlayabilirim. Bazen şehirde yürüye yürüye ağlıyorum. Tanıdığım bir erkek bir gün şöyle dedi bana: ‘Neden ağlıyorsun? Bu kadar güzelsin ama kalkmış ağlıyorsun.’ Birincisi, güzellik hayatta asla yardımcı olmadı bana, ikincisi de bu güzelliği bir ihanet gibi görüyorum, içimde yaşadıklarıma karşılık gelmiyor...”</span></p>

    <p class="G-vde-Metni para-style-override-7"><span class="char-style-override-7">“...iki kızımız var – Ksyuşa ve Daşa. Mütevazı yaşardık, ama müzeye, tiyatroya çok giderdik, çok okurduk. Kızlar küçükken, babaları onlara masallar uydururdu. Hayatın kabalıklarından kurtulmak istiyorduk. Sanat kurtarır sanıyordum. Kurtarmadı...”</span></p>

    <p class="G-vde-Metni para-style-override-7"><span class="char-style-override-7">“...Apartmanda tek başına yaşayan yaşlı bir kadın var, kiliseye gider. Bir keresinde beni durdurdu, ben de beni teselli edecek sandım, ama benimle kötü bir edayla konuştu: ‘Bu olay neden sizin başınıza geldi hiç düşündünüz mü? Sizin çocuklarınıza?’ Neden... ne diye bana böyle söyledi ki? Pişmanlık duymuştur bence, sonradan pişman olmuştur... Ben kimseyi kandırmadım, kimseyi aldatmadım hayatımda. Yalnızca iki kere çocuk aldırdım, bu iki günah sadece... Biliyorum... Sokakta sık sık sadaka veriyorum, az da olsa, ne kadar verebilirsem. Kışın da kuşlara yem veriyorum...”</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="italik">Bir sonraki seferde ikisi birden geldi – ana kız.</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="Paragraph-Style-1"><span class="char-style-override-12">Anne</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">– Belki onlar birileri için kahramandırlar? Bir fikirleri var, kendilerini mutlu hissediyorlar ölerek, cennete gideceklerini sanıyorlar. Ölümden de korkmuyorlar. Onlar hakkında hiçbir şey bilmiyorum: “Terörist olduğu düşünülen kişinin robot resmi hazırlandı...” Hepsi bu. Onlar için biz hedefiz, kimse onlara açıklamamış benim kızımın hedef olmadığını, onsuz yaşayamayacak olan bir annesi olduğunu, ona âşık olan bir çocuk olduğunu. Sevilen bir insan nasıl öldürülür? Bence, bu iki kat suç. Savaşa gidin, dağa çıkın, orada birbirinize ateş edin, ama bana niye ediyorsunuz? Benim kızıma niye ediyorsunuz? Bizi huzurlu hayatımızın ortasında öldürüyorlar... (</span><span class="italik">Susuyor</span><span class="char-style-override-7">.) Şimdi kendimden, düşüncelerimden korkuyorum. Bazen hepsini öldürmek istiyorum, sonra bunu istediğim için korkuyorum.</span></p>

    <p class="G-vde-Metni para-style-override-7"><span class="char-style-override-7">Bir zamanlar severdim Moskova metrosunu. Yeryüzünün en güzel yeriydi! Bir müzeydi! (</span><span class="italik">Susuyor</span><span class="char-style-override-7">.) Patlamadan sonra... İnsanların metroya nasıl el ele girdiğini gördüm. Korku uzun süre geçmedi... Korkunçtu şehre gitmek, hemen tansiyonum çıkıyordu. Yolda hep şüphe çekici yolculara bakıyorduk. İşte de sadece bunu konuşuyorduk. Ne olacak bize Tanrım? Bir gün platformda duruyorum ve yanımda çocuk arabalı bir genç kız var, saçları kara, gözleri kara, Rus değil. Hangi milletten olduğunu bilmiyorum; Çeçen mi, Osetyalı mı? Kim? Kendimi tutamayıp çocuk arabasına baktım: Bebek var mı diye? Orada başka bir şey duruyor olmasın? Aynı vagona bineceğiz diye bütün keyfim kaçtı: “Hayır,” diye düşünüyorum, “o buna binsin, ben sonraki trene binerim.” Bir adam geldi yanıma: “Neden baktınız arabanın içine?” Ona gerçeği söyledim. “Sizin de aklınıza geldi demek.”</span></p>

    <p class="G-vde-Metni para-style-override-7"><span class="char-style-override-7">...Kıvrılıp büzüşmüş zavallı bir kız görüyorum. Bu benim Ksyuşa’m. Neden burada tek başına? Bizsiz? Hayır, bu imkânsız, bu gerçek olamaz. Yastıkta kan var... “Ksyuşa! Ksyuşenka!” Beni işitmiyor. Hiçbir şey görmeyeyim, ürkmeyeyim diye kafasına bir şapka geçirmiş. Benim kızım! Çocuk doktoru olmayı hayal ederdi, ama şimdi işitmiyor, en güzel kızıydı sınıfın... Ama şimdi... o küçük yüzü... Ne için? Yapış yapış, iğrenç bir şey sarmalıyor beni, bilincim parçalanıp tuz buz oluyor. Ayaklarım kıpırdamak istemiyor, güçten düşmüşler sanki, birileri koluma girip beni koğuştan çıkarıyor Doktor azarlıyor: “Kendinize gelin, yoksa bir daha kızınızın yanına giremezsiniz.” Kendime geliyorum... Koğuşa dönüyorum... Kızım bana bakmıyor, sanki beni tanımıyor gibi yanımda bir yerlere bakıyor. Gözlerinde acı çeken bir hayvanın ifadesi var, katlanılmaz bir bakış. Hatta gördükten sonra yaşanmaz. Artık bir yerlere sakladı bu bakışını, bir zırh giydi üzerine, ama her şeyi içine atıyor. Bütün bunlar onun içine işledi. O da hep orada bir yerde, bizim olmadığımız yerde...</span></p>

    <p class="G-vde-Metni para-style-override-7"><span class="char-style-override-7">Bütün kat böyle kızlarla dolu... vagonda nasıl gidiyorlarsa, öyle yatırmışlar hastaneye... Bir sürü öğrenci, ilkokul çocuğu, üniversiteli. Bütün annelerin sokağa çıkacağını sanmıştım. Çocuklarıyla birlikte bütün annelerin. Binlerce olurduk o zaman. Şimdi biliyorum ki kızım benim için önemli sadece, sadece evine, sadece bize ait. İnsanlar dinliyorlar... üzülüyorlar... ama acı duymadan! Acı duymadan!</span></p>

    <p class="G-vde-Metni para-style-override-7"><span class="char-style-override-7">Hastaneden eve dönüp hissiz bir halde yatardım. Daşenka yanımdaydı, izin almıştı. Bir çocuk gibi başımı okşardı. Babası bağırıp çağırmadı, paniğe kapılmadı, ama sonra kalp krizi geçirdi. Cehenneme düştük... Yine ve ne için? Hayatım boyunca kızlarıma en iyi kitapları okudum, onları iyiliğin kötülükten güçlü olduğuna inandırdım, iyiliğin hep kazandığına. Ama hayat bu kitaplar gibi değil. “Annenin duası denizin dibinden bile ulaşır!” derler. Yalan! Ben bir hainim, onları çocukluklarındaki gibi koruyamadım, oysa bana güveniyorlardı. Eğer sevgim onları korumaya yetseydi, çocuklarıma ne bir bela bulaşırdı ne de bir hayal kırıklığı yaşarlardı. </span></p>

    <p class="G-vde-Metni para-style-override-7"><span class="char-style-override-7">Bir ameliyat... iki... üç! Ksyuşa’nın tek kulağı böyle duymaya başladı... sonra parmakları da işlemeye başladı... Hayatla ölüm arasındaki sınırda yaşadık, mucizeye duyduğumuz inançla adaletsizlik arasında. Hemşire olduğum halde, ben de anladım ölüm hakkında ne kadar az şey bildiğimi. Defalarca görmüştüm onu aslında, ama sadece geçerken görmüştüm. Damlalığı koy, nabzını dinle... Herkes tıpçıların ölüm hakkında başkalarından daha çok şey bildiğini sanıyor, ama hiç de öyle değil. Bizde bir patolog vardı, artık emekliye ayrılıyordu. “Ölüm nedir?” diye sormuştu bana. (</span><span class="italik">Susuyor</span><span class="char-style-override-7">.) Eski hayat beyaz bir lekeye dönüştü... Bir tek Ksyuşa’yı hatırlıyorum... En küçük ayrıntısına dek – ne kadar küçük, cesur, eğlenceliydi, büyük köpeklerden korkmazdı ve hep yaz olsun isterdi. Eve gelip de tıp fakültesini kazandığını söylerken nasıl da parlıyordu gözleri. Rüşvet vermeden, özel öğretmen tutmadan kazanmıştı hem de. Özel hocaların parasını ödeyemezdik, ailemizin gücü yoktu buna. Terör saldırısından bir-iki gün önce eski bir gazetede şöyle bir şey okumuştu: “Eğer metroda çok kötü bir durumla karşılaşırsınız, şunu şunu yapmanız gerekir...” Verilen talimatların ne olduğunu unuttum artık. İşte o olay meydana gelince, bilincini kaybetmeden hemen önce bu makaleyi hatırlamış Ksyuşa. Ayrıca o sabah... gidip çizmelerini tamirden almıştı, paltosunu giymiş ve çizmelerini ayağına geçirirken çizmeler uymamıştı ayağına... “Anne, senin çizmelerini giyeyim mi?” – “Giy.” Numaralarımız aynıydı. Benim anne kalbim hiç uyarmadı beni... Onu durdurabilirdim... Ondan önce rüyalarımda büyük yıldızlar görüyordum, takımyıldızlar. Hiç kaygılanmadım... Bu benim suçum, bu suç beni perişan etti...</span></p>

    <p class="G-vde-Metni para-style-override-7"><span class="char-style-override-7">Eğer hastanede sabahlamaya izin verseler, orada yatıp herkesin annesi olurdum. Bazısı merdivenlerde oturup ağlardı... Birini kucaklamak, diğerinin yanında oturmak gerekirdi. Permli bir kız ağlıyordu, annesi uzaklardaydı çünkü. Diğerinin ayağı ezilmişti... Ayak, her şeyden değerliydi! Kendi çocuğununki ise her şeyden değerlidir! Kim suçlayabilir beni bununla?</span></p>

    <p class="G-vde-Metni para-style-override-7"><span class="char-style-override-7">İlk günlerde gazeteler çok şey yazdı terör saldırısı hakkında, televizyonda röportajlar yayınlandı. Ksyuşa yayınlanan fotoğrafını görünce, fırlatıp attı gazeteyi... </span></p>

    <p class="Paragraph-Style-1"><span class="char-style-override-12"></span></p>

    <p class="Paragraph-Style-1"><span class="char-style-override-12">Kız</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">...Birçok şeyi hatırlamıyorum... Aklımda tutamıyorum! Tutmak istemiyorum! (</span><span class="italik">Annesi sarılıyor ona. Sakinleştiriyor</span><span class="char-style-override-7">.)</span></p>

    <p class="G-vde-Metni para-style-override-7"><span class="char-style-override-7">...Yeraltında her şey çok daha korkunç. Artık çantamda hep bir fener taşıyorum...</span></p>

    <p class="G-vde-Metni para-style-override-7"><span class="char-style-override-7">...Ne bir ağlayış, ne bir çığlık duyuluyordu. Sessizlik vardı. Herkes yığın halinde yatıyordu... hayır, korkunç değildi... sonra fısıldaşmaya başladık. Bir anda oradan çıkmamız gerektiğini hatırladım, orada her şey kimyasallara bulanmıştı ve yanıyordu. Sırt çantamı arıyordum, oradaydı bütün ders özetlerim, cüzdanım... Şok... şok geçiriyordum... ağrı sızı hissetmiyordum...</span></p>

    <p class="G-vde-Metni para-style-override-7"><span class="char-style-override-7">...Bir kadın sesi duyuldu: “Seryoja! Seryoja!” Serjoya yanıt vermedi... Vagonda birkaç kişi, olmayacak pozisyonlarda oturuyordu. Bir erkek solucan gibi asılı kalmıştı tutunma yerine. O tarafa bakmaya korkuyordum...</span></p>

    <p class="G-vde-Metni para-style-override-7"><span class="char-style-override-7">...Yürüdüm, başım dönüyordu Dört bir yandan “Yardım edin! Yardım edin!” diye bağırıyorlardı. Önümde birisi uyurgezer gibi hareket ediyordu, ağır ağır öne gidiyor, geri geliyordu. Peşimizdekilerin hepsi bizi geçip gitti. </span></p>

    <p class="G-vde-Metni para-style-override-7"><span class="char-style-override-7">...Yukarıda iki kız koştu yanıma, bir bez koydular alnıma. Nedense çok üşüyordum. Bir tabure getirdiler, oturdum. Yolculardan kemer ve kravat istediklerini, onlarla insanların yaralarına turnike yaptıklarını gördüm. İstasyon görevlisi bir telefona bağırıyordu: “Ne istiyorsunuz? İnsanlar tünelden çıkıp ölüyor, platforma çıkıp ölüyor...” (</span><span class="italik">Susuyor</span><span class="char-style-override-7">.) Neden bize acı çektiriyorsunuz? Annemi üzüyorsunuz. (</span><span class="italik">Susuyor</span><span class="char-style-override-7">.) Herkes alıştı artık buna. Televizyonu açıyor, dinliyor, kahve içmeye gidiyorlar...</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="Paragraph-Style-1"><span class="char-style-override-12">Anne</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">– Sovyet döneminin tam ortasında büyüdüm. En orta noktasında. SSCB doğumluyum. Ama yeni Rusya... hâlâ anlayamıyorum onu. Hangisinin daha kötü olduğunu söyleyemem; şimdiki mi, SBKP tarihi mi? Aklımda bir Sovyet imgesi var, bir kalıp var, hayatımın yarısını sosyalizm altında geçirdim. İçime işledi. Yok edemem. Buna veda etmek de istiyor muyum, bilmiyorum. O sırada hayat kötüydü, şimdiyse korkunç. Sabahleyin etrafa dağılıyoruz: Biz işe gidiyoruz, kızlar okula, bütün gün birbirimiz için kaygılanıyoruz: “Senin orası nasıl? Kaçta gideceksin eve? Neye bineceksin?” Akşam hepimiz evde toplanıyoruz, ancak o zaman içim ferahlıyor ya da en azından bir nefes alıyorum. Her şeyden korkuyorum. Ürküyorum. Kızlar kızıyor: Anne, diyorlar, sen her şeyi abartıyorsun... Ben normalim, ama bu savunmaya, bu örtüye, yani evime ihtiyacım var. Babamı erken kaybettim, belki de bu yüzden böyle tedirginim, çünkü babam beni çok severdi. (</span><span class="italik">Susuyor</span><span class="char-style-override-7">.) Babamız savaşa katılmıştı, iki kez tankı alev almıştı... Bütün savaşı sağ salim atlattı. Ama eve geldi, öldürdüler. Arka sokakta.</span></p>

    <p class="G-vde-Metni para-style-override-7"><span class="char-style-override-7">Biz Sovyet kitaplarıyla büyüdük, bambaşka okuttular bizi. Sizin için kıyas olsun diye örnek vereyim... O kitaplarda ilk Rus teröristleri kahraman olarak gösterilirdi. Azizler olarak. Sofya Perovskaya, Kibalçiç... Halk adına, kutsal dava adına öldürürlerdi. Çara bomba atarlardı. Bu genç insanlar genellikle soylular arasından, iyi ailelerden çıkardı... Bugün böyle insanların hâlâ var olmasına neden şaşırıyoruz? (</span><span class="italik">Susuyor</span><span class="char-style-override-7">.) Ders kitaplarında Büyük Anayurt Savaşı anlatılırken, öğretmenimiz Belaruslu partizan Elena Mazanik’in kahramanlıklarından bahsederdi, Beyaz Rusya </span><span class="italik">Gauleiter</span><span class="char-style-override-7">’i</span><span class="char-style-override-10">*</span><span class="char-style-override-7"> Kube’yi öldürmüştü Mazanik, hamile karısıyla birlikte uyudukları yatağın altına bomba koyarak öldürmüştü.</span><span class="char-style-override-10">**</span><span class="char-style-override-7"> Yan odada, paravanın arkasında da, küçük çocukları vardı... Stalin şahsen ödüllendirmişti onu Kahramanlık Madalyası ile. Hayatının sonuna kadar okullara gitti ve kahramanlık derslerinde başarısını anlattı. Ne öğretmen... ne de... kimse... Kimse paravanın arkasında çocukların uyuduğunu söylemedi... Mazanik bu çocukların dadısıydı... (</span><span class="italik">Susuyor</span><span class="char-style-override-7">.) Savaştan sonra vicdan sahibi insanlar savaşta yapmak zorunda kaldıkları şeyleri utançla hatırladılar. Babamız azap çekiyordu...</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="dip" xml:lang="en-GB">*<span>Nasyonal Sosyalist Alman İşçi Partisi’nin yerel şube başkanı. Bu bölge yöneticileri doğrudan Hitler’e bağlıydı.</span></p>

    <p class="dip" xml:lang="en-GB">**<span>Wilhelm Kube (1887-1943): Nazi hareketinin Evanjelist anti-semit kanadında yer alıyordu, Rusya’nın işgal edilmesinden sonra 1941’de Minsk’te görevlendirildi. Buradaki katliamları hem eleştirdi, hem de katıldı. Suikast için bombayı Mazanik’in (1914-1996) yerleştirdiği kabul ediliyor, ama bu iş için görevlendirilmiş başkalarının da olabileceği konuşuluyor.</span><span class="char-style-override-11"></span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">Avtozavodskaya’da bir çocuk kendini patlattı, bir intihar bombacısı. Çeçen bir çocuk. Anne babası sonradan onun çok kitap okuduğunu söyledi. Tolstoy’u sevdiğini. Savaşta büyümüştü: bombardımanlar, top atışları... Kardeşlerinin nasıl öldüğünü görmüştü. On dört yaşında da dağa çıkıp Hattap’a</span><span class="char-style-override-10">*</span><span class="char-style-override-7"> katılmış işte. İntikam almak istemiş. Herhalde saf bir çocuktu, ateşli bir kalbi vardı... Gülüyorlardı ona: ha-ha... aptal ufaklık... Ama herkesten daha iyi ateş etmeyi ve el bombası atmayı öğrenmiş. Annesi onu bulup tekrar köye götürmüş, okulu bitirip seramik ustası olsun istemiş. Ama bir yıl sonra yine dağa kaçmış çocuk. Ona bomba patlatmayı öğretmişler, o da Moskova’ya gelmiş... (</span><span class="italik">Susuyor.</span><span class="char-style-override-7">) Eğer para için yapsaydı, her şey anlaşılabilirdi, ama para için öldürmemiş. Bu çocuk kendini bir tankın altına atabilir veya bir doğumevini de patlatabilirdi...</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="dip" xml:lang="en-GB">*<span>Suudi Arabistan doğumlu olan ve gerçek adı Samir Salih Abdullah Suvailem olan İbn-el Hattab, Çeçen savaşlarına katılmış en önemli liderlerden birisidir. 2002 yılında zehirlenerek öldürülmüştür.</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">Kimim ben? Kalabalıktan biriyiz... hep kalabalıkta... Hayatımız sıradan, kimsenin gözüne çarpmıyor, ama yaşamaya çabalıyoruz. Seviyoruz, acı çekiyoruz. Ama kimseye ilginç gelmiyor, kimse bunun için kitap yazmıyor. Kalabalık... kitle. Kimse bana hayatımı sormadı, bu yüzden konuştum sizinle. “Anne, içindekileri sakla,” der benim kızım. Hep beni eğitirler. Gençler Sovyet dünyasından çok daha sert bir dünyada yaşıyor... (</span><span class="italik">Susuyor</span><span class="char-style-override-7">.) Hayatın artık bize göre olmadığı, bizim gibilere göre olmadığı, o hayatın başka bir yerde olduğu gibi bir duygu var içimde. Bir yerlerde... bir şeyler oluyor, ama bizim için değil hiçbiri... Pahalı dükkânlara gitmiyorum ben, utanıyorum: Orada güvenlik görevlileri var, bana küçümseyerek bakıyorlar, çünkü ben pazardan giyiniyorum. Çin mallarından. Metroya biniyorum, ölecek kadar korkuyorum, ama biniyorum. Zengin olanlar metroya binmiyor. Metro yoksullar için, herkes için değil, bizde yine knyazlar, boyarlar</span><span class="char-style-override-10">*</span><span class="char-style-override-7"> ve bayağı halk ayrımı ortaya çıktı. En son bir kafeye ne zaman oturduğumu bile anımsamıyorum, artık cüzdanıma göre değil oralar. Tiyatro da lüks artık, oysa bir zamanlar tek bir prömiyeri kaçırmazdım. Üzücü... çok üzücü... Bu yeni dünyaya alınmadığımız için gri bir hayat yaşıyoruz. Kocam kütüphaneden çanta dolusu kitap getiriyor, eskiden kalan tek şey bu bize. Bir de hâlâ eski Moskova’yı gezebiliyoruz, sevdiğimiz yerleri – Yakimanka, Kitay-Gorod, Varvarka. Bizim zırhımız da bu, artık herkes kendine bir zırh buluyor. (</span><span class="italik">Susuyor.</span><span class="char-style-override-7">) Bize öğretmişlerdi... Marx “Sermaye hırsızlıktır,” diyordu. Kesinlikle hemfikirim.</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="dip" xml:lang="en-GB">*<span>Bir Rus soyluluk unvanı.</span><span class="char-style-override-11"></span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">Aşkı bilirdim... Bir insan beni seviyor muydu, sevmiyor muydu, hep hissetmişimdir. Sevdiğim kişiyle de aramızda sezgisel bir ilişki olur hep. Dilsiz bir ilişki. Şimdi ilk kocamı hatırladım... Sevdim mi? Evet. Çok mu? Delice. Yirmi yaşındaydım. Kafam hayallerle doluydu. Onun güzel ve yaşlı annesiyle yaşıyorduk, annesi beni kıskanıyordu: “Sen benim gençliğimdeki kadar güzelsin.” Kocamın bana aldığı çiçekleri alıp kendi odasına götürüyordu. Sonradan anladım onu, belki de ancak şimdi anlayabildim, kendi kızlarımı nasıl sevdiğimi görünce anladım, insanın çocuğuyla nasıl yoğun bir ilişki kurabileceğini fark edince. Psikolog beni şuna inandırmak istiyor: “Çocuklara karşı aşırı sevginiz var. Böyle sevilmez.” Ne yani, benim sevgim gayet normal... Sevgi işte! Hayatım... bu hayat benim... benim… Kimse reçetesini bilemez... (</span><span class="italik">Susuyor</span><span class="char-style-override-7">.) İlk kocam beni severdi, ama onun bir felsefesi vardı: Tek bir kadınla yaşanmaz, başkalarını da tanımak lazım. Çok düşündüm... çok ağladım... Sonunda da yaptım ve onu terk ettim. Küçük Ksyuşa’yla bir başımıza kaldık. İkinci koca... Benim için erkek kardeş gibiydi, ben de hep bir ağabeyim olsun diye hayal kurmuşumdur zaten. Ne yapacağımız bilemez haldeydim. Bana evlenme teklif ettiğinde onunla nasıl yaşayacağımızı bilmiyordum. Çocuk doğurmak için ev sevgi kokmalı. Ksyuşa’yla beni evine götürdü: “Bir deneyelim bakalım. Hoşlanmazsan, sizi geri götürürüm.” Bir şekilde anlaştık, farklı farklı sevgiler var işte: Delice de oluyor, arkadaşlığa da benziyor. Dostça bir birlikteliğe. Böyle düşünmek hoşuma gidiyor, çünkü kocam çok iyi bir insan. İpekler içinde yaşamasam da ne olmuş...</span></p>

    <p class="G-vde-Metni para-style-override-7"><span class="char-style-override-7">Daşenka doğdu sonra... Çocuklarımızdan asla ayrılmadık, yazları hep beraber köye, Kaluga bölgesindeki ninemin yanına gittik. Orada bir dere vardı. Çayır ve orman. Ninem vişneli börekler pişirirdi, çocuklar şimdi bile hatırlar. Hiç denize gitmedik, ama bu bizim hayalimizdi. Bilindiği gibi, dürüst çalışarak çok para biriktiremez insan: Ben hemşireyim, kocam da radyoloji teknik enstitüsünde uzman. Ama kızlarımız biliyordu onları nasıl sevdiğimizi.</span></p>

    <p class="G-vde-Metni para-style-override-7"><span class="char-style-override-7">Birçokları Perestroyka’yı putlaştırıyor... Herkes bir şeyler umut ediyordu. Gorbaçov’u sevmek için bir nedenim yok. Dinlenme odasında yaptığımız konuşmaları hatırlıyorum. “Sosyalizm bitiyor, peki sonra ne olacak?” – “Kötü sosyalizm bitiyor, iyi sosyalizm başlayacak.” Bekledik... gazeteleri okuduk... Bir süre sonra kocam işini kaybetti, enstitüleri kapandı. İşsizler bir deniz oldu, yüksek eğitim almış herkes. Büfeler belirdi, sonra süpermarketler, orada her şey vardı, tıpkı masallardaki gibi, ama alamazdın. Girersin ve çıkarsın. Sadece iki elmayla bir portakal alırdım çocuklar hasta olunca. Bunu nasıl kabulleneyim? Artık böyle olduğunu ve olacağını kabul etmek, mümkün mü? Kasada sırada duruyorum, önümde bir adam var alışveriş arabasıyla, arabanın içinde ananaslar, muzlar... Gururun kırılıyor. İnsanlar bundan yoruldu artık. Tanrı kimseyi SSCB’de doğup Rusya’da yaşamaya mecbur bırakmasın. (</span><span class="italik">Susuyor</span><span class="char-style-override-7">.) Hayatta bir hayalim bile gerçekleşmedi...</span><span class="italik"></span></p>

    <p class="G-vde-Metni para-style-override-7"><span class="italik">Kızı yan odaya geçince, benimle fısıldayarak konuşuyor.</span><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">Kaç yıl oldu? Üç yıl geçti terör saldırısının üzerinden... hayır, daha çok oldu... Benim bir sırrım var... Kocamla aynı yatağa girmeyi, bir erkek elinin bana dokunmasını hayal bile edemiyorum. Bunca yıl kocamla aramızda hiçbir ilişki olmadı, ben hem karısıyım hem değilim, “Rahatlayacaksın,” diye ikna etmeye çalışıyor beni. Bütün bunları bilen bir kız arkadaşım var, o da anlamıyor beni: “Güzelsin, seksisin. Aynada baksana kendine, ne kadar güzelsin. Bu saçlar...” Saçlarım doğuştan böyle, kendi güzelliğimi unuttum. Bir insan batınca su yutar ya, ben de öyle acı yuttum işte. Sanki vazgeçtim bedenimden ve bir tek ruhum kaldı geriye...</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="Paragraph-Style-1"><span class="char-style-override-12">Kız</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">...Ölüler yatıyordu, ceplerinde hiç susmadan çalıyordu cep telefonları... Kimse gidip yanıt vermeye cesaret edemiyordu.</span></p>

    <p class="G-vde-Metni para-style-override-7"><span class="char-style-override-7">...Kan içinde bir kız yere oturmuştu, delikanlılardan biri ona çikolata uzattı...</span></p>

    <p class="G-vde-Metni para-style-override-7"><span class="char-style-override-7">...Montum yanmamıştı, ama tamamen erimişti. Doktor bana bakıp hemen “Sedyeye yatın,” dedi. Karşı koydum: “Kendim yürüyüp ambulansa giderim.” Bağırdı bana: “Yatın!” Arabada bilincimi kaybettim, yoğun bakımda kendime geldim...</span></p>

    <p class="G-vde-Metni para-style-override-7"><span class="char-style-override-7">...Neden mi susuyorum? Bir gençle çıkıyordum. Biz hatta... yani o bana yüzük hediye etmişti. Ben de ona başıma geleni anlattım... Belki bunun konuyla hiç alakası yoktur, ama ayrıldık işte. Dersimi almış oldum ben de, insanlara bir şey itiraf etmenin anlamsız olduğunu anladım. Seni havaya uçuruyorlar, sen hayatta kalıyorsun, daha korunmasız ve kırılgan oluyorsun. Sana kurban damgası vuruyorlar, ama sen istemiyorsun üzerinde bu damganın olmasını...</span></p>

    <p class="G-vde-Metni para-style-override-7"><span class="char-style-override-7">...Annemiz tiyatro seviyor, bazen ucuz bir bilet buluyor: “Ksyuşa, hadi tiyatroya gidelim,” diyor. Ben reddediyorum, onlar babamla gidiyorlar. Tiyatro beni etkilemiyor artık...</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="Paragraph-Style-1"><span class="char-style-override-12">Anne</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">– İnsan anlayamıyor başına bunların niye geldiğini, bu yüzden herkes gibi olmak istiyor. Saklanmak. Bütün bunlar hemen bırakılamıyor...</span></p>

    <p class="G-vde-Metni para-style-override-7"><span class="char-style-override-7">Bu intihar bombacısı çocuk... ve diğerleri... Dağdan inip yanımıza geliyorlar işte: “Bizi nasıl öldürdüklerini siz görmüyorsunuz. Biz de size aynısını yapıyoruz.” (</span><span class="italik">Susuyor</span><span class="char-style-override-7">.)</span></p>

    <p class="G-vde-Metni para-style-override-7"><span class="char-style-override-7">Düşünüyorum... Ne zaman mutlu olduğumu hatırlamak istiyorum… Hatırlamak zorundayım... Hayatımda sadece bir kez mutlu olmuştum, çocuklar küçükken...</span></p>

    <p class="G-vde-Metni para-style-override-7"><span class="char-style-override-7">Kapı çalıyor – Ksyuşa’nın arkadaşları... aldım mutfağa oturttum onları. Annemden öğrendiğim bir şey var: Önce misafirlerin karnını doyuracaksın. Bir ara gençler politika konuşmayı bırakmıştı, şimdi yine başladılar. Putin hakkında tartışmaya başladılar... “Putin Stalin’in klonu...”, “Başımızdan gitmeyecek uzun süre...”, “Bütün ülkenin üstüne çöktü...”, “Bu gaz, bu petrol…” Soru şu: Stalin’i Stalin yapan kimdi? Suçun kimde olduğu konusu açıldı işte...</span></p>

    <p class="G-vde-Metni para-style-override-7"><span class="char-style-override-7">Sadece insanları öldürenleri, onlara işkence yapanları mı yargılamak lazım, </span></p>

    <p class="G-vde-Metni para-style-override-7"><span class="char-style-override-7">peki ya ihbarcıları...</span></p>

    <p class="G-vde-Metni para-style-override-7"><span class="char-style-override-7">çocukları “halk düşmanı” ailelerinden alıp onları kimsesizler yurduna gönderenleri...</span></p>

    <p class="G-vde-Metni para-style-override-7"><span class="char-style-override-7">tutukluları taşıyan şoförleri...</span></p>

    <p class="G-vde-Metni para-style-override-7"><span class="char-style-override-7">ya işkenceden sonra yerleri silen hademeleri...</span></p>

    <p class="G-vde-Metni para-style-override-7"><span class="char-style-override-7">tutukluları yük vagonlarıyla kuzeye gönderen demiryolu amirlerini...</span></p>

    <p class="G-vde-Metni para-style-override-7"><span class="char-style-override-7">kamptaki gardiyanların giydiği koyun derisi paltoları diken terzileri. İşlerini yapabilsinler diye onların dişlerini dolduran, </span><span class="char-style-override-7">kardiyogramlarını çeken doktorları...</span></p>

    <p class="G-vde-Metni para-style-override-7"><span class="char-style-override-7">birileri toplantılarda “Köpeklere, köpekçe ölüm!” diye bağırırken susanları?</span></p>

    <p class="G-vde-Metni para-style-override-7"><span class="char-style-override-7">Stalin’den bu sefer Çeçenistan’a geçildi... Yine aynı şey: Biri öldürüyor, bombaları patlatıyor; evet, onlar suçlu, peki ya fabrikalarda bombaları yapanlar, mermileri yapanlar, üniforma dikenler, askerlere ateş etmeyi öğretenler... onlara ödül verenler... Onlar da suçlu mu? (</span><span class="italik">Susuyor</span><span class="char-style-override-7">.) Ksyuşa’yı eve kapatmak, bütün bu konuşmalardan uzağa bir yere götürmek isterdim. Gözleri dehşetten iri iri açılmış oturuyordu. Bana bakıyordu... (</span><span class="italik">Kızına dönüyor</span><span class="char-style-override-7">.) Ksyuşa’cığım, ben suçlu değilim, babamız da suçlu değil, o şimdi matematik dersi veriyor. Ben de hemşireyim. Bizim hastaneye Çeçenistan’dan yaralı subaylarımızı getirirlerdi. Onları iyileştirirdik, sonra tabii geri dönerlerdi. Savaşa. İçlerinden çok azı dönmek istiyordu, çoğu açıkça söylerdi: “Savaşmak istemiyoruz.” Hemşireyim ben, herkesi kurtarırım...</span></p>

    <p class="G-vde-Metni para-style-override-7"><span class="char-style-override-7">Diş ağrısı için haplar var, baş ağrısı için de var, benimki için yok. Psikolog bana bir program verdi: sabahları aç karnına yarım bardak sarı kantaron, yirmi damla alıç özü, otuz damla şakayık... Bütün gün belli. İçtim hepsini. Bir de Çinliye gittim... İşe yaramadı... (</span><span class="italik">Susuyor</span><span class="char-style-override-7">.) Günlük işlerle uğraşıyorum delirmemek için. Rutin iyileştiriyor: Yıka, ovala, kurut...</span></p>

    <p class="G-vde-Metni para-style-override-7"><span class="char-style-override-7">Evimizin avlusunda yaşlı bir ıhlamur var... Bir gün yürürken –herhalde iki yıl oldu– hissediyorum ağacın çiçek açtığını. Kokuyu... Ondan önce hiçbir şey o kadar keskin değildi... öyle değildi... Renkler sönmüştü, renkler ve sesler... (</span><span class="italik">Susuyor</span><span class="char-style-override-7">.)</span></p>

    <p class="G-vde-Metni para-style-override-7"><span class="char-style-override-7">Hastanede bir kadınla tanıştım, Ksyuşa gibi ikinci değil üçüncü vagonda gidiyormuş. Artık işe gitmeye başlamıştı ve her şeyi atlatmış gibiydi. Derken bir şey olmuş; kendini balkondan atmak istemiş, pencereden atlamış. Anne ve babası eve parmaklık yaptırmış, kafeste gibi yaşıyorlarmış. Gazla ölmeye çalışmış... Kocası terk edip gitmiş... Bilmiyorum şimdi nerelerde o kadın? Biri bir kez onu Avtozavodskaya istasyonunda görmüş. Peronda gezinip bağırıyormuş: “Sağ elinle üç avuç toprak alıp mezara atalım. Alalım... atalım.” Hastabakıcılar onu almaya gelene kadar bağırıp çağırmış.</span></p>

    <p class="G-vde-Metni para-style-override-7"><span class="char-style-override-7">Şimdi anlatacağımı da bana Ksyuşa anlatmıştı sanıyorum... Yanındaki adam çok yakın duruyormuş, hatta o kadar yakın duruyormuş ki uyarmak istemiş onu. Fırsat olmamış. Sonra anlaşıldı ki adam ona kalkan olmuş, Ksyuşa’cığa gelen bir sürü bomba parçası adama saplanmış. Hayatta kalmış mı kalmamış mı bilinmiyor. Sık sık aklıma geliyor... gözümün önünde duruyor sanki... Ama Ksyuşa hatırlamıyor... Nereden çıktı ki bu? Belki de kendi kendime uydurdum o adamı. Ama birisi kızımı kurtarmış işte...</span></p>

    <p class="G-vde-Metni para-style-override-7"><span class="char-style-override-7">İlacı biliyorum... Ksyuşa’nın mutlu olması gerekiyor. Onu sadece mutluluk iyileştirebilir. Böyle bir şey lazım... Alla Pugaçeva konserindeydik, bütün aile sever onu. Yanına gitmek ya da bir pusula göndermek istedim: “Kızım için söyleyin. Bunu sırf onun için söylediğinizi söyleyin.” Kendini kraliçe hissetsin diye... onu havalara uçurmak için... Çünkü cehennemi gördü ve cenneti de görmesi lazım. Onun için dünya tekrar dengeye kavuşsun diye. Benim kuruntularım... hayallerim işte... (</span><span class="italik">Susuyor</span><span class="char-style-override-7">.) Sevgimle hiçbir şey yapamadım ona. Kime mektup yazayım? Kimden rica edeyim? Siz Çeçen petrolünden para kazandınız, Rus kredilerinden de kazandınız, ben de bari onu bir yerlere götürebileyim. Keşke bir palmiye altında otursa, kaplumbağaları seyretse, o cehennemi unutmak için yapsa bunları. Gözlerinde hep cehennem var. Işık yok, ışık görmüyorum onlarda.</span></p>

    <p class="G-vde-Metni para-style-override-7"><span class="char-style-override-7">Kiliseye gitmeye başladım... İnanıyor muyum? Bilmem. Ama biriyle konuşmak istiyorum. Bir keresinde peder bir vaaz okudu, insanın yaşadığı büyük bir acıyla Tanrı’ya ya yaklaştığını ya da uzaklaştığını söyledi ve eğer Tanrı’dan uzaklaşırsa onu kınamanın mümkün olmadığını, bunun hoşnutsuzluktan, acıdan kaynaklandığını söyledi. Bunlar hep beni anlatıyor.</span></p>

    <p class="G-vde-Metni para-style-override-7"><span class="char-style-override-7">İnsanlara bakıyorum bir yandan, onlardan biriymişim gibi hissetmiyorum... Sanki ben artık insan değilmişim gibi bakıyorum... Siz yazarsınız, beni anlarsınız; dilin içeride olup bitenle çok az ortak yanı var, daha önce içimde olan bitenle çok az irtibatım vardı. Artık madende yaşar gibi yaşıyorum... Endişelere kapılıyorum, düşünüyorum... Sürekli içimde bir şeyler altüst oluyor... “Anne, içini açma!!” Hayır, sevgili kızım, benim hislerimin, gözyaşlarımın öylece kaybolup gitmesini istemiyorum. İz bırakmadan, işaret bırakmadan. Beni artık en çok bu huzursuz ediyor. Yaşadığım şeyler – bunları sadece çocuklarıma bırakmak istemiyorum. Bunu başka birileriyle daha paylaşmak istiyorum, bir yerde durmasını ve isteyenin almasını istiyorum.</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="italik">3 Eylül. Terör kurbanlarını anma günü. Moskova yasta. Sokaklarda bir sürü sakat var, kara giysiler içinde genç kadınlar. Anma mumları yanmış: Solyanka’da, Dubrovka’da Teatralnaya’da, Park Kulturı, Lubyanka, Avtozavodskaya, Rijskaya metrolarının yanında...</span></p>

    <p class="G-vde-Metni para-style-override-7"><span class="italik">Ben de bu kalabalıktayım. Soruyorum, dinliyorum. Bununla nasıl yaşarız? </span></p>

    <p class="G-vde-Metni para-style-override-7"><span class="italik">Başkentte 2000, 2001, 2002, 2003, 2004, 2006, 2010, 2011 yıllarında terör saldırıları gerçekleşti.</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">– İşe gidiyordum, vagon her zamanki gibi tıka basa doluydu. Patlamayı duymadım, ama nedense birdenbire portakal rengine büründü her şey, bedenim hissizleşti, elimi kaldırmak istedim, yapamadım. Felç geçirdiğimi sandım ve o sırada bilincimi kaybetmişim... Kendime geldiğim zaman bir de baktım, üzerimde birileri geziyor, rahatça, sanki ölüymüşüm gibi geziyor. Ürktüm ezecekler diye ve elimi kaldırdım. Birisi beni kaldırdı. Kan ve et; buydu manzara...</span></p>

    <p class="G-vde-Metni para-style-override-7"><span class="char-style-override-7">– Oğlum dört yaşında. Ona nasıl denir baban öldü diye? Anlıyor mu ki ölümün ne demek olduğunu? Babasının bizi terk ettiğini düşünecek diye korkuyorum. Baba şimdilik iş seyahatinde...</span></p>

    <p class="G-vde-Metni para-style-override-7"><span class="char-style-override-7">– Sık sık aklıma geliyor... Kan vermek isteyenler hastanenin yanında kuyruk olmuştu, yanlarında da portakal fileleri vardı. Perişan haldeki hemşirelere yalvarıyorlardı: “Benim meyvelerimi alıp birine verin. Söyleyin, başka ne lazım onlara?”</span></p>

    <p class="G-vde-Metni para-style-override-7"><span class="char-style-override-7">– İşyerinden kızlar geliyordu yanıma, müdür onlara bir araba tahsis etmiş. Ama kimseyi görmek istemiyordum...</span></p>

    <p class="G-vde-Metni para-style-override-7"><span class="char-style-override-7">– Savaş lazım bize, belki o zaman hakiki insanlar çıkar ortaya. Dedem her zaman hakiki insanlarla bir tek savaşta karşılaştığını söylemiştir hep. Şimdi iyilik çok az. </span></p>

    <p class="G-vde-Metni para-style-override-7"><span class="char-style-override-7">– İki yabancı kadın birbirini kucaklamış ağlıyordu yürüyen merdivenin yanında, yüzleri kan içindeydi, ama kan olduğunu anlamamıştım, gözyaşlarından boyaları akmış diye düşündüm. Akşamleyin bütün bunları bir defa da televizyonda seyrettim, işte o zaman anladım. Orada, oracıkta anlamamıştım, kana bakmış ve inanmamıştım.</span></p>

    <p class="G-vde-Metni para-style-override-7"><span class="char-style-override-7">– Önce metroya inebilir, cesurca vagona girebilirim diyorsun, ama bir-iki durak gidince soğuk terler döküyorsun. Trenin birkaç dakika tünelde kalması ise iyice korkunç oluyor. Dakikalar uzadıkça uzuyor, kalbin bir ipin ucunda sallanmaya başlıyor...</span></p>

    <p class="G-vde-Metni para-style-override-7"><span class="char-style-override-7">– Kafkasyalıların hepsi teröriste benziyor...</span></p>

    <p class="G-vde-Metni para-style-override-7"><span class="char-style-override-7">– Ne dersiniz: Çeçenistan’daki Rus askerleri suç işlemedi mi? Kardeşim oradaydı... Şanlı Rus ordusunu anlattı... Çeçen erkekleri hayvan gibi çukurlara dolduruyor, akrabalarından fidye istiyorlarmış. İşkence yapıyorlarmış... Yağma yapıyorlarmış... Çocuk alkolik oldu.</span></p>

    <p class="G-vde-Metni para-style-override-7"><span class="char-style-override-7">– Kendini Amerikan Dışişleri Bakanlığı’na mı sattın? Provokatör! Kim Çeçenistan’ı Ruslar için getto haline getirdi? Ruslar işten kovuldu, evleri, arabaları alındı. Vermeyeni kesiyorlardı. Rus kızların sırf Rus oldukları için ırzlarına geçildi.</span></p>

    <p class="G-vde-Metni para-style-override-7"><span class="char-style-override-7">– Çeçenlerden nefret ediyorum! Biz olmasak, Ruslar olmasa, hâlâ dağlarda, mağaralarda oturuyor olurlardı. Çeçenleri savunan gazetecilerden de nefret ediyorum! Liberaller! (</span><span class="italik">Bana nefret dolu bir bakış atıyor – konuşmayı kaydediyorum.</span><span class="char-style-override-7">)</span></p>

    <p class="G-vde-Metni para-style-override-7"><span class="char-style-override-7">– Rus askerlerini Büyük Anayurt Savaşı sırasında Alman askerlerini öldürmekten mahkemeye çıkarmışlar mıydı? Akla gelebilecek her şekilde öldürmüşlerdi onları. Partizanlar esir </span><span class="italik">Polizei</span><span class="char-style-override-7">ları paramparça etmişti... Gazileri bir dinleyin...</span></p>

    <p class="G-vde-Metni para-style-override-7"><span class="char-style-override-7">– Birinci Çeçen Savaşı’nda, yani Yeltsin döneminde, televizyonda her şeyi dürüstçe gösterdiler. Çeçen kadınların nasıl ağladığını gördük. Rus annelerin köylere gidip, ortadan kaybolmuş ve kendilerinden haber alınamayan evlatlarını nasıl aradığını gördük. Kimse elini bile sürmemişti onlara. Şimdiki gibi bir nefret hiç olmamıştı, ne onlarda ne bizde.</span></p>

    <p class="G-vde-Metni para-style-override-7"><span class="char-style-override-7">– Eskiden bir tek Çeçenistan yanıyordu, şimdi bütün Kuzey Kafkasya. Her yere cami yapıyorlar.</span></p>

    <p class="G-vde-Metni para-style-override-7"><span class="char-style-override-7">– Jeopolitik bizim evimize de geldi . Rusya dağılıyor... Yakında imparatorluktan bir tek Moskova knyazlığı kalacak...</span></p>

    <p class="G-vde-Metni para-style-override-7"><span class="char-style-override-7">– Nefret ediyorum!!!</span></p>

    <p class="G-vde-Metni para-style-override-7"><span class="char-style-override-7">– Kimden?</span></p>

    <p class="G-vde-Metni para-style-override-7"><span class="char-style-override-7">– Herkesten!!</span></p>

    <p class="G-vde-Metni para-style-override-7"><span class="char-style-override-7">– Oğlum yedi saat daha yaşadı, sonra onu plastik bir torbaya atıp diğer cesetlerle birlikte otobüse koydular... Bize resmi tabutu getirdiler, iki de çelenk. Keresteden, karton gibi bir tabut, kaldırdıkları anda dağıldı. Çelenkler de ucuz, acınası şeyler. Her şeyi kendimiz almak zorunda kaldık. Devlet bize, biz fanilere aldırmıyor, lanet olsun bu devlete, bu boktan ülkeden gitmek istiyorum. Kocamla Kanada’ya gitmek için gerekli evrakları verdik.</span></p>

    <p class="G-vde-Metni para-style-override-7"><span class="char-style-override-7">– Eskiden Stalin öldürürdü, şimdi çeteler. Özgürlük mü bu?</span></p>

    <p class="G-vde-Metni para-style-override-7"><span class="char-style-override-7">– Benim kara saçlarım var, kara gözlerim... Rusum ben, Ortodoksum. Kız arkadaşımla metrodaydık. Polis bizi durdurdu, beni bir kenara çektiler: “Üstünü çıkar. Belgelerini göster,” dediler. Arkadaşıma hiç aldırmadılar, sarışın çünkü. Annem “Saçlarını boya,” diyor. Ama utanıyorum.</span></p>

    <p class="G-vde-Metni para-style-override-7"><span class="char-style-override-7">– Rus insanı şu üç ayağın üzerinde durur: “yok canım”, “sanmam”, “artık neyse ne”. İlk zamanlarda herkes korkudan şaşkın haldeydi, ama bir ay sonra metroda bir bankın altında şüpheli bir paket gördüm ve görevliyi polisi aramaya zar zor ikna edebildim.</span></p>

    <p class="G-vde-Metni para-style-override-7"><span class="char-style-override-7">– Taksici puştlar terör saldırısından sonra Domodedovo Havaalanı’nda taksi ücretlerine zam yaptılar. Acayip hem de. Herkes fırsatını kolluyor. Anasını satayım, indireceksin arabadan, suratını kaportaya vura vura bir güzel dağıtacaksın! </span></p>

    <p class="G-vde-Metni para-style-override-7"><span class="char-style-override-7">– Birileri kan havuzlarında yuvarlanıyor, diğerleri cep telefonuyla fotoğraflarını çekiyordu. Klik, klik. Hemen </span><span class="italik">Livejournal</span><span class="char-style-override-7">’da fotoğrafları yayınladılar. Bu ofis sürüngenlerine eğlence lazımdı. </span></p>

    <p class="G-vde-Metni para-style-override-7"><span class="char-style-override-7">– Bugün onlar, yarın biz. Herkes susuyor, herkes kabul etmiş bunu.</span></p>

    <p class="G-vde-Metni para-style-override-7"><span class="char-style-override-7">– Kayıplarımıza dualarımızla elimizden geldiğince yardım etmeye çalışıyoruz. Tanrı’dan merhamet diliyoruz...</span><span class="italik"></span></p>

    <p class="G-vde-Metni para-style-override-7"><span class="italik">O sırada eğreti bir sahnenin üzerinde öğrenciler konser veriyor. Onları otobüslerle getirdiler. Yakına gidiyorum.</span><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">– Bin Ladin bana ilginç geliyor... El Kaide küresel bir proje...</span></p>

    <p class="G-vde-Metni para-style-override-7"><span class="char-style-override-7">– Bireysel terörü savunuyorum ben. Nokta atışı terör. Mesela polislere, bürokratlara karşı.</span></p>

    <p class="G-vde-Metni para-style-override-7"><span class="char-style-override-7">– Terör iyi mi kötü mü?</span></p>

    <p class="G-vde-Metni para-style-override-7"><span class="char-style-override-7">– Bugünlerde iyi diyorlar.</span></p>

    <p class="G-vde-Metni para-style-override-7"><span class="char-style-override-7">– Bıktım dikilmekten. Ne zaman bırakacaklar bizi?</span></p>

    <p class="G-vde-Metni para-style-override-7"><span class="char-style-override-7">– Güzel bir fıkra anlatayım... Teröristler İtalya’da turistik yerleri geziyormuş. Pisa Kulesi’ni görünce “Amatör işi!” diye gülmüşler.</span></p>

    <p class="G-vde-Metni para-style-override-7"><span class="char-style-override-7">– Terör bir ticaret.</span></p>

    <p class="G-vde-Metni para-style-override-7"><span class="char-style-override-7">kurban kesmekten farksız, tıpkı eski zamanlardaki gibi...</span></p>

    <p class="G-vde-Metni para-style-override-7"><span class="char-style-override-7">revaçta...</span></p>

    <p class="G-vde-Metni para-style-override-7"><span class="char-style-override-7">devrimden önceki ısınma devresi...</span></p>

    <p class="G-vde-Metni para-style-override-7"><span class="char-style-override-7">şahsi bir şey...</span></p>

    <p class="G-vde-Metni para-style-override-12"><span class="char-style-override-7"></span></p>
  </div>
</body>
</html>