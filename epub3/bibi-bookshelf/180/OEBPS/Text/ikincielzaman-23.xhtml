<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ikincielzaman-23</title>
  <link href="../Styles/ikinciel_idstyles.css" rel="stylesheet" type="text/css"/>

</head>

<body id="ikincielzaman" xml:lang="tr-TR">
  <div>
     <p class="baslik" id="toc_marker-15">KOMÜNİZMDEN SONRA BİR ANDA <br/>

 BAŞKALAŞAN İNSANLARA DAİR</p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7"></span></p>

    <p class="Paragraph-Style-2"><span class="char-style-override-7">Lyudmila Malikova</span></p>

    <p class="Paragraph-Style-2"><span class="char-style-override-7">Teknolog</span></p>

    <p class="Paragraph-Style-2"><span class="char-style-override-7">47 yaşında</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="Paragraph-Style-1"><span class="char-style-override-12">Kızının anlatımından</span></p>

    <p class="Paragraph-Style-1"><span class="char-style-override-12"><br/></span></p>

    <p class="Paragraph-Style-1 para-style-override-17">Herkesin aynı yaşadığı zamana dair</p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">– Moskova’yı iyi biliyor musunuz? Kuntsevo bölgesi... Orada beş katlı bir binada yaşardık, orada evimiz vardı, üç odalı bir daire, ninemle beraber yaşamaya başlayınca bizim olmuştu. Dedem öldükten sonra ninem uzun süre tek başına yaşadı, ama elden ayaktan düşmeye başlayınca hep beraber yaşamamız gerektiğine karar verdik. Sevinmiştim, ninemi severdim. Onunla birlikte kır kayağına gider, satranç oynardık. Muhteşem bir nineydi! Babama gelince... Babam vardı, ama babam bizimle çok yaşamadı, ayyaş oldu, arkadaşlarıyla gece gündüz içmeye başladı, annem de ondan gitmesini istedi... Çocukluğumdan babamın bizim kapımıza geldiğini, bana hediyeler, şekerler ve meyveler getirdiğini hatırlıyorum; Hep en büyük portakalı, en büyük elmayı getirmeye çalışırdı. Beni şaşırtmak istiyordu: “Kapa gözlerini Yuleçka, haydi!!” Çok güzel gülerdi... Sonra babam ortadan kayboldu... Bizden sonra beraber yaşadığı kadın –annemin bir arkadaşıydı– o da kovmuştu onu, bıkmıştı onun ayyaşlığından. Bilmiyorum hayatta mı değil mi, ama eğer hayatta olsaydı beni arardı.</span></p>

    <p class="G-vde-Metni para-style-override-7"><span class="char-style-override-7">On dört yaşıma kadar sorunsuz yaşadık. Perestroyka’ya kadar... Normal bir yaşamımız vardı, ta ki kapitalizm başlayıncaya dek, sonra televizyonda “piyasa” denmeye başlandı. Bunun ne olduğunu kimse pek anlamıyordu ve kimse de bir şey açıklayamıyordu. Her şey Stalin’le Lenin’e küfretmenin serbest olmasıyla başladı. Onlar hakkında kötü konuşanlar genelde gençlerdi, yaşlılarsa sessiz kalıyordu, troleybüste birinin komünistlere küfrettiğini duysalar hemen araçtan inerlerdi. Bizim okulda komünistlere karşı olan genç bir matematik öğretmeni vardı mesela, bir de yaşlı tarih öğretmeni vardı ve o komünistlerin yanındaydı. Ninem de evde “Artık komünistler yerine spekülatörler geldi,” derdi. Annem onunla tartışırdı: “Hayır, güzel ve adil bir hayatımız olacak,” derdi, gösterilere giderdi, Yeltsin’in konuşmalarını aynen tekrarlardı bize. Ama ninemizi bunlara inandırmak imkânsızdı: “Sosyalizmi muzla takas ettiler. Sakızla...” Tartışma sabahtan başlardı, sonra annem işe giderdi, akşamleyin tartışmaya devam ederlerdi. Yeltsin televizyona çıkınca, annem hemen “Ne büyük insan!” diye otururdu koltuğa, ninemse haç çıkarırdı: “Tanrı affetsin, suçu büyük.” İliklerine kadar komünistti. Zuganov’a oy vermişti. Herkes kiliseye gidiyordu artık, ninem de gidiyordu, haç çıkarıp dua etmeye başlamıştı, ama sadece komünizme inanırdı... (</span><span class="italik">Susuyor</span><span class="char-style-override-7">.) Bana savaştan bahsetmek hoşuna giderdi... On yedi yaşında gönüllü olarak gitmişti cepheye, orada âşık olmuştu dedem ona. Telefon operatörü olmayı hayal ediyormuş ninem, ama gönderildiği yerde aşçıya ihtiyaç var diye aşçı olmuş. Dedem de aşçıymış, sahra hastanesinde yaralılara yemek yapıyorlarmış. Sayıklayan yaralılar “Haydi! Haydi! İleri!” diye bağırırmış. Ninem bana bir sürü hikâye anlatmıştı, ama sadece parça parça bir şeyler hatırlıyorum... Hastanede hep kireç dolu bir kova olurmuş, haplar ve toz ilaçlar bitince bu kireçten hap yaparlarmış, yaralılar küfretmesin ve onları koltuk değnekleriyle dövmesin diye... O zamanlar televizyon yokmuş ve kimse görmemişmiş Stalin’i, ama herkes Stalin’i görmek istermiş. Benim ninem de istermiş, ölene dek de ona tapındı zaten: “Eğer Stalin olmasaydı, biz Alman götü yalardık.” Küfür de ederdi bunun üstüne. Annemse Stalin’i sevmezdi, ona “vahşi” ve “katil” derdi... Bu konuya o zamanlar çok fazla kafa yorduğumu söylersem yalan söylemiş olurum... Yaşayıp keyfime bakıyordum. İlk aşk...</span></p>

    <p class="G-vde-Metni para-style-override-7"><span class="char-style-override-7">Annem jeofizik bilimsel araştırma enstitüsünde sevk memuru olarak çalışıyordu. Arkadaş gibiydik. Onunla sırlarımı paylaşırdım, hatta genellikle annelere söylenmeyenleri bile. Annemle bunu yapmak mümkündü, hiç yetişkin gibi değildi. Abla gibiydi. Kitapları severdi... Müziği... Bunlarla yaşardı. Bizde işleri ninem idare ederdi... Annem benim çocukken pırlanta gibi olduğumu söylerdi, benden bir şey rica etmesi, beni ikna etmesi gerekmezmiş. Sahiden, anneme hayrandım... Ona benziyor olmak çok hoşuma gidiyor– zaman geçtikçe de benzerliğim artıyor. Neredeyse aynı insan gibiyiz. Bundan hoşlanıyorum... (</span><span class="italik">Susuyor.</span><span class="char-style-override-7">) Çok zengin yaşamazdık, ama bir şekilde yaşardık. Etraftaki herkes bizim gibiydi. Hatta neşeliydik, anneme arkadaşları gelirdi, konuşurlardı, şarkılar söylerlerdi. Okucava’yı çocukluktan hatırlıyorum: “Yeryüzünde bir asker yaşardı / Yakışıklı ve saygın / ama bir oyuncaktı kendisi / kâğıttan bir askerdi...” Ninem masaya </span><span class="italik">blini</span><span class="char-style-override-7">’ler koyar, lezzetli börekler pişirirdi. Anneme birçok erkek ilgi gösterirdi, ona çiçekler getirirlerdi, bana da dondurma alırlardı, hatta bir keresinde annem bana “Peki evlenebilir miyim?” diye sordu. İtiraz etmedim, çünkü annem güzeldi, ben de onun yalnız olmasından hoşlanmıyordum, mutlu bir anne istiyordum. Sokakta hep ilgi çekerdi, bir erkek dönüp bakar, sonra bir başkası bakardı. “Ne istiyor onlar?” diye sorardım küçükken. “Hadi gidelim! Gidelim!” diyerek gülerdi annem, özel bir gülüştü bu. Alışılmadık bir gülüş. Sahiden, biz iyiydik. Sonraları, bir başıma kaldığım dönemde, bizim sokağımıza gidip penceremize bakardım. Bir keresinde dayanamayıp bizim kapının zilini çaldım; orada artık bir Gürcü ailesi yaşıyordu. Herhalde, dilenci olduğumu sandılar, bana para ve biraz yiyecek vermeye çalıştılar. Ağlayarak kaçtım...</span></p>

    <p class="G-vde-Metni para-style-override-7"><span class="char-style-override-7">Bir süre sonra ninem hastalandı, tuhaf bir hastalığı vardı, sürekli yemek istiyordu, her beş dakikada bir merdivenlere çıkar ve onu aç bıraktığımızı haykırırdı. Tabakları kırardı... Annem onu özel bir kliniğe yerleştirebilirdi, ama kendisi bakmaya karar verdi, o da çok severdi ninemi. Sık sık albümden onun savaş fotoğraflarını çıkartır, onlara bakıp ağlardı. Fotoğraflarda genç bir kız vardı, nineme benzemeyen bir kız, ama bu bizim ninemizdi. Sanki başka biri gibiydi... Öyle gibiydi... Evet... Ölene kadar ninem gazete okudu, politikayla ilgilendi... Ama hastalandıktan sonra, komodininde tek bir kitap vardı: İncil... Bana seslenir ve okurdu: “Ve toprak küle döner, eskiden olduğu şeye, ruh da Tanrı’ya döner...”</span><span class="char-style-override-10">*</span><span class="char-style-override-7"> Sürekli ölümü düşünürdü: “Bana artık çok ağır geliyor yavrum. Çok sıkıldım.”</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="dip" xml:lang="en-GB">*<span> </span><span>Vaiz Kitabı: 12:7.</span><span></span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">Bir tatil günüydü... Hepimiz evdeydik... Ninemin odasına baktım, artık kötü durumdaydı, daha çok yatıyordu, oturmuş pencereden dışarıya baktığını gördüm. Ona su verdim biraz. Bir süre geçti... Yine yanına gittim, seslendim, susuyordu, elini tuttum, eli soğuktu, gözleri açıktı ve yine pencereye bakıyordu. Daha önce hiç ölümü görmemiştim, ürktüm ve haykırdım. Annem koşup geldi, hemen ağlamaya başladı, ninemin gözlerini kapadı. Ambulans çağırmak gerekiyordu... Sahiden de hemen geldiler, ama doktor annemden hem ölüm belgesi için hem ninemi morga kaldırmak için para istedi: “Ne istiyorsunuz ki siz? Piyasa bu işte!” Evimizde hiç para yoktu... O sırada annemi işten çıkarmışlardı, iki aydır hâlâ iş arıyordu, ama hangi ilana gitse, orada uzun bir kuyruk oluyordu. Annem teknoloji enstitüsünü üstün başarıyla bitirmişti. Ama uzmanlığına uygun bir iş bulması söz konusu bile değildi, enstitü diploması olanlar tezgâhtar, bulaşıkçı oluyordu. Ofis temizliyorlardı. Her şey farklıydı artık... Sokaklarda insanları tanıyamıyordum, sanki herkes kıyafet değiştirip grilere bürünmüştü. Renkli hiçbir şey yoktu. Böyle hatırlıyorum o zamanları... “Hep senin Yeltsin yüzünden... senin Gaydar yüzünden...” diye ağlıyordu ninem hayattayken. “Ne yaptı onlar bize? Az kaldı, çok az kaldı, her şey savaştaki gibi olacak.” Annem susuyordu, beni şaşırtarak susuyordu annem. Evdeki her şeye sadece şu gözle bakıyorduk: Bunu satabilir miyiz? Satacak bir şey yoktu... Ninemin emekli maaşıyla yaşıyorduk. Sadece gri makarnayla</span><span class="char-style-override-10">*</span><span class="char-style-override-7"> yaşıyorduk... Hayatı boyunca ninem beş bin ruble biriktirmişti, bankada saklıyordu; kendi deyişiyle “kara gün” ve cenaze için yeterdi. Ama bu para bir tramvay bileti parası haline gelmişti... Bir kutu kibrit parası... Herkesin parası bir günde buharlaştı. Halkı soydular... Ninem her şeyden çok onu plastik bir poşetin içinde ya da gazeteye sararak gömmelerinden korkuyordu. Tabut akıl almaz derecede pahalıydı ve herkes farklı farklı şekillerde gömülüyordu... Ninemin cephede hemşirelik yapmış olan arkadaşı Fenya Teyze’yi, kızı gazete kâğıdına sararak gömmüştü... Eski gazetelere sarmıştı... Madalyalar da öylece çukurun içine atıldı... Kızı sakattı, çöpleri karıştırıyordu... Bütün bunlar çok adaletsizdi! Arkadaşlarımla alışveriş mağazalarını gezer, orada salamlara bakardım. Işıl ışıl paketler vardı. Okulda da, külotlu çorabı olanlar ailelerinin parası bu çorapları almaya yetmeyenlerle alay ederdi. Benimle alay ederlerdi... (</span><span class="italik">Susuyor</span><span class="char-style-override-7">.) Ama annem nineme söz vermişti onu bir tabutla gömeceğine. Yemin etmişti.</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="dip" xml:lang="en-GB">*<span>Sadece su ve un kullanılarak yapılan yavan bir makarna.</span><span></span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">Doktor bizde para olmadığını gördü, dönüp gittiler. Ninemizi bize bıraktılar...</span></p>

    <p class="G-vde-Metni para-style-override-7"><span class="char-style-override-7">Bir hafta yaşadık ninemle... Annem onu günde birkaç kez permanganatla siliyor ve üzerini ıslak çarşafla örtüyordu. Bütün pencere ve vasistasları kapatıyor, kapıların altına ıslak battaniye sıkıştırıyordu. Tek başına yapıyordu bunları, ninemin odasına girmeye korkuyordum ben, hemen önünden mutfağa koşturup aynı hızla çıkıyordum. Kokuyordu... Artık kendini belli etmeye başlamıştı... Doğrusu, söylemesi ayıp ama, bize de yarıyordu bu: Hastalık sırasında ninem çok zayıflamıştı, bir deri bir kemik kalmıştı... Akrabaları aramaya başladık... Akrabalarımız vardı, Moskova’nın yarısıyla akrabaydık, ama birdenbire kimse kalmadı; bizden vazgeçmemişlerdi tabii; üç litrelik kabak, salatalık turşularıyla, reçelle geliyorlardı, ama kimse para teklif etmiyordu. Oturuyor, ağlaşıyor ve gidiyorlardı. Kimsede nakit para yoktu. Öyle sanıyorum yani... Annemin kuzenine fabrikadan maaşını konserve olarak ödüyorlardı, o da konserve getiriyordu. Elinden ne gelirse... O zamanlar normal sayılıyordu doğum gününde bir parça sabun, diş macunu hediye etmek... Bizim iyi komşularımız vardı, sahiden iyiydiler. Anya Teyze ile kocası... Eşyalarını toplamışlardı; anne ve babalarının yanına köye yerleşeceklerdi, çocuklarını önden göndermişlerdi, bize hiç gelemediler. Valya Teyze... Nasıl yardım edecekti ki hem kocası hem oğlu içerken? Annemin bir sürü arkadaşı vardı... Ama onların da evinde bir şey yoktu, sadece kitap vardı. Yarısı işsiz kalmıştı... Telefon sessizdi. İnsanlar bir anda başka oldu komünizmden sonra. Hepsi kapalı kapılar ardında yaşıyordu... (</span><span class="italik">Susuyor</span><span class="char-style-override-7">.) Hayalim şuydu: Uyuyacağım, sabahleyin uyanacağım ve ninem hayatta olacak.</span></p>

    <p class="G-vde-Metni para-style-override-9"><span class="char-style-override-8"></span></p>

    <p class="G-vde-Metni para-style-override-9"><span class="char-style-override-8">Haydutların sokaklarda gezdiği ve tabancalarını </span></p>

    <p class="G-vde-Metni para-style-override-9"><span class="char-style-override-8">saklamaya bile zahmet etmedikleri zamanlara dair</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">Kimdi bunlar? Bir anda anlaşılmaz birtakım adamlar ortaya çıktı, her şeyi biliyorlardı sanki: “Sıkıntılarını biliyoruz. Size yardım edeceğiz.” Bir yerlere telefon ettiler; hemen doktor geldi ve ölüm belgesini verdi, polis de geldi. Pahalı bir tabut satın aldılar ve çelenk yapıldı, bir sürü çiçek vardı, kaç çeşit çiçek varsa hepsi konmuştu oraya. Ninem onu Hovanski Mezarlığı’na gömmemizi istemişti, ama rüşvet vermeden oraya girilmezdi; eski, ünlü bir mezarlıktı, ama bunu da hallettiler, bir peder getirdiler, o da dua etti. Her şey çok güzeldi. Annemle birlikte durmuş ağlıyorduk. Her şeyi İra Teyze ayarlamıştı, bu çetenin başıydı, yanında sürekli iriyarı birileri olurdu, onun korumaları. Bu çocuklardan biri Afganistan’da savaşmıştı ve nedense bu durum annemi sakinleştirdi; savaşa gitmiş olan ya da Stalin zamanında kampta kalmış olan birinin kötü olamayacağına inanıyordu: “Nasıl olur, öyle çok acı çekmiş ki!” Genel olarak, bizde insandan bela gelmez – onun inancı buydu işte, ninemin hikâyelerini hatırlardık, savaş sırasında insanların birbirini nasıl kurtardığına dair hikâyeleri. Sovyet insanları... (</span><span class="italik">Susuyor</span><span class="char-style-override-7">.) Ama artık başka türlü vardı. Sovyet olmayan... Şimdi düşündüğüm şekliyle söylüyorum, o zamanki gibi değil... Bizi çetenin korumasına almışlardı, ama benim için onlar sadece amcalarla teyzelerdi; bizimle mutfakta çay içer, yanlarında şeker getirirlerdi. İra Teyze bizim dolabın bomboş olduğunu görünce yiyecek getirirdi, bana bir kot etek armağan etti, o zamanlar herkes tapardı kota! Belki bir ay böyle gidip geldiler, onlara alışmıştık, derken anneme bir teklifte bulundular: “Gelin sizin üç odalı evinizi satıp tek odalı bir ev satın alalım. Elinizde para olur.” Annem kabul etti... Bir kafede çalışıyordu artık: Bulaşık yıkıyor, masaları siliyordu, ama kazandığı para felaket derecede yetersiz kalıyordu. Artık nereye taşınacağımızı, hangi bölgeye gideceğimizi konuşmaya başlamışlardı. Ben okul değiştirmek istemiyordum. Yakınlarda bir yer arıyorduk.</span></p>

    <p class="G-vde-Metni para-style-override-7"><span class="char-style-override-7">O sırada başka bir çete çıkıp geldi. Başlarında bir adam vardı... Volodya Amca... İra Teyze’yle aralarında bizim ev için mücadele etmeye başladılar. “Ne yapacaksınız tek odalıyı?” diye bağırdı anneme Volodya Amca. “Ben size Moskova yakınlarında bir ev satın alayım.” İra Teyze eski bir Volkswagen’le geliyordu, Volodya Amca’ysa şık bir Mercedes’le. Onun gerçek bir tabancası vardı... Doksanlı yıllar... Çeteler geziyordu sokaklarda ve hatta tabancalarını saklamıyorlardı. Herkes evine demir kapı taktırtma derdine düşmüştü. Bizim apartmanda bir gece bir esnafın kapısına geceleyin el bombalı bir çete gelmişti... Komşumuzun bir dükkânı vardı; boyanmış tahtalardan, kerestelerden yapılmış eğreti bir tezgâh; orada her şey satılıyordu; yiyecekler, kozmetik ürünleri, giysiler, votka. Ondan dolar istemişlerdi. Karısı vermek istememişti, o yüzden karnına sıcak ütüyü bastırmışlardı, kadın gebeydi... Kimse polisi aramadı, herkes biliyordu: Çetelerin çok parası vardı ve herkesi satın alabilirlerdi. Nedense insanlar saygı duymaya başlamışlardı bu çetelere. Kime şikâyet edeceksin zaten… Volodya Amca bizimle çay içmedi, annemi tehdit etti: “Eğer evi bana satmazsan, kızını alırım, bir daha göremezsin onu. Başına ne geldiğini de bilemezsin.” Tanıdıklarımız beni sakladılar, birkaç gün okula gitmedim. Gece gündüz ağlıyordum, annem için korkuyordum. Komşular adamların iki kez beni almak için geldiklerini, beni aradıklarını görmüşlerdi. Anneme küfrediyorlardı. Sonunda annem teslim oldu...</span></p>

    <p class="G-vde-Metni para-style-override-7"><span class="char-style-override-7">Ertesi gün bizi hemen evden çıkarıp taşıdılar. Geceleyin geldiler: “Çabuk! Çabuk! Size bir ev bulana kadar başka bir yerde yaşayacaksınız.” Yanlarında boya kutuları, duvar kâğıtları getirmişlerdi, tamirata başladılar hemen. “Gidin! Gidin!” Annem telaştan sadece belgelerini, ona doğum gününde hediye edilen ve en sevdiği Polonya parfümü Belki’yi ve sevdiği birkaç kitabı aldı, ben de ders kitaplarımla bir de yedek giysi aldım yanıma. Bizi bir arabaya tıktılar... Götürdüler, deyim yerindeyse, ıssız bir yere: Evde iki büyük yatak, bir masa ve sandalyeler vardı. Hiçbir yere gitmememizi ve pencereleri açmamamızı, yüksek sesle konuşmamamızı emrettiler sertçe. Sakın komşular duymasın! Anlaşılan o evde sürekli değişiyordu insanlar... Rezalet bir yer! Sırf temizleyip her yerini silmemiz birkaç gün sürdü. Sonra hatırlıyorum: Annemle bir ofiste oturuyoruz, bize matbu evraklar gösteriyorlar... Her şey yasaya uygun gibi... Bize şöyle diyorlar: “İşte şuraya imza atmanız lazım.” Annem imzaladı, ama ben ağlamaya başladım, daha önce kafama dank etmemişti, ama orada anladım: Şimdi bizi köye göndereceklerdi. Okulum için üzüldüm, bir daha göremeyeceğim arkadaşlarım için üzüldüm. Volodya Amca geldi: “Hemen imzalayın, yoksa çocuk yurduna gidersin, annen de her koşulda köye gider. Tek başına kalırsın.” Birileri... hatırlıyorum, birileri vardı orada, polis de vardı... Hepsi susuyordu. Volodya Amca herkese rüşvet vermişti. Ben çocuktum... ne yapabilirdim... (</span><span class="italik">Susuyor</span><span class="char-style-override-7">.)</span></p>

    <p class="G-vde-Metni para-style-override-7"><span class="char-style-override-7">Uzun süre sessizlik içinde yaşadım... Bütün bunlar sır, kötü, ama bir sır. Kimseye göstermek istemiyorum onu... Beni yurda nasıl getirdiklerini hatırlıyorum; bu çok daha sonra oldu tabii, annesiz kaldığım zaman; alıp bir odaya götürdüler: “İşte yatağın. İşte dolabın...” Donakaldım... Akşamleyin ateşim çıktı... Bütün bunlar bana bizim evimizi hatırlatmıştı... (</span><span class="italik">Susuyor</span><span class="char-style-override-7">.) Yılbaşı zamanıydı... Çam süslenmiş... Herkes maskeler takmış... Dans edilecek... Dans mı? Ne dansı? Bütün bunları unutmuşum... (</span><span class="italik">Susuyor</span><span class="char-style-override-7">.) Odada, benden başka dört kız daha yaşıyordu: İki kız kardeş, çok küçüktüler, sekiz ve on yaşlarında; bir de daha büyük iki kız vardı, biri Moskovalıydı, ciddi şekilde veremdi, diğeri de hırsızmış, ayakkabılarımı çaldı. Bu kız sokağa dönmek istiyordu... Ne diyordum? Hep beraber yaşadığımızı, gece gündüz birlikte olduğumuzu, ama birbirimize hiçbir şey anlatmadığımızı anlatıyordum... Hayır, anlatmak istemiyorduk. Uzun süre sustum... Kendi Jenka’mı bulunca konuştum... Ama bütün bunlar sonra... (</span><span class="italik">Susuyor</span><span class="char-style-override-7">.)</span></p>

    <p class="G-vde-Metni para-style-override-7"><span class="char-style-override-7">Annemle hikâyemiz daha yeni başlamıştı... Evrakları imzaladıktan sonra, bizi Yaroslavl bölgesine götürdüler: “Uzak bir yer değil, size iyi bir ev bulacağız orada.” Bizi kandırmışlardı... Ev değildi o, tek odası ve büyük bir Rus sobası olan eski bir kulübeydi, annem de ben de hayatımız boyunca bir kez bile görmemiştik böyle bir sobayı. Yakamadık. Kulübe yıkılmak üzereydi, nereye baksan her yer delikti. Annem şoka girmişti. Kulübeye girdi ve benim önümde diz çöktü, bana böyle bir hayat sunduğu için af diledi. Başını duvarlara vurdu... (</span><span class="italik">Gözyaşları</span><span class="char-style-override-7">.) Biraz paramız vardı, hemen bitti. Bahçelerde çalışıyorduk; kimi bir sepet patates veriyordu, kimi bir deste yumurta. O güzel “takas” sözcüğünü öğrenmiştik. Annem en sevdiği Belki parfümünü bir parça tereyağıyla değiştirmişti, ben ağır derecede üşütünce... Bunu yapmamasını söyledim, çünkü bize evimizi hatırlatacak çok az eşyamız vardı. Bunu hatırlıyorum... Bir keresinde bir çiftlik sahibi kadın bana acımış, bir kova süt vermişti, ben de korkmuş, eve bahçelerden geçerek gitmiştim, yolda karşılaştığım bir sütçü kız gülmüştü bana: “Sen neden saklanıyorsun? Köyün içinden gitsene. Buralarda herkes bir sürü çalıntı mal taşıyor zaten – üstelik sen o kovayı izinli almışsın. Çivilenmemiş olan her şeyi alıyorlardı, kolhoz başkanı herkesten çok almıştı. Arabalarla taşıyorlardı ona. Bize geldi... Teşvik etti: “Haydi benim çiftliğe gelin! Yoksa açlıktan öleceksiniz.” Gidelim mi, gitmeyelim mi? Açlık baskın geldi. Süt sağmak için sabahın dördünde kalkmak lazımdı. Herkes uyurken. İnekleri sağardım, annem de kazanları yıkardı, ineklerden korkardı o, bense severdim inekleri. Her ineğin bir adı vardı... Dımka, Çeremuha... Benim baktığım otuz ineğim ve iki keçim vardı... El arabalarıyla saman taşınırdı, dize kadar pislik içinde. Çizmeden de yüksek. Süt dolu bidonları arabayla taşırdık... Kaç kilogramdı? (</span><span class="italik">Susuyor.</span><span class="italik char-style-override-24">)</span><span class="char-style-override-7"> Eğer bir inek havasızlıktan ya da yaş gübrelerin, çamurların içinde boğulursa bize süt ve etle ödeme yaparlardı. Sütçü kızlar erkekler kadar içerdi, annem de onlarla içmeye başladı. Aramız eskisi gibi değildi artık, yani arkadaşlık ediyorduk ama gitgide daha çok bağırıyordum ona. Güceniyordu. Bazen, eğer ruh hali iyiyse, bana şiir okurdu... En sevdiği Tsvetayeva’dan okurdu: “Kırmızı fırçayla / Külağacı yandı / Düştü yapraklar / Ben doğdum...” O zaman tanırdım eski annemi. Nadiren.</span></p>

    <p class="G-vde-Metni para-style-override-7"><span class="char-style-override-7">Artık kıştı. Bir anda ayaz geldi. O kulübede kışı atlatamazdık. Komşu bize acıdı ve para almadan Moskova’ya kadar götürdü bizi...</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-9"><span class="char-style-override-8">İnsanın sadece mağrur bir tınlayışa değil,</span></p>

    <p class="G-vde-Metni para-style-override-9"><span class="char-style-override-8">farklı farklı seslere de sahip olduğu zamanlara dair</span><span class="char-style-override-7"> </span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">Sizinle konuştuk ve hatırlamaya korktuğum şeyler olduğunu unuttum... (</span><span class="italik">Susuyor.</span><span class="char-style-override-7">) İnsanlara nasıl yaklaşıyorum? İnsanlar kötü de değil iyi de değil, insanlar her şey. Okulda Sovyet ders kitaplarına göre okudum ben, başkası yoktu, bize “İnsan! Ne mağrur bir tınlayışı var bu sözcüğün,” diye öğrettiler. Ama insan, gururlu, mağrur bir sese sahip değil, farklı farklı seslere sahip. Ben de her şeyim, bende de her şeyden bir parça var... Ama eğer bir Tacik görürsem –şimdi onlar bizim yanımızda köle gibi, ikinci sınıflar– ve eğer vaktim varsa, durup onunla konuşuyorum. Param yok, ama onunla konuşuyorum. Bu insan... Bu benim insanım, benimle aynı durumda, herkese yabancı olmanın ne demek olduğunu biliyorum, tam olarak yalnız olursun o zaman. Ben de kapı eşiklerinde yaşadım, bodrumlarda yattım...</span></p>

    <p class="G-vde-Metni para-style-override-7"><span class="char-style-override-7">Önce annemin bir arkadaşı aldı bizi yanına, bizi iyi karşıladılar ve oradan hoşlandım. Tanıdık bir ortamdı: kitaplar, plaklar, duvarda Che Guevara portresi. Eskiden bizde olduğu gibi... Aynı kitaplar, aynı plaklar... Olya Teyze’nin oğlu yüksek lisans yapıyordu, gündüzleri kütüphaneden çıkmazdı, geceleri de istasyonda vagon boşaltıyordu. Yiyecek pek bir şey yoktu. Mutfakta bir çuval patates vardı, hepsi buydu. Patates yerdik; her gün bir somun ekmek. Bütün gün çay içerdik. Başka bir şey yoktu. Bir kilo et üç yüz yirmi rubleydi, Olya Teyze’nin maaşıysa yüz ruble, ilkokul öğretmeniydi. Herkes deli gibi sağa sola koşuşturuyordu, bir yerlerden ekstra para kazanmaya bakıyordu. Var gücümüzle çabalıyorduk… Mutfaktaki eski musluk bozuldu, tesisatçı çağrıldı, onlar da doktora öğrencileri çıktılar. Herkes gülüştü. Ninemizin dediği gibi, hüzün karın doyurmuyor... Dinlenme lüks sayılırdı o zamanlar, ancak çok az insan bu lüksü yaşayabilirdi... Olya Teyze tatilde Minsk’e giderdi, kız kardeşi oradaydı, üniversite öğretmeniydi. Yapay </span><span class="char-style-override-7">kürkten yastık dikerlerdi, içini kırpıntıyla doldururlardı, ama yarısını boş bırakacak şekilde; sonra da yastıklar yola çıkmadan önce oraya yavru köpek sokuştururlardı, uyku hapı verip uyuturlardı köpekleri. Polonya’ya giderdi köpekler... Çoban köpeklerini böyle çıkarırlardı dışarı... Tavşanları da... Bitpazarlarında hep Rusça konuşulurdu... Termoslara çay yerine votka doldururlardı, bavullara iç çamaşırlarının altına çivi ve kilit saklarlardı... Olya Teyze eve lezzetli Polonya salamlarıyla dolu bir çantayla dönerdi. Baş döndürücü kokarlardı!</span></p>

    <p class="G-vde-Metni para-style-override-7"><span class="char-style-override-7">Moskova’da geceleyin silah, hatta patlama sesleri olurdu. Tezgâhlar, tezgâhlar... Her yerde tezgâhlar... Annem bir Azerbaycanlının yanında çalışmaya başlamıştı, adamın iki tezgâhı vardı; birinde meyve satılıyordu, diğerinde balık. “İş var, tatil yok. Dinlenmek yok.” Ama işe bakın ki, annem satış yapmaktan çekiniyordu, utanıyordu bundan. Yapamıyordu işte! İlk gün en kötüsüymüş: Meyveleri dizmiş, ama kendisi ağacın arkasına saklanmış ve oradan seyretmiş. Şapkasını kulaklarına kadar indirmiş kimse onu tanımasın diye. Ertesi gün bir Çingene çocuğuna bir erik vermiş... Tezgâhların sahibi fark edince bağırmış. Para; merhamet ve utancı sevmez... Orada çok duramadı, satıcılık anneme uymadı... Bir çitin üzerinde şöyle bir ilan gördüm: “Yüksek eğitim almış temizlikçi aranıyor.” Annem söylenen adrese gitti, onu işe aldılar. İyi bir ücret verdiler. Bir Amerikan fonuydu bu... Artık kendi kendimize bakabiliyorduk, böylece bir oda tuttuk; kaldığımız üç odalı evin ikinci odasını da Azeriler tutmuştu. Genç çocuklar. Sürekli bir şey alıp satıyorlardı. Biri benimle evlenmek istedi, Türkiye’ye götürmeyi vaat etti: “Seni kaçırırım. Bizde öyle bir gelenek var, gelini kaçırmak gerekir.” Evde annemsiz olmak korkunç bir şeydi. Ama o çocuk bana meyveler, kuru kayısılar veriyordu... Evin sahibi haftalarca ara vermeden içerdi, kendini kaybedecek kadar içerdi: “Seni orospu! Seni sürtük!” Karısını tekmeleye tekmeleye döverdi... Ambulans kadını alıp götürürdü... Sonra adam geceleyin anneme sarkıntılığa başladı. Odamızın kapısını kırdı... </span></p>

    <p class="G-vde-Metni para-style-override-7"><span class="char-style-override-7">Yine sokakta kalmıştık...</span></p>

    <p class="G-vde-Metni para-style-override-7"><span class="char-style-override-7">Sokakta ve beş parasız... Çalıştığı fon kapandığı için annem rastgele işler bulmaya başladı. Kapı ağızlarında yaşıyorduk... Merdivenlerde... Bazı insanlar öylece geçip gidiyordu yanımızdan, bazıları bağırıyordu; hatta bizi sokağa kışkışlayanları da vardı... (</span><span class="italik">Susuyor</span><span class="char-style-override-7">.) İnsanlar kötü değil, iyi değil. Her biri kendince... (</span><span class="italik">Susuyor.</span><span class="char-style-override-7">) Sabahleyin yürüyerek gara gidiyorduk (metro paramız yoktu), oradaki tuvalette yıkanıyorduk. Siliniyorduk. Çamaşırlarımızı da yıkıyorduk... Yazın sorun yoktu, hava sıcakken her yerde yaşayabilirsin... Parktaki banklarda geçirirdik geceyi; sonbaharda yapraklar dökülürken, yaprakların üstünde uyumak da mümkündü, sıcak oluyordu. Uyku tulumunda yatar gibi. Belarus garında... Bunu iyi hatırlıyorum... Sık sık çok yaşlı bir kadınla karşılaşırdık, kasanın yanında oturur ve kendi kendiyle konuşurdu. Hep aynı hikâyeyi anlatırdı... Kurtlar savaş sırasında köylerine inmiş, erkeklerin orada olmadığını anlamışlar... Erkeklerin hepsi savaştaymış. Annemde biraz para varsa, ona verirdik. “Tanrı sizi korusun.” Haç çıkarırdı bizim üzerimizde. Ninemizi hatırlardım ben de...</span></p>

    <p class="G-vde-Metni para-style-override-7"><span class="char-style-override-7">Bir gün annemi bir bankta bıraktım... Döndüğümde tek başına oturmuyordu, bir adam vardı yanında. Hoş bir adamdı. “Tanıştırayım,” dedi annem. “Bu Vitya. O da Brodski’yi seviyor.” Anlaşıldı. Gayet açık... Biri Brodski’yi seviyorsa, bu annem için parola gibidir, yani o adam bizden biridir. “</span><span class="italik">Arbat Çocukları</span><span class="char-style-override-7">’nı nasıl okumaz? Ne vahşi bir insan! Ormandan kaçıp gelmiş! Yabancı, kesinlikle bizden değil.” Böyle ayırırdı insanları, bundan vazgeçmemişti. Bense onunla gezdiğimiz bu iki yılda çok değişmiştim, yaşıma göre daha ciddi olmuştum hatta. Şunu anlamıştım: Annem bana yardım edemez, tam tersine benim ona destek olmam gerekir; bu hisse kapılmıştım. Böyle hissediyordum... Vitya Amca akıllıydı, anneme değil, bana sordu: “Ne dersin kızım, gidelim mi?” Bizi evine davet eti, iki odalı bir evi vardı. Eşyalarımızı hep yanımızda taşıyorduk, işte şu benim yıpranmış damalı çantalarla... Cennete düşmüştük... Müzeye! Duvarda tablolar vardı, büyük bir kütüphane, eski bir komodin... Tavana kadar sarkaçlı bir saat... Sütun gibi! “Kızlar, daha rahat olun. Çıkarın üstünüzü.” Utanıyorduk, yıpranmıştık artık... Garların kokusu... Kapı önlerinin kokusu. “Kızlar, daha rahat olun!” Çay içmeye oturduk. Vitya Amca kendinden bahsetti... Eskiden kuyumcuymuş, kendi atölyesi varmış. Bize alet dolu bavulunu gösterdi, yarı değerli taşlarla dolu keseler, gümüşten kalıplar... Her şey çok güzel, ilginç ve pahalıydı. Burada yaşayacağımıza inanamamıştık. Biz mucize olmuştu...</span></p>

    <p class="G-vde-Metni para-style-override-7"><span class="char-style-override-7">Tam bir aile olmuştuk. Yine okula gidiyordum. Vitya Amca çok iyiydi, bana taşlı bir yüzük yapmıştı. Ama yine aynı bela... O da içiyordu... Baca gibi de sigara içiyordu... İlk zamanlar annem ona itiraz etti, ama sonra beraber içmeye başladılar. Sahafa kitapları götürürlerdi, eski deri kapakların kokusunu hatırlıyorum... Vitya Amca’da nadir paralar da vardı... İçip televizyon seyrederlerdi. Siyasi programları. Vitya Amca felsefe yapardı. Benimle bir yetişkinmişim gibi konuşurdu... Sorardı: “Yuleçka, okulda komünizmden sonra ne öğretiyorlar? Sovyet edebiyatını ve Sovyet tarihini şimdi ne yapacağız, unutacak mıyız yani?” Doğrusunu söylemek gerekirse, olan bitenlerden çok az şey anlıyordum... İlginizi çekiyor mu bunlar? İşte... Bunlardan uzağım sanıyordum, ama bak... Hatırlıyor insan... </span></p>

    <p class="G-vde-Metni para-style-override-7"><span class="char-style-override-7">“...Rus hayatının kötü, sefil olması lazım, o zaman ruh yükseliyor, bu dünyaya ait olmadığını kavrıyor... Ne kadar çamurlu ve kanlı olursa, o kadar büyük oluyor onun sahası...” </span></p>

    <p class="G-vde-Metni para-style-override-7"><span class="char-style-override-7">“...Bizde modernleşme ancak içeri atma ve kurşuna dizmelerle mümkündür...”</span></p>

    <p class="G-vde-Metni para-style-override-7"><span class="char-style-override-7">“...Komünistler... Ne yapabilirler ki? Tekrar karneleri çıkartmak ve Magadan’daki kulübeleri tamir etmek...”</span></p>

    <p class="G-vde-Metni para-style-override-7"><span class="char-style-override-7">“...Normal insanlar bugün deli gibi görünüyor... Bu yeni yaşam tarzı, ben ve annem gibileri ıskartaya çıkarıyor.”</span></p>

    <p class="G-vde-Metni para-style-override-7"><span class="char-style-override-7">“...Batıda yaşlı kapitalizm, bizdeyse taze, genç dişleri var... İktidarsa apaçık Bizanslı...”</span></p>

    <p class="G-vde-Metni para-style-override-7"><span class="char-style-override-7">Bir gece Vitya Amca’nın kalbi kötüleşti. Ambulans çağırdık. Hastaneye kadar dayanamadı. Ağır bir kalp krizi. Akrabaları geldi: “Peki siz kimsiniz? Nereden çıktınız böyle? Burada işiniz yok.” Bir adam bağırdı: “Bu dilencileri kovun buradan! Hemen!” Oradan çıkarken çantalarımızı kontrol ettiler...</span></p>

    <p class="G-vde-Metni para-style-override-7"><span class="char-style-override-7">Sokaktayız...</span></p>

    <p class="G-vde-Metni para-style-override-7"><span class="char-style-override-7">Annemin kuzenine telefon ettik... Karısı aldı telefonu: “Gelsenize.” Reçniy garından biraz uzakta, iki odalı bir “Kruşçevka”da oturuyorlardı, evli oğulları da yanlarındaydı. Gelin gebeydi. “Alena doğuruncaya kadar bizde kalırsınız,” diye karar verildi. Annem için koridora bir çekyat kondu, ben de mutfaktaki eski divanda yatıyordum. Leşa Amca’ya arkadaşları gelirdi... Fabrikasından... Onlar sohbet ederken uyurdum. Her şey aynıydı: masada votka şişesi, iskambil kartları. Tabii, konuşmalar farklıydı...</span></p>

    <p class="G-vde-Metni para-style-override-7"><span class="char-style-override-7">“...Her şeyi heba ettik… Özgürlük... Nerede özgürlük, dingil? Ot yiyoruz, hem de yağsız...”</span></p>

    <p class="G-vde-Metni para-style-override-7"><span class="char-style-override-7">“...Yahudiler... çarı öldürdüler, Stalin’i de, Andropov’u da... Şimdi de liberalliği getirdiler! Hemen sıkmak lazım vidaları. Biz, Rusların imana tutunması lazım...”</span></p>

    <p class="G-vde-Metni para-style-override-7"><span class="char-style-override-7">“...Yeltsin Amerika’nın karşısında yerlerde sürünüyor... Yine de biz kazandık savaşı...” </span></p>

    <p class="G-vde-Metni para-style-override-7"><span class="char-style-override-7">“...Kiliseye gidiyorsun; orada herkes haç çıkarıyor falan ama taş gibi duruyorlar...”</span></p>

    <p class="G-vde-Metni para-style-override-7"><span class="char-style-override-7">“...Yakında işler kızışacak ve gayet neşeli olacak... Önce liberalleri sokak lambalarına asacağız, bize doksanlı yılları yaşattıkları için. Rusya’yı kurtarmak lazım...”</span></p>

    <p class="G-vde-Metni para-style-override-7"><span class="char-style-override-7">İki ay sonra gelin doğurdu. Bize yer yoktu artık.</span></p>

    <p class="G-vde-Metni para-style-override-7"><span class="char-style-override-7">Yine sokaklardaydık...</span></p>

    <p class="G-vde-Metni para-style-override-7"><span class="char-style-override-7">...Gar</span></p>

    <p class="G-vde-Metni para-style-override-7"><span class="char-style-override-7">...Kapı önü</span></p>

    <p class="G-vde-Metni para-style-override-7"><span class="char-style-override-7">...Gar</span></p>

    <p class="G-vde-Metni para-style-override-7"><span class="char-style-override-7">...Kapı önü...</span></p>

    <p class="G-vde-Metni para-style-override-7"><span class="char-style-override-7">Garda... Polis devriyeleri; yaşlısı var, genci var: Ya marş marş sokağa, hem de kış vakti, ya da onunla birlikte ardiyeye... Orada bir paravanın arkasında özel bir köşe vardı... Küçük bir divan... Annem beni oraya çeken bir polisle kavga etmişti... Onu dövüp birkaç günlüğüne hapse attılar... (</span><span class="italik">Susuyor</span><span class="char-style-override-7">.) Ben... sonra bir ara... çok fena üşüttüm. Düşündük durduk... Gitgide daha kötü oluyorum… Sonunda akrabalarımızın yanına gideyim diye karar verdik, annem de garda kalsın. Birkaç gün sonra bana telefon etti: “Buluşmamız lazım.” Buluşunca şöyle dedi: “Burada bir kadınla tanıştım, bana yanında yaşamayı teklif etti. Yeterince yeri varmış. Kendi evi varmış. Alabino’da.” – “Ben de seninle geleyim.” – “Hayır, sen iyileş. Sonra gelirsin.” Onu elektrikli trene bindirdim, pencere kenarına oturdu ve bana baktı, sanki uzun zamandır görmemiş gibi. Dayanamayıp trene bindim hemen: “Neyin var?” – “Aldırma.” El salladım ona, gitti. Akşamleyin telefon geldi: “Yulya Borisovna Malikova’yla mı görüşüyoruz?” – “Benim, Malikova.” – “Karakoldan arıyoruz. Söyler misiniz, Lyudmila Malikova neyiniz oluyor?” – “Annem.” – “Anneniz tren altında kaldı. Alabino’da...” </span></p>

    <p class="G-vde-Metni para-style-override-7"><span class="char-style-override-7">Hep çok dikkatli davranırdı, tren geliyor mu gelmiyor mu diye bakardı... Çok korkardı... Trenin altında kalmaktan her şeyden çok korkardı. Yüz kere başını çevirirdi; geliyor mu, gelmiyor mu? İşte ortada... Böyle bir şey tesadüf olamaz... Talihsiz bir tesadüf olamaz... Bir şişe votka almış... Acı duymasın, korkmasın diye ve atlamış... Yorulmuştu... Basbayağı yorulmuştu... Böyle yaşamaktan yorulmuştu... “Kendi kendinden”... Bu benim değil, onun sözleri. Her sözünü hatırladım sonradan... (</span><span class="italik">Ağlıyor.</span><span class="char-style-override-7">) Tren uzun süre sürüklemiş onu... Hastaneye götürmüşler, bir saat yoğun bakımda kalmış, ama kurtaramamışlar. Bana böyle söylediler... Onu sonra tabutta gördüm, giyinik bir halde. Her şey korkunçtu... Jenka’m da yoktu o zaman... Eğer küçük olsaydım, beni bırakmazdı. Asla bırakmazdı... Böyle bir şey olmazdı... Son günlerinde bana sık sık “Sen artık büyüdün,” diyordu. “Artık büyüdün.” Neden büyüdüm ki? (</span><span class="italik">Ağlıyor</span><span class="char-style-override-7">.) Tek başıma kaldım... Tek başıma yaşadım... (</span><span class="italik">Uzun bir sessizlikten sonra.</span><span class="char-style-override-7">) Eğer bir çocuğum olursa, mutlu olmam lazım... Mutlu bir anne hatırlasın diye...</span></p>

    <p class="G-vde-Metni para-style-override-7"><span class="char-style-override-7">Jenka... Jenka beni kurtardı... Hep onu bekledim... Yurtta hayal kurardık: Burada yaşıyoruz, ama bu geçici, yakında herkes gibi yaşayacağız, ailemiz olacak; bir eş, çocuklar. Kendimize kek alacağız, bayramlarda değil, canımız ne zaman isterse o zaman. Hepimiz çok isterdik bunu... On yedi yaşındaydım... On yedi yaşına basmıştım... Müdür çağırdı: “Seni artık listeden çıkardılar.” Ve sustu. On yedi yaşından sonra listeden çıkıp hayata atıldım. Git buradan! Ama gidecek yer yok. İş yok, hiçbir şey yok. Anne de yok... Nadya Teyze’ye telefon ettim: “Herhalde size geleceğim. Yurttan çıkartıyorlar beni.” Nadya Teyze... Ya o olmasaydı... Kurtarıcı meleğim... Benim öz teyzem değildi, artık öz olanlardan da öz oldu ve komünalkadaki odasını bana miras bıraktı. Şimdi... evet... Bir zamanlar amcamla yaşıyordu, ama uzun zaman önce ölmüştü amcam, resmen karı koca değildiler, beraber yaşıyorlardı. Ama severek birlikte olduklarını biliyordum. Böyle bir insana gidilir... Eğer bir insan aşkı tanımışsa, onun yanına her zaman gidilebilir...</span></p>

    <p class="G-vde-Metni para-style-override-7"><span class="char-style-override-7">Nadya Teyze’nin hiç çocuğu olmamıştı, tek yaşamaya alışmıştı, biriyle yaşamak zor geliyordu ona. Korkunç bir durum! On altı metrekarelik bir oda. Çekyatta uyuyorum. Tabii, komşu konuşmaya başladı: “Gitmesi lazım.” Polisi çağırdı. Nadya Teyze önlerine dikildi: “Peki nereye gidecek?” Herhalde, böyle bir yıl geçti... Sonra Nadya Teyze kendisi sordu: “İki ay içinde giderim demiştin, bir yıldır yanımda yaşıyorsun.” Susuyorum ben... Ağlıyorum... O da susuyor... Ağlıyor... (</span><span class="italik">Susuyor</span><span class="char-style-override-7">.) Bir yıl daha geçti... Bir şekilde alıştılar bana... Çok çabaladım... Komşu da alıştı... Marina Teyze kötü biri değildi, hayatı kötü geçmişti. İki kocası olmuş, dediğine göre ikisi de ayyaşlıktan gitmiş. Sık sık yeğeni geliyordu, onunla selamlaşıyorduk. Yakışıklı bir gençti. Ama sonra... Sonra şöyle bir şey oldu: Ben odada oturmuş kitap okuyordum, Marina Teyze geldi, elimden tutup beni mutfağa götürdü: “Haydi tanışın: işte bu Yulya, bu da Jenya. Şimdi marş marş gezmeye!” Jenka’yla buluşmaya başladık. Öpüştük. Ama ciddi bir şey yoktu. O şofördü, sık sık iş seyahatlerine gidiyordu. Bir keresinde dönmüş, ben yokum. Nerede? Ne oldu? Şey işte... uzun zamandır nöbetler geliyordu bana; nefessiz kalıyorum, güçsüzlükten yere düşüyorum falan... Nadya Teyze doktora gitmeye zorlamıştı, baktılar, multipl skleroz buldular. Siz, tabii, biliyorsunuzdur bunun ne olduğunu... İyileşmeyen bir hastalık... Sıkıntıdan oluyor, bende sıkıntıdan oldu. Annem için çok sıkıldım, üzüldüm. Çok. (</span><span class="italik">Susuyor</span><span class="char-style-override-7">.) Teşhis koyup hastaneye yatırdılar. Jenka beni orada buldu ve ziyarete gelmeye başladı. Her gün geliyordu. Ya kırmızı elma getiriyor ya kayısı... Eskiden babamın yaptığı gibi... Mayıs ayıydı... Bir buket gülle geldi, ah çektim, böyle bir buket onun maaşının yarısı olmalı. Bayramlık takımını giymiş... “Benimle evlen.” Suratımı astım. “İstemiyor musun?” Ne diyeyim? Onu kandıramam, onu kandırmak istemiyordum. Uzun zamandır âşıktım ona... “Seninle evlenmek istiyorum, ama gerçeği bilmen lazım, üçüncü grup sakatlık var bende. Yakında hamster gibi olacağım, kollarında taşımak zorunda kalacaksın beni.” Hiçbir şey anlamadı, ama üzüldü. Ertesi gün gelip “Önemi yok,” dedi. “Atlatırız.” Hastaneden çıktım ve resmen evlendik. Beni annesinin yanına çağırdı. Annesi sıradan bir köylüydü. Hayatını tarlada geçirmişti. Evde bir tane bile kitap yoktu. Ama onların yanında olmak çok iyi geldi. Sakindi. Ben ona da her şeyi anlattım... “Boş ver yavrum,” diyerek kucakladı beni. “Nerede aşk varsa, orada Tanrı var.” (</span><span class="italik">Susuyor</span><span class="char-style-override-7">.)</span></p>

    <p class="G-vde-Metni para-style-override-7"><span class="char-style-override-7">Şimdi var gücümle yaşamak istiyorum, çünkü Jenka’m var... Hatta çocuk yapmayı hayal ediyorum... Doktorlar karşı çıkıyor, ama istiyorum... Bizim de bir evimiz olsun istiyorum, hayat boyu bir ev hayal ettim. Yakında bir yasa çıkacakmış... Bu yasaya göre evimizi geri verebilirlermiş. Dilekçe verdim... Bana benim gibi binlerce kişinin olduğunu söylediler, onların çoğuna yardımcı olacaklarmış, ama benimki karışık bir durummuş, evimizi üç kez satmışlar. Bizi soyan haydutlar da uzun zamandır mezarlıktaymış, birbirlerini vurmuşlar...</span></p>

    <p class="G-vde-Metni para-style-override-7"><span class="char-style-override-7">...Annemin yanına gittik. Mezar taşında portresi var, canlı gibi. Mezarını derleyip toparladık. Temizledik. Uzun süre durduk, ben bir yere ayrılamadım, bir ara bana gülümsüyormuş gibi geldi... Mutluymuş gibi... Ya da güneş öyle bir oyun oynadı.</span><span class="char-style-override-7"></span></p>

    <p class="G-vde-Metni para-style-override-12"><span class="bold"></span></p>
  </div>
</body>
</html>