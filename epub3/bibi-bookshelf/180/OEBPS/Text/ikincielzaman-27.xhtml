<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ikincielzaman-27</title>
  <link href="../Styles/ikinciel_idstyles.css" rel="stylesheet" type="text/css"/>

</head>

<body id="ikincielzaman" xml:lang="tr-TR">
  <div>
     <p class="baslik" id="toc_marker-19">TANRININ KAPIMIZA BIRAKTIĞI <br/>

 BAŞKASININ ACISINA DAİR</p>

    <p class="G-vde-Metni para-style-override-7"><span class="char-style-override-7"></span></p>

    <p class="Paragraph-Style-2"><span class="char-style-override-7"></span></p>

    <p class="Paragraph-Style-2"><span class="char-style-override-7">Ravşan...</span></p>

    <p class="Paragraph-Style-2"><span class="char-style-override-7">Göçmen işçi</span></p>

    <p class="Paragraph-Style-2"><span class="char-style-override-7">27 yaşında</span></p>

    <p class="Paragraph-Style-2"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7"></span></p>

    <p class="Paragraph-Style-1"><span class="char-style-override-12">Gafhar Curayeva – Moskova’daki </span></p>

    <p class="Paragraph-Style-1"><span class="char-style-override-12">“Tacikistan” Fonu “Göçmenlik ve Hukuk” Merkezi Başkanı’nın anlatımından</span><span class="bold"></span></p>

    <p class="Paragraph-Style-1"><span class="bold char-style-override-25">“...Vatansız insan bahçesiz kalmış bülbüldür”</span><span class="char-style-override-12"></span></p>

    <p class="G-vde-Metni para-style-override-9"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">– Ölüm hakkında çok şey biliyorum. Bildiklerim delirtecek bir gün beni... </span></p>

    <p class="G-vde-Metni para-style-override-7"><span class="char-style-override-7">Beden, ruh için bir kap. Onun evi. Müslüman geleneklerine göre cenazenin olabildiğince çabuk gömülmesi gerekir, mümkünse hemen aynı gün, Allah ölenin ruhunu alır almaz. Ölen kişinin evinde çiviye beyaz bir kumaş parçası asılır, kırk gün asılı durur o kumaş orada. Ruh geceleyin uçar gelir ve bu kumaşın üzerine oturur. Akrabalarının seslerini dinler. Sevinir. Sonra geri uçar.</span></p>

    <p class="G-vde-Metni para-style-override-7"><span class="char-style-override-7">Ravşan... onu çok iyi hatırlıyorum... Sıradan bir hikâye... Yarım yıl maaş alamadı, dört çocuğu vardı Pamir’de, babası ağır hastaydı. İnşaattaki ofise gelip avans istedi, reddettiler. Bardağı taşıran son damla. Verandaya çıktı ve bıçakla kendi gırtlağını kesti. Bana telefon ettiler... Morga gittim... Orada duruyordu olağanüstü güzel yüzü... Unutmak imkânsız. Onun yüzünü... Para toplandı. Benim için hâlâ bir muamma bu iç mekanizmanın nasıl çalıştığı: Kimsede bir kapik bile yok, ama biri ölürse, hemen gerekli para toplanıyor, yeter ki yurdunda gömülsün, kendi toprağında yatsın diye gönderiliyor. Yaban ellerde kalmasın diye. Cebinde son bir yüz rublesi var, hemen veriyor. Eve gitmek lazım desen vermez, çocuk hasta desen vermez, ama ölüm olunca, al diyor. Getirip o buruş buruş yüz rubleleri, o bir poşet dolusu yüz rubleyi bıraktılar. Ben de o paralarla Aeroflot’a gittim. Amire çıktım. Ruh kendisi uçup gidiyor eve, ama tabutu uçakla göndermek çok pahalı.</span><span class="italik"></span></p>

    <p class="G-vde-Metni para-style-override-7"><span class="italik">Masadan birtakım kâğıtlar alıyor. Okuyor.</span><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">...Polis göçmen işçilerin yaşadığı eve girdi; gebe bir kadınla kocası… Oturma izinleri yok diye karısının önünde adamı dövmeye başladılar. Kadının kanaması başladı, hem kendisi öldü hem de doğmamış...</span></p>

    <p class="G-vde-Metni para-style-override-7"><span class="char-style-override-7">...Moskova banliyösünde üç kişi kayboldu; iki erkek bir kız kardeş... Tacikistan’dan gelen akrabaları bizden yardım istediler. Çalıştıkları fırına telefon ettik. Önce bize “Onları tanımıyoruz,” dediler. Sonra, telefona patron çıktı: “Evet, Tacikler çalışıyordu burada. Onlara üç aylık ödeme yaptım, hemen o gün kaçtılar. Nereye gittiler bilmiyorum.” O zaman polise gittik. Üçünü de kürekle dövülüp ormana gömülmüş bir halde bulduk. Fırın sahibi fona telefon açıp tehdit etti: “Benim her yerde adamlarım var. Sizi de gömeceğim.”</span></p>

    <p class="G-vde-Metni para-style-override-7"><span class="char-style-override-7">...İki genç Tacik inşaattan ambulansla hastaneye kaldırılmış... Bütün gece soğuk bir bekleme odasında yatmışlar, kimse gelmemiş yanlarına. Doktorlar hislerini saklamamışlar bile: “Kara kıçlılar, ne diye geldiniz buraya?”</span></p>

    <p class="G-vde-Metni para-style-override-7"><span class="char-style-override-7">...Özel tim geceleyin bir bodrumdan çöpçü olarak çalışan on beş Tacik çıkardı, hepsini karlara yatırdı ve dövmeye başladı. Demirli botlarıyla üzerlerinde gezdiler. On beş yaşında bir çocuk öldü...</span></p>

    <p class="G-vde-Metni para-style-override-7"><span class="char-style-override-7">...Bir anne Rusya’dan ölü oğlunu teslim aldı. Çocuğun iç organları yoktu... Moskova karaborsasında insanda bulunan her şeyi satın almak mümkün; böbrek, akciğer, karaciğer, gözbebeği, kalp kapakçığı, deri...</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">Bunlar benim erkek ve kız kardeşlerim... Ben de Pamir’de doğdum. Dağlıyım. Bizde toprak, altın demektir, buğday çuvalla değil, takkeyle ölçülür, o kadar azdır. Dört bir yan yüksek dağlarla çevrilidir, insan yapımı olan her şey onların yanında çocuk işi gibi kalır. Oyuncak gibi. Orada ayakların toprakta, başın bulutlarda olur. O kadar yükseklerde olursun ki artık bu dünyada değilmişsin sanırsın. Deniz bambaşka bir şeydir, deniz çeker seni, dağlarsa korunma hissi verir, seni sararlar. Evin ikinci duvarları gibidirler. Tacikler savaşçı değildir, topraklarına düşman gelince dağlara çekilirler... (</span><span class="italik">Susuyor.</span><span class="char-style-override-7">) En sevdiğim Tacik şarkısı terk edilen vatan toprağıyla ilgili bir ağıt. Ne zaman dinlesem hüngür hüngür ağlarım... Tacik için en korkunç şey Vatan’ını terk etmektir. Ondan uzakta yaşamak. Vatansız insan bahçesiz bülbül gibidir. Yıllardır Moskova’da yaşıyorum ben, ama hep yurdumdaymışım gibi hissettirecek şeyler var çevremde; dergide dağları görüyorum, o fotoğrafı hemen kesip duvara asıyorum; çiçeklenmiş kayısı ağaçları ile beyaz pamukların fotoğraflarını da aynı şekilde. Rüyamda sık sık pamuk topluyorum... Pamuk kozasını açarsın, kenarları çok sivri olur kozanın, içinde beyaz bir pamukçuk olur, yün gibi, ağırlığı yoktur sanki, onu elle ezmeden çıkarmak gerekir. Sabahleyin yorgun uyanıyorum... Moskova pazarlarında Tacik elması arıyorum, en tatlıları onlardır, Tacik üzümü de şekerden tatlıdır. Çocukken hayal ederdim, bir gün Rus ormanı, mantarı göreceğim diye... Gidip Rus insanlarını göreceğim diye. Ruhumun ikinci yarısı da bundan ibaret yani: Rus kulübesi, Rus sobası, Rus börekleri. (</span><span class="italik">Susuyor</span><span class="char-style-override-7">.) Size hayatımızı anlatıyorum... Kardeşlerimizi... Sizin için hepsi aynı surat; kara saçlı, pis, düşmansı. Anlaşılmaz bir dünyadan. Başkasının acısı, Tanrı getirip kapınıza bırakmış işte. Ancak onlar başka insanlarla, yabancılarla beraber yaşamaya geldiklerini anlamıyorlar, çünkü onların anne ve babaları SSCB’de yaşadı, Moskova hepsi için başkentti. Şimdi de onlara iş ve yatacak yer veriyorlar. Doğuda şöyle derler: “Su çektiğin kuyuya tükürme.” Okulda bütün Tacik çocuklar iş için Rusya’ya gitmeyi hayal ediyor... Bilet almak için bütün kışlaktan borç alıyorlar. Rus gümrükçüler onlara sınırda soruyor: “Kime gidiyorsun?” – “Nina’ya.”.. Onlar için bütün Rus kadınları Nina... Rusça okulda öğretilmiyor artık. Hepsi yanlarında namaz için seccadesini getiriyor...</span><span class="italik"></span></p>

    <p class="G-vde-Metni para-style-override-7"><span class="italik">Fonun merkezinde konuşuyoruz. Hepsi hepsi birkaç küçük oda. Telefonlar susmuyor.</span><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">İşte dün bir kızı kurtardım... Polis onu ormana götürürken araçtan beni aramak aklına gelmiş. Aramış, fısıldıyor: “Sokakta yakaladılar, şehir dışına götürüyorlar. Hepsi sarhoş.” Aracın plakasını söyledi... Sarhoş oldukları için üstünü aramayı ve telefonunu almayı unutmuşlar. Kız daha yeni gelmiş Duşanbe’den... güzel bir kız... Ben de doğulu bir kadınım, daha küçükken öğretmişti annemle ninem bana erkeklerle nasıl konuşmam gerektiğini. “Ateş söndürmez ateşi, sadece bilgelik söndürür,” derdi ninem. Polis karakoluna telefon ettim: “Bakın, tuhaf bir şeyler oluyor; sizin çocuklar bizim kızı olmayacak bir yere götürüyorlar, hepsi de sarhoş. Telefon edin onlara, bir günah işlemesinler. Arabanın plakasını da biliyoruz.” Hattın diğer ucunda bir yığın küfür: “Bu ‘</span><span class="italik char-style-override-26">çurka</span><span class="Comment-Reference char-style-override-27">lar</span><span class="char-style-override-7">’, daha dün ağaçtan inmiş ‘kara maymunlar’, bunlarla boşuna zaman harcıyoruz!” – “Canım, beni dinle, ben de o ‘kara maymunlar’danım… Ben senin annenim...” Sessizlik! Orada da bir insan var... Hep buna güveniyorum... Yavaş yavaş konuşmaya başladık. On beş dakika sonra araba geri döndü... Kızı geri getirdiler... Irzına geçebilir, onu öldürebilirlerdi. Kaç kez... bu kızların parçalarını topladım ormanda... Anlıyor musunuz kim olduğumu? Simyacıyım ben... Sivil bir fonumuz var ama para yok, güç yok, iyi insanlar var sadece. Yardımcılarımız var. Yardım ediyor, çaresizleri kurtarıyoruz. Hiç beklenmedik şekilde sonuç alınıyor; kızgınlıktan, sezgilerden, doğuya özgü pohpohlamalardan, Rus merhametinden, “canım”, “güzelim”, “sen gerçek bir erkeksin, kesinlikle yardım edersin kadınlara” gibi yalın sözlerden. “Çocuklar,” diyorum omzu apoletli sadistlere, “size inanıyorum. İnsan olduğunuza inanıyorum.” Bir polis generaliyle uzun bir sohbetimiz olmuştu... Adam aptal değildi, mankafa değildi, entelektüel bir tipti. “Biliyorsunuzdur,” dedim ona, “yanınızda gerçek bir Gestapo çalışıyor. Adam işkence ustası, herkes korkuyor ondan. Evsizler ve göçmen işçiler eline düşmeyegörsün, sakatlayıp atıyor.” Onun korkup ürkeceğini, üniformasının onurunu savunmaya çalışacağını sanmıştım. Ama bana sırıtarak baktı: “Onun adını verin bana. Ne delikanlıymış! Onu terfi ettirelim, ödüllendirelim. Bize böyle kadrolar lazım. Ona ikramiye vereceğim.” Nutkum tutuldu. Ama devam etti: “Size dürüstçe itiraf edeyim... Sizin için özellikle katlanılmaz koşullar yaratıyoruz ki hemen gidesiniz. Moskova’da iki milyon göçmen işçi var, şehir birdenbire kafamıza üşüşen bu kadar insanı kaldırmaz. Çok fazlasınız.” (</span><span class="italik">Susuyor</span><span class="char-style-override-7">.)</span></p>

    <p class="G-vde-Metni para-style-override-7"><span class="char-style-override-7">Moskova güzel şehir... Sizinle yürüdük Moskova’da ve siz hep “Moskova ne güzel olmuş! Tam bir Avrupa şehri!” diye bağırdınız. Ama ben bu güzelliği hissetmiyorum. Yürüyorum, yeni binalara bakınca hatırlıyorum: Orada iki Tacik öldü, iskeleden düştü... Şurada birini çimentoda boğdular... Kaç kapiğe çalıştıklarını da biliyorum. Herkes çullanıyor üzerlerine: memurlar, polisler, belediyeciler... Tacik kapıcılar otuz bin ruble maaşa imza atıyor, ama ellerine yedi bin geçiyor. Geri kalanı alıp paylaşıyorlar, çeşitli amirliklere dağıtıyorlar... amirlerin amirlerine... Yasalar işlemiyor, yasa yerine sopa ve güç hâkim. Küçük insan en savunmasız şey, ormandaki hayvan bile daha iyi korunur. Sizde orman korur hayvanı, bizde de dağlar... (</span><span class="italik">Susuyor</span><span class="char-style-override-7">.) Hayatımın büyük kısmını sosyalizm döneminde yaşadım, şimdi hatırlıyorum insanı ne kadar idealleştirdiğimizi, ben insan hakkında iyi düşünürdüm o zamanlar. Duşanbe’de Bilimler Akademisi’nde çalıştım. Sanat tarihiyle ilgilendim. Sanıyordum ki kitaplar... yani insanın kendi hakkında yazdığı şeyler, doğru... Hayır, doğrunun en ufak bir parçası bile değil bu... Uzun zamandır idealist değilim, çok şey biliyorum artık... Sık sık yanıma bir kız geliyor, hasta... Bizim ünlü bir kemancımız. Neden delirmiş olabilir? Belki de ona şöyle dedikleri için: “Keman çalıyormuşsunuz, ne yapacaksınız ki? İki dil biliyormuşsunuz, ne işinize yarayacak ki? Sizin işiniz süpürmek, toplamak. Siz burada kölesiniz.” Bu kız artık keman çalamıyor. Her şeyi unutmuş.</span></p>

    <p class="G-vde-Metni para-style-override-7"><span class="char-style-override-7">Genç bir delikanlı var... Polis onu Moskova yakınlarında bir yerde yakalamış, parasını almış, ama para azmış. Sinirlenmişler. Ormana götürmüşler. Dövmüşler. Kış. Ayaz. Çırılçıplak soymuşlar... Ah ah… Bütün belgelerini yırtmışlar... Bütün bunları da o anlattı bana. “Nasıl kurtuldun?” diye soruyorum. “Öleceğimi sandım, karda çırılçıplak koştum. Sonra birden, masaldaki gibi bir kulübe gördüm. Penceresine vurdum, bir ihtiyar çıktı. O ihtiyar bana ısınayım diye gocuk verdi, çay içirdi ve reçel verdi. Giysi verdi. Ertesi gün de beni kasabaya götürüp, Moskova’ya kadar giden bir kamyona bindirdi.”</span></p>

    <p class="G-vde-Metni para-style-override-7"><span class="char-style-override-7">O ihtiyar... o da Rusya...</span><span class="italik"></span></p>

    <p class="G-vde-Metni para-style-override-7"><span class="italik">Yan odadan sesleniyorlar: “Gavhar Kandilovna, size gelmişler.” Dönene dek bekliyorum. Vaktim var, Moskova evlerinde duyduklarımı hatırlıyorum.</span></p>

    <p class="G-vde-Metni para-style-override-7"><span class="italik"></span></p>

    <p class="Paragraph-Style-1"><span class="char-style-override-12">Moskova evlerinde</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">– Geldiler buraya... İyi kalpli Rus ruhu... </span></p>

    <p class="G-vde-Metni para-style-override-7"><span class="char-style-override-7">– Rus halkı hiç de iyi değildir. Bu büyük bir yanılgı. Merhametlidir, duygusaldır, ama iyi değildir. Bir kapıcıyı parçaladılar ve videoya aldılar. Bütün internet gördü. Linç mahkemesini kurmaya hazırlar. Pazarda on yedi göçmen işçiyi yaktılar, patronları onları konteynere kilitlemiş, mallarla birlikte, onları sadece insan hakları savunucuları savundu. Meslekleri herkesi savunmak olanlar yani. Genelde şöyle bakılıyor: “Bunlar öldü, yenileri gelir.” Çehresiz, dilsiz... yabancılar...</span></p>

    <p class="G-vde-Metni para-style-override-7"><span class="char-style-override-7">– Bunlar köleler. Çağdaş köleler. Bütün varlıkları erkeklikleri ve spor ayakkabıları. Vatanlarındaki durum Moskova bodrumlarındakinden daha da kötü.</span></p>

    <p class="G-vde-Metni para-style-override-7"><span class="char-style-override-7">– Moskova’ya inen ayı kışı burada geçirmiş. Göçmen işçilerle beslenmiş durmuş. Sayıyla mı verdiler ki onları... Ha-ha-ha...</span></p>

    <p class="G-vde-Metni para-style-override-7"><span class="char-style-override-7">– SSCB çökene kadar tek bir aile gibi yaşardık... Bize böyle öğretmişlerdi politika derslerinde... O zamanlar “başkentin misafirleri” denirdi onlara, şimdi “</span><span class="italik">çurka</span><span class="char-style-override-7">” ve “</span><span class="italik">haçi</span><span class="char-style-override-7">” deniyor. Dedem anlatırdı, Özbeklerle beraber Stalingrad’da savaşmışlar. Sonsuza dek kardeş olacağımıza inanırlarmış!</span></p>

    <p class="G-vde-Metni para-style-override-7"><span class="char-style-override-7">– Beni şaşırtıyorsunuz... Kendileri ayrıldılar. Özgürlük istediler. Unuttunuz mu? Hatırlayın, doksanlarda Rusları keserlerdi. Soyarlar, zorbalık yaparlardı. Her yerden kovdular. Gece yarısı kapı çalar... Kırarlar kapıyı; kimi bıçakla, kimi silahla gelir: “Defol git toprağımızdan Rus hayvanı!” Toplanmak için beş dakikan vardır... Sonra da en yakın istasyona bedava transfer. Evlerinden ayaklarında terlikleriyle attılar insanları... İşte böyle oldu...</span></p>

    <p class="G-vde-Metni para-style-override-7"><span class="char-style-override-7">– Erkek ve kız kardeşlerimizin nasıl aşağılandığını unutmadık! “</span><span class="italik">Çurka</span><span class="char-style-override-7">lara” ölüm! Rus ayısını uyandırmak zordur, ama uyanırsa, çok kan dökülür.</span></p>

    <p class="G-vde-Metni para-style-override-7"><span class="char-style-override-7">– Kafkasların burnunu Rus dipçiğiyle dağıttılar. Şimdi kim var sırada?</span></p>

    <p class="G-vde-Metni para-style-override-7"><span class="char-style-override-7">– Nefret ediyorum dazlaklardan! Bildikleri tek şey; onlara hiç zararı dokunmayan Tacikleri beysbol sopalarıyla ya da çekiçlerle ölesiye dövmek. Gösterilerde uluyorlar: “Rusya Ruslarındır, Moskova Moskovalıların.” Annem Ukraynalı, babam Moldovalı, anne tarafından ninem Rus. Ben kimim? Neye dayanarak Rusya’yı Rus olmayanlardan “temizlemek” istiyorlar?</span></p>

    <p class="G-vde-Metni para-style-override-7"><span class="char-style-override-7">– Damperli kamyon alacağına üç Tacik al, işini gör. Ha-ha-ha...</span></p>

    <p class="G-vde-Metni para-style-override-7"><span class="char-style-override-7">– Duşanbe’yi özlüyorum. Orada büyüdüm ben. Farsça öğrendim. Şairlerin dilini.</span></p>

    <p class="G-vde-Metni para-style-override-7"><span class="char-style-override-7">– “Tacikleri seviyorum” pankartıyla şehirde yürü bakalım. Bir anda suratını dağıtırlar.</span></p>

    <p class="G-vde-Metni para-style-override-7"><span class="char-style-override-7">– Yanımızda bir inşaat var. </span><span class="italik">Haçi</span><span class="char-style-override-7">ler sağda solda geziyor orada. Sıçan gibiler. Onlar yüzünden geceleyin bakkala gitmeye korkuyorum. Ucuz bir cep telefonu için adam öldürürler...</span></p>

    <p class="G-vde-Metni para-style-override-7"><span class="char-style-override-7">– Hah-hah! Beni iki kez soydu bu Ruslar, kendi evimin önünde az kalsın öldürüyorlardı beni. Bıktım bu milletten.</span></p>

    <p class="G-vde-Metni para-style-override-7"><span class="char-style-override-7">– Peki siz ister miydiniz kızınızın bir göçmenle evlenmesini?</span></p>

    <p class="G-vde-Metni para-style-override-7"><span class="char-style-override-7">– Burası benim doğduğum şehir. Burası benim başkentim. Onlar buraya şeriatlarıyla geldi. Kurban bayramında penceremin altında koyun kesiyorlar. Kızıl Meydan’da da yapsınlar o zaman? Zavallı hayvanlar çığlık atıyor, kanları akıyor... Şehre gidiyorsun; orada... burada... asfaltta kırmızı göller... Oğlum var yanımda: “Anne, bu ne?” diye soruyor. O gün şehir “kararıyor”. Bizim şehrimiz olmaktan çıkıyor. Yüz binlercesi bodrumlardan sokaklara dağılıyor... Polisler korkudan duvar dibinden yürüyor...</span></p>

    <p class="G-vde-Metni para-style-override-7"><span class="char-style-override-7">– Bir Tacikle arkadaşım. Adı Said. İlah gibi yakışıklı! Yurdunda doktormuş, burada inşaatta çalışıyor. Deli gibi âşık oldum ona. Ne yapmalı? Onunla parkta geziyoruz ya da şehir dışına çıkıyoruz, tanıdıklarımdan kimse görmesin diye. Annemle babamdan korkuyorum. Babam uyardı beni: “Seni bir ‘karakafalı’yla görürsem ikinizi de vururum.” Babam kim mi? Bir müzisyen... konservatuar mezunu...</span></p>

    <p class="G-vde-Metni para-style-override-7"><span class="char-style-override-7">– Eğer bir “karakafalı”yı bir kızla görürsem... yani bizimkilerden biriyle! Böylelerini hadım etmek lazım hadım.</span></p>

    <p class="G-vde-Metni para-style-override-7"><span class="char-style-override-7">– Neden nefret ediyorlar onlardan? Gözlerinin renginden, burnunun biçiminden mi? Öylesine nefret ediyorlar işte, nedeni yok. Bizde herkes kesinlikle birinden nefret eder: komşudan, polisten, oligarklardan… aptal yankilerden... kim olursa! Havada nefretten bol şey yok... İnsanlara dokunamıyorsun bile.</span></p>

    <p class="G-vde-Metni para-style-override-7"><span class="bold"></span></p>

    <p class="G-vde-Metni para-style-override-7"><span class="bold">“...gördüğüm halk isyanı beni hayat boyu ürküttü”</span><span class="italik"></span></p>

    <p class="G-vde-Metni para-style-override-7"><span class="italik">Yemek zamanı. Gavhar’la Tacik piyalasından</span><span class="italik char-style-override-17">*</span><span class="italik"> çay içip sohbete devam ediyoruz.</span></p>

    <p class="G-vde-Metni para-style-override-7"><span class="italik"></span></p>

    <p class="dip" xml:lang="en-GB">*<span>Orta Asya’da yaygın olarak kullanılan geleneksel tas.</span><span class="italik"></span></p>

    <p class="G-vde-Metni para-style-override-7"><span class="italik"></span></p>

    <p class="G-vde-Metni para-style-override-7"><span class="char-style-override-7">– Hatırladıklarım yüzünden aklımı kaçıracağım bir gün...</span></p>

    <p class="G-vde-Metni para-style-override-7"><span class="char-style-override-7">Doksan iki yılı... Hepimizin beklediği özgürlük yerine iç savaş başladı. Kulablılar Pamirlileri, Pamirliler Kulablıları öldürmeye başladı... Karateginler, Hissarlılar, Garmlılar; hepsi bölündü. Evlerin duvarlarına pankartlar asıldı: “Ruslar, elinizi çekin Tacikistan’dan!”, “Komünistler, defolun Moskova’nıza!” Benim sevdiğim Duşanbe değildi bu artık... Şehrin sokaklarında elleri borulu ve taşlı kalabalıklar geziyordu... Son derece barışçı, sessiz sakin insanlar katile döndü. Daha dün dosttular, huzurlu huzurlu çay içiyorlardı çayhanede; bugünse gidip demir çubuklarla kadınların karnını parçalıyorlar... Dükkânları, mağazaları yağmalıyorlar. Pazara gittim... Akasyaların dallarında şapka ve elbiseler vardı, yerde ölüler yatıyordu, sıra sıra dizilmiş: insanlar, hayvanlar... (</span><span class="italik">Susuyor</span><span class="char-style-override-7">.) Hatırlıyorum... Güzel bir sabahtı. Savaşı unutmuştum hatta. Her şey eskisi gibi olacaktı sanki. İşte elma ağacı çiçek açmış, kayısı da... Savaş yok. Pencereyi açtım ve orada kara bir kalabalık gördüm. Sessizce yürüyorlardı. Birden biri döndü ve göz göze geldik... Yoksuldu, o adamın bakışı bana her şeyi anlattı; işte ben senin güzel evine girip ne istersem yaparım, benim saatim geldi... O gözler bana bunu söylüyordu... dehşete kapıldım... Pencereden uzaklaştım, storları kapattım, birini, diğerini, koşup kapıdaki bütün kilitleri çevirdim ve en uzak odaya saklandım. Adamın gözlerinde ateş vardı... Şeytanca bir şey vardı o kalabalıkta. Bunu hatırlamaktan korkuyorum... (</span><span class="italik">Ağlıyor</span><span class="char-style-override-7">.)</span></p>

    <p class="G-vde-Metni para-style-override-7"><span class="char-style-override-7">Avluda bir Rus çocuğunu öldürdüklerini gördüm. Kimse çıkmadı dışarı, herkes pencereleri kapattı, üstümde bornozla fırladım dışarı: “Bırakın onu! Onu öldüreceksiniz!” Hareketsiz yatıyordu... Gittiler. Ama biraz sonra işini bitirmek için dönüp tekrar dövmeye başladılar, hepsi onun gibi delikanlılar. Çocuklar... bunlar çocuktu... Polise telefon ettim, kimi dövdüklerine bakıp gittiler. (</span><span class="italik">Susuyor</span><span class="char-style-override-7">.) Geçenlerde, Moskova’da bir toplulukta şunu duydum: “Duşanbe’yi seviyorum. Ne kadar ilginç bir şehir! Bu şehirde sıkılıyorum.” Bunu söyleyen Rusa minnettar kaldım. Bizi sevgi dışında hiçbir şey kurtaramaz. Kötü niyetli yalvarışları Allah dinlemez. Allah şöyle söyler: “Daha sonra kapayamayacağın kapıyı açma...” (</span><span class="italik">Duraksıyor</span><span class="char-style-override-7">.) Bir arkadaşımızı öldürdüler... Şairdi. Tacikler şiiri sever, her evde en az bir-iki şiir kitabı vardır, şair kutsal kişidir bizde. Ona dokunulmaz. Öldürdüler! Öldürmeden önce ellerini kırdılar... Yazı yazdığı için... Bir süre sonra bir dostumuzu daha öldürdüler... Bedeninde bir tek morluk yok, tertemiz, ağzından vurmuşlar... Konuştuğu için... Bahardı. Hava güneşliydi, sıcaktı ama insanlar birbirlerini öldürüyorlardı... Dağlara gitmek istedim.</span></p>

    <p class="G-vde-Metni para-style-override-7"><span class="char-style-override-7">Herkes bir yerlere kaçıyordu. Canını kurtarmaya çalışıyordu. Arkadaşlarımız Amerika’da yaşıyordu. San Francisco’da. Yanlarına çağırdılar. Küçük bir ev kiralamışlardı orada. Çok güzeldi! Sessiz okyanus... Nereye baksan okyanus. Bütün gün kıyıya oturup ağlardım, hiçbir şey yapamadım. Savaştan çıkıp gelmiştim, insanlar bir kutu süt için öldürülüyordu orada... Kıyı boyunca yaşlı bir adam yürüyor, pantolonu sıvanmış, üzerinde parlak bir tişört. Yanımda durdu: “Neyin var?” – “Ülkemde savaş var. Kardeş kardeşi öldürüyor.” – “Burada kal.” Okyanusun ve güzelliklerin iyi geleceğini söyledi... Uzun süre teselli etti beni. Ben de ağladım. Nazik sözler üzerimde hep aynı etkiyi bırakırdı: Gözyaşlarım nehir gibi akardı, nazik sözler duyunca daha da şiddetli ağlamaya başlardım, <a id="x.876"></a><a id="x.879"></a>üstelik kendi yurdumda kurşunların ağlattığından daha da şiddetli. Akan kanın ağlattığından daha da şiddeti… </span></p>

    <p class="G-vde-Metni para-style-override-7"><span class="char-style-override-7">Ama Amerika’da yaşayamadım. Duşanbe’ye geri dönmek yanıp tutuşuyordum, yurduma dönmek tehlikeli olsa bile oraya yakın bir yerlerde olmak istiyordum. Moskova’ya gittik... Bir keresinde orada şair bir kadına misafirliğe gitmiştik. Sonu gelmez homurtular: Gorbaçov’un çenesi düşük... Yeltsin sarhoş... Halk öküz... Kaç kez dinlemiştim bunları? Binlerce kez! Ev sahibesi tabağımı alıp temizlemek istiyor, ama vermiyorum, tek bir tabaktan yiyebilirim her şeyi. Balığı da, böreği de. Savaştan geldim ben... Başka bir yazarın buzdolabı peynir ve salam dolu; Taciklerse unutmuş artık bunların ne olduğunu ve yine bütün gece sıkıcı homurdanmaları dinliyorum: İktidar kötü, demokratlar komünistlerden farksız... Rus kapitalizmi yamyam... Ama kimse bir şey yapmıyor. Herkes bekliyor işte devrim olsun diye. Mutfaktaki bu dertli insanları sevmiyorum. Onlardan biri değilim ben. Yaşanan halk isyanı, hani benim şahit olduğum isyan, beni o kadar korkuttu ki, özgürlük denen şeyin deneyimsiz ellerde ne anlama gelebileceğini biliyorum. Bu gevezelikler hep kanla biter. Savaş sizin evinize de gelebilecek olan kurttur... (</span><span class="italik">Susuyor</span><span class="char-style-override-7">.)</span></p>

    <p class="G-vde-Metni para-style-override-7"><span class="char-style-override-7">İnternetteki o videoları gördünüz mü? Beni altüst etti o videolar. Bir hafta yataktan kalkamadım... Ah o videolar yok mu... İnsanları öldürüp bir de filme almışlar. Senaryoları varmış, rolleri yazmışlar... Gerçek bir film gibi... Bir tek seyirci eksik. Biz de seyrediyoruz işte... bizi zorluyorlar buna... İşte delikanlının teki sokakta gidiyor, bizden bir delikanlı, Tacik... Onu yanlarına çağırıyorlar, çocuk gidiyor, tutup yere deviriyorlar onu. Beysbol sopalarıyla dövüyorlar, çocuk önce yerde yuvarlanıyor, sonra kıpırtısız kalıyor. Onu bağlayıp bir arabanın bagajına atıyorlar. Ormanda bir ağaca bağlıyorlar. Filmi çeken kişinin de iyi bir sahne olsun diye uygun açı aradığını görüyorsun. Derken delikanlının kafasını kesiyorlar. Nereden </span><span class="char-style-override-7">çıktı bu? Kafa kesmek... Bu bir doğu ritüeli. Ruslara özgü değil. Herhalde, Çeçenistan’dan devralınmış bir şey. Hatırlıyorum... Bir ara sadece tornavidalarla öldürdüler insanları, sonra yabalar ortaya çıktı, borular ve çekiçler geldi ardından... Öyle olunca ölümler hep vücudun yüzeyine alınan kaba darbelerle gerçekleşti. Şimdi de yeni bir moda var... (</span><span class="italik">Susuyor</span><span class="char-style-override-7">.) Bu kez katiller bulundu. Onları yargılayacaklar. Hepsi de iyi aile çocukları. Bugün Tacikleri kesiyorlar, yarın zenginleri kesecekler ya da kim başka bir tanrıya dua ediyorsa onu. Savaş bir kurt... Kapımıza geldi artık...</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="Paragraph-Style-1"><span class="char-style-override-12">Moskova bodrumlarında</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="italik">Bir ev seçtik; Moskova’nın merkezinde bir “stalinka”. Bu evleri Stalin zamanında Bolşevik elitler için yapmışlar, o yüzden onlara “stalinka” deniyor, şimdi çok gözdeler. Stalin tarzı: oymalı cepheler, rölyefler, sütunlar, üç-dört metre yüksekliğinde tavanlar. Eski liderlerin torunları yoksul düşerken, buraya “yeni Ruslar” taşınıyor. Avluda Bentley ve Ferrari markalı arabalar. Etraftaki binaların giriş katlarında pahalı butiklerin vitrinleri ışıl ışıl.</span></p>

    <p class="G-vde-Metni para-style-override-7"><span class="italik">Yukarıda başka bir hayat var, yeraltında başka. Tanıdık bir gazeteciyle bodruma iniyoruz... Uzun süre paslı boruların ve küflü duvarların arasından geçiyoruz, zaman zaman yolda demir parmaklıklı kapılar çıkıyor karşımıza, üzerlerinde kilitler asılı, ayrıca mühürlenmişler, ama bütün bunlar sahte. Geçici şifreyle kapıyı tıklatırsan içeri girebiliyorsun. Bodrum hayat dolu. Uzun, aydınlatılmış bir koridor: Her iki tarafta odalar var; tahta duvarlar, kapı yerine rengârenk perdeler. Moskova bodrumları, Taciklerle Özbekler arasında bölüşülmüş. Biz Taciklerin arasındayız. Her odada on yedi ila yirmi kişi var. Komün hayatı. Birisi benim “rehberimi” tanıyor –o buraya ilk kez gelmiyor– ve bizi yanına çağırıyor. Odasına giriyoruz: Girişte bir ayakkabı dağı var, yanda da bebek arabaları. Köşede bir ocak, bir tüp, yanlarında bir masa ve sandalyeler, yakınlardaki bir çöpten getirilmişler. Odanın geri kalanı el yapımı ranzalarla dolu.</span></p>

    <p class="G-vde-Metni para-style-override-7"><span class="italik">Akşam yemeği vakti. On kişi masanın başına oturmuş bile. Tanışıyoruz: Amir, Hurşid, Ali... Yaşça büyük olanlar Sovyet okulunda okumuş, şivesiz Rusça konuşuyorlar. Gençlerse dil bilmiyor. Sadece gülümsüyorlar.</span></p>

    <p class="G-vde-Metni para-style-override-7"><span class="italik">Misafir ağırlamaktan mutlular.</span><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">– Birazdan bir şeyler yiyeceğiz. (</span><span class="italik">Eski bir öğretmen olan Amir bizi masaya oturtuyor, buranın büyüğü o.</span><span class="char-style-override-7">) Tacik pilavını bir deneyin. Enfestir, müthiştir! Taciklerde gelenektir: Eğer evin yakınlarında biriyle karşılaşırsan, onu evine davet edip çay ikram etmek zorundasındır. </span><span class="italik"></span></p>

    <p class="G-vde-Metni para-style-override-7"><span class="italik">Ses kayıt cihazımı kullanamıyorum; korkuyorlar. Elle not alıyorum. Yazan insana duyulan o köylü saygısı yardımcı oluyor bana. Kışlaklardan gelmişler, diğerleri de dağdan inmiş. Ve bir anda dev bir megapole düşmüşler.</span><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">– Moskova güzel, iş çok. Ama yaşaması korkunç. Sokakta tek başıma yürüyorum... gündüz vakti hatta... Gençlerin yüzlerine bakamıyorum, öldürebilirler. Her gün dua etmen lazım...</span></p>

    <p class="G-vde-Metni para-style-override-7"><span class="char-style-override-7">– Trende üç kişi geldi yanıma... İşten dönüyordum. “Ne yapıyorsun burada?” – “Eve gidiyorum.” – “Nerede evin? Kim çağırdı seni buraya?” Dövmeye başladılar. Dövüyor ve bağırıyorlar: “Rusya Ruslarındır! Yaşasın Rusya!” – “Çocuklar ne yapıyorsunuz? Allah her şeyi görür” – “Senin Allah’ın burada göremez. Bizim kendi Tanrımız var.” Dişlerimi döktüler... kaburgamı kırdılar... Vagon tıka basa insan doluydu, sadece bir kız karşı koydu: “Bırakın onu! Size bir şey yapmadı o.” – “Sana ne? Dövüyorsak </span><span class="italik">haçi</span><span class="char-style-override-7"> dövüyoruz.”</span></p>

    <p class="G-vde-Metni para-style-override-7"><span class="char-style-override-7">– Raşid’i öldürdüler... Otuz kez bıçaklamışlar. Bana söylesene, neden otuz kez?</span></p>

    <p class="G-vde-Metni para-style-override-7"><span class="char-style-override-7">– Her şey Allah’tan... Yoksulu deve üstünde bile köpek ısırır.</span><span class="char-style-override-10">*</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="dip" xml:lang="en-GB">*<span>Talihsizin başına her şey gelir anlamında bir Tacik atasözü. </span></p>

    <p class="Basic-Paragraph para-style-override-8" xml:lang="en-GB"></p>

    <p class="G-vde-Metni para-style-override-7"><span class="char-style-override-7">– Babam Moskova’da okumuştu. Şimdi gece gündüz SSCB için ağlıyor. Benim de Moskova’da okuyacağımı hayal etmiş. Ama beni burada polis dövüyor, patron dövüyor... Kedi gibi bodrumda yaşıyorum.</span></p>

    <p class="G-vde-Metni para-style-override-7"><span class="char-style-override-7">– SSCB’ye üzülmüyorum ben... Kolya Amca, komşumuz... Rustu... Tacikçe bir şey söyleyince anneme bağırırdı: “Normal dille konuşsana. Toprak sizinse, iktidar bizim.” Annem ağlardı.</span></p>

    <p class="G-vde-Metni para-style-override-7"><span class="char-style-override-7">– Dün gece bir rüya gördüm... Bizim sokakta yürüyorum, komşular selam veriyor: “Selamünaleyküm... Selamünaleyküm...” Kışlaklarımızda sadece kadınlar, yaşlılar ve çocuklar kaldı artık.</span></p>

    <p class="G-vde-Metni para-style-override-7"><span class="char-style-override-7">– Evde aldığım maaş ayda beş dolar... Karım, üç çocuk... Kışlaklarda yıllardır insanlar şeker görmedi...</span></p>

    <p class="G-vde-Metni para-style-override-7"><span class="char-style-override-7">– Kızıl Meydan’a hiç gitmedim. Lenin’i görmedim. Varsa yoksa iş! Kazma, kürek, el arabası. Bütün gün karpuz gibi su akıyor üzerimden.</span></p>

    <p class="G-vde-Metni para-style-override-7"><span class="char-style-override-7">– Bir binbaşıya evraklar için para ödedim: “Allah sana sağlık versin. Ne kadar iyi insansın!” Ama evraklar sahte çıktı. Hücreye attılar. Falakaya çektiler, sopalarla vurdular.</span></p>

    <p class="G-vde-Metni para-style-override-7"><span class="char-style-override-7">– Evrak yoksa insan da yoktur...</span></p>

    <p class="G-vde-Metni para-style-override-7"><span class="char-style-override-7">– Vatansız insan evsiz köpektir... Herkes canını sıkabilir. Polis günde on kez durduruyor: “Göster evraklarını.” Şu evrak var, şu yok. Para vermezsen dövüyorlar.</span></p>

    <p class="G-vde-Metni para-style-override-7"><span class="char-style-override-7">– Biz kim miyiz? İnşaatçılar, hamallar, kapıcılar, bulaşıkçılar... Burada </span><span class="italik">menecır</span><span class="char-style-override-7"> olarak çalışmıyoruz...</span></p>

    <p class="G-vde-Metni para-style-override-7"><span class="char-style-override-7">– Annem para gönderdiğim için memnun. Bana güzel bir kız bulmuş, daha görmedim onu. Annem seçmiş. Gidince evleneceğim.</span></p>

    <p class="G-vde-Metni para-style-override-7"><span class="char-style-override-7">– Bütün yaz Moskova yakınında zengin birinin yanında çalıştım, sonunda bana para ödemediler: “Defol! Defol eti! Sana yemek verdim ya!”</span></p>

    <p class="G-vde-Metni para-style-override-7"><span class="char-style-override-7">– Eğer yüz koyunun varsa haklısındır. Hep haklısındır.</span></p>

    <p class="G-vde-Metni para-style-override-7"><span class="char-style-override-7">– Arkadaşım da patronundan çalışması karşılığında para istemiş. Sonra polis uzun süre onun cesedini aradı. Ormana gömmüşler... Annesine tabutu geldi Rusya’dan...</span></p>

    <p class="G-vde-Metni para-style-override-7"><span class="char-style-override-7">– Bizi kovuyorlar... Moskova’yı kim temizleyecek peki? Avluları kim yıkayacak? Ruslar bize ödedikleri paraya parmağını kaldırmaz.</span></p>

    <p class="G-vde-Metni para-style-override-7"><span class="char-style-override-7">– Gözlerimi kapatınca görüyorum; dere akıyor, pamuklar çiçek açmış, pembe pembe çiçek açmış, bahçe gibi olmuş ortalık.</span></p>

    <p class="G-vde-Metni para-style-override-7"><span class="char-style-override-7">– Bizde de büyük bir savaş olduğunu biliyor musun? SSCB dağıldıktan sonra hemen ateş etmeye başladılar. Yalnızca makineli tüfeği olan iyi yaşıyordu. Okula gidiyordum… Giderken her gün iki-üç ceset görüyordum. Annem beni okula göndermemeye başladı. Evde oturup Hayyam okuyordum. Bizde herkes Hayyam’ı okur. Biliyor musun Hayyam’ı? Biliyorsan, benim kardeşimsin demek.</span></p>

    <p class="G-vde-Metni para-style-override-7"><span class="char-style-override-7">– İnanmayanları öldürdüler...</span></p>

    <p class="G-vde-Metni para-style-override-7"><span class="char-style-override-7">– Kim inanıyor, kim inanmıyor, o Allah’ın bileceği iş. Yargılayacak olan odur.</span></p>

    <p class="G-vde-Metni para-style-override-7"><span class="char-style-override-7">– Küçüktüm ben... Kimseyi vurmadım. Annem savaşa kadar nasıl yaşadığımızı anlatırdı: Aynı düğünde hem Tacikçe konuşulurmuş, hem Özbekçe, hem Rusça. İsteyen dua edermiş, isteyen etmezmiş. Söylesene abla, neden insanlar bu kadar çabuk öğrendiler birbirlerini öldürmeyi? Okulda hepsi okumuştu Hayyam’ı. Puşkin’i.</span></p>

    <p class="G-vde-Metni para-style-override-7"><span class="char-style-override-7">– Halk bir deve kervanı, kırbaçla güdülen...</span></p>

    <p class="G-vde-Metni para-style-override-7"><span class="char-style-override-7">– Rusça öğreniyorum... Dinleyin bakın: “guzel kij, ehmek, bara... batron kotü...” </span></p>

    <p class="G-vde-Metni para-style-override-7"><span class="char-style-override-7">– Beş yıldır Moskova’dayım ve bana kimse bir kere bile selam vermedi. Ruslara kendilerini “beyaz” hissedebilsinler diye lazım “siyahlar”, kendilerini birinden yukarda görmek için.</span></p>

    <p class="G-vde-Metni para-style-override-7"><span class="char-style-override-7">– Nasıl her gecenin sabahı varsa, bütün kederlerin de sonu vardır.</span></p>

    <p class="G-vde-Metni para-style-override-7"><span class="char-style-override-7">– Bizim genç kızlar daha göz alıcı. Onları narla kıyaslamaları boşuna değil.</span></p>

    <p class="G-vde-Metni para-style-override-7"><span class="char-style-override-7">– Her şey Allah’tan...</span><span class="italik"></span></p>

    <p class="G-vde-Metni para-style-override-7"><span class="italik">Yeraltından yukarı çıkıyoruz. Artık farklı gözlerle bakıyorum Moskova’ya; onun güzelliği soğuk ve rahatsız edici geliyor bana. Moskova, senin için fark etmez, seni sevip sevmedikleri, değil mi?</span><span class="char-style-override-7"></span></p>

    <p class="G-vde-Metni para-style-override-12"><span class="char-style-override-7"></span></p>
  </div>
</body>
</html>