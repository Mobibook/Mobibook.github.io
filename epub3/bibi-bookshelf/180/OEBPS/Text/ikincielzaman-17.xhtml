<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ikincielzaman-17</title>
  <link href="../Styles/ikinciel_idstyles.css" rel="stylesheet" type="text/css"/>

</head>

<body id="ikincielzaman" xml:lang="tr-TR">
  <div>
     <p class="baslik" id="toc_marker-11">ÖLDÜREN HERKESİN TANRIYA HİZMET <br/>

 ETTİĞİNE İNANDIĞI ZAMANA DAİR</p>

    <p class="Paragraph-Style-1"><span class="char-style-override-12"></span></p>

    <p class="G-vde-Metni para-style-override-7"><span class="char-style-override-7"></span></p>

    <p class="Paragraph-Style-2"><span class="char-style-override-7">Olga V.</span></p>

    <p class="Paragraph-Style-2"><span class="char-style-override-7">Topograf</span></p>

    <p class="Paragraph-Style-2"><span class="char-style-override-7">24 yaşında</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">– Sabah. Diz çökmüşüm... Yalvardım: “Tanrım! Şimdi yapabilirim! Şimdi ölmek istiyorum!” Sabah olmasına rağmen... Gün başlamasına rağmen... </span></p>

    <p class="G-vde-Metni para-style-override-7"><span class="char-style-override-7">Böyle güçlü bir arzu... Ölmek! Ve deniz kenarına gittim. Kumlara oturdum. Kendimi ölümden korkmamak gerekiyor diye ikna ettim. Ölmek; özgürlük... Deniz çarpıyor, çarpıyor kıyıya... Ve gece çöküyor, sonra yine sabah oluyor. İlk seferinde hiçbir şeye karar veremedim. Yürüdüm durdum. Kendi sesimi dinliyordum: “Tanrım, seni seviyorum! Tanrım...” </span><span class="italik">Sara bara bziya bzoy...</span><span class="char-style-override-10">*</span><span class="char-style-override-7"> Abhazca bu... Etrafta ne çok renk, ses var... Bense ölmek istiyorum.</span></p>

    <p class="G-vde-Metni para-style-override-7"><span class="char-style-override-7"></span></p>

    <p class="dip" xml:lang="en-GB">*<span>Seni seviyorum.</span><span class="char-style-override-11"></span></p>

    <p class="G-vde-Metni para-style-override-7"><span class="char-style-override-7"></span></p>

    <p class="G-vde-Metni para-style-override-7"><span class="char-style-override-7">Ben Rusum. Abhazya’da doğdum ve uzun süre orada yaşadım. Suhumi’de. Yirmi iki yıl yaşadım orada. Doksan iki yılına kadar... Savaş başlayıncaya kadar. “Eğer su yanarsa, nasıl söndürülür?” der Abhazlar. Savaş hakkında böyle derler... İnsanlar aynı otobüsle gezer, aynı okullara gider, aynı kitapları okur, aynı ülkede yaşardı ve herkes Rusça öğrenirdi. Şimdi ise birbirlerini öldürüyorlar: Komşu komşuyu, sınıf arkadaşları birbirini öldürüyor. Erkek kardeş kız kardeşini öldürüyor! Hemen şurada savaşıyorlar, evlerinin hemen yanında... Ne kadar oldu ki? Bir yıl... iki yıl önce... kardeş gibi yaşardık, herkes Komsomol ve komünistti. Okul yıllığına yazmıştım: “Sonsuza dek kardeşiz...”, “Kopmaz beraberlik...” İnsan öldürmek! Bu kahramanlık değil, hatta suç bile değil... Bu korkunç bir şey! Bunu gördüm... Anlayamıyorum… Anlamam imkânsız... Size Abhazya’yı anlatayım... Orayı çok severdim... (</span><span class="italik">Duruyor</span><span class="char-style-override-7">.) Ve şimdi de seviyorum, her ne olursa olsun... Seviyorum... Her Abhaz evinin duvarında bir hançer asılıdır. Erkek çocuk doğunca, akrabaları ona altın bir hançer armağan eder. Hançerin yanında da duvarda şarap için bir boynuz asılı durur. Abhazlar boynuzu bardak gibi kullanıp onunla şarap içer, boynuz asla içindeki şarap sonuna dek içilmeden masaya konmaz. Abhaz geleneklerine göre masada misafirlerle geçirilen zaman yaşam süresinden sayılmaz, çünkü insan şarap içip mutlu olmuştur. Peki öldürerek geçirdiğin zaman neyden sayılır? Başkasına ateş ederken geçirdiğin... Ha, neyden? Şimdi sürekli ölümü düşünüyorum.</span></p>

    <p class="G-vde-Metni para-style-override-7"><span class="char-style-override-7">(</span><span class="italik">Fısıldamaya başlıyor.</span><span class="char-style-override-7">)</span><span class="italik"> </span><span class="char-style-override-7">İkinci seferinde... kararımdan vazgeçmedim... Banyoya kapandım... Bütün tırnaklarım kırılmıştı, kan oturmuştu diplerine. Isırdım, tırmaladım duvarı, alçıyı, kireci, ama son anda yaşamak istedim. Ve ip koptu... Sonuçta, hayattayım, kendime dokunabiliyorum. Yine de... Onu düşünmekten kaçınamıyorum... Ölümü.</span></p>

    <p class="G-vde-Metni para-style-override-7"><span class="char-style-override-7">On altı yaşımdayken, babam öldü. O zamandan beri cenaze törenlerinden nefret ederim... O müzikten... Anlamıyorum, neden insanlar bu gösteriyi yapar? Tabutun başında oturdum, ancak o zaman anladım, bu benim babam değil, babam burada değil. Soğuk bir ceset vardı orada. Bir kabuk. On gün boyunca aynı rüyayı gördüm... Biri bana sesleniyordu... Hep yanına çağırıyordu... Bense anlamıyordum: Nereye gideyim? Kime gideyim? Yakınlarımı düşünmeye başladım... Birçoğunu asla görmemiştim ve tanımıyordum, ben doğmadan önce ölmüşlerdi. Ama birdenbire kendi ninemi gördüm... Ninem çok ama çok önce ölmüştü, bizde fotoğrafları bile kalmamıştı, ama rüyamda tanıdım onu. Orada her şey başka türlüydü... Bir varlar gibi, bir yoklar gibi, hiçbir şeyle sınırlı değiller, bedenle sınırlı değiller, onları koruyan hiçbir şey yok. Sonra babamı gördüm... Babam hâlâ neşeliydi, hâlâ dünyadaki gibiydi, çok tanıdık geldi. Ama oradaki bütün diğer insanlar şey gibiydi... şey gibi... sanki onları tanıyormuşum da unutmuşum. Ölüm; bir başlangıç... Bir şeyin başlangıcı... Sadece neyin olduğunu bilmiyoruz... Düşünüp duruyorum. Bu esaretten kaçıp gitmek, saklanmak isterdim. Sabahleyin aynanın karşısında nasıl da dans ederdim: “Ben güzelim, ben gencim! Mutlu olacağım! Seveceğim!” diye…</span></p>

    <p class="G-vde-Metni para-style-override-7"><span class="char-style-override-7">Birincisi... Yakışıklı bir Rus genci... Nadir yakışıklılıkta! Abhazlar şöyle der: “Tam tohumluk erkek.” Üzerine biraz toprak serpilmiş, spor ayakkabılı ve askeri üniformalı. Ertesi gün birisi ayakkabılarını çıkardı. İşte, ölmüştü… Ama sonra, oradan sonra ne var? Toprakta ne var? Ayaklarımızın altında... Tabanlarımızın altında... Orada, aşağıda ya da gökte... Ne var orada – gökte? Etrafta yaz havası, deniz uğulduyor. Ağustosböcekleri ötüşüyor. Annem beni dükkâna gönderdi. Adamı öldürdüler. Sokaklarda silah dolu kamyonlar dolanıyor, makineli tüfekleri ekmek gibi dağıtıyorlar. Mültecileri gördüm, bana mültecileri gösterdiler ve bu unutulmuş sözcüğü hatırladım. Kitaplardan hatırladım. Çok mülteci vardı: Kimi arabayla, kimi traktörle, kimi yürüyerek gelmişti. (</span><span class="italik">Susuyor</span><span class="char-style-override-7">.) Gelin başka bir şeylerden konuşalım mı? Mesela, sinemadan... Sinemayı severim, ama Batı filmlerini severim. Neden mi? Orada hiçbir şey bizim hayatımıza benzemez. Orada kendime uygun bir şeyler uydurabilirim... Fantezi kurabilirim... Başka bir yüz takınırım, çünkü bıktım yüzümden. Bedenimden... Hatta ellerimden... Bana uymuyor bedenim, beni fazlasıyla sınırlıyor. Yine de bir bedenim var, hep aynı beden, bense farklıyım, değişiyorum... Kendi sözlerimi dinliyor ve bunu söylemiş olamam diye düşünüyorum, çünkü bu sözleri bilmiyorum ve aptalım ve tereyağlı ekmek seviyorum... Çünkü hâlâ âşık olamadım. Doğuramadım. Bunu da söylüyorum... Bilmiyorum: Neden? Nereden doluyor bütün bunlar içime? Sonraki… Genç bir Gürcü... Parkta yatıyordu. Orada bir yerde kumluk bir alan vardı, kumda yatıyordu o da. Yatıyor ve yukarılara bakıyordu... Kimse kovmamıştı onu, kimse uzun süre ilişmedi ona. Onu gördüğümde... bir yere kaçıp gitmem gerektiğini anlıyorum... Kaçmam lazım... Ama nereye kaçacağım? Kiliseye kaçtım... Kimse yoktu orada. Diz çöküp dua ettim herkes için. O zaman daha nasıl dua edeceğimi bilmiyordum, daha öğrenmemiştim O’nunla konuşmayı. (</span><span class="italik">Çantasını karıştırıyor</span><span class="char-style-override-7">.) Nerede bu haplar... Almam lazım! Heyecanlanmamalıyım... Bütün bunlardan sonra hastalandım, beni psikiyatra götürdüler. Yolda gidiyorum... Ve birdenbire bağırmak istiyorum...</span></p>

    <p class="G-vde-Metni para-style-override-7"><span class="char-style-override-7">Nerede mi yaşamak isterdim? Çocuklukta yaşamak isterdim... Orada annemleydim, kuş yuvasında gibiydim. Kurtar... Kurtar Tanrım masumları ve körleri! Okulda savaş kitaplarını severdim. Savaş filmlerini. Savaşın güzel olduğunu hayal ederdim. Oranın parlak olduğunu… orada parlak bir hayatın olduğunu… Hatta erkek değil kız olduğuma üzülürdüm: Savaş olsa, beni savaşa çağırmayacaklar. Artık savaş kitapları okumuyorum. En iyilerini bile... Savaş hakkındaki kitaplar... hepsi bizi kandırıyor. Aslında, savaş pis ve korkunç bir şey. Artık emin değilim, onun hakkında yazmak mümkün mü? Bütün gerçeği yazmaktan bahsetmiyorum, ama genel olarak bir şeyler yazmak… Savaştan bahsetmek... Sonrasında nasıl mutlu olunur ki? Bilmiyorum... Perişanım... Annem sarılıyor: “Kızım, ne okuyorsun?” – “Şolohov’un </span><span class="italik">Vatan İçin Öldüler</span><span class="char-style-override-7"> kitabını. Savaş hakkında...” – “Neden okuyorsun bu kitapları? Hayat hakkında değiller ki kızım. Hayat bambaşka bir şey...” Annem aşkla ilgili kitapları severdi. Annem! Hatta şimdi bile bilmiyorum: Hayatta mı değil mi? (</span><span class="italik">Susuyor</span><span class="char-style-override-7">.) Önceleri orada yapamayacağımı sanırdım... Suhumi’de yaşayamayacağımı... Ama ben genel anlamda da yaşayamıyorum ki zaten. Aşk kitapları da kurtarmıyor beni. Gerçi aşk var, biliyorum var olduğunu. Biliyorum... (</span><span class="italik">İlk kez gülümsüyor</span><span class="char-style-override-7">.)</span></p>

    <p class="G-vde-Metni para-style-override-7"><span class="char-style-override-7">Doksan iki yılının baharı... Komşularımız Vahtang ile Gunala: Adam Gürcü, kadın Abhaz; evlerini, eşyalarını sattılar, gitmeye hazırlandılar. Vedalaşmaya geldiler: “Savaş olacak. Rusya’ya gidin eğer orada bir yakınınız varsa.” İnanmadık. Gürcüler hep Abhazlarla eğlenir, Abhazlar da Gürcüleri sevmez. Tabii ya... O-o! (</span><span class="italik">Gülüyor.</span><span class="char-style-override-7">) “Bir Gürcü uzaya uçabilir mi?” – “Hayır.” – “Neden?” – “Bütün Gürcüler gururdan ölür, bütün Abhazlar ise kıskançlıktan.” “Neden Gürcüler bu kadar ufak tefek?” – “Gürcüler ufak tefek değil, Abhazların dağları çok yüksek.” Birbirleriyle alay ederlerdi, ama beraber yaşarlardı. Üzüm bağlarının bakımını yaparlardı... Şarap yaparlardı... Abhazlarda şarapçılık bir din gibidir. Her toprak sahibinin kendi sırrı vardır... Mayıs geldi... Haziran... Plaj sezonu açıldı... İlk meyveler... Ne savaşı! Annemle savaşı hiç düşünmüyoruz, komposto pişirip reçel yapıyoruz. Her cumartesi pazara gidiyoruz. Abhaz pazarına! O kokular... Sesler... Şarap fıçıları ve mısır ekmekleri kokuyor, koyun peyniri, kızarmış kestane kokuyor. İnce bir tütün kokusu, ezilmiş tütün yapraklarından. Peynirler asılıyor... En sevdiğim peynir </span><span class="italik">matsoni</span><span class="char-style-override-7">... Satıcılar Abhazca, Gürcüce, Rusça sesleniyor. Her dilde: “Vay-vay, tatlım benim. İstemiyorsan alma, ama bir tadına bak!” Haziran ayından beri şehirde ekmek bulunmuyordu. Annem o cumartesi un stoklamaya karar verdi... Otobüsle gidiyoruz, yanımıza bir ahbabımız çocuğuyla oturuyor. Çocuk oynuyor, sonra ağlamaya başlıyor, öyle yüksek sesle ağlıyor ki sanki biri onu çimdikliyor. Ahbabımız birdenbire soruyor: “Ateş mi ediyorlar? Dinlesenize: Kurşun sesi mi bunlar?” Delice bir soru! Pazara gidiyoruz, karşıda bir kalabalık, korkuyla kaçan insanlar. Tavuklar uçuyor... Tavşanlar yerlerde... Ördekler... Kimse hayvanları asla umursamıyor... Onların nasıl acı çektiğini... Ben yaralı bir kediyi hatırlıyorum. Bir horoz nasıl bağırmıştı, kanadının altından tüyler fırlamıştı... Sahiden, ben normal değil miyim? Ben biraz çok düşünüyorum ölümü... Şimdi sadece onunla meşgulüm... Ve işte, çığlık! Bu çığlık... Tek bir insan değil, bütün bir kalabalık bağırıyor. Üniformasız ama silahlı birileri, makineli tüfeklerle kadınları kovalıyor, çantalarını, eşyalarını çekip alıyorlar: “Bırak bunu... Çıkar şunu...” “Haydut mu bunlar?” diye soruyor annem fısıltıyla. Otobüsten indik ve Rus askerlerini gördük. “Bu ne?” diye sordu annem onlara. “Ne o, anlayamadınız mı?” dedi teğmen. “Savaş.” Annem tam korkak tavuktur, hemen bayılıp yığıldı yere. Onu bir iç avluya taşıdım. Evlerin birinden bize bir sürahi su getirdiler... Bir yerler bombalanıyor... Patlama sesleri... “Kadınlar! Kadınlar! Un lazım mı?” Bir un çuvalıyla genç bir delikanlı duruyor, üzerinde mavi bir önlük var, Gürcülerin giydiği türden, ama bu baştan aşağı beyaz, una bulanmış. Gülecek oldum, ama annem “Haydi alalım,” dedi. “Belki bu gerçekten savaştır.” Unu aldık ondan. Parayı verdik. Ondan hemen sonra yağma malı satın aldığımız kafamıza dank etti. Yağmacıdan almıştık.</span></p>

    <p class="G-vde-Metni para-style-override-7"><span class="char-style-override-7">Bu insanların arasında yaşıyordum... Onların alışkanlıklarını, dillerini biliyorum... Onları seviyorum. Peki nereden çıktı şu diğerleri? Bu kadar hızla! İnsanca olmayan bir hızla! Neredeymiş ki bütün bunlar? Nerede... Kim söyleyecek? Üzerimden altın haçımı çıkardım ve onu para kesesini de koyduğum un çuvalına sakladım. Yaşlı bir nine gibi... Her şeyi biliyordum zaten... Nereden mi? Unu... on kiloluk unu... evimize kadar ben taşıdım, tam beş kilometre. Sakin sakin yürüdüm... Beni o sırada öldürseler, ürkmeye zamanım olmazdı bile... İnsanlar... Çoğu plajdan gelenler... Panik ve gözyaşı içindeydi. Bense sakindim... Herhalde şoktaydım? En iyisi bağırmamdı... Herkes gibi bağırmak... Şimdi düşünüyorum bunu... Demiryolunun yanında dinlenmek için durdum. Raylarda genç çocuklar oturuyordu: Bazısının kafasında kara bir bant vardı, diğerlerinde beyaz. Hepsi de silahlıydı. Beni alaya alıp şakalaştılar. Biraz ötelerinde bir kamyon vardı, kaportasından dumanlar yükseliyordu… Direksiyonda da öldürülmüş bir şoför oturuyordu. Beyaz gömlekli... Onu gördük! Görür görmez de bir mandalina bahçesinin içinden koşmaya başladık... Una bulanmıştım... “Çuvalı at! Bırak!” diye yalvardı annem. “Hayır anne, bırakmam. Savaş başlamış, evimizde hiçbir şey yok.” İşte böyle manzaralar... Bize doğru karşıdan bir Jiguli geliyor... Sesleniyoruz. Araba yanımızdan geçerek gidiyor, ağır ağır, cenaze töreninde gibi. Ön koltukta bir adamla kız var, arka koltukta da bir kadın cesedi. Korkunç... Ama nedense daha önceden hayal ettiğimiz kadar korkunç değil... (</span><span class="italik">Susuyor</span><span class="char-style-override-7">.) Ben hep bunu düşünmek istiyorum. Düşünmek ve düşünmek. Denizin kıyısında bir Jiguli daha var: Ön camı kırılmış... Bir kan gölü... Yerlerde kadın terlikleri... (</span><span class="italik">Susuyor</span><span class="char-style-override-7">.) Elbette, hastayım ben... hastayım... Neden hiçbir şeyi unutmuyorum? (</span><span class="italik">Susuyor</span><span class="char-style-override-7">.) Hemen! Hemen eve dönmek istedim, tanıdık bir yere. Bir yere kaçmak... Birdenbire bir uğultu... Ve tepemizde – savaş! Yeşil... askeri helikopterler... Yerde de... tankları gördüm, konvoy halinde değil tek tek ilerliyorlardı, tankların üstünde makineli tüfekli askerler vardı. Gürcü bayrakları asmışlardı. Konvoy dağınık bir şekilde ilerliyordu: Bazı tanklar hızla giderken, diğerleri küçük büfelerin önünde duraklıyordu. Askerler zırhlıdan atlıyor ve dipçiklerle kilitleri kırıyordu. Şampanya, şeker, kola, sigara alıyorlardı. Tankların arkasında İkarus marka bir otobüs vardı, şilte ve sandalye doluydu. Sandalyeler ne içindi?</span></p>

    <p class="G-vde-Metni para-style-override-7"><span class="char-style-override-7">Evde hemen televizyonun başına geçtik... Senfoni orkestrası çalıyordu. Savaş nerede? Televizyonda savaş gösterilmiyordu... Pazara gitmeden önce, konserve yapmak için domates, salatalık hazırlamıştım. Kavanozları kaynatmıştım. İşte dönünce de bu kavanozların kapaklarını sıkmaya koyuldum. Bir şeyler yapmam, bir şeylerle oyalanmam gerekiyordu. Akşamleyin de Meksika dizisi </span><span class="italik">Zenginler de Ağlar</span><span class="char-style-override-7">’ı seyrettik. Aşk hakkındaydı.</span></p>

    <p class="G-vde-Metni para-style-override-7"><span class="char-style-override-7">Sabahleyin. Erkenden bir gümbürtüyle uyandık. Bizim caddeden askeri araçlar geçiyordu. Herkes yola çıkmış seyrediyordu. Bir araba evimizin önünde durdu. Ekip Rustu. Paralı askerler olduğunu anladım. Anneme seslendiler: “Anne, su ver.” Annem su ve elma getirdi. Suyu içtiler, ama elmaları almadılar. Sokakta bir ahbaba rastladım: “Nasılsın? Nerede seninkiler?” Yanımdan sanki hiç tanıdık değilmişiz gibi geçti. Peşinden koştum, omzundan tuttum: “Neyin var?” – “Hâlâ bir şey anlamadın mı? Benimle konuşman tehlikeli, benim kocam… benim kocam Gürcü.” Bense... Bense hiç düşünmemiştim onun kocasının kim olduğunu; Abhaz mıdır Gürcü müdür? Ne fark eder benim için! İyi bir dost o. Onu var gücümle kucakladım! Geceleyin öz kardeşi ona gitmiş. Ve kocasını öldürmek istemiş. “Beni de öldür,” demiş ona kız kardeşi. Biz kardeşiyle aynı okulda okumuştuk. Arkadaş olmuştuk. Şimdi onunla nasıl yüz yüze bakacağız, diye düşündüm. Ne diyeceğiz birbirimize?</span></p>

    <p class="G-vde-Metni para-style-override-7"><span class="char-style-override-7">Birkaç gün sonra bütün cadde Ahrik’i gömdük... Ahrik... Ünlü bir Abhaz çocuk. On dokuz yaşındaydı. Geceleyin kız arkadaşına gitmiş, sırtından bıçaklamışlar. Annesi tabutun arkasından gidiyor: Ağlıyor, dönüyor, gülüyor. Delirmiş. Bir ay önce herkes Sovyetti, şimdi Gürcü olmuştuk Abhaz olmuştuk... Abhaz – Gürcü... Rus... Komşu sokakta bir delikanlı daha yaşıyordu... Onu tanıyordum ama ismini bilmiyordum, yüzünü tanıyordum. Selamlaştık. Görünüşte normal bir genç. Uzun boylu, yakışıklı. Eski öğretmenini öldürmüştü; Gürcüydü adam, okulda Gürcüce öğretiyor diye öldürmüştü onu. Notuna “iki” vermişti. Nasıl olur? Anlayabiliyor musunuz bunları? Bütün Sovyet okullarında şöyle öğretirlerdi: İnsan insanın dostudur... dostu, yoldaşı, kardeşidir... Annem, bu olayı duyunca... gözleri ufaldı, sonra irileşti iyice... Tanrım kurtar masumları ve körleri! Saatlerce kilisede dizlerimin üstünde duruyorum. Tam bir sessizlik... Orası artık kalabalık oluyor, hepsi de aynı şeyi istiyor... (</span><span class="italik">Susuyor</span><span class="char-style-override-7">.) Anladığınızı düşünüyor musunuz? Bunu yazabileceğinizi umuyor musunuz? Umuyor musunuz? Evet... Neyse... Siz umut edin... Ben umut etmiyorum.</span></p>

    <p class="G-vde-Metni para-style-override-7"><span class="char-style-override-7">Geceleyin uyandım... Anneme sesleniyorum... Annem de açık gözlerle yatıyor: “Asla yaşlılıkta olduğum kadar mutlu olmamıştım. Ve birdenbire savaş geldi.” Erkekler hep savaştan bahseder, silahı severler gençler de, yaşlılar da... Kadınlarsa aşkı hatırlar... Yaşlı kadınlar genç ve güzelken nasıl olduklarını anlatır. Kadınlar asla savaştan bahsetmez... Sadece kendi erkeklerine dua ederler... Annem komşulara gidiyor ve her seferinde ürkmüş bir halde dönüyor: “Gagra’da bir stadyum dolusu Gürcü yakmışlar.” –“Anne!” – “Gürcülerin de Abhazları hadım ettiğini duydum.” – “Anne!” – “Hayvanat bahçesini bombalamışlar... Geceleyin Gürcüler birini kovalıyormuş, Abhaz olduğunu sanmışlar. Onu yaralamışlar, bağırdığını duymuşlar. Sonra Abhazlar onu takip etmiş, Gürcü olduğunu sanıyorlarmış. Kovalamışlar, ateş etmişler. Sabaha doğru yaralının maymun olduğunu görmüşler. Hepsi, Gürcüler de Abhazlar da ateşkes ilan edip onu kurtarmaya çalışmışlar. Ama insan olsa öldüreceklermiş...” Anneme bir şey diyemedim. Herkes için dua ettim, yalvardım: “Zombiler gibi geziyorlar. Geziyor ve iyi bir iş yaptıklarına inanıyorlar. Ama makineli tüfek ve bıçakla iyilik yapılabilir mi? Eve gidiyorlar ve kimseyi bulamazlarsa, hayvanlara, mobilyalara ateş ediyorlar. Şehre gidiyorsun, kurşunlanmış memeleriyle bir inek yatıyor... Ateş edilmiş reçel kavanozları... Bazısı bu yana ateş ediyor, bazısı o yana. Onlara akıl fikir ver!” (</span><span class="italik">Susuyor</span><span class="char-style-override-7">.) Televizyon artık göstermiyordu, sadece ses... Görüntüsüz... Moskova uzaklarda bir yerdeydi.</span></p>

    <p class="G-vde-Metni para-style-override-7"><span class="char-style-override-7">Kiliseye gittim... Orada konuştum... Konuştum... Sokakta kimi görsem durdurdum. Sonra kendi kendime konuşmaya başladım. Annem yanımda oturuyor, dinliyor ve bir bakıyorum uyumuş, o kadar yorulmuş ki dinlerken uyuyakalmış. Kayısı yıkarken uyuyakalıyor. Ben de kurulmuş gibi... anlatıyorum, anlatıyorum... Başkalarından duyduklarımı, kendi gördüklerimi... Bir Gürcünün... genç bir Gürcünün... makineli tüfeği atıp nasıl bağırdığını: “Nereye geldik!! Ben ölmeye geldim Vatan için, başkasının buzdolabını çalmaya değil! Neden başkasının evine girip onların buzdolabını alıyorsunuz? Gürcistan için ölmeye geldim ben...” Onu tutup uzaklaştırmışlar, kafasını okşamışlar götürürlerken. Başka bir Gürcü kalkmış kendisine ateş edenlerin üzerine yürümüş: “Abhaz kardeşler! Sizi öldürmek istemiyorum, siz de bana ateş etmeyin.” Kendi yoldaşları sırtından vurmuşlar onu. Sonra bir de... Birisi, bir Rus ya da Gürcü, bilmiyorum, askeri arabanın altına atlamış el bombasıyla. Bir şeyler bağırmış. Kimse ne bağırdığını duymamış. Arabada yanmış Abhazlar... Onlar da bağırmış... (</span><span class="italik">Susuyor</span><span class="char-style-override-7">.) Annem... annem... Annem evdeki bütün pervazlara çiçek koyardı. Beni kurtarmaya çalışıyordu... “Çiçeklere baksana kızım!” derdi bana. “Denize bak!” Nadir görülen bir annem vardır, böyle bir kalbi vardır işte... İtiraf etti bana: “Sabah erkenden uyandım, güneş yaprakların arasından süzülüyor... Ben de düşündüm: ‘Şimdi gidip aynaya bakacağım, acaba kaç yaşındayım?’” Uykusuzluk çekiyor, ayakları ağrıyor, otuz yıl çimento fabrikasında usta olarak çalışmış, ama sabahleyin bilmiyor kaç yaşında olduğunu. Sonra kalkıyor, dişlerini fırçalıyor, kendini görüyor aynada; yaşlı bir kadın bakıyor ona aynadan... Kahvaltıyı hazırlamaya başlıyor ve unutuyor bunu. Ben de şarkı söylediğini duyuyorum... (</span><span class="italik">Gülümsüyor</span><span class="char-style-override-7">.) Annem... Arkadaşım... Geçenlerde bir rüya gördüm: Bedenimden çıkmışım... Yükseklere uçuyorum... Çok güzel geliyor.</span></p>

    <p class="G-vde-Metni para-style-override-7"><span class="char-style-override-7">Artık hatırlamıyorum neyin önce olduğunu, neyin sonra. Hatırlamıyorum... İlk günlerde yağmacılar maskelerle gezerdi... Yüzlerine kara bezler sararlardı. Sonra çıkardılar maskeleri. Bir adam bir elinde kristal vazo, diğerinde makineli tüfek, sırtında da bir halıyla yürüyor. Televizyonları götürüyorlar, dikiş makinelerini... Kadın kürklerini... Yastıkları... Hiçbir şeyi ayırmadılar, yağmalanan evlerden çocuk oyuncaklarını bile aldılar... (</span><span class="italik">Fısıldamaya başlıyor</span><span class="char-style-override-7">.) Şimdi bir dükkânda sıradan bir bıçak görüyorum... Huzursuz oluyorum... Daha önce asla ölümü düşünmezdim. Okula giderdim, sonra da tıp okuluna. Okur ve âşık olurdum. Gece uyanıp hayal ediyorum. Ne zaman oldu bunlar? Çok eski... Artık o hayattan hiçbir şey hatırlamıyorum. Başka bir şey hatırlıyorum... Bir çocuğun kulaklarını kestiler Abhaz şarkıları dinlemesin diye. Genç bir delikanlının da... anlarsınız işte neresini kestiler... Hani... karısını gebe bırakamasın diye... Bir yerlerde nükleer roketler duruyor, uçaklar ve tanklar, ama insanı yine de bıçakla kesiyorlar. Yabayla deşiyor, baltayla parçalıyorlar... Neredeyse aklımı yitireceğim... Hiçbir şey anlamıyordum... Bizim sokaktaki bir kız... kendini asmış... Kız bir delikanlıyı seviyordu, ama çocuk başkasıyla evlendi. Onu gelinlikle gömdüler. Kimse inanmadı bunun nasıl olduğuna: Böyle bir zamanda aşktan ölünür mü? Tabii eğer ona tecavüz ettilerse... Sonya Teyze’yi hatırlıyorum, annemin arkadaşını... Geceleyin onun komşularını doğramışlardı... Arkadaşlık ettiği bir Gürcü ailesi. Ve iki küçük çocuğu. Günlerce yatakta kapalı gözlerle yatmıştı Sonya Teyze ve sokağa çıkmak istememişti: “Kızım benim, bundan sonra neden yaşayayım?” diye sormuştu bana. Ona kaşıkla çorba vermiştim, yutamıyordu.</span></p>

    <p class="G-vde-Metni para-style-override-7"><span class="char-style-override-7">Okulda bize silahlı insanları sevmeyi öğrettiler... Vatan’ı savunanları! Ama bunlar... öyle değildi... Savaş da bu değil... Bunların hepsi çocuk, makineli tüfekleri olan çocuklar. Canlıyken korkunçlar, ama ölüleri de çaresizce yatıyor ve onlara üzülüyor insan. Nasıl hayatta kaldım ben? Ben... ben... annemi düşünmeyi seviyorum. Geceleri nasıl uzun uzun saçlarını tarardı... “Bir gün,” diye söz vermişti annem bana, “sana aşkı anlatacağım. Ama benim başımdan geçmiş gibi değil, başkasının başından geçmiş gibi anlatacağım.” Babamla birbirlerine âşıktılar. Büyük bir aşk. Önce annemin başka bir erkeği varmış, bir gün ona bir gömlek ütülemiş, adam da yemek yiyormuş. Ve birden annem (bu sadece onun başından geçebilirdi) yüksek sesle şöyle demiş: “Senden çocuk doğurmayacağım.” Eşyalarını toplayıp gitmiş. Sonra da babamı bulmuş... Babam onun peşinden ayrılmazmış, saatlerce beklermiş sokakta, kışın kulakları donarmış. Gider bakarmış. Sonra, bir gün, babam onu öpmüş...</span></p>

    <p class="G-vde-Metni para-style-override-7"><span class="char-style-override-7">Savaştan önce öldü babam... Babamız kalp krizinden öldü. Akşamleyin televizyonun başına oturdu ve öldü. Sanki bir yere gitmiş gibi... “İşte kızım, sen büyüyünce...” Babamın benim için büyük planları vardı. Ve-ve-ve... (</span><span class="italik">Ağlıyor.</span><span class="char-style-override-7">) Annemle ikimiz kaldık. Farelerden korkan annemle... Evde tek başına uyuyamayan. Savaş yüzünden başını yastıkla örten... Elimizde değerli ne varsa sattık: Televizyon, babamın altın tabakası, ki bizim için kutsaldı, uzun süre saklamışlardı onu, sonra benim altın haçım. Gitmeye karar verdik, ama Suhumi’den çıkmak için rüşvet vermek lazımdı. Asker de polis de istiyordu, çok para lazımdı! Tren gelmiyordu artık. Son gemiler de çoktan gitmişti, ambarıyla güvertesindeki kaçaklar fıçıdaki ringa balıkları gibi çırpınıyordu. Bizim paramız sadece bir bilete yeterdi... Tek yöne bir bilet... Moskova’ya kadar. Annemi almadan gitmek istemiyordum. Bir ay bana yalvardı: “Git kızım! Git!!” Hastaneye gitmek istiyordum... Yaralılara bakmak... (</span><span class="italik">Susuyor</span><span class="char-style-override-7">.) Uçakta benim yanıma bir şey almama izin vermediler, sadece belgelerimin olduğu omuz çantası. Ne eşyalara ne de annemin böreklerine izin verdiler: “Anlayın, savaş durumu.” Gümrükte benim yanımdan sivil giysili bir adam geçti, ama askerler ona “binbaşı yoldaş” diyordu, bavullarını taşıyorlardı, büyük karton kutulardaki eşyalarını. Şarap, mandalina dolu sandıklar taşıyorlardı. Ağladım... Yol boyunca ağladım... Bir kadın teselli etti beni, yanında iki çocuk vardı: Biri onundu, diğeri komşunundu. Açlıktan karınları şişmişti çocukların... Ben istemedim... Asla gitmek istemedim... Annem beni kopardı kendinden, zorla uçağa bindirdi. “Anne, nereye gideceğim?” – “Eve gideceksin. Rusya’ya.”</span></p>

    <p class="G-vde-Metni para-style-override-7"><span class="char-style-override-7">Moskova! Moskova!.. İki hafta garda yaşadım. Benim gibiler... Biz, binlerceydik... Moskova’nın bütün garlarında; Belarus, Savelovski, Kievski... Aileler, çocuklar, ihtiyarlar. Ermenistan’dan, Tacikistan’dan... Bakü’den... Banklarda, yerlerde yaşadık. Orada pişirip yedik. Orada silindik. Tuvaletlerde prizler vardı... Asansörün yanında da... Tasla su taşıdık, orada elektrikli ısıtıcılarla ısıttık. Makarnayı atıyorsun, sonra eti... Çorba hazır işte! Çocuklara buğday lapası! Sanki Moskova’daki bütün garlar konserve ve sıcak çorba kokuyordu. Pilav. Çocuk çişi ve kirli çocuk bezleri. Onları radyatörlerde, pencerelerde kurutuyorlardı. “Anne, nereye gideceğim?” – “Eve gideceksin. Rusya’ya.” Ve işte evdeyim. Evde bizi kimse beklemiyordu. Karşılamadılar. Kimse bize ilgi göstermedi, kimse sormadı. Bugün bütün Moskova bir gar, büyük bir gar. Kervansaray. Hızla bitti paralar. İki kere tecavüz etmeye çalıştılar: İlkinde bir askerdi, ikincisinde bir polis. Polis geceleyin kaldırdı yerden: “Nerede belgelerin?” Beni “Polis” odasına sürüklemeye kalktı. Deli gibiydi gözleri... Nasıl da bağırdım! O da ürktü... “Manyak mısın nesin!” diye kaçtı. Gündüzleri şehirde geziyordum... Kızıl Meydan’da duruyordum... Geceleri de dükkânları geziyordum. Sürekli karnım açtı, bir keresinde kadının biri bana etli börek aldı. Ben istememiştim... O yiyordu, ben de nasıl yediğine bakıyordum... Bana acıdı. Sadece bir kez oldu... Ama bu “bir kez”i hayatım boyunca unutmadım. Çok yaşlı bir kadındı. Yoksuldu. Neresi olsa gitmek istiyordum... Garda oturmaktan iyiydi... Yemeği düşünmekten, annemi düşünmekten iyiydi. Böyle iki hafta geçti. (</span><span class="italik">Ağlıyor</span><span class="char-style-override-7">.) Gardaki çöpte ekmek parçası bulmak mümkündü... Kemirilmiş tavuk kemiği... Babamın kız kardeşine gidinceye kadar böyle yaşadım, uzun süredir onun hakkında hiçbir haber almamıştık, hayatta mıydı değil miydi? Seksen yaşındaydı. Bende sadece telefon numarası vardı. Her gün aradım, kimse yanıt vermedi. Meğerse hastanede yatıyormuş. Bense öldüğünü sanmıştım.</span></p>

    <p class="G-vde-Metni para-style-override-7"><span class="char-style-override-7">Bir mucize olmuştu! Bekliyordum öylece... ve bir anda oldu... Halam benim için geldi. “Olga... sizi polis odasında Voronej’den gelen halanız bekliyor.” Herkes kıpırdandı, hareketlendi... Bütün gar: Kim? Kimi? Soyadı ne? İkimiz birden koştuk: Orada soyadı aynı, ama ismi farklı bir kız vardı. Duşanbe’den gelmişti. Gelenin onun halası olmadığını... onu almayacaklarını öğrenince nasıl da ağladı... </span></p>

    <p class="G-vde-Metni para-style-override-7"><span class="char-style-override-7">Voronej’de yaşıyorum şimdi... Her işi yapıyorum, ne iş olursa; restoranda bulaşıkçı, inşaatta bekçi, bir Azerbaycan manavında satıcı, tabii anca adam bana sarkıntılık edene kadar. Şimdi de topografım. Geçici aldılar tabii, çok yazık, çünkü ilginç bir iş. Tıp teknik okulundan aldığım diplomayı Moskova garından aldılar benden. Annemin bütün fotoğraflarını da. Halamla kiliseye gideriz. Ben dizlerimin üstüne çöker ve yalvarırım: “Tanrım! Hazırım artık! Hazırım artık ölmeye!” Her seferinde sorarım O’na: “Annem hayatta mı değil mi?” Teşekkürler... Teşekkürler, benden korkmadığınız için. Diğerleri gibi gözlerinizi kaçırmadığınız için. Dinlediğiniz için. Burada arkadaşım yok, kimse beni aramıyor. Konuşuyorum da konuşuyorum... Nasıl da yatıyorlardı... Genç, güzel... (</span><span class="italik">Yüzünde delice bir gülüş</span><span class="char-style-override-7">.) Gözleri açık... İri açık gözler...</span><span class="italik"></span></p>

    <p class="G-vde-Metni para-style-override-7"><span class="italik">Yarım yıl sonra ondan bir mektup aldım: “Manastıra giriyorum. Yaşamak istiyorum. Herkes için dua edeceğim.” </span><span class="char-style-override-7"></span></p>

    <p class="Paragraph-Style-1 para-style-override-1"><span class="char-style-override-12"></span></p>
  </div>
</body>
</html>