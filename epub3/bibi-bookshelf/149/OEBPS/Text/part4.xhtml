<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 class="part">IV. KISIM<br />
  KENDİNİ TANI</h1>

  <p class="nonindent">İnsan doğası fikrini saygın bir konuma getirme girişiminde bulunduğuma göre, insan doğasının ne olduğu, toplumsal ve kişisel hayatlarımızda nasıl bir fark yarattığı hakkında bir şeyler söylemenin zamanı geldi. IV. Kısımdaki bölümlerinde, temel insan yetilerinin tasarım ayrıntıları hakkındaki bazı güncel görüşlerden bahsedeceğim. Bunlar salt psikolojinin ilgilendiği konular değildir, kamuyu ilgilendiren birçok alanda açılımları vardır. Bilişin içeriğine dair görüşler –kavramlar, kelimeler ve tasvirler– önyargıların köklerine, medyayla ve hümanist disiplinlerle ilgili köklerine ışık tutmuştur. Muhakeme kapasitesi hakkındaki görüşler, eğitim alanındaki tutumlarımıza ve teknolojilerin uygulama alanlarına girebilir. Toplumsal ilişkilerle ilgili görüşler ise aile, cinsellik, toplumsal örgütlenme ve suçla ilintilidir. Ahlak anlayışıyla ilgili görüşler, siyasal hareketleri değerlendirme şeklimiz ve ahlaki değerlerden birini yeğlerken bir başkasından nasıl feragat ettiğimiz hakkında bilgi verir.</p>

  <p>Bu alanların her birinde, insanlar fark etsinler veya etmesinler, her zaman insan doğasına ait kavramların bazılarına başvururlar. Mesele, bu kavramların genellikle sezgiler, halk kuramları ve biyolojinin çok eski versiyonlarına dayandırılmasıdır. Amacım bu kavramları açıklamak, bunlarda neyin yanlış, neyin doğru olduğunu göstermek ve çıkarımlarından bazılarını gündeme getirmektir. İnsan doğası hakkındaki görüşler tek başına, zorlu ihtilafları çözemez ya da kamu siyasetini belirleyemezler. Fakat bu tür görüşler olmazsa, eksik desteyle iskambil oynuyor sayılırız, ayrıca gereksiz yere kolayca sersemleyebilir hale geliriz. Biyolog Richard Alexander’ın belirttiği gibi “evrim, hâlâ bunun farkında olmayanlar için kesinlikle son derece belirlenimcidir.”<a class="noteref" href="../Text/notlar.xhtml#npart41" id="ref1">1</a></p>
</body>
</html>
