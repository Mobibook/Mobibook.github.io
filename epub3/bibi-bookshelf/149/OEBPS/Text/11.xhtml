<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="num">
    <span>11</span>
  </div>

  <h1>NİHİLİZM KORKUSU</h1>

  <p class="nonindent">Zihnin biyolojik açıklamalarına karşı duyulan korkulardan sonuncusu, bu açıklamaların hayatımızı anlam ve amaçtan mahrum bırakabilecek olmasına yöneliktir. Eğer bizler, genlerimizin kendilerini kopyalamak için kullandığı alelade makinelersek, sevinçlerimiz ve memnuniyetlerimiz sadece günün birinde dışarı fışkıracak biyokimyasal olaylarsa, yaşam yüce bir amaç için yaratılmamışsa ve soylu bir amaç taşımıyorsa, yaşamaya neden devam edelim ki? Değer verdiğimiz hayat bu durumda yapmacık bir şey, sadece görünüşte erdemli ve değerli olan bir Potemkin köyü<a class="noteref" href="../Text/notlar.xhtml#n111" id="ref1">1</a> olurdu.</p>

  <p>Bu korkunun iki biçimi vardır: dinî ve dünyevi. Dinî kaygının sofistike bir versiyonu, Papa II. John Paul’un 1996 yılında Papalık Bilim Akademisi’ne verdiği söylevde dile getirilmiştir: “Gerçek, Gerçekle Çelişemez.”<a class="noteref" href="../Text/notlar.xhtml#n112" id="ref2">2</a> Papa, Darwin’in evrim kuramının “bir varsayımdan fazlası” olduğunu kabul etmişti, çünkü birbirinden bağımsız birçok alandan gelen ve “ne maksatlı ne de yapmacık” olan keşifler bu kuramın lehineydi. Fakat çizgiyi “manevi ruh”un önünden geçecek şekilde çizdi ve insan evriminde bilim tarafından gözlemlenemez “ontolojik sıçramaya” denk gelen bir dönüşümden bahsetti. Ruh “canlı maddelerin güçlerinden” ortaya çıkmış olamazdı, çünkü bu güçler “kişinin itibarının temeli” olamaz:</p>

  <blockquote>
    <p class="nonindent">İnsan, Tanrı’nın dünyada kendi adına istediği tek yaratıktır… Başka bir deyişle, birey, türün ya da toplumun katıksız bir amacı veya katıksız bir aygıtı olarak önemsizleştirilemez; onun kendinden gelen bir değeri vardır. Birey bir kişidir. Kendi zekâsı ve iradesiyle birlikte, akranlarıyla arasında birliktelik, dayanışma ve fedakârlık ilişkisi kurar… İnsan, Tanrının kendisiyle bir bilgi ve sevgi ilişkisine girmeye çağrılır, ki bu ilişkinin bütün gereklerinin yerine getirilmesiyse zamanın ötesine ve sonsuzluğa taşar…</p>

    <p>Kişinin bütün olarak, bedeninde bile böyle bir itibar taşıması, manevi ruhunun bir erdemidir… Eğer insan bedeni kökenini önceden var olan canlı bir maddeden almışsa, manevi ruh da derhal Tanrı tarafından yaratılmıştır… Sonuçta, evrim kuramlarıyla birlikte bunlara ilham veren felsefelerin, ruh olgusunu, canlı maddelerin gücünden ortaya çıkmış ya da bu maddenin yan ürünü olan bir fenomen olarak değerlendirmesi, insan hakkındaki gerçeklere uymaz. Bu görüşler, kişinin itibarına bir temel kazandırmaktan da acizdir.</p>
  </blockquote>

  <p class="nonindent">Başka bir deyişle söylenirse, eğer bilimciler zihnin canlı maddeden ortaya çıktığı konusunda haklıysa, bireyin değeri ve itibarından, başka insanlarla gösterdiğimiz dayanışma ve fedakârlıklardan, Tanrıyı sevmek ve onun planlarını bilmek sayesinde bu değerleri anlamaya dair yüce amacımızdan vazgeçmek zorunda kalırız.</p>

  <p>Söylemeye gerek yok, Papayla tartışmak dünyanın en yararsız işi olurdu. Bu bölümün amacı, Papanın öğretilerini çürütmek veya dini suçlamak ya da Tanrının varlığına karşı bir şeyler söylemek değildir. Dinler sayısız insana huzur vermiş, toplumları bir arada tutmuş ve onlara ahlaki rehberlik yapmıştır; ayrıca bazı biyologlar, birçok dinin evrimleşmesiyle ortaya çıkan sofistike bir tanrıcılığın, zihin ve insan doğasını evrim penceresinden anlamakla uyum gösterebileceğini ileri sürmektedir.<a class="noteref" href="../Text/notlar.xhtml#n113" id="ref3">3</a> Benim amacım savunmaya yönelik: Zihne materyalist bir açıdan bakmanın ahlaktan yoksun olduğu suçlamasını ve dinsel kavramların daha insancıl oldukları için öne çıkarılmaları gerektiği iddiasını çürütmek niyetindeyim.</p>

  <p>En ateist bilimciler bile, duygu yoksunu bir ahlaksızlığın savunuculuğunu elbette yapmazlar. Beyin sıradan bir malzemeden meydana gelmiş fiziksel bir sistem olabilir, fakat bu malzeme öyle düzenlenmiştir ki acı ve zevk duyma kabiliyetine sahip duygulu bir organizmaya can vermiştir. Dolayısıyla ahlakın ortaya çıkması için sahne kurulmuş olur. Bunun sebebi <em>Calvin ve Hobbes</em> adlı bir çizgi roman bantında kısaca açıklanmıştır<!-- (bkz. sonraki sayfa)-->.</p>

  <div class="picture"><img alt="06" src="../Images/s230.png" /></div>

  <p>Hobbes adlı kedigil –tıpkı insan adaşı gibi– ahlak yoksunu bir bencilliği savunmanın neden olanaksız olduğunu bize göstermektedir. Karikatürdeki bencil delikanlı çamura itilmeseydi kendisi için daha iyi olurdu, fakat başkalarını çamura itmekten çekinmiyorsa, başkalarının da onu çamura itmekten kaçınmasını talep etmeye pek hakkı yoktur. İtmeyip itilmemek, itip itilmekten daha çok işine geldiği için kişi, bir ahlak yasasında ısrarcı olur, her ne kadar bunun bedeli o yasaya uymak olsa bile. Çağlar boyunca ahlak felsefecilerinin belirttiği gibi, kişi nesnel bir bakış açısından kendini diğer insanlar gibi gördüğü anda, “herkes değil, sadece ben!” anlayışına dayanan bir yaşam felsefesi yerle bir olacaktır. Bu felsefe “burada”, uzayın bu noktasında, kişinin o an kapladığı alanın sanki evrende özel bir yer olduğunu söylemek gibidir.<a class="noteref" href="../Text/notlar.xhtml#n114" id="ref4">4</a></p>

  <p>Calvin ve Hobbes adlı çizgi roman kahramanlarının arasındaki dinamik, sosyal organizmalarda da mevcuttur ve bu dinamiğe getirilen çözümün –bir ahlak anlayışının– kendimizi çamurdan çıkardıktan sonra, her birimizde bir anda ortaya çıkmış olmasına inanmak yerine, türümüzde evrimleştiğine inanmamızı gerektirecek sebepler vardır.<a class="noteref" href="../Text/notlar.xhtml#n115" id="ref5">5</a> Bir buçuk yaşındaki bebekler, sıkıntılı olduğu açıkça görülen yetişkinlere veya başka çocuklara, kendiliklerinden oyuncaklarını verir, yardım önerir ya da onları rahatlatmaya çalışır.<a class="noteref" href="../Text/notlar.xhtml#n116" id="ref6">6</a> Her kültürden insanlar doğru ve yanlışı ayırt edebilirler, adalet anlayışına sahiptirler, birbirlerine yardım eder, haklar ve yükümlülüklerin yürürlüğe konmasını dayatır, yanlışların düzeltilmesi gerektiğine inanır, tecavüz, cinayet ve bazı şiddet olaylarını yasaklarlar.<a class="noteref" href="../Text/notlar.xhtml#n117" id="ref7">7</a> Bu duyguların normal oluşu, psikopat dediğimiz anormal insanların bunlardan yoksun olmasından bellidir.<a class="noteref" href="../Text/notlar.xhtml#n118" id="ref8">8</a> O halde, erdemin kaynağına dair dinsel kuramın alternatifi, evrimin bizi ahlak anlayışıyla donatmış olması ve bizim de tarihin akışında bu anlayışın etkinlik çemberini muhakeme (kendi çıkarlarımızla başkalarının çıkarlarının mantıken takas edebileceğini kavramak), bilgi (işbirliği yapmanın uzun vadeli avantajlarını öğrenmek) ve diğer insanlara anlayış göstermek (başka insanların acısını hissetmemizi sağlayacak deneyimler yaşamak) ile genişletmiş olmamızdır.</p>

  <p>Hangi kuramı tercih etmemiz gerektiğini nasıl anlayacağız? Bir düşünce deneyi bunları karşı karşıya getirebilir. Tanrı insanların kibar ve cömert olmak yerine bencil ve zalimce davranmasını emretmiş olsaydı, yapılacak doğru şey ne olurdu? Erdemlerinin kökenini dine dayandıranlar, bencil ve zalimce davranmamız gerektiğini söylemek zorunda kalırdı. Ahlak anlayışına başvuranlar ise Tanrının emrini reddetmemiz gerektiğini söylerdi. Umarım ki bu yaklaşım, önceliği ahlak anlayışımızın hak ettiğini kanıtlamıştır.<a class="noteref" href="../Text/notlar.xhtml#n119" id="ref9">9</a></p>

  <p>Bu düşünce deneyi, on üç yaşındaki ateistlerin sevdiği cinsten, örneğin Tanrı geleceği görebiliyor ve ne olacağını zaten biliyorsa, nasıl davrandığımızı neden umursasın ki türünden basit bir beyin jimnastiği değildir. Dinler tarihi göstermiştir ki Tanrı insanlara her türlü bencillik ve zalimliği yapmayı da buyurmuştur: Midianlıları katledip kadınlarını alın, fahişeleri taşlayın, eşcinselleri öldürün, cadıları yakın, sapkınları ve kâfirleri boğazlayın, Protestanları pencerelerden atın, ölen çocuklara ilaç vermeyin, kürtaj kliniklerine ateş edin, Salman Rushdie’yi avlayın, kendinizi kalabalık pazar yerlerinde patlatın, uçakları gökdelenlere çarpın. Unutmayın ki Hitler bile Tanrının iradesini yerine getirdiğini düşünüyordu.<a class="noteref" href="../Text/notlar.xhtml#n1110" id="ref10">10</a> Tanrının adına gerçekleştiren kötücül eylemlerin tekrarlanması, bunların gelişigüzel sapıklıklar olmadığını gösteriyor. Kimsenin göremediği ve her şeye kadir bir güç, kutsal savaşçıları askere almak isteyen kötü niyetli önderler için sırtlarını dayayabileceği faydalı bir duvardır. Doğruluğu kanıtlanamaz inançların keşfedilmek yerine, insanlara aileler ve akranlar aracılığıyla aktarılması gerekir, dolayısıyla bu inançlar, gruptan gruba değişir ve her grubu ötekilerden ayıran bir kimlik alametine dönüşür.</p>

  <p>Ayrıca ruhun varlığından bahseden öğretinin, zihni fiziksel bir organ olarak kabul eden anlayıştan daha insancıl olduğunu da kim söylemiş? Kök hücre araştırmalarıyla tedavisi bulunabilecekken, insanları hepatit hastalığından ölmeye veya Parkinson hastalığının yıkımına uğramaya terk etmekte hiçbir yücelik göremiyorum; oysa dinsel hareketler, sırf araştırmalarda kullanılan hücrelerin “manevi ruhlara” doğru “ontolojik bir sıçrama” gerçekleştirmiş olduğunu ileri sürerek, bu araştırmaları yasaklamaya çalışıyor. Hızlı bir şekilde büyük acılara yol açan Alzheimer hastalığı, depresyon ve şizofreni gibi keder verici hastalıklar, düşünce ve duyguların, manevi bir ruhun tezahürleri olarak ele alınmakla değil, ancak fizyoloji ve genetiğin tezahürleri olarak düşünüldüğünde kurutulabilir.<a class="noteref" href="../Text/notlar.xhtml#n1111" id="ref11">11</a></p>

  <p>Son olarak, yaşamdan sonra bedeni terk eden ruh öğretisi kesinlikle haksızlıktır, çünkü bu dünyada yaşadığımız hayatın değerini düşürmektedir. Susan Smith,<a class="noteref" href="../Text/notlar.xhtml#n1112" id="ref12">12</a> iki küçük oğlunu gölün dibine yolladığında, vicdanını, “çocuklarım en iyisini hak ediyor ve şimdi buna kavuşacaklar” düşüncesiyle yatıştırmıştı. Ölümden sonra mutlu bir hayatın olduğu iması, önce evlatlarını sonra kendilerini öldüren anne babaların veda mektuplarında tipik bir unsurdur;<a class="noteref" href="../Text/notlar.xhtml#n1113" id="ref13">13</a> ayrıca bu tür inançların intihar bombacılarını ve kamikaze pilotlarını nasıl cesaretlendirdiğini yakın tarihimizden hatırlıyoruz. İnsanlar ilahi adalete inanmaktan vazgeçerse, cezalardan muaf olarak kötülük yapacaklardır tezini, bu yüzden reddetmemiz gerekir. Evet, inançsız kişiler yasal sistemden ve dahil oldukları toplumlarda yaşayacakları utançtan, ayrıca kendi vicdanlarından paçayı sıyırabileceğini sanıyorsa, sonsuza kadar cehennemde yanma tehdidi de onlar için caydırıcı olmaz. Fakat aynı zamanda, sonsuza kadar cennette yaşama vaadine kanarak binlerce insanı katletmeye de yeltenmezler.</p>

  <p>Ölümden sonraki hayata inanmanın getireceği duygusal rahatlık bile iki farklı yöne çekilebilir. Beynimiz öldüğünde varoluşumuz sona eriyorsa, hayat amacını kaybetmez mi? Öte yandan hiçbir şey, öznel bir bilince sahip olmanın her saniyesinin kıymetli bir hediye olduğu anlayışı kadar hayata anlam katamaz. Bazen “hayatın kısa olduğunu” anımsadığımız için, kaç kavganın önüne geçildi, kaç arkadaşlık tazelendi, kaç saat boşa harcanmadı ve duygular kaç kere dışa vuruldu?</p>
  <hr />

  <p class="nonindent"><em>Laik</em> düşünürler, biyolojinin, hayatın anlamını yok edeceğinden korkar. Bunun sebebi, biyolojinin bağrımıza en çok bastığımız değerleri küçültüyor gibi görünmesidir. Çocuklarımızı sevmemizin nedeni, beyinde yükselen oksitosin miktarının bizi genetik yatırımlarımızı korumaya zorlamasıysa eğer, anne baba olmanın asaleti fikrinin altı oyulmaz mı, çocuklar için yapılan fedakârlıkların değeri azalmaz mı? Anlayış göstermek, güven ve adalet isteği, iyilik yapmanın ve hilekârları caydırmanın yolu olarak evrimleşmişse, özgecilik gibi, adalet gibi şeylerin gerçekten kendi uğurlarına var olmadıkları anlamına gelmez mi bu? Vergi indirimi sayesinde yaptığı bağıştan kâr eden iyilikseveri, günah işleyenlere karşı televizyonda esip gürleyen fakat kendisi fahişelere dadanan evangelisti, ezilmişleri ancak kamera karşısında savunan siyasetçiyi, feminizmi kadınları cezbetmenin iyi bir yolu diye destekleyen yeni çağ erkeğini küçümseriz. Evrim psikolojisi <em>hepimizin</em> daima bu tür ikiyüzlüler olduğunu söyler gibidir.</p>

  <p>Bilimsel bilginin insan değerlerinin altını oymasından duyulan korku, bana <em>Annie Hall</em> filminin açılış sahnesini anımsatır. Bu sahnede genç Alvy Singer, aile doktoruna götürülür:</p>

  <div class="poem">
    <p>ANNE: Oğlum çok üzgün. Durup dururken bir şey yapamaz oldu.</p>

    <p>DOKTOR: Neden üzgünsün, Alvy?</p>

    <p>ANNE: Dr. Flicker’a anlat. [Kendisi yanıtlar.] Okuduğu bir şey yüzünden.</p>

    <p>DOKTOR: Okuduğu bir şey mi?</p>

    <p>ALVY: [Boynunu büker.] Evren genişliyormuş.</p>

    <p>DOKTOR: Evren genişliyor demek?</p>

    <p>ALVY: Şey, evren her şeydir ve her şey genişliyorsa, günün birinde parçalara ayrılır; bu da her şeyin sonu olur!</p>

    <p>ANNE: Bundan sana ne? [Doktora döner] Artık ev ödevlerini yapmıyor.</p>

    <p>ALVY: Neye yarar ki?</p>
  </div>

  <p class="nonindent">Bu sahne komiktir, çünkü Alvy iki çözümleme seviyesini birbirine karıştırmıştır: evrenin yaşını ölçtüğümüz milyarlarca yıl ile kendi hayatlarımızın süresini ölçtüğümüz yılları ve günleri aynı kefeye koymuştur. Alvy’nin annesinin belirttiği gibi: “Bunun evrenle ne alakası var? Sen burada, Brooklyn’desin! Brooklyn genişlemiyor!”</p>

  <p>Bütün güdülerimizin bencil olduğunu düşünüp üzülen insanların Alvy gibi aklı karışmıştır. Nihai nedenleri (neden bir varlık doğal seçilimle evrimleşir), en yakın sebepler ile (bu varlık şu anda burada nasıl çalışıyor) karıştırmışlardır. Bunları birbirine karıştırmak doğaldır, çünkü iki açıklama da birbirine benzer.</p>

  <p>Richard Dawkins, genleri bencil dürtülere sahip etkenler olarak hayal etmenin, doğal seçilimin mantığını açıklamanın iyi bir yolu olduğunu göstermiştir. Kimse sırf Dawkins’e kin güttüğü için bu metaforu reddetmemeli; fakat bu metafor, işin farkında olmayan insanlar için bir tuzak içeriyor. Genlerin metaforik dürtüleri vardır, yani kendi kopyalarını üretmek isterler deriz; oysa tasarladıkları organizmaların dürtüleri gerçektir. Fakat bu dürtüler iki taraf için <em>aynı</em> değildir. Bazen bir genin yapabileceği en büyük bencillik, insan beynine <em>bencil olmayan</em> dürtüler yerleştirmektir – insana yürekten gelen, kimseden esirgemediği ve iliklerine kadar hissettiği bir özveri kazandırmaktır. Çocuklara (kişinin genlerini geleceğe taşır), sadık bir eşe (eşin genetik kaderi, kişininkiyle aynıdır), dostlara ve müttefiklere (güvenilir bir kişiyseniz size güvenirler) duyulan sevgi, biz insanlar söz konusuysak (en yakın sebep) dipsiz ve kusursuz bir sevgi olabilir, oysa genler söz konusu olduğunda bu sevgi metaforik bir bencilliktir (nihai sebep).</p>

  <p>Bu açıklamaların neden bu kadar kolayca birbirlerine karıştırıldıklarına dair başka bir sebebin olmasından şüpheleniyorum. Hepimiz biliriz ki bazen insanların açığa vurmadıkları dürtüleri vardır. İnsanlar kamu önünde cömert ve kişisel hayatında açgözlü, kamu önünde dindar ve kişisel hayatında alaycı, kamu önünde duygusal görünüp kişisel hayatında şehvet düşkünü olabilir. Freud bizi, üstü örtülü dürtülerin davranışlara da sirayet ettiği ve etkilerini zihnin ulaşılmaz bir katmanında gösterdikleri fikrine alıştırmıştır. Bu görüşü genlerin bir tür kişinin özü olduğunu söyleyen yaygın yanlış anlamayla birleştirirseniz, Dawkins ve Freud melezi bir görüş elde edersiniz: yani genlerin metaforik dürtülerinin, kişinin derindeki bilinçsiz ve üstü örtülü dürtüleri olduğu fikrine ulaşırsınız. Bu hatalı bir görüştür. Brooklyn genişlemiyor.</p>

  <p>İnsanları ve genleri zihinlerinde ayrı yerlere koyabilen kişiler bile, bu konuda karamsarlığa düşebilir. Psikoloji bize, deneyimlerimizin farklı yönlerinin, bilginin beyinde işlenme şeklinden ortaya çıkan uydurmalar ve yapaylıklar olabileceğini öğretti. Kırmızı deneyimimiz ile yeşil deneyimimiz arasındaki nitel farklılık, dünyadaki ışık dalgalarının farklılık türünü yansıtmaz; renk algımızı doğuran ışık dalgaları, aslında yumuşak bir süreğenlik meydana getirir. Nitel olarak farklı özellikler diye algılanan kırmızı ve yeşil, kimyasal yapımız ve sinir sistemi devremizin eserleridir. Farklı fotopigmentlere veya sinirsel bağlantılara sahip bir organizmada bu renk algıları olmayabilir; aslında, en yaygın renk körlüğü biçimine sahip insanlar böyle organizmalardır. Ayrıca bir nesnenin duygusal olarak renklendirilmesi, en az fiziksel renklendirilmesi kadar uydurmadır. Meyvenin tatlılığı, yüksekliğin korkutuculuğu veya cesedin sefilliği, bu nesnelere adaptif tepkiler vermek için evrimleşmiş olan bir sinir sisteminin tasavvurlarıdır.</p>

  <p>İnsan doğasına dair bilimler, aynı şeyin doğru ve yanlış, değerli ve değersiz, güzel ve çirkin, kutsallık ve avamlık için de geçerli olduğunu söylemektedir sanki. Bunlar da en fazla yeşil ve kırmızı arasındaki farkın gerçekliğine sahiptir, yani sinir sisteminin eserleridir, kafatasımızın içinde oynattığımız filmler ve beynin haz merkezlerini gıdıklamanın değişik biçimleridir. Marley’in hayaleti Scrooge’a<a class="noteref" href="../Text/notlar.xhtml#n1114" id="ref14">14</a> duygularından neden kuşku duyduğunu sorunca şu yanıtı alır: “Çünkü ufak bir şey bile onları etkiliyor. Midenin biraz bozulması bile onları sahtekârlık yapmaya itiyor. Sindirilmemiş bir biftek parçası, bir hardal lekesi, peynir kırıntısı, az pişmiş bir patates dilimi olabilirsin. İnsan her neyse, kasvetten çok yemek sosuyla ilgili bir şeydir!” Bilim de, değer biçtiğimiz her şey için bunun geçerli olduğunu söylüyor gibi görünmektedir.</p>

  <p>Fakat sırf beyinlerimiz belirli şekillerde düşünmeye hazırlıklı diye, bu düşüncelerin amaçlarının kurgusal olduğu anlamı çıkmaz. Yetilerimizden birçoğu, dünyadaki gerçek şeylerle uyum içinde çalışmak üzere evrimleşmiştir. Derinlik algımız, beyindeki karmaşık bir devrenin ürünüdür ve bu devre başka türlerde yoktur. Fakat bu, dışarıda gerçek ağaçların ve uçurumların olmadığı ya da dünyanın krep gibi düz olduğu anlamına gelmez. Daha soyut varlıklar için de aynısı geçerli olabilir. Birçok hayvan gibi insanların da içten gelen bir sayı duygusu vardır, bu da evrimsel geçmişimizde sayılar hakkında akıl yürütmenin faydası olmasıyla açıklanabilir. (Örneğin, mağaraya üç ayı girer ve ikisi dışarı çıkarsa, mağaraya girmek güvenli midir?) Fakat sayı yetisinin evrimleşmiş olması, sayıların bir yanılsama olduğu anlamına gelmez. Birçok matematikçi ve filozofun gözdesi olan Platoncu sayı kavramına göre; sayılar ve şekiller gibi varlıkların zihinden bağımsız bir varoluşu mevcuttur. Üç rakamı şapkadan çıkmamıştır; keşfedilip irdelenebilecek gerçek özelliklere sahiptir. “İki” kavramı ve toplama kavramını anlayacak devrelerle donatılmış bütün akıllı yaratıklar, iki artı birin sadece üçe eşit olduğunu keşfedebilirdi. Farklı kültürler, hatta farklı gezegenlerde benzer matematiksel sonuçlarına ulaşılmasını beklememizin sebebi budur. Bu doğruysa, sayı duygusu, dünyadaki soyut olguları kavramak için evrimleşmiştir, ki bu soyut olguların varlığı, kendilerini kavrayan bir zihinden bağımsızdır.</p>

  <p>Belki de aynı iddia ahlak için bile öne sürülebilir. Ahlaki gerçekçilik kuramına göre, doğru ve yanlış vardır, ayrıca bunlar kimi ahlaki savları onaylayan ve kimilerini onaylamayan içkin bir mantığa da sahiptirler.<a class="noteref" href="../Text/notlar.xhtml#n1115" id="ref15">15</a> Dünya bize toplamı sıfır olmayan oyunlar sunmaktadır; ki bu oyunlarda, iki tarafın da özverili davranması, bencilce hareket etmelerinden çok daha iyi sonuç verir (itmeyip itilmemek, itip itilmekten daha iyidir). Amaç refaha ermekse, belirli koşullara illa uyulmalıdır. Bana zarar vermenin sizin için ahlak dışı bir eylem olduğunu anlamayı sağlayan bir devreyle donatılmış yaratık, benim de size zarar vermemin ahlak dışı olduğunu keşfedebilir. Sayılar ve sayı duygusunda olduğu gibi, ahlak sistemlerinin de farklı kültürler, hatta farklı gezegenlerde bile benzer sonuçlara ulaşacak şekilde evrimleşmesini bekleriz. Aslında Altın Kural defalarca keşfedilmiştir: Leviticus ve Mahabharata kitaplarının yazarları tarafından; Hillel,<a class="noteref" href="../Text/notlar.xhtml#n1116" id="ref16">16</a> İsa ve Konfiçyus tarafından; Roma İmparatorluğunun Stoacı filozofları tarafından; Hobbes, Rousseau ve Locke gibi toplum sözleşmesi kuramcıları tarafından; Kant’ın bahsettiği kesin zorunluluklardan dem vuran ahlak felsefecileri tarafından.<a class="noteref" href="../Text/notlar.xhtml#n1117" id="ref17">17</a> Ahlak anlayışımız, kafamızın içinde durup dururken içsel bir ahlak mantığı uydurmak yerine, bununla uyum içinde çalışmak üzere evrimleşmiş olabilir.</p>

  <p>Fakat ahlak mantığının Platoncu varoluşu size fazla gelmiş olsa bile, ahlakı toplumsal bir gelenek veya dinsel dogmaların üstünde bir şey olarak görebilirsiniz. Ontolojik statüsü ne olursa olsun, ahlak anlayışı insan aklının standart donanımıdır. <em>Elimizdeki tek zihin budur</em> ve bunun sezgilerini ciddiye almaktan başka seçeneğimiz yoktur. Ahlak bağlamında düşünmemek elimizden gelmeyecek şekilde oluşturulmuşsak (en azından bazı zamanlarda ve bazı insanlara karşı), o zaman ahlak <em>bizim için</em> sanki Kadiri Mutlak tarafından buyurulmuş veya evrene yazılmış gibi gerçektir. Sevgi, dürüstlük ve güzellik gibi diğer insan değerleri için de aynısı geçerlidir. Onların gerçekten “dışarda bir yerlerde” olduklarını bilebilir miyiz, yoksa insan beyni bunların olmadığını düşünmeyi imkânsız kıldığı için mi dışarda bir yerlerde olduklarını düşünüyoruz? İnsanın düşünme tarzıyla ilgili şeyler olsalar, ne kadar kötü olabilirdi ki? Belki de insanlık durumu hakkında düşünürken Kant’ın <em>Pratik Aklın Eleştirisi</em> kitabında söylediklerini örnek almalıyız: “İki şey, haklarında daha sık ve daha muntazam düşündükçe, aklımızı gittikçe artan bir takdir ve şaşkınlıkla doldurur: Üzerimizdeki yıldızlı gökyüzü ve içimizdeki ahlak yasası.”</p>
  <hr />

  <p class="nonindent">Son dört bölümde, insan doğasına dair bilimlerden gelen yeni görüşlerin insan değerlerinin altını neden oymadığını gösterdim. Tam tersine, bu bilimler, ahlak mantığımızı bilemek ve bu değerlere daha sağlam bir temel kazandırmak için fırsatlar sunmaktadır. Sözün kısası:</p>

  <ul>
    <li>Sırf insan özelliklerinin ayırt edilemez olmasına dayanıp, ayrımcılığın yanlış olduğunu söylemek kötü bir fikirdir.<br /></li>

    <li>Sırf insanların şiddet ve sömürüye doğal eğilimleri olmadığını ileri sürüp, şiddet ve sömürünün yanlış olduğunu söylemek kötü bir fikirdir.<br /></li>

    <li>Sırf insan eylemlerinin sebeplerinin gizemli olduğunu ileri sürüp, insanların kendi eylemlerinden sorumlu olduğunu söylemek kötü bir fikirdir.<br /></li>

    <li>Sırf biyolojik bağlamda açıklanamamalarına dayanıp, niyetlerimizin kişisel açıdan manalı olduğunu söylemek kötü bir fikirdir.<br /></li>
  </ul>

  <p>Bunlar kötü fikirlerdir, çünkü değerlerimizi talihin eline emanet eder ve günün birinde somut keşiflerin bunları geçersiz kılacağı hissini uyandırırlar. Bunlar kötü fikirlerdir, çünkü insan doğasını inkârın yarattığı olumsuzlukları gizlerler: başarılı kişilere zulmedilmesi, saldırgan toplum mühendisliği ve diğer kültürlerdeki acıları olduğundan küçük göstermek, adaletin mantığının anlaşılmaması ve dünyadaki insan hayatının değerini düşürmek gibi olumsuzlukları göz ardı ederler.</p>
</body>
</html>
