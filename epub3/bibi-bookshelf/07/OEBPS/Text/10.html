<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>10.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x10.html" xml:lang="tr-TR">
    <div class="Basic-Text-Frame">
      <p class="arabaslik-orta">I</p>

      <p class="resim1"><img alt="4.png" class="image" height="6" src="../Images/4_fmt.jpeg" width="244" /></p>

      <p class="anabaslik" id="toc_marker-1">GİRİŞ</p>

      <p class="resim"><span><img alt="3.png" class="image" height="16" src="../Images/3_fmt4.jpeg" width="38" /></span></p>

      <p class="paragraf">“Çağımızın büyük olayları ... insan toplumunun eskilere uzanan tarihine daha derin ve tüm yönleriyle eğilmeyi olanaklı kılar. Günümüzdeki tarihsel süreçlerin araştırılması tarih bilimini yeni malzeme ve yeni teorik önermelerle zenginleştirir. Bunlar yalnızca çağımız hakkındaki bilgimizi geliştirmekle kalmaz, geçmişi de daha derinlerinden anlamamızı sağlar.”<span class="dipp"><a class="footnote-link" href="#footnote-225-1" id="footnote-225-1-backlink">1</a></span></p>

      <p class="paragraf">Son otuz yılın dünya olaylarının korkunç dinamiği, tarihçilere geçmiş toplumsal formasyonların gözlemlenmesinde son derece yeni ufuklar açtı, öncelikle de coğrafi kapsamını genişletti. Dünya tarih arenasında yeni arzı endam eyleyen halklar, gezegenimizin çehresini biçimlendirmekte pay sahibi konumuna geldiler. Artık uyanmış olan Asya ve giderek uyanan Afrika ve Latin Amerika, Antik ve Orta Çağlarda olduğu gibi, dünya kültürü için yine değerli yapı taşları sağlıyorlar. Kurtulmuş halkları, yalnızca ulusal bir ekonomi ve anti-emperyalist bir devlet yapısını oluşturma görevi değil, aynı zamanda da en azından bunun kadar önemli olan; bugünü geçmişten yola çıkarak kavramaya yardımcı olacak ve ilerici gelenekleri koruyacak ve sürdürecek, bilimsel bir tarih tablosunu hazırlama görevi beklemektedir. Bunun bilincine varmak, Afrika ve Asya halkları için, özellikle kendi tarihleri, eski sömürgeci efendilerinin güçlerince, bir tarafın tarihinin zenginliğini öteki tarafın tarihsizliğiyle karşı karşıya getirilerek yanlış ve çarpıtılmış biçimde sunulageldiği için büyük anlam taşımaktadır. Bir toplum ya da bir devletin geçmişten yoksun olduğu düşünülemez bile. Tarih insanlığın hafızasıdır: Kendisi için pahalı olan ama aynı zamanda da nefret ve tiksintiyle andığı şeyleri korur ve yeniden üretir.<span class="dipp"><a class="footnote-link" href="#footnote-225-2" id="footnote-225-2-backlink">2</a></span> Bu halkların geçmişinin aydınlatılmasına yardımcı olmak yalnızca genç ulus devletlerle uluslararası dayanışmanın bir gereği değil, aynı zamanda da Marksist-Leninist tarih yazımının en önemli görevlerinden biridir.</p>

      <p class="paragraf">İnsanlığın günümüzde kapitalizmden sosyalizme dünya ölçeğinde geçerken aldığı yolun olabildiğince tutarlı ve eksiksiz bir tablosunu hazırlamak gerekir, çünkü bu yolu tanımadan ileri yönde hiçbir hareket mümkün değildir.<span class="dipp"><a class="footnote-link" href="#footnote-225-3" id="footnote-225-3-backlink">3</a></span></p>

      <p class="paragraf">Proletaryanın günümüzdeki devrimci mücadelesinde küçümsenmemesi gereken ve pratik bir önem taşıyan feodalizm araştırmaları da aynı görevle karşı karşıyadır. Bağımlı ülkelerde veya özerkliğini kısa bir süre önce kazanmış olan devletlerde feodalizmin kalıntıları ekonomik olduğu kadar politik yönden de olumsuz bir rol oynarlar. Ekonomik tabanı feodal ilişkilere dayanan bu ülkelerde, emperyalizm, güttüğü genişlemeci politika çerçevesinde en başta reaksiyoncu güçlere dayanır; feodal artıkları korumaya, onları istikrara kavuşturmaya çabalar ve bunu da halkların soyulup soğana çevrilmesini sürdürmek, üretici güçlerin gelişimini engellemek için yapar. “Feodalizmi ve feodal determinizmi saptama çalışmaları bu nedenle insan toplumunun çok gerilerde kalmış gelişim aşamalarını inceleme çabasına indirgenemez. Bu araştırmalar kuramsal açıdan olduğu kadar doğrudan doğruya devrimci açıdan da büyük ve pratik anlam taşıyan güncel bir sorundur.”<span class="dipp"><a class="footnote-link" href="#footnote-225-4" id="footnote-225-4-backlink">4</a></span> <span class="char-style-override-16">Leipzig</span>’deki Karl Marx Üniversitesi’nin Genel Orta Çağ Kürsüsünde feodalizmin Osmanlı Devleti’nin başlangıç aşamasındaki gelişmesini konu olarak seçmek açısından elverişli koşullar ortaya çıktı, çünkü kolektif araştırma programında Bizans ve Güney Avrupa tarihi yıllardır bir odak oluşturuyordu. Üstelik Türkler toprak sahipliğine dayalı bir feodalizm çıkarmışlardı tarih sahnesine ve bunu Müslüman Doğu ülkelerine aktarmışlardı<span class="dipp"><a class="footnote-link" href="#footnote-225-5" id="footnote-225-5-backlink">5</a></span> [1 –<span class="char-style-override-12">Y.Ö.</span>]. Osmanlı feodalizmi, “tarih süreci içindeki göreceli eş zamanlılığın” bir örneği olarak ele alınabilir. Bu eş zamanlılık “dünya çapında bir Orta Çağ dönemi”nden<span class="dipp"><a class="footnote-link" href="#footnote-225-6" id="footnote-225-6-backlink">6</a></span> söz etme olanağını vermektedir ve bu nedenle karşılaştırmalı ve tipleştirici bir araştırma yöntemi bakımından önem taşımaktadır.</p>

      <p class="paragraf">“Association Internationale d’Etudes du Sud-Est Europeen”, Güney Avrupa tarihi alanında uluslararası düzeyde çalışmaları örgütlemek ve desteklemek suretiyle düzenlediği konferanslar ve kongrelerle, Türk tarihi alanında daha yoğun biçimde çalışılması gereğine ışık tutmuştur. Bibliyografya ve araştırmalar konusunda kolaylık sağlayan uzman dergilerin bazılarını sıralamakta yarar var: <span class="char-style-override-12">Études balkaniques</span> (Sofya), <span class="char-style-override-12">Rèvue des Études Sud-Est Europèenes</span> (Bükreş), <span class="char-style-override-12">Studia Albanica</span> (Tiran), <span class="char-style-override-12">Balkan Studies</span> (Selanik), <span class="char-style-override-12">Archivum Ottomanicum</span> (Lahey), <span class="char-style-override-12">Turcia</span> (Strazburg). Bu yayınlarda, kusursuzluğu bir yana bırakalım, çok zengin ve dağınık malzemenin kopuntusuz derlenişinden söz etmek olanaksızdır.</p>

      <p class="paragraf">Türk belgelerine gelince, F. Babinger 15. yüzyılla ilgili arşiv incelemelerinden feragat edilebileceğine inanıyor ve şöyle diyordu: “Bu konuda şunu vurgulamak gerekir ki, o dönemle ilgili Türk arşiv belgelerinden, bırakın kökünden sarsıcı bilgileri, hiçbir ayrıntı bulup çıkarmamız da mümkün değildir.”<span class="dipp"><a class="footnote-link" href="#footnote-225-7" id="footnote-225-7-backlink">7</a></span> Oysa Bulgar, Yugoslav, Fransız ve Türk bilginleri bu yargıya katılmanın imkânsız olduğunu gösterdiler. <span class="char-style-override-16">F. Kraelitz von Greifenhorst</span>’un (1921) ve <span class="char-style-override-16">G. Elezoviç</span>’in (1940) elindeki şahadetname ve kanunname çevirileri ve yayınları dışında, bugün <span class="char-style-override-16">N. Beldiceanu ve I. Beldiceanu-Steinherr</span>’in <span class="char-style-override-12">Les</span> <span class="char-style-override-12">Actes des Premiers Sultans...</span> (1960, 1964) adlı yayında verdikleri yeni belgeler, yaptıkları diplomasi analizleri (1967) elimizde bulunuyor. Ayrıca <span class="char-style-override-16">H. İnalcık, V. P. Mutafçieva ve B. A. Cvetkova</span> (1951, 1960) hem Arnavutluk hem de Bulgaristan’daki tımar kayıtlarını yayınladılar. <span class="char-style-override-16">İsa Bey</span> <span class="char-style-override-16">İshakoviç</span> yöresinde 1455’lerde bağışlanan tımarlara ilişkin kadastro defterlerinin koleksiyonu <span class="char-style-override-16">H. Şabanoviç</span> (1964), <span class="char-style-override-16">H. Hacıbegiç, A. Hanziç ve E. Kovaçeviç</span> (1972) tarafından yayınlandı. II. Bayezid (1481-1512) dönemiyle ilgili olup II. Mehmed dönemine kadar gerilere uzanan eski kayıtların da yer aldığı yasaları ise <span class="char-style-override-16">Ö. L. Barkan</span> 1943’te Latin harfleriyle bastırttı. Bütün bu özgün kaynaklardan yalnız tımar sistemine değil aynı zamanda 15. yüzyıldaki etnik, dinsel ve kültürel olaylara ilişkin önemli bilgiler ediniyoruz.</p>

      <p class="paragraf"><span>Buna karşılık Türk kronikleri o kadar ayrıntılı değil. “Batılı tarih araştırmacıları yalnız ve yalnız veya tercihen erken-Osmanlı kaynaklarıyla yetinecek olsalardı, Osmanlı İmparatorluğu’nun o dönemdeki iç ilişkileri üzerine az çok isabetli bir yargıya varmamız çok güçleşirdi.”</span><span class="dipp"><a class="footnote-link" href="#footnote-225-8" id="footnote-225-8-backlink">8</a></span> <span>Türk kronikleri daha çok övücü nitelikte olup ayrıca sultanın sarayındaki gündelik alışveriş işleriyle ilgilenmektedir.</span> <span class="char-style-override-16">Oruç bin Adil</span> <span>ve</span> <span class="char-style-override-16">Ahmedî</span><span>, kroniklerinin girişinde, sultanların tarihini yazdıklarını belirtirken bunu, sultanların yaşantısını kutsal kişilerin yaşantılarıyla, mucize öyküleri veya Şehname ile eş tutmak ve bir kahramanlık destanı yaratmak için yaptıklarını söylerler.</span><span class="dipp"><a class="footnote-link" href="#footnote-225-9" id="footnote-225-9-backlink">9</a></span> <span>Erken-Osmanlı dönemine ilişkin bir dizi anonim kronik, 16. yüzyılın Latincesine kelimesi kelimesine çevrilerek basılmıştır. İstanbul’da elçilik kâtibi olarak bulunmuş olan Silezyalı soylulardan</span> <span class="char-style-override-16">Philipp Haniwald von Eckersdorf</span><span>, Murad Bey adlı bir Türk çevirmene, Germiyanlı</span> <span class="char-style-override-16">Mehmed Neşrî</span><span>’nin ünlü tarih eserinin bir kopyasını çıkartıp çevirisini yaptırmıştı. 1594’te Macaristan’da Amelsbürenli Alman bilgini Johannes Löwenklau, Haniwald’in söz konusu kodeksini kopya edip Veronese Kroniği diye anılan bir kronikle birleştirerek</span> <span class="char-style-override-12">Historiae Musulmanae Turcorum</span><span class="dipp"><a class="footnote-link" href="#footnote-225-10" id="footnote-225-10-backlink">10</a></span> <span>adlı ünlü tarih kitabını ortaya çıkarmıştır.</span> <span class="char-style-override-16">P. Wittek</span><span>, bu birleşik yayını överken şöyle diyor: “Türk gerçeklerinden habersiz olan tarihçiler bu eseri incelemekten büyük haz duyacaklardır, çünkü 14. ve 15. yüzyıla ilişkin eski kroniklerin aktardığı şeylerin özünü içermektedir.”</span><span class="dipp"><a class="footnote-link" href="#footnote-225-11" id="footnote-225-11-backlink">11</a></span></p>

      <p class="paragraf"><span>1400’de Doğu Anadolu’da doğup II. Murad’ın yanında Rumeli’deki seferlere katılan ve</span> <span class="char-style-override-16">Âşıkpaşazâde</span> <span>diye anılan Derviş Ahmed’in kaleminden çıkmış olan</span> <span class="char-style-override-12">Osmanlı Sarayının Tarihi</span><span>*, R. F. Kreutel tarafından Almancaya çevrilmiş bulunuyor. Ahmed büyük ölçüde yalnız 1485’e kadar olan dönemi betimlemiştir ve bunları elindeki verilere rağmen çok sayıda olguyla zenginleştirmemiş olsa bile,</span><span class="dipp"><a class="footnote-link" href="#footnote-225-12" id="footnote-225-12-backlink">12</a></span> <span>bize yine de başka yerlerde bulamayacağımız ilginç ayrıntıları aktarmaktadır. Âşıkpaşazâde, hızlı feodalleşmeye destek veren merkezî-devletçi önlemlere karşı çıkan dinci çevrelerden manevi görüntüler çiziyor. Dikkatle incelendiğinde, eski Osmanlı kronikçiliğinin anlatım gücü sanıldığından çok daha yüksek. Gerçi yaptığı tarihlendirmeler pek güven verici değil, anlatım yer yer alacalı bulacalı ve yenilgileri zaferlere dönüştürüyor. Bu anlatım biçimi beylerin önünde iki büklüm eğilip dalkavukluk ediyor, huzursuzluk ve hoşnutsuzlukları görmezlikten geliyor, ama yine de egemenleri üstü kapalı eleştirmekten de çekinmiyor, örneğin I. Bayezid’in iç politikası karşısında susmuyor. Yine aynı paralelde, dikkat edersek, boylar içindeki eski demokrasi ile feodal örgütlenme arasında, uzlaşmacı dervişlik ile Ortodoks ulema arasında beliren karşıtlık ve çelişkilere ilişkin ipuçları elde ediyoruz. Bunları başka kaynaklardan edinilen bilgilerle tamamlayıp zenginleştirmek mümkün</span>.</p>

      <p class="paragraf"><span class="char-style-override-16">A. S. Tveritinova</span> tarafından (1961) Leningrad’daki bir belgeye dayanarak faksimile yöntemiyle yayınlanan Saraybosnalı <span class="char-style-override-16">Koca Hüseyin</span>’in (17. yüzyıl) <span class="char-style-override-12">Bedayi-ül-Vekayi</span>’si gözlemlerimizi daha da zenginleştiriyor. Hüseyin’in sunduğu bilgiler arasında, I. Bayezid’in oğulları arasında 1402’den sonra patlak veren taht kavgası, II. Mehmed zamanındaki yeniçeri isyanları, boy savaşçılarının Orhan döneminde Türk ordusuna çağrılmasına ilişkin haberler yer alıyor.</p>

      <p class="paragraf">Osmanlı kronikçiliğinin dikenli çalıları içinde Franz Babinger’in onsuz edilemeyen standart eseri güvenilir bir kılavuz rolünü oynuyor: <span class="char-style-override-12">Osmanlıların Tarih Yazıcıları ve Eserleri</span> (1927). Yazarın ellinci doktora jübilesinde bu eser, Bavyera Bilimler Akademisi Başkanı tarafından haklı olarak her tarihçinin okuması gereken bir eser olarak değerlendirilmişti.<span class="dipp"><a class="footnote-link" href="#footnote-225-13" id="footnote-225-13-backlink">13</a></span></p>

      <p class="paragraf">Osmanlı tarihi incelemeleri alanında ivedi bir ihtiyaç olarak bu kitabın genişletilip düzeltilmiş bir yeniden baskısını gerçekleştirmek, bu yorulmak bilmez bilgine ne yazık ki nasip olamadı.</p>

      <p class="paragraf">Osmanlı tarihinin açıklanması açısından Bizans kaynakları da vazgeçilmez bir hazinedir. “Türklerin çalışmalarının ... Bizans tarihi uzmanlarınca sağlanan dayanaklara ihtiyacı vardır.”<span class="dipp"><a class="footnote-link" href="#footnote-225-14" id="footnote-225-14-backlink">14</a></span> Bu alanda da birinci sınıf bir el kitabına sahip olmakla talihli sayılırız: <span class="char-style-override-12">Byzantino turcica</span>. <span class="char-style-override-16">Gyula Moravçık</span>’ın, ilk baskısından (1942) bu yana uluslararası uzmanlarca hayranlık ve takdir kazanan bu eserinin ikinci baskısını (1958) Berlin’de Akademie Verlag yaptı.<span class="dipp"><a class="footnote-link" href="#footnote-225-15" id="footnote-225-15-backlink">15</a></span> Bizanslı tarih yazıcılarının Türk halklarına ilişkin aktarımlarını bize titizlikle ulaştıran ve bu bilgilerin tarihsel niteliğini eleştirilerle değerlendiren bu önemli eser bizim monografimiz açısından özellikle yararlı oldu. Bizanslı güvenilir kişilerin, siyasal ve dinsel çıkarların ön planda rol oynamasına rağmen, Türklerde ve Osmanlılardaki egemen sosyal-ekonomik ilişkiler konusunda ne kadar zengin malzeme topladıkları, araştırmaların gidişi yönünde ortaya çıkacaktır.</p>

      <p class="paragraf">Avrupalıların gezi ve yaşantı notları değerli birer kaynak oluşturuyor. “Osmanlı İmparatorluğu’nun dev boyutlu tarih sürecini, Doğulu olmayan kaynakların yorucu ama titiz incelemesini yapmaksızın bilimsel temellere dayandırmak olanaksızdır.”<span class="dipp"><a class="footnote-link" href="#footnote-225-16" id="footnote-225-16-backlink">16</a></span> Fransız soylusu <span class="char-style-override-16">Bertrandon de la Broqière</span>’in (1432-1437), İspanyol <span class="char-style-override-16">Pero Tafur</span>’un (1435-1439) veya Alman <span class="char-style-override-16">Georg von Ungarn</span>’ın (1478) ilişkilerini tarihçiler çoktandır dikkate alıyorlar. Ancak <span class="char-style-override-16">Gian Maria Angiolello</span>’nun (1451-1525) <span class="char-style-override-12">Historia Turchesca</span>’sı o kadar göze çarpmamıştı. Romanyalı <span class="char-style-override-16">I. Ursu</span>’nun 1910’da Donado da Lezze gibi yanlış bir isim altında yayınladığı bu kitap aslında bir otopsi sayılır. <span class="char-style-override-12">Historia Turchesca</span>’da II. Murad ile II. Mehmed arasındaki gergin ilişkilerle <span class="char-style-override-16">yaya, müsellem, yeniçeri, sipahi</span> ile bunların yanlarındaki yardımcı, <span class="char-style-override-16">Hristiyan</span> birlikleri konusunda önemli bilgiler yer alıyor. İlkin <span class="char-style-override-16">F. Babinger</span>’in 1956’da yayınladığı Cenovalı <span class="char-style-override-16">Iacopo de Promontorio de Campis</span>’in notları, 15. yüzyılın ikinci yarısı açısından hiç küçümsenemeyecek anlatımları içeriyor. Söz konusu toptancı tüccar ve patrici, II. Murad ve II. Mehmed’in sarayında 25 yıl yaşamış ve mali konularda onların danışmanlığını yapmıştı.<span class="dipp"><a class="footnote-link" href="#footnote-225-17" id="footnote-225-17-backlink">17</a></span></p>

      <p class="paragraf"><span>Sırp asıllı olduğu sanılan yeniçeri Ostroviçalı Konstantin’in</span> <span class="char-style-override-12">Anılar</span><span>’ı başlı başına bir güzellik taşıyor. Renate Lachmann’ın araştırmalarına bakılırsa, bir redaktör bunları çeşitli kaynaklardan derleyerek düzenlemiştir ve eser, yeniçeri kaçağının yazılı ve sözlü anılarından meydana gelmektedir. Söz konusu yeniçeri, daha on sekiz yaşında bir delikanlıyken yardımcı Sırp bölüğüyle birlikte Konstantinapol’ün fethine katılmış, 1455’te Novo Brdo’da iki kardeşiyle birlikte yeniden Türklerin eline düşüp Anadolu’ya sürgün edildikten sonra yeniçeri olmuştu. 1456-1463 yılları arasında II. Mehmed’in çeşitli seferlerine katılmış, sonunda Macarlara esir düşüp yeniden Hristiyanlığa dönmüştü. Osmanlılardan nefret ediyor ve bunu da saklamıyordu. Fatih Sultan Mehmed dönemindeki savaş düzenine, tasavvuf dervişlerinin dans ayinlerine ilişkin açıklamaları ünlü Sultan’ın imparatorluğunda yaşam ve âdetler konusunda ilginç gözlemlerle doludur.</span><span class="dipp"><a class="footnote-link" href="#footnote-225-18" id="footnote-225-18-backlink">18</a></span></p>

      <p class="paragraf">Köleleştirilmiş gruplara karşı takınılan tavır ve II. Mehmed’in iç düşmanlarına karşı aldığı terör önlemleri konusunda Nürnbergli Alman top dökümcüsü Jörg’den kimi bilgiler de ediniyoruz. Bu Alman 1456’da Bosna Hersek’te İstepan Vukçiç (1404-1466) yanında top döküm ustası olarak çalışırken, 1460’ta Türklere esir düşmüş, ama çalışmasına izin verilmişti. 1470’te Sultan onu gezgin bir casus olarak İskenderiye’ye yollamış, ama bir Fransisken papazının yardımıyla İtalya’ya kaçıp Papa IV. Sixtus’un hizmetine girmişti.<span class="dipp"><a class="footnote-link" href="#footnote-225-19" id="footnote-225-19-backlink">19</a></span></p>

      <p class="paragraf">Zamanın Slav kronikçileri arasında filozof Konstantin ön planda gelir. 1431’de yazdığı Sırbistan despotlarından Lazareviç’in yaşam öyküsünde, 1402 Ankara Savaşı’ndan sonraki gelişmeleri hikâye eder ve Musa Çelebi’nin Balkanlar’daki üstünlüğü konusunda önemli veriler sunar.<span class="dipp"><a class="footnote-link" href="#footnote-225-20" id="footnote-225-20-backlink">20</a></span> Ragusalı ve Venedikli elçiliklerin ve iş adamlarının raporlarında da Osmanlı Devleti’nin iç ve dış ilişkiler tarihine ışık tutan bol ve değerli bilgiler yer almaktadır. Bu raporların bir dökümüne, N. Iorga’nın “Notes et extraits” adlı yayınında, F. Thiriet’nin üç ciltlik <span class="char-style-override-12">Régestes</span> ve iki ciltlik <span class="char-style-override-12">Délibérations</span>’larında rastlıyoruz. Ragusa ile Macaristan arasında Macar tahtının Türk tehlikesi karşısındaki plan ve niyetlerine ışık tutan diplomatik yazışmalar çok sayıda mektup ve belgelere yansıyor. Thalloczy ve Gelcich bunları 1887’de <span class="char-style-override-12">Diplomatarium</span> başlığı altında yayınladılar.</p>

      <p class="paragraf">Papalığın <span class="char-style-override-16">Ortadoğu</span> siyasetini, G. Mollat’nın Vatikan kayıtlarından <span class="char-style-override-16">derlediği</span> <span class="char-style-override-12">Gizli Kilise Mektupları</span>’ndan, ayrıca Avignonlu papaların A. L. Tautu tarafından sağlanan dosyalarından ve sayısız özel incelemelerden öğrenmek mümkündür. Nedir ki benim amacım, tarihin dış yüzündeki gelişmeleri, dolayısıyla 14. ve 15. yüzyılın uluslararası ilişkilerini sergilemek değildir. Tam tersine, ben Osmanlı toplumundaki iç gelişmelere, sınıfsal bölünme ve devletin kuruluş sürecine ağırlıklı olarak yönelmek istiyorum. Bu süreci hızlandırıcı ya da köstekleyici dış faktörlere ancak Türk feodalizminin doğuşunu etkiledikleri veya özgül bir niteliğe büründükleri sürece yer vereceğiz. Buna karşılık Selçukluların tarihi konusunda ulaşabildiğimiz ve dil açısından içine girebildiğimiz kaynaklara hiçbir ayırım yapmadan eğildik, çünkü Osmanlı toplum yapısının ve devlet örgütlenişinin aldığı değişik biçimleri ancak Selçuklu mirasından hareketle anlamak mümkündür.</p>

      <p class="paragraf"><span class="char-style-override-16">İbn Bîbî</span>’nin <span class="char-style-override-12">Selçuklu Tarihi</span> ilk planda yer alıyor. Yazarın 1281 ilkbaharında kapadığı bu eser, Anadolu’daki iç ve dış olaylara ilişkin önemli veriler aktarıyor. Biz bu esere, H. W. Duda’nın kusursuz çevirisiyle ulaştık.</p>

      <p class="paragraf">Tasavvuf dervişlerinin ahirete dönük yaşantısı Anadolu’daki düşünsel ve dinsel yaşantı açısından zengin birer veri oluşturmaktadır. Eflâkî’nin 1318-1353 arasında Farsça dile getirdiği bu betimlemeleri C. Huart 1918-1922 yıllarında Fransızcaya aktardı. Sultanların Moğol istilası sırasındaki durumları ve Türk beyliklerinin sivrilişiyle ilgili bilgileri, 1323’te bir Selçuklu Tarihi (<span class="char-style-override-12">Müsâmeretü’l-Ahbâr</span>) yazan İranlı <span class="char-style-override-16">Kerimüddin Mahmud-i Aksarayî</span>’den* ediniyoruz. Rum Sultanlığı’nın 1282-1323 dönemindeki yerel halkla ilgili bilgileri bu biricik kaynakta görüyoruz. Ayrıca parçalanmakta olan bir devletin yönetimine ilişkin verilere, sosyal-ekonomik bunalımın güçlü bir anlatımına burada tanık oluyoruz. Eser, F. Işıltan tarafından 1943’te Almancaya çevrildi.</p>

      <p class="paragraf">Avrupalı gezginlerin notlarına paralel olarak, 1330’dan sonra Küçük Asya’da adım adım dolaşarak öncelikle <span class="char-style-override-16">Ahi</span>lerin yaşantısını sergileyen Arap tüccar <span class="char-style-override-16">İbn Battuta</span>’nın betimlemeleri önemli yer tutuyor. Ahiler Anadolu kentlerinde üstün bir rol oynamışlar, Osmanlı Devleti’nin kuruluşunda etkili olmuşlardı. Bu açıklamaların Fransızca çevirisinden yararlandık. Bizans İmparatoru Kantakuzenos’un müttefiki olarak Bizans’taki taht kargaşasına karışmış bulunan İzmir Türk beylerinden <span class="char-style-override-16">Umur Paşa</span>’nın <span class="char-style-override-12">İcraat</span>’ı da önemli kaynaklardan biridir. Kitabın Türk olan yazarı <span class="char-style-override-16">Enverî</span>, eserini 1465 yılıyla kapamaktadır. Çağının verilerine dayanarak sunduğu bilgiler, 14. yüzyılın otuzlu yıllarında gücünün doruğuna erişen bir sınır boyu emirliğinin iç dünyasını anlatmaktadır. “Böylece başka yerlerde aynı dönemde neler olup bittiğini kavramamıza yardımcı oluyor. O bakımdan bu yazılar emsalsiz bir kaynak sayılır.”<span class="dipp"><a class="footnote-link" href="#footnote-225-21" id="footnote-225-21-backlink">21</a></span> Türkçe metin I. Melikoff-Sayar tarafından Fransızca çevirisiyle birlikte yayınlanmıştır.</p>

      <p class="paragraf"><span class="char-style-override-16">H. H. Giesecke</span> bize I. Murad ve I. Bayezid’in Anadolu siyasetine ilişkin bir metni sağladı. “İşret ve Mücadele” adını taşıyan metni, <span class="char-style-override-16">Estarabadî</span>, Sivas’ta konağında yaşadığı dostu Ahmed’in yanında 1396 veya 1398 tarihlerinde kaleme almıştır. Gerçekçilik tutkusu ve alçak gönüllü bir değerlendirme yeteneği metinde hemen göze çarpar.</p>

      <p class="paragraf"><span class="char-style-override-16">Baba İshak</span> Ayaklanmaları ve Moğol egemenliği dönemi konusunda Fransisken papazı <span class="char-style-override-16">St. Quentin</span>li <span class="char-style-override-16">Simon</span>’un gözlemleri küçümsenemeyecek önem taşıyor. Vincent de Beauvais bunları kendi <span class="char-style-override-12">Speculum historiale</span>’sine almıştır.<span class="dipp"><a class="footnote-link" href="#footnote-225-22" id="footnote-225-22-backlink">22</a></span></p>

      <p class="paragraf">Yakın yıllarda <span class="char-style-override-16">N. Beldiceanu</span> ve <span class="char-style-override-16">I. Beldiceanu-Steinherr</span> Türk arşivlerinde Selçuklu ilişkilerini aydınlatan ve anlatıcı kaynaklardaki eksiklikleri tamamlayıp kontrol etmeye yarayan Osmanlı vergi defterleri bulmuşlardır. Bunları incelerken başka yazılı kaynaklara da rastlıyoruz.</p>

      <p class="paragraf"><span>Hiç de küçümsenemeyecek çaptaki ikincil kaynakların tam olarak sağlanıp çalışılması kitabımızın bu baskısında da mümkün olmadı. En önemli çalışmaların da ne ölçüde kullanılabildiklerine uzmanlar karar verecektir. Uluslararası bibliyografyaya bakacak olursak yayınların yalnızca adlarını bile derlemek korkunç zor ve kişinin tek başına altından kalkamayacağı bir iş.</span><span class="dipp"><a class="footnote-link" href="#footnote-225-23" id="footnote-225-23-backlink">23</a></span></p>

      <p class="paragraf">Sovyetlerin Osmanistik ve Türkoloji araştırmaları, <span class="char-style-override-16">V. A. Gordlevski</span> ve <span class="char-style-override-16">V. V. Bartold</span>’un standart eserleri üzerine oturtulabildi. Erken yaşlarda ölen Moskovalı kadın tarihçi <span class="char-style-override-16">A. S. Tveritinova</span>, eski kronikleri yayınlamak, sultan fermanlarını ve tarım tarihine ilişkin kaynakları çevirip yorumlamakla önemli hizmetlerde bulundu. Leningradlı Osmanist <span class="char-style-override-16">A. D. Noviçev</span>, kendisiyle çağdaş olan dönemi ilk üç bölümünde anlattığı kitabında, Türk tarihinin öğrenci ve öğretim üyelerine yönelik toplu bir sergilemesini yapmaktadır. Bunları kitabımızın ilgili yerlerinde değerlendiriyoruz.<span class="dipp"><a class="footnote-link" href="#footnote-225-24" id="footnote-225-24-backlink">24</a></span> Sözü geçen iki yazar da, ayrıca 15. yüzyılın ilk otuz yılında patlak veren feodal-karşıtı halk ayaklanmalarını araştırdılar, <span class="char-style-override-16">Şeyh Bedreddin</span> ve <span class="char-style-override-16">Börklüce Mustafa</span> hareketlerine ilişkin kaynak analizleri yaptılar. Selçukluların erken ve geç dönemleriyle <span class="char-style-override-16">Alizade</span> ve <span class="char-style-override-16">R. A. Guzeynov</span> uğraştılar. Bunun yanında <span class="char-style-override-16">S. G. Agadzanov</span> Ortadoğu Oğuz ve Türkmenlerinin tarihine yeni katkılar getirdi. Leningradlı büyük oryantalist <span class="char-style-override-16">İ. P. Petruşevski</span> Azerbaycan’daki <span class="char-style-override-16">Koyunlular</span> ile İran’daki İslam devleti konusunda bilgilerimizi geliştirdi. <span class="char-style-override-16">D. A. Eremeev</span> ise <span class="char-style-override-16">Yörüklerin</span> gelişiyle ilişkili etnografik çalışmaları yönetiyor.</p>

      <p class="paragraf">Balkanlar’daki Türk egemenliği döneminin tarım ve kent tarihine ilişkin önemli sonuçları, Bulgarların Osmanistik çalışmalarından edinmek mümkündür. <span class="char-style-override-16">B. A. Cvetkova</span>, <span class="char-style-override-16">V. P. Mutafçieva</span> ve <span class="char-style-override-16">N. Todorov</span>’un öncü çalışmalar yaptıklarını söylemeliyiz. Ayrıca kendilerini Sofya Ulusal Kütüphanesindeki Türk arşiv malzemesinin çeviri ve yayınına adadılar. Bu üç bilginin kaleminden çıkan esaslı monografiler ve bağımsız çalışmalar, Osmanlı İmparatorluğu’nun sosyal ve ekonomik tarihiyle ilgili uluslararası tartışmalara zenginlik katarak daha üstün bir düzey sağladılar.<span class="dipp"><a class="footnote-link" href="#footnote-225-25" id="footnote-225-25-backlink">25</a></span></p>

      <p class="paragraf">Aynı şeyleri özellikle Saraybosna’da 1950’de kurulan Doğu Araştırmaları Enstitüsü çevresinde toplanmış Yugoslav araştırmacılar için de söyleyebiliriz. Türk belgelerini geniş çapta tanıyan <span class="char-style-override-16">B. Curcev, H. Şabanoviç, N. Filipoviç, H. Hacıbegiç, A. Suçeska</span> ve <span class="char-style-override-16">M. Vasiç</span> geçen 30 yıl içinde çok üstün çalışmalar yaptılar. Vardıkları sonuçlar bizim konumuz açısından köklü bir önem taşıyor. Bu yazarlar dikkatlerini ön planda doğal olarak Balkan sorunlarına yönelttiler. Çalışmalarının odak noktası Bosna bölgesindeki tımar ve köylü vergileri sistemiydi. Ayrıca maden ocakları, ticaret ve kent sorunlarıyla ilgili katkıları da oluyor.<span class="dipp"><a class="footnote-link" href="#footnote-225-26" id="footnote-225-26-backlink">26</a></span> Dubrovnik’in Osmanlılarla ilişkilerine doyurucu bir bakış getiren Belgradlı tarihçi <span class="char-style-override-16">I. Boziç</span>’in çalışması anılmaya özellikle değer. Bu çalışma Eagusa belgelerini yakından tanıyan <span class="char-style-override-16">B. Krekiç</span>’in araştırmasıyla tamlığa kavuşuyor. 1402 yılını izleyen <span class="char-style-override-16">Fetret Devri, N. Filipoviç</span>’in geniş bilgilerle dolu eseriyle yepyeni bir aydınlığa kavuşmaktadır. Burada yalnız <span class="char-style-override-16">Musa Çelebi</span>’nin ve <span class="char-style-override-16">Bedreddin</span>’in ziyaretleri konu edilmiyor, aynı zamanda erken-Osmanlı Devleti’nin sosyal tarihi derinlere inilerek, sınıflı karakteri ve oluşumundaki itici gücü oluşturan sınıf mücadelesi gün ışığına çıkarılıyor.</p>

      <p class="paragraf">Romenlerdeki Osmanlı araştırmaları, büyük Bizans tarihçisi <span class="char-style-override-16">N. Yorga</span>’nın çalışmalarına dayanarak, onun eserini tarihsel materyalizm temelinde sürdürüyor.<span class="dipp"><a class="footnote-link" href="#footnote-225-27" id="footnote-225-27-backlink">27</a></span> Önde gelen araştırmalar arasında <span class="char-style-override-16">M. M. Alex-acdrescu-Dersca Bulgaru, M. Guboğlu</span> ve <span class="char-style-override-16">M. A. Mehmet</span> göze çarpıyor. Osmanlı İmparatorluğu’nun bir dizi iç-tarihsel sorununa ilişkin görüşleri, temel konularda bağdaşmazlıklara kadar uzandığı için bizim görüşlerimizle her zaman örtüşmüyor.<span class="dipp"><a class="footnote-link" href="#footnote-225-28" id="footnote-225-28-backlink">28</a></span></p>

      <p class="paragraf">Zengin bir geleneğe dayanan Macar Türkolojisi <span class="char-style-override-16">J. Nemet, L. Fekete, F. von Laszlo, Kaldy-Nagy</span> gibi seçkin bilginlerin çizgisinde yürürken, genel olarak 16. ve 17. yüzyıl kaynaklarını yayınlayıp çözümlüyor. O bakımdan ilgilendiği dönem bizimkiyle çakışmamaktadır. Ama Kral Sigismund ve Hunyadi zamanının Macaristan tarihiyle ilgili araştırmaları dikkate aldık.</p>

      <p class="paragraf">Arnavutluk Orta Çağ araştırmaları, <span class="char-style-override-16">İskender Bey</span> ve onun zamanına ilişkin çalışmalarla bizim açımızdan önem taşıyor, ancak bunlarda halk kahramanlarının idealleştirilmiş ve dönemin zaman dilimiyle çakışmayan karşılaştırmalar yapılmış olmasını hesaba katmalıyız. <span class="char-style-override-16">A. Buda, K. Biçoku</span> ve <span class="char-style-override-16">S. Pulaka</span>’nın dikkate değer çalışmalarına teşekkür borçluyuz.</p>

      <p class="paragraf">Yunanlıların Osmanlı tarihçiliğine katkılarına ancak 1960 yıllarında yayın organı <span class="char-style-override-12">Balkan Studies</span>’te rastlamak mümkün. Özellikle <span class="char-style-override-16">A. E. Vakalopoulos</span>’un <span class="char-style-override-12">History of Macedonia</span> (1973) adlı kitabında yaptığı gibi yer yer ulusal abartma ve zorlamalar düzeltilmeye ihtiyaç gösteriyor, ama eserin bilimsel değerini pek zayıflatıyor sayılmaz, o bakımdan bizim için yararlı oldu. <span class="char-style-override-16">B. D. Papoulias</span> için de aynı şeyleri söyleyebiliriz.</p>

      <p class="paragraf">Nedir ki Türk tarih yazımı, milliyetçi sivrilikler ve yanıltıcı betimlemelerin sakatlayıcı etkisinden zarar görüyor. <span class="char-style-override-16">F. Babinger</span>, yantutuculuk, yüzeysellik, dalkavukluk yanında ekonomik ve sosyal tarih bilgisinin eksikliğiyle suçluyor. Üstelik, “Başka araştırmacıların görüşlerini saygıyla karşılamak ve dürüst tavırla ortaya çıkmak”<span class="dipp"><a class="footnote-link" href="#footnote-225-29" id="footnote-225-29-backlink">29</a></span> becerisinin noksanlığından söz ediyor.</p>

      <p class="paragraf">Sovyet Türkologlarının vardıkları yargılar da pek farklı değil. <span class="char-style-override-16">A. S. Tveritinova</span>, 1953 tarihli bir makalesine şu başlığı koyuyordu: “Türk Tarih Yazımında Orta Çağ Tarihine İlişkin Yanıltmacalar”.<span class="dipp"><a class="footnote-link" href="#footnote-225-30" id="footnote-225-30-backlink">30</a></span> <span class="char-style-override-16">A. P. Novoselcev</span> modern Türk tarihçilerinin çoğunu Pantürkist ve Panislamist olmakla, ayrıca reaksiyoner uydurmalara kanmakla suçluyor. Ama yine de birçok konuda ulaşılması zor da olsa ilginç belgeler sundular.<span class="dipp"><a class="footnote-link" href="#footnote-225-31" id="footnote-225-31-backlink">31</a></span> Milliyetçiliğin modern Türk tarih yazımının değişmez niteliği olduğu, şovenizmin ve Pantürkizmin Kemalist Türkiye’de kökünün tamamıyla kazınamadığı geniş ölçüde doğrudur. Resmî tarih yazımı tarihin ilk dönemlerine ilişkin uydurmacılıklara itibar etmekte, Proto-Hititlere Proto-Türk damgasını yakıştırmakta, Küçük Asya’nın 12. ve 13. yüzyıldaki hızlı Türkleşmesini böylece ilk-yerli halk kuramına dayanarak açıklamaya çalışmaktadır.<span class="dipp"><a class="footnote-link" href="#footnote-225-32" id="footnote-225-32-backlink">32</a></span> Bereket ki son 15 yıldır bu eğilimler yavaşladı. Selçuklu ve erken-Osmanlı tarihine ilişkin önemli elyazmaları yayınlandı ve çoğu yeni Türkçeye çevrildi. Bu belgeler, dikkatleri Osmanlıların sosyal yapısına çektiği gibi, dinci akımlara da yeni ışıklar çaktı.</p>

      <p class="paragraf">Anti-komünistliği iliğine işlemiş olan milliyetçi <span class="char-style-override-16">M. F. Köprülü</span> bile bir dizi makalesiyle, Anadolu dervişlerini tanıma, tasavvuf mistiğini ve Osmanlı beyliklerinin doğumunu açıklama yolunda çok önemli katkılarda bulundu. Vakıfların niteliğini açıklayan geniş çaplı bir incelemede 1942’de sosyolojik kategorilerden bile yararlanıyordu. Vakıflar gibi kurumların özünü anlamamıza yarayan sosyal ortamı gözardı ederek, vakıfları salt hukuksal biçimlere bağlamaya çalışan bilginleri eleştiriyordu.<span class="dipp"><a class="footnote-link" href="#footnote-225-33" id="footnote-225-33-backlink">33</a></span> Ama bu, <span class="char-style-override-16">Köprülü</span>’nün tarihin dinamik momenti olarak sınıf mücadelesini gördüğü anlamına gelmez, çünkü toplumun sınıflı yapısını daha baştan reddetmektedir. Ne olursa olsun, Osmanlı araştırmalarını Doğu ve Türk elyazmaları alanındaki derin bilgisiyle zenginleştirmekten geri kalmadı. Onun eserini gözardı ederek Türk tarihinin bir yorumuna girişmek olanaksızdır. Bulgar tarihçi <span class="char-style-override-16">V. A. Mutafçieva</span>, tımar sisteminin Bizans-Slav kökenli değil, Türk-Selçuklu kökenli olduğu yolundaki Köprülü tezini kabul etmektedir ki buna biz de katılıyoruz. Araştırmalarımız sırasında kendisinin görüşlerini daha yakından incelemek fırsatını bulacağız.</p>

      <p class="paragraf"><span class="char-style-override-16">Ö. L. Barkan, H. İnalcık</span> ve <span class="char-style-override-16">M. Akdağ</span> son zamanlarda Osmanlıların sosyal ve ekonomik tarihine önemli katkılarda bulundular. Ama bu yazarlar da Türklerin Balkanlar’a girişinin Slavlar ve Yunanlılar açısından bir lütuf olduğu düşüncesinden kendilerini kurtaramıyorlar. Ve yine aynı şekilde, yenenler ile yenilenler arasındaki çatışmaları, birer sınıf veya kurtuluş savaşı değil, egemen halka karşı verilen bir muhalefet mücadelesi olarak görmekteler [2 –<span class="char-style-override-12">Y.Ö.</span>]. O egemen halk ki, iktidara sanki kolektif olarak katılmakta ve kendi içinde egemenler ve sömürülenler gibi sınıflara parçalanmış bulunmamaktadır. Adı geçen yazarların hizmetleri, her şeyden önce Osmanlı istilasının ilk dönemlerini bir toprağa el koyma eylemi olarak görmelerinde ve <span class="char-style-override-16">P. Wittek</span>’in tek yanlı tezine karşı çıkmalarında odaklanıyor. Çünkü Wittek, bu istilayı salt <span class="char-style-override-16">gazilik</span> olgusuna dayandırmaktadır. 15. yüzyılın defterlerinin titiz bir analizini yapan yazarlar <span class="char-style-override-16">sipahi</span> sistemini daha kolay gözlemlenebilir duruma getirdiler.</p>

      <p class="paragraf">Türk tarih yazımının eski ustası <span class="char-style-override-16">İ. H. Uzunçarşılı</span> bu konuda daha tutucu davranıyor. Kendisine göre tarih her şeyden önce siyasetin tarihidir ve Osmanlıların devletleşme sürecinde Türk olmayan öğelerin tüm etkisini <span class="char-style-override-16">fiilen</span> yadsır.</p>

      <p class="paragraf">Ona kalırsa Osmanlı İmparatorluğu, Balkan halkları için kendi efendilerinden, onların vahşet ve keyfî yönetiminden kurtuluş, böylece düzene, güvenlik ve huzura kavuşmak anlamına gelmektedir.<span class="dipp"><a class="footnote-link" href="#footnote-225-34" id="footnote-225-34-backlink">34</a></span></p>

      <p class="paragraf"><span class="char-style-override-16">M. Akdağ</span> ve <span class="char-style-override-16">O. Turan</span>, Marmara havzasında ekonomik bir birliğin oluşmuş bulunduğu varsayımı ardında koşuyor ve Selçuklu egemenliğini aşırı ölçüde idealleştiriyorlar ki bu eğilime, daha hafif biçimde bile olsa, <span class="char-style-override-16">Cl. Cahen</span> ve <span class="char-style-override-16">T. T. Rice</span>’da da rastlıyoruz. <span class="char-style-override-16">Akdağ</span> ve <span class="char-style-override-16">Turan, Selçuklu</span> ve <span class="char-style-override-16">Osmanlı</span> Anadolu’sunun Türk karakterinin altını gerçi doğru olarak çiziyor, ama Oğuzların geçmişinden kalan canlı izleri örtüyorlar. Oysa <span class="char-style-override-16">G. Öney</span> bu geçmişin sanata bile yansıdığını gösteriyor.</p>

      <p class="paragraf"><span class="char-style-override-16">F. Sümer</span> özel bir monografisini Oğuzların antik dönemine adıyor ve 16. yüzyıla ait istatistiksel malzemelerden yola çıkarak 24 boyun Küçük Asya’ya yayılma ve yerleşme sürecini izlemeye çalışıyor, bu amaçla toponomi ile antropolojiyi bağdaştırıyor.<span class="dipp"><a class="footnote-link" href="#footnote-225-35" id="footnote-225-35-backlink">35</a></span> Yararlandığı arşiv malzemesi ilgi uyandırdığı halde kullandığı yöntem o dönemin bilgileriyle karşılaştırıldığında sakatlanıyor, çünkü tarihsel verilerdeki rakamlarla sık sık çelişiyor.<span class="dipp"><a class="footnote-link" href="#footnote-225-36" id="footnote-225-36-backlink">36</a></span> Oysa yeni malzemeleri kullanırken daha titizlikle davranmak yerinde olurdu.</p>

      <p class="paragraf">Bizim sorunsallarımız açısından <span class="char-style-override-16">M. A. Köymen</span>’in Büyük Selçuklu tarihiyle ilgili kitabı bir kaynakça oluşturmuyor, çünkü orada ağırlıklı olarak siyasal olaylarla yetiniliyor ve şu tez ön plana getiriliyor: Müslüman Doğu’da en büyük devletleri kuranlar Türk boylarıydılar ve onların fethettikleri tüm bölgelerin <span class="char-style-override-16">ilk yerel</span> ahalisi olduklarını kabul etmek gerek [3 –<span class="char-style-override-12">Y.Ö.</span>]. Uzmanlık düzeyindeki Türkçe literatürü sağlamakta eskiden olduğu gibi bugün de hatırı sayılır zorluklarla karşılaştık. O nedenle bu üçüncü baskıda da ne yazık ki kapatamadığımız boşluklar kaldı.</p>

      <p class="paragraf"><span>Buna karşılık Batı Avrupa kökenli yayınları bulmak daha kolay oldu. Özellikle Paris’teki Ecole pratique des Hautes Etudes’te VI. Bölümü, sağladığı belgeler (</span><span class="char-style-override-16">Documents et recherches sur l’economie des pays byzantins, islamiques et slaves et leurs relations commerciales au Moyen Age</span><span>) nedeniyle selamlıyoruz.</span> <span class="char-style-override-16">F. Thiriet, I. Melikoff-Sayar, N. Beldiceanu ve I. Beldiceanu-Steinherr</span><span>’in isimlerinden önce söz ettik. Ayrıca erken-Osmanlı diplomasisine ilişkin eleştirel çalışmaları Bayan Beldiceanu’ya borçluyuz. Bu çalışmalarla sahteyi doğrudan açıkça ayırabilecek duruma geldik.</span></p>

      <p class="paragraf"><span>Yukarıda belirttiğimiz “documents”lerin derleyici ve yayıncısı olan</span> <span class="char-style-override-16">P. Lemerle</span><span>, Aydın Beyliği üzerine klasik sayılabilecek örnek bir kitap yayınladı.</span><span class="dipp"><a class="footnote-link" href="#footnote-225-37" id="footnote-225-37-backlink">37</a></span></p>

      <p class="paragraf">Çoğu kez çelişkili olduğu kronikleri ve yıllıklarına rağmen <span class="char-style-override-16">Cl. Cahen</span>’in yayınladığı zengin kaynaklara dayalı makaleler, Selçuklu dönemi için birer kılavuz değeri taşıyor. Anadolu’nun 1.-13. yüzyıllar arasındaki ekonomik ve sosyal tarihinin temel taşını koyup V. A. Gordlevksi’nin eski yayınlarını tamamlayarak düzeltmiş olmak onuru ona aittir. Araştırmalarının 1071-1330 dönemine ilişkin sonuçlarını büyük bir sentez hâlinde İngilizce yayınladı (1968). Bu sentez kendisinin bir yorumlama ustası olduğunu kanıtlıyor.</p>

      <p class="paragraf"><span class="char-style-override-16">F. Babinger</span>’in yazdığı tüm eserler ve öğrencisi <span class="char-style-override-16">H. J. Kissling</span>’in sürdürdüğü olumlu araştırmaları kitabımızda bol bol değerlendirdik. Bu çalışmalar, Almanya’da, Osmanlı araştırmaları açısından 1933’ten önceki zengin burjuva tarihçiliğinin geleneğini sürdürdüler, özellikle 19. yüzyılda erken-Osmanlı tarihine köklü katkılar getirdiler. Bu alanda <span class="char-style-override-16">G. Jacob</span> gibi bir bilginin adını ve onun Türk kütüphanesinde gerçekleştirdiği çalışmaları ve monografileri anmak yeterlidir sanıyorum.</p>

      <p class="paragraf"><span class="char-style-override-16">P. Wittek</span>, Rum Sultanlığı’nın tarihine kalıcı katkılarda bulundu ve Bayan Beldiceanu gibi kendini erken-Osmanlı diplomasisine adadı.</p>

      <p class="paragraf"><span class="char-style-override-16">P. Vryonis Jr</span>. ise Selçukluların gelişinden başlayarak Osmanlı egemenliği sırasında Küçük Asya Grekliğinin tarihini yazarken Türk istilasının yerel halk üzerindeki yıkıcı etkilerini ön plana çıkarıyordu. Bu yazarın görüşlerini tamamıyla paylaşmasak bile,<span class="dipp"><a class="footnote-link" href="#footnote-225-38" id="footnote-225-38-backlink">38</a></span> Cahen’in çizdiği aşırı olumlu havayı dengeleyen yeni düşüncelere ulaşmaya olanak sağlıyor.</p>

      <p class="paragraf">Özetle diyebiliriz ki, uluslararası Osmanlı araştırmacılarına yalnızca elyazmalarını yayınlamak görevi düşmüyor, aynı zamanda mevcut basılı malzemeyi yeniden yorumlamak, Osmanlıların ve devlet yapısının sınıflı karakterini ışığa kavuşturmak gerekiyor.</p>

      <p class="paragraf">Şimdiye kadar elde edilen bilgilerin bir ara bilançosunu yapma gereği de bununla ilgilidir. Çünkü açıkta kalan ve tartışılması gereken sorunların dökümünü yapmak, genel tarih çalışmalarına yararlı karşılaştırma malzemesini hazırlamak böyle bir bilançoyla mümkün olabilir.<span class="dipp"><a class="footnote-link" href="#footnote-225-39" id="footnote-225-39-backlink">39</a></span></p>

      <p class="paragraf"><span class="char-style-override-16">A. W. Gulyga</span>’ya göre tarih biliminin konusu, toplumsal gelişmenin yasalarını bu gelişmeyi yansıtan somut biçimler doğrultusunda açıklamaktır. Bu bilim, tarihsel gerçekliği, zorunlu olan ile rastlantısal olanın birliği hâlinde yansıtmalı ve insanlığın arkasında bıraktığı yolu tüm karmaşıklık ve dolambaçlığı içinde ortaya çıkarmalıdır.<span class="dipp"><a class="footnote-link" href="#footnote-225-40" id="footnote-225-40-backlink">40</a></span></p>

      <p class="paragraf">Burada hiçbir şekilde, bilinen genel yasaları resimlendirmek değil, her olguyu onun özgül gerçekleşme biçimleriyle sergilemek söz konusudur. Tarihsel olgu, ancak “oluşma teorisi açısından çözümlenip gelişme süreci veya oluşum sırası içindeki yeri saptandıktan sonra” bilimsel bir niteliğe kavuşur. Tarihsel olgunun bu şekilde ortaya çıkarılan konumu, elbette ki tarihsel gerçeklerde yatan ve sınıfsallık denen karaktere bağlı olacaktır. Sorunsal konusu sürecin hangi sınıfsal çıkarlar yönünde ve hangi sınıfların “sırtından” geliştiğini meydana çıkarmak, sürecin özündeki nesnel gerçekliğin bilgisini edinmek, olgusal bilimsel bilgi düzeyine yükseltmek demektir.<span class="dipp"><a class="footnote-link" href="#footnote-225-41" id="footnote-225-41-backlink">41</a></span></p>

      <p class="paragraf">Bunun için elimizde olan kaynaklar geçmişin nesnel tanıkları sayılan belgelerdir, çünkü bunların niteliğini, belge yazarının ideolojisini de oluşturan somut tarihsel ilişkiler belirtiyor.<span class="dipp"><a class="footnote-link" href="#footnote-225-42" id="footnote-225-42-backlink">42</a></span></p>

      <p class="paragraf"><span>Kaynaklar, bireylerin davranış veya eylemlerindeki nesnel olanakları görebilmemizi sağlıyor.</span> <span class="char-style-override-16">G. J. Gleserman</span><span>’a bakarsak, insanlar kendi davranma olanaklarını [veya alternatiflerini] kendi değerlendirmelerine göre yaratmıyorlar. Bu olanakları nesnel koşullar, toplumun gelişmişlik düzeyi vb. belirliyor. Ama bu tür olanakların gerçekleşmesi başta insanın aktifliğine, faaliyetine, irade ve enerjisine bağlıdır. Tarihsel süreç içinde insanın kişiliğine bu yüzden önemli roller düşer.</span><span class="dipp"><a class="footnote-link" href="#footnote-225-43" id="footnote-225-43-backlink">43</a></span> <span>Bu kuramsal düşünceleri</span> <span>[4 –</span><span class="char-style-override-12">Y.Ö.</span><span>] birtakım sultanların ve onların karşıtlarının çeşitli siyasal faaliyetlerine bakarak somutlaştırma fırsatını bulabileceğiz.</span></p>

      <p class="paragraf">Bunun dışında şunları da eklemek gerek: Tarih bilgisi geriye bakışlıdır, yani şimdiki koşullardan geçmiş koşullara, sonuçtan nedene doğru yönelir. O nedenle tarihçinin mantıksal çıkarsamaları, yalnız kendisine ulaşan malzemeye değil, aynı zamanda onun bu malzemeye bakış perspektifine [yönüne] de bağlıdır. Dünyamızdaki tarihsel perspektiflerin geçirdiği değişimler, önceleri benimsemiş olduğumuz eski tarih anlayışlarının yeniden gözden geçirilmesi sonucunu doğurmaktadır. Ya da şöyle diyelim: Tarihin herhangi bir sürecinden çıkarılıp elde edilen bilginin sınırı yoktur, dolayısıyla bu bilginin her düzeyi görecelidir, mutlak ve belirleyici kesinlikte değildir.<span class="dipp"><a class="footnote-link" href="#footnote-225-44" id="footnote-225-44-backlink">44</a></span> İşte bu iki faktör, yani tarihsel bilginin bakışçı perspektifselliği, yani bakış perspektifine bağımlı oluşu ve bilgilenme olanaklarının göreceliği, bizim tarih anlayışımızı da belirliyor. Ancak bu arada, perspektifsel bakışı dönemin toplumsal koşullarının salt yansıması olarak da düşünmemeliyiz. Tarih anlayışının yeniden gözden geçirilmesi, yalnız güncel siyasal gereklere dayanarak yapılamaz, bu aynı zamanda bilimsel disiplindeki gelişmeler bağlamında bu gelişmelerden koparılmaması gereken bir doğrultuda yapılmalıdır. Kısacası bu işin kendi özgül mantığı, özgül bir sürekliliği ve yasallığı vardır.<span class="dipp"><a class="footnote-link" href="#footnote-225-45" id="footnote-225-45-backlink">45</a></span> Başka bir deyişle, bilimsel disiplinin gelişme durumu ve doğrultusu her seferinde dikkate alınmalıdır.</p>

      <p class="paragraf">Son hedef olarak ulaşılmak istenen durum, olgusal malzemenin genelleştirilmesidir, ama çoğu kez yapıldığı gibi bu ruhsuz bir empirizmle sonuçlanan basit bir sistematikleştirme olmamalıdır. Diyalektik mantığın gerektirdiği üzere olgular arasındaki bağlamı evrensel yönleriyle tanımanın ve konuyu böylece aktarmanın, sadece bizim seçtiğimiz konular dokusu açısından erişilmez bir şey olduğu söylenemez, “... ama evrensel yönlülük beklentisi bizi yanlışlardan ve katılıklara düşmekten koruyacaktır.”<span class="dipp"><a class="footnote-link" href="#footnote-225-46" id="footnote-225-46-backlink">46</a></span></p>

      <p class="paragraf">Tikel toplumsal formasyonların devletleşmesi, askerî demokrasiye geçiş ve ardından sınıfsal bölünme, bütün bunlar hep Marksist Orta Çağ tarihinin temel sorunları içinde yer alıyor.<span class="dipp"><a class="footnote-link" href="#footnote-225-47" id="footnote-225-47-backlink">47</a></span> Bu sorunlar Doğu Almanya’da son yıllarda dünya tarihi çapında araştırılmakta ve bir çözüm yolunda yaklaşımlar denenmektedir.<span class="dipp"><a class="footnote-link" href="#footnote-225-48" id="footnote-225-48-backlink">48</a></span> Buradaki yorumlarımız da ister istemez bu araştırmalar doğrultusunda yer alıyor, o bakımdan ilgili sorunların ileride tartışılmasına katkıda bulunuyor.<span class="dipp"><a class="footnote-link" href="#footnote-225-49" id="footnote-225-49-backlink">49</a></span></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-1-backlink" id="footnote-225-1">1</a> <span>Ivanow, G. M., s. 635.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-2-backlink" id="footnote-225-2">2</a> <span>Gulyga, A. W., Aynı konuda, s. 1289.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-3-backlink" id="footnote-225-3">3</a> <span class="char-style-override-12" xml:lang="de-DE">A.g.e.</span><span xml:lang="de-DE">, s. 1296.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-4-backlink" id="footnote-225-4">4</a> <span class="char-style-override-12" xml:lang="de-DE">Politische Ökonomie. Vorkapitalistische Produktionsweisen. Allgemeine Gesetzmässigkeiten der Entwicklung des Kapitalismus, C. 1,</span> <span xml:lang="de-DE">Berlin 1976 (Parteihochschule beim ZK der KPdSU-Lehrstuhl Politische Ökonomie) s. 128.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-5-backlink" id="footnote-225-5">5</a> <span xml:lang="de-DE">Marx, K.-Engels, F.,</span> <span class="char-style-override-12" xml:lang="de-DE">Werke</span><span xml:lang="de-DE">, C. 20, Berlin 1962, s. 164 “Bay Eugen Dühring</span><span>’</span><span xml:lang="de-DE">in Bilimde Devrimi.</span><span>”</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-6-backlink" id="footnote-225-6">6</a> <span xml:lang="de-DE">Werner, E.,</span> <span class="char-style-override-12" xml:lang="de-DE">Methoden und Möglichkeiten komparativer Mediävistik</span><span xml:lang="de-DE">. ZfG. XXI, 1973, s. 542-647.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-7-backlink" id="footnote-225-7">7</a> <span xml:lang="de-DE">Babinger, F.,</span> <span class="char-style-override-12" xml:lang="de-DE">Briefschaften</span><span xml:lang="de-DE">, s. VII. Keza Fekete, L., “Über Archivalien und Archvwesen in der Türkei.</span><span>”</span> <span class="char-style-override-12" xml:lang="de-DE">Acta Orientalia III</span><span xml:lang="de-DE">, Budapeşte 1953, s. 179-205.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-8-backlink" id="footnote-225-8">8</a> <span xml:lang="de-DE">Babinger, F.,</span> <span class="char-style-override-12" xml:lang="de-DE">Die Aufzeichnungen...</span><span xml:lang="de-DE">, s. 5;</span> <span class="char-style-override-12" xml:lang="de-DE">A.g.e.</span><span xml:lang="de-DE">,</span> <span class="char-style-override-12" xml:lang="de-DE">Aufsätze und Abhandlungen I</span><span xml:lang="de-DE">, s. 126.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-9-backlink" id="footnote-225-9">9</a> <span xml:lang="fr-FR">Ménage,</span> <span>V. L., s. 178: Oruç eserini II. Bayezid zamanında yazdı. Karşılaştır: Beldiceanu-Steinherr, I.</span> <span class="char-style-override-12" xml:lang="fr-FR">Un legs pieux du chroniqueur Uruj (Uruç/Uruğ). BOAS</span> <span class="char-style-override-12">XXXIII</span><span>, 1970,</span> <span xml:lang="fr-FR">s.</span> <span>360.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-10-backlink" id="footnote-225-10">10</a> <span xml:lang="fr-FR">Kissling, H. J.,</span> <span class="char-style-override-12" xml:lang="fr-FR">Deutsche Schicksale</span> <span class="char-style-override-12">in der Türkei im 15., 16.</span> <span class="char-style-override-12" xml:lang="fr-FR">und</span> <span class="char-style-override-12">17.</span> <span class="char-style-override-12" xml:lang="fr-FR">Jahrhun dert</span><span xml:lang="fr-FR">. Leipziger Vierteljahrschr,</span> <span>für südost-Europa 4, 1940,</span> <span xml:lang="fr-FR">s.</span> <span>203;</span> <span xml:lang="fr-FR">Babinger, F.</span> <span class="char-style-override-12" xml:lang="fr-FR">Herkunft und Jugend</span> <span class="char-style-override-12" xml:lang="it-IT">Hans</span> <span class="char-style-override-12" xml:lang="fr-FR">Lewenklaw’s</span><span xml:lang="fr-FR">. Siidest-Forschungen</span> <span>9,</span> <span xml:lang="fr-FR">1944</span><span>,</span> <span xml:lang="fr-FR">s.</span> <span>165-174.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-11-backlink" id="footnote-225-11">11</a> <span xml:lang="fr-FR">Wittek, P.,</span> <span class="char-style-override-12">Zum</span> <span class="char-style-override-12" xml:lang="fr-FR">Queïlenproblem</span> <span class="char-style-override-12">der altesten</span> <span class="char-style-override-12" xml:lang="fr-FR">osmanischen Chroniken</span> <span xml:lang="fr-FR">(mit</span> <span>Auszügen</span> <span xml:lang="fr-FR">ans</span> <span>Nesri)</span> <span xml:lang="fr-FR">Mit zur osmanischen Geschichte I,</span> <span>1921,</span> <span xml:lang="fr-FR">s.</span> <span>149. Mènage, V. L.,</span> <span class="char-style-override-12" xml:lang="fr-FR">Neshri’s History of</span> <span class="char-style-override-12" xml:lang="it-IT">the</span> <span class="char-style-override-12" xml:lang="fr-FR">Ottomans. The sources and development of</span> <span class="char-style-override-12" xml:lang="it-IT">the</span> <span class="char-style-override-12" xml:lang="fr-FR">text.</span> <span xml:lang="it-IT">London</span> <span xml:lang="fr-FR">Oriental Séries, C.</span> <span>16,</span> <span xml:lang="it-IT">Londra</span> <span xml:lang="fr-FR">1964.</span></p>

          <p class="dipnot">* <span>[</span><span class="char-style-override-12">Y.Ö.</span><span>] “Osmanoğullarının tarihi” anlamında</span> <span class="char-style-override-12">Tevarih-i Âl-i Osman</span> <span>olması gerek.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-12-backlink" id="footnote-225-12">12</a> <span xml:lang="fr-FR">Wittek, P.</span> <span class="char-style-override-12" xml:lang="fr-FR">Neues zu</span> <span class="char-style-override-12">Âşıkpaşazâde</span><span>,</span> <span xml:lang="fr-FR">Mitt. II.</span> <span>1923/25,</span> <span xml:lang="fr-FR">s. 1621.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-13-backlink" id="footnote-225-13">13</a> <span class="char-style-override-12" xml:lang="de-DE">Jb. der Bayrischen</span> <span class="char-style-override-12">Akad</span><span>. d.</span> <span xml:lang="de-DE">Wiss.,</span> <span>Münih 1964, s. 2.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-14-backlink" id="footnote-225-14">14</a> <span xml:lang="de-DE">Babinger, F.,</span> <span class="char-style-override-12" xml:lang="de-DE">Aufsätze und Abhandlungen I</span><span xml:lang="de-DE">,</span> <span>s. 127.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-15-backlink" id="footnote-225-15">15</a> <span xml:lang="de-DE">A.P.</span> <span>Kazhdan</span> <span class="char-style-override-12" xml:lang="de-DE">im BB XVI</span><span xml:lang="de-DE">,</span> <span>1959, s. 271-286.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-16-backlink" id="footnote-225-16">16</a> <span xml:lang="de-DE">Babinger, F.,</span> <span class="char-style-override-12" xml:lang="de-DE">Briefschaften</span><span xml:lang="de-DE">, s. VIII.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-17-backlink" id="footnote-225-17">17</a> <span xml:lang="de-DE">Babinger, F.,</span> <span class="char-style-override-12" xml:lang="de-DE">Aufsätze und Abhandlungen</span> <span xml:lang="de-DE">I, A. 4, s. 152.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-18-backlink" id="footnote-225-18">18</a> <span xml:lang="de-DE">Lachmann, R.,</span> <span class="char-style-override-12" xml:lang="de-DE">Memoiren eines Janitscharen oder Türkische Chronik. Slavische Geschichtsschreiber VIII</span><span xml:lang="de-DE">, Graz-Viyana-Köln, 1975.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-19-backlink" id="footnote-225-19">19</a> <span xml:lang="de-DE">Jörg</span> <span>v. Nürberg, s. 11.</span> <span class="char-style-override-12" xml:lang="de-DE">Ein vollständiges Verzeichnis europäischer Ttirkendrucke ans dem</span> <span class="char-style-override-12">16.</span> <span class="char-style-override-12" xml:lang="de-DE">Jh.</span> <span>için bkz.</span> <span class="char-style-override-12" xml:lang="de-DE">Göllner, C., Turcica. Die europäischen Türkendrucke des XVI. Jahrhunderts.</span> <span xml:lang="de-DE">I.</span> <span>Cilt, Bükreş-Berlin 1961.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-20-backlink" id="footnote-225-20">20</a> <span>Popoviç,</span> <span xml:lang="de-DE">P.,</span> <span class="char-style-override-12" xml:lang="de-DE">Stare</span> <span class="char-style-override-12">Sırpske</span> <span class="char-style-override-12" xml:lang="de-DE">biografiye</span><span xml:lang="de-DE">, s. XLIV.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-21-backlink" id="footnote-225-21">21</a> <span>Lemerle, P., s. 10.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-22-backlink" id="footnote-225-22">22</a> <span class="char-style-override-12">Zu Simon von St. Quentin</span><span>. Karşılaştır: Cahen, Cl.</span> <span class="char-style-override-12">The Encyclopadla of Islam n.e.t, I</span><span>. içinde, Leiden-L</span><span>ondra, 1960, s. 844.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-23-backlink" id="footnote-225-23">23</a> <span>Kornrumpf, J. H.,</span> <span class="char-style-override-12" xml:lang="de-DE">Osmanische Bibliographie mit besonderer Berücksichtigung der Türkei in Europa.</span> <span class="char-style-override-12" xml:lang="de-DE">Handbuch der Orientalistik. I. Abteilung. Ergänzunsband VIII,</span> <span xml:lang="de-DE">Leiden-Köln,</span> <span>1973;</span> <span xml:lang="de-DE">Tietze, A.,</span> <span class="char-style-override-12" xml:lang="de-DE">Turkologischer Anzeiger</span> <span xml:lang="de-DE">(TA</span> <span>1),</span> <span xml:lang="de-DE">WZKM</span> <span>67, 1975,</span> <span xml:lang="de-DE">s.</span> <span>339-488.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-24-backlink" id="footnote-225-24">24</a> <span xml:lang="de-DE">Werner, E.</span> <span class="char-style-override-12" xml:lang="de-DE">Bemerkungen zu einer neuen marxistischen Darstellung der Geschichte der Türkei im Zeitalter des Feudalismus.</span> <span xml:lang="de-DE">ZfG. XI,</span> <span>1963, s. 1516-1525.</span> <span xml:lang="de-DE">SSCB’de</span> <span>1917-1958 arasında yayınlanan tüm Türkiye incelemeleri Sovyet Bilimler Akademisi</span> <span xml:lang="de-DE">Orientalistik</span> <span>Enstitüsünde özel bir cilt hâlinde yer alıyor, Moskova 1959:</span> <span class="char-style-override-12">Bibliyografia Turçiy.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-25-backlink" id="footnote-225-25">25</a> <span>Cvetkova, B.,</span> <span class="char-style-override-12">Sources et travaux de L’orientalisme bulgare</span><span>. Annales ÉSC. 18, 1963, s. 1153-1182.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-26-backlink" id="footnote-225-26">26</a> <span>Kabrda,</span> <span xml:lang="fr-FR">J.,</span> <span class="char-style-override-12" xml:lang="fr-FR">Les études orientales en Yugoslavie</span> <span xml:lang="fr-FR">(L’activité de l’Institut Oriental a Sarajevo).</span> <span xml:lang="de-DE">Archiv</span> <span xml:lang="fr-FR">orientalni</span> <span>25. 1957,</span> <span xml:lang="fr-FR">s.</span> <span>140-155;</span> <span xml:lang="fr-FR">Cvetkova, B.,</span> <span class="char-style-override-12" xml:lang="fr-FR">Bibliographie des ouvrages parus dans les pays Slaves sur les aspects économiques et sociaux dela domination Ottomane.</span> <span xml:lang="fr-FR">JESO VI.</span> <span>1963,</span> <span xml:lang="fr-FR">s.</span> <span>319-326.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-27-backlink" id="footnote-225-27">27</a> <span xml:lang="fr-FR">Alexandrescu-Dersca Bulgaru, M. M.,</span> <span class="char-style-override-12" xml:lang="de-DE">Nicoleas</span> <span class="char-style-override-12" xml:lang="fr-FR">Iorga‘a Ro</span><span class="char-style-override-12" xml:lang="es-ES">manían historian</span> <span class="char-style-override-12">of</span> <span class="char-style-override-12" xml:lang="fr-FR">the Ottoman Empire, Bibliotheca</span> <span class="char-style-override-12" xml:lang="es-ES">histórica</span> <span class="char-style-override-12" xml:lang="fr-FR">romaniae</span><span xml:lang="fr-FR">, Studies</span> <span>40, Bükreş 1972;</span> <span xml:lang="fr-FR">Markov,</span> <span>W. -</span> <span xml:lang="de-DE">Bahner,</span> <span>W.</span> <span xml:lang="fr-FR">Irmscher, J.,</span> <span class="char-style-override-12" xml:lang="de-DE">Nicolae</span> <span class="char-style-override-12" xml:lang="fr-FR">Iorga</span> <span>(1871-1940).</span> <span xml:lang="fr-FR">SB. des</span> <span xml:lang="de-DE">Plenums und der Problemgebundenen Klassen der Deutschen Akademie der Wissenchaften zu Berlin,</span> <span>1972,</span> <span xml:lang="de-DE">No:</span> <span>2.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-28-backlink" id="footnote-225-28">28</a> <span xml:lang="de-DE">Mehmet, M., Türkische Geschichte von den seldschukischen Anfängen bis</span> <span>1918.</span> <span class="char-style-override-12" xml:lang="de-DE">Istoria Turcilor</span><span xml:lang="de-DE">,</span> <span>Bükreş, 1976.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-29-backlink" id="footnote-225-29">29</a> <span>Babinger, F.,</span> <span class="char-style-override-12">Die Osmanen</span><span>, s. 199.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-30-backlink" id="footnote-225-30">30</a> <span class="char-style-override-12">BB VII</span> <span>içinde s. 9.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-31-backlink" id="footnote-225-31">31</a> <span class="char-style-override-12">Izuçenie İstoryi Feodalnoy Rossi,</span> <span>AHHCCP, Moskova, 1962, s. 119.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-32-backlink" id="footnote-225-32">32</a> <span>Yinanç, M. H., (s. 161) bile böyle düşünüyor. Genel olarak Werner E.,</span> <span class="char-style-override-12">Panturkismus und eininge Tendenzen moderner türkischer Historiographie</span><span>, ZfG XIII, 1965, s. 1342-1354.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-33-backlink" id="footnote-225-33">33</a> <span>Köprülü,</span> <span xml:lang="fr-FR">M. F.,</span> <span class="char-style-override-12" xml:lang="fr-FR">L’institution</span><span xml:lang="fr-FR">,</span> <span>s. 43.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-34-backlink" id="footnote-225-34">34</a> <span>Uzunçarşılı, İ. H.,</span> <span class="char-style-override-12">Osmanlı Tarihi</span><span>, Cilt 1/2, s. 61.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-35-backlink" id="footnote-225-35">35</a> <span>Sümer,</span> <span xml:lang="en-US">P.,</span> <span class="char-style-override-12">Oğuzlar, Über</span> <span class="char-style-override-12" xml:lang="fr-FR">die Staminé und</span> <span class="char-style-override-12">ihre</span> <span class="char-style-override-12" xml:lang="fr-FR">Organisation</span><span xml:lang="fr-FR">,</span> <span>s. 199.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-36-backlink" id="footnote-225-36">36</a> <span class="char-style-override-12">A.g.e.</span><span>, s. 208 ve tablolar.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-37-backlink" id="footnote-225-37">37</a> <span xml:lang="en-US">Die</span> <span>Rezension von Frances, E.,</span> <span class="char-style-override-12">BB XV</span> <span>içinde, 1959, a 275-278.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-38-backlink" id="footnote-225-38">38</a> <span>“</span><span class="char-style-override-12">The Decline</span><span>” ile ilgili görüşüm için bkz.</span> <span class="char-style-override-12">ZfG XXI</span><span>, 1973, s. 110.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-39-backlink" id="footnote-225-39">39</a> <span>Aynı dilekte bulunan Kabrda, F.,</span> <span class="char-style-override-12">Les problèmes de L’ètude de L’histoire de la Bulgarie a L’èpoque de la domination turque</span><span>. BS, XV, 1954, s. 190.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-40-backlink" id="footnote-225-40">40</a> <span>Gulyga, A. W.,</span> <span class="char-style-override-12">Über den Charakter</span><span>, s. 43.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-41-backlink" id="footnote-225-41">41</a> <span>Danilov, A. I. -</span> <span xml:lang="de-DE">Ivanov,</span> <span>V. V. - Kim, M. P. - Kukushin, Ju. S. - Sakharof, M. - Sivachev, N. V.,</span> <span class="char-style-override-12">History and</span> <span class="char-style-override-12" xml:lang="de-DE">Society</span><span xml:lang="de-DE">, GISH</span> <span>XIV International Congress of Historical Sciences, San Francisco 1975, s. 65.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-42-backlink" id="footnote-225-42">42</a> <span>Ivanov, G.M., s. 618 ve 625.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-43-backlink" id="footnote-225-43">43</a> <span>Gleserman, G. J.,</span> <span class="char-style-override-12">Probleme</span> <span class="char-style-override-12" xml:lang="de-DE">des</span> <span class="char-style-override-12">sozialen</span> <span class="char-style-override-12" xml:lang="de-DE">Determinismus</span><span xml:lang="de-DE">,</span> <span class="char-style-override-12">Die</span> <span class="char-style-override-12" xml:lang="de-DE">Gesetzmässigkeit der sozialen Entwicklung</span> <span>içinde. Berlin 1975, s. 26.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-44-backlink" id="footnote-225-44">44</a> <span>Kon, I. S., Cilt: 2, s. 103.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-45-backlink" id="footnote-225-45">45</a> <span class="char-style-override-12">A.g.e.</span><span>, s. 122.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-46-backlink" id="footnote-225-46">46</a> <span>Lenin, W. I.,</span> <span class="char-style-override-12">Werke</span><span>, C. 32, “Bir Kere Daha Sendikalar Üzerine”, Berlin 1961, s. 85.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-47-backlink" id="footnote-225-47">47</a> <span class="char-style-override-12" xml:lang="de-DE">Beiträge zur Entstehung des Staates.</span> <span xml:lang="de-DE">J. Hermann</span> <span>ve</span> <span xml:lang="de-DE">I. Sellnow’un</span> <span>yayını.</span> <span class="char-style-override-12" xml:lang="de-DE">Veröffentlichungen des Zentralinstituts für Alte Geschichte und Archäologie der AdW der DDR</span><span xml:lang="de-DE">, Berlin</span> <span>1976.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-48-backlink" id="footnote-225-48">48</a> <span>K</span><span>apitalizm öncesi toplumsal formasyonların tarihinde halk kitlelerinin rolü için bkz.: J.</span> <span xml:lang="de-DE">Hertman</span><span xml:lang="de-DE">n</span> <span>ve I.</span> <span xml:lang="de-DE">Sellnow,</span> <span>–</span> <span class="char-style-override-12">A.g.e.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-49-backlink" id="footnote-225-49">49</a> <span>Türkçe, Farsça ve Arapça kelimelerin transkripsiyonunda örnek aldığım eser: R. Hartmann,</span> <span class="char-style-override-12">Die Religion des Islam. Eine Einführung</span><span>. Berlin 1944, (Kolonialwissenschaftliche Forschungen, C.5).</span></p>
        </div>
      </div>
    </div>
  </div>
</body>
</html>
