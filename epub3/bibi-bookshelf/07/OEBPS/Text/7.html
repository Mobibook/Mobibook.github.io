<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x7.html" xml:lang="tr-TR">
    <div class="Basic-Text-Frame">
      <p class="paragraf-4 para-style-override-14"><span class="char-style-override-11">KİTABIN TÜRKÇE BASIMINA</span></p>

      <p class="paragraf-4 para-style-override-5"><span class="char-style-override-11">ÖNSÖZ</span><span class="dipp-1"><a class="footnote-link" href="#footnote-225-1" id="footnote-225-1-backlink">1</a></span></p>

      <p class="resim-3 para-style-override-15"><span><img alt="3.png" class="image" height="16" src="../Images/3_fmt1.jpeg" width="38" /></span></p>

      <p class="paragraf-4"><span>Bu çalışma, Leipzig, Kar</span><span>l Marx Üniversitesi’nin o zamanki Genel Orta Çağ Tarihi Enstitüsü Karşılaştırmalı Orta Çağ Bilimi (Mediävistik) araştırmalarına bir katkı oluşturmaktadır.</span></p>

      <p class="paragraf-4">Orta Çağ’ın ortalarında ve sonlarında Batı Avrupa’nın sosyal ve ideolojik tarihi üzerindeki uzun süreli, yoğun araştırmalardan sonra zamanla Güneydoğu Avrupa meselelerine yöneldim. Böylece Osmanlı İmparatorluğu’yla ilgilenme aşamasına geldim.</p>

      <p class="paragraf-4">Dikkatimi, daha çok Türk tarihi üzerine değil de, karşılaştırmalı açıdan bir göçebe ve köylü yayılganlığının devlet hâline gelme ve imparatorluk oluşturmasındaki iç dinamik ve dış etkenler üzerinde topladım. Böylece 14. yüzyılda Balkanlar’daki gibi olgunlaşmış feodal yapıların üstüne yığılma ve tabakalaşma yoluyla erken aşamadaki feodal toplumların meydana gelişiyle ilgili karşılaştırma malzemesi elde etmeyi umuyordum. Onun için mülk, vakıf ve tımar gibi mülkiyet ve tasarruf kategorileri ile merkezî bir iktidarın meydana gelmesi, askerî demokrasinin çözülmesi, bir hâkim sınıfın ve bir “hizmet aristokrasisi”nin oluşması ön planda geliyordu. Devletleşme sürecinde genelle özel arasındaki ilişkileri aydınlatmak diğer bir amaçtı.</p>

      <p class="paragraf-4"><span>Bazı tarihçilerde rastlandığı gibi, Asya toplumlarındaki “özel”in abartılması ister istemez Asya toplumlarının dünya tarih sürecinden soyutlanmalarına, tarihî gelişmenin dışında bırakılmalarına yol açıyordu. Bu nedenle Doğu türünde feodal evrimi bir kez de “klasik” Orta Çağ bakış açısından incelemek bana gerekli gözüktü. Bu arada Batı’da olduğu gibi Doğu’da da bir azınlığın toprak tekelinin bulunduğu o</span>rtaya çıkıyordu. Bu nedenle devlet emlakı denen kategorinin Avrupa’daki kral ve imparatorluk mülkünden veya soyluların toprak sahipliğinden nitelik açısından farklı olmadığı görülüyordu. Doğu’da da eğilim feodal çiftlik (<span class="char-style-override-12">feudum</span>) ve veraset yönünde, yani mirî arazi sisteminin mülk ve vakıf sahipleri ve tımar sahipleri lehine çözülmesi yönündeydi. Üretim tarzı orada olduğu gibi burada da küçük köylü işletmesine dayanıyordu. Köylü de göçebe de Batı’da olduğu gibi, Doğu’da da gerek ekonomik gerekse ekonomi dışı zor kullanma yoluyla rant ve vergi ödemeye yükümlü kılınıyordu. Osmanlı İmparatorluğu’nda, ele aldığımız zaman kesitinde serfliğin olmadığı durumda, onun yerini köy topluluğu üzerinde zor kullanımı ve tefecilik alıyordu. Hâkim sınıf kesimlerinin gerek kendi aralarındaki, gerekse tabi olan ve ezilenlerle yaptıkları bütün mücadelelerin arkasında, köylü ve göçerlerin artı ürünü için birbirleriyle kapışmaları yatıyordu. Üreticilerin direnişi ne kadar güçlüyse toplumsal gelişme o ölçüde ileri olur. Bu yasa Batı’da olduğu gibi Doğu’da da ispatlanıyordu. İstilacı Osmanlılarla Balkan devletlerindeki iktisadi ve kültürel bakımdan daha ileri feodalizm arasındaki çatışmanın paralelini, gerek Germenlerin Galya, İtalya ve İspanya’ya, gerekse Slavların Bizans’a saldırmalarında görebiliriz. Fakat bu olay, Osmanlılarda batıda ve güneydoğuda olduğu gibi kültürlerin bir sentezine değil, kültürlerin yan yana yaşamasına yol açtı. Böylece bir Osmanlı barışı (<span class="char-style-override-12">Pax Ottomanica</span>), hiçbir zaman Rumeli ve Anadolu için sadece yıkım yaratan sonuçları beraberinde getirmekle kalmamış, hatta daha çok tarımda bir yeniden doğuşa (rönesans) yol açmıştır.</p>

      <p class="paragraf-4">Şüphesiz, bu Latin dünyası için geriye itilişe sebep oldu ve manifaktür dönemine geçişi engelledi.</p>

      <p class="paragraf-4">Öyleyse bu şartlarda “Asya tipi üretim tarzı”ndan söz edilebilir mi? Marx ve Engels, “Asya tipi üretim tarzını coğrafi bakımdan belirlenmiş bir toplumsal oluşum olarak değil, insanlığın evrensel tarihi gelişmesinde bir çıkış biçimi” olarak anlıyorlardı. [İlkel toplumdan çıkış kastediliyor –<span class="char-style-override-12">D.P.</span>]</p>

      <p class="paragraf-4"><span>Marx, M. M. Kovalevski’nin bir kitabı hakkındaki yayınlanmayan notlarında, Hindistan’la Bosna ve Hersek köy toplumları arasında ve aynı şekilde Hindistan’la Orta Çağ Alman, İngiliz ve Fransız köy toplumları arasında paralellikler kuruyordu. Marx, böylece Batı ve Doğu’da tarihin aynı tipte bir gelişme gösterdiğini vurgulamak istiyordu.</span><span class="dipp-1"><a class="footnote-link" href="#footnote-225-2" id="footnote-225-2-backlink">2</a></span> <span>Bu nedenle Marx, “Asya tipi” derken, bununla bütün bir toplumsal oluşumu değil, bir üretim tarzı</span><span>nın somut bir özelliğini vurgulamak istiyordu. Örneğin toprak üzerindeki devlet tekeli veya vergi ve rantın örtüşmesi bakımından Asya’daki feodal özelliği kastediyordu;</span><span class="dipp-1"><a class="footnote-link" href="#footnote-225-3" id="footnote-225-3-backlink">3</a></span> <span>bizzat bu tekel, Asya despotizminin temeliydi. Hâkim sınıf kitlesi bu suretle feodal bir piramit olmaksızın doğrudan doğruya merkezî otoriteye bağlıydı. Fakat padişah, tek tek bürokratlara, ulema ve mülk sahiplerine karşı bütün iktidar ve keyfîliğe sahip olmakla beraber, gene de bunlar, ortaklaşa hâkim bir sınıf olarak devlet iktidarını ellerinde tutuyorlardı. Sonuç olarak despot, hâkim sınıfın ağırlık merkeziydi. Bu, II. Mehmed için de söz konusuydu. İmparatorluğun hâkim güçleriyle çatışmaya girince en sonunda düştü. [Werner, burada II. Murad’ı kastediyor olsa gerek. Dalgınlıkla “Mehmed” yazıldığı anlaşılıyor. –</span><span class="char-style-override-12">D.P.</span><span>]</span></p>

      <p class="paragraf-4">Bu görüşler benim renkten renge sokulan “Asya tipi üretim tarzı” kavramını bir kenara bırakmama neden oldu. Çünkü bu kavramın kapsamının son zamanlardaki tartışmalarla genişletilmesi ne ilktir ne de son. Kapsamının bu şekilde genişletilmesi, Asya’daki ekonomik ilişkilerin açıklanmasından çok yanılgılara hizmet etti. Bence “Asya tipi üretim tarzı” kavramı, feodal üretim ilişkilerinin oluşumunu tahlil ve sergilemek açısından kesinlikle gereksizdir.<span class="dipp-1"><a class="footnote-link" href="#footnote-225-4" id="footnote-225-4-backlink">4</a></span></p>

      <p class="paragraf-4">Osmanlı türü Doğu feodalizmi tıpkı Avrupa feodalizmi gibi şu özellikleri tadıyordu: Köylük bölgelerin şehir üzerindeki, tarımın zanaat üzerindeki, bir azınlığın toprak tekelinin bağımsız üretimde bulunan küçük köylü çoğunluğu üzerindeki hâkimiyeti, büyük toprak mülkiyetinin hâkimiyeti altında küçük üretim, içte sürekli sınıf mücadelesi ve hâkim sınıfın bir hizmet aristokrasisi (sipahi) vasıtasıyla dışarıya genişleyerek yayılması. Osmanlı türü Doğu feodalizmi, evrensel tarihî gelişme çizgisine organik olarak bağlıdır, tarihî mantığı vardır ve insanlığın gidişinde tarihî bir yere sahiptir.</p>

      <p class="paragraf-4">İlerlemenin yerini, durgunluk ve geri çekilmenin alması, sadece Osmanlılarda değil, tarihî akışın bütününde görülür. Dünya tarihi hiçbir şekilde düz bir çizgi hâlinde değil, dönüşüm ve zikzaklarla ilerler.</p>

      <p class="paragraf-4"><span>“Osmanlıları” tarihin bütünlüğü içindeki yerine oturtmak, çalışmamın</span> asıl hedefiydi. Bunda ne kadar başarıya ulaştığıma okuyucu karar verecektir. Bu çalışmanı<span>n sadece bir başlangıç olduğunu kesinlikle biliyordum. Bu yargıya, Türkçe kaynakları derinlemesine incelememi engelleyen dil sınırlılığından dolayı en sonunda değil, daha başından varmıştım. Buna rağmen denemeye değer diye düşündüm. Çünkü Türk halkının geçmişi ve ayrıca</span> Avrupa ve Yakındoğu’nun karşılaştırmalı tarihi konusunda yapılacak yeni araştırmalara yararlı olmak üzere, hayli dağınık olan bu konudaki yayınları toparlayan ve eleştiren bir bilanço yapmak gerekiyordu.</p>

      <p class="paragraf-4 para-style-override-16"><span class="char-style-override-13">Ernst Werner</span></p>

      <p class="paragraf-4"><span class="char-style-override-14">Leipzig, Mayıs 1975</span></p>

      <div class="footnotes">
        <div class="footnote">
          <p class="dipnot-1"><a class="footnote-anchor" href="#footnote-225-1-backlink" id="footnote-225-1">1</a> Werner’in kitabı 1976 yılında başka bir çeviriyle yayınlanmak istenmiş ve yazardan bu girişim için bir önsöz alınmıştı. Bu önsözü bize sağlayan Doğu Perinçek’e teşekkür ederiz. [<span class="char-style-override-12">Alan Yayıncılık’ın 1986 tarihli 1. basıma notu</span>]</p>
        </div>

        <div class="footnote">
          <p class="dipnot-1"><a class="footnote-anchor" href="#footnote-225-2-backlink" id="footnote-225-2">2</a> B.F. Porşnev, <span class="char-style-override-12">Feodalizm i Narodnye Massy</span> (Feodalizm ve Halk Kitleleri), Moskova 1964, s. 41.</p>
        </div>

        <div class="footnote">
          <p class="dipnot-1"><a class="footnote-anchor" href="#footnote-225-3-backlink" id="footnote-225-3">3</a> Ju. V. Kaçanovski, Rabovladenie, <span class="char-style-override-12">Feodalizm ili aziantskij sposob proizvodstyva. Sbor ob obsteştvennom stroj drevnego i srednevekovogo Vostoka, dokolonial noj Afriki i dokolumbovoj Amerikiki</span> (Kölelik, Feodalizm veya Asya Tipi Üretim Tarzı, Antik ve Orta Çağ’da Doğu’nun sömürge öncesi Afrika’nın ve keşiften önce Amerika’nın toplumsal yapısı üzerine tartışma) Moskova 1971, s. 170-172, 190.</p>
        </div>

        <div class="footnote">
          <p class="dipnot-1"><a class="footnote-anchor" href="#footnote-225-4-backlink" id="footnote-225-4">4</a> E. Werner, “Methoden und Möglichkeiten komperativer Maediavistik” (Karşılaştırmalı Orta Çağ Tarihinin Yöntemleri ve İmkânları), In: <span class="char-style-override-12">Zeitschrift für Geschichtswissenschaft</span>, XXI, 1973, s. 542-547.</p>
        </div>
      </div>
    </div>
  </div>
</body>
</html>
