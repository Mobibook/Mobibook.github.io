<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
<p class="block6">Georgina uykuya daldıktan sonra Nicholas'la Royan oradan ayrıldılar. Adam, genç kadına, «İşte görüyorsunuz, küçükhanım.» dedi. «İkna olmanız için başka ne gerekiyor? Kâhyam konakta sizin için bir oda hazırladı. Artık yalnız başınıza dolaşmanıza izin vermeyeceğim. Yoksa sizi öldürmeye çalışanlar gelecek sefere daha şanslı olabilirler.»</p>

  <p class="block6">Royan tartışamayacak kadar çok sarsılmış ve üzülmüştü. Uysalca Range Rover'ın önüne bindi. Nicholas'ın onu önce dikişlerinin alınması için doktora, sonra da Quenton Hall'a götürmesine razı oldu. Oraya varır varmaz adam genç kadını odasına yolladı.</p>

  <p class="block6">«Aşçı akşam yemeğinizi size yollar. Doktorun verdiği uyku hapını almayı unutmayın. Annenizin evinin anahtarını Bayan Street'e verirseniz, eşyalarınızı getirmesi için oraya birini gönderir. Bu arada kâhyam odanıza gecelik ve diş fırçası filan koydu. Yarın sabaha kadar karşıma çıkmayın.»</p>

  <p class="block6">Nicholas'ın yaşamını kontrol altına alması Royan'ın hoşuna gitti. Vahadaki o korkunç geceden beri ilk kez kendini güvende hissedebiliyordu. Ama genç kadın yine de kendine güvenini ve bağımsızlığını belirtmek için son bir hareket yaptı. Uyku haplarını tuvalete atarak sifonu çekti.</p>

  <p class="block6">Yastığın üzerine konulmuş olan ince ipek gecelik uzundu. Yakasına ve kollarına Cambria danteli geçirilmişti. Royan o zamana kadar böyle lüks bir şey hiç giymemişti. Cildine sürünen ipek onda şehvet duyguları uyandırıyordu. Royan geceliğin Nicholas'ın karısına ait olduğunu düşündü. Bu onda karmaşık duygular uyandırdı. Genç kadın dört sütunlu yüksek karyolaya zorlukla uzandı. Yalnız ve yabancı bir çevrede olması bile kısa bir süre sonra uykuya dalmasını engelleyemedi.</p>

  <p class="softbreak"></p>

  <p class="block6"><span class="text1">Royan'ı ertesi sabah genç</span> bir hizmetçi kız uyandırdı. Ona çayla birlikte Times gazetesi getirmişti. Kız birkaç dakika sonra Royan'ın Davuluyla döndü. «Sir Nicholas, kendisiyle saat sekiz buçukta yemek salonunda kahvaltı ederseniz, çok memnun olacak.»</p>

  <p class="block6">Royan duş yaparken banyonun bir duvarını kaplayan aynada vücuduna baktı. Kolundaki bıçak yarası hâlâ kırmızıydı ve tamamen iyileşmemişti. Bundan başka araba kazası yüzünden kalçası ve sol bacağında çürükler belirmişti. Ayak bileğinin derisi iyice sıyrılmıştı. Genç kadın yavaş hareketlerle bir pantolon giydi. Merdivenden inerek yemek salonuna giderken hafifçe topallıyordu.</p>

  <p class="block6">Royan kapıda duraklarken, Nicholas okuduğu gazeteden başını kaldırdı. «Lütfen istediklerinizi seçin.» Büfenin üzerindeki kahvaltılıklarını işaret ediyordu. Kadın tabağına omlet alırken duvardaki tablonun Constable'ın eseri olduğunu anladı.</p>

  <p class="block6">«İyi uyudunuz mu?» Nicholas kadının cevabını beklemeyip sözlerini sürdürdü. «Polisle konuştum. MAN kamyonunu Harrogate yakınında yolun kenarında bulmuşlar. Şimdi onu inceliyorlar. Ama önemli bir ipucu bulacaklarını da pek sanmıyorlar. Karşımızda ne yaptığını iyi bilen biri var anlaşılan.»</p>

  <p class="block6">Royan, «Hastaneye telefon etmeliyim,» dedi.</p>

  <p class="block6">Ben bunu yaptım bile. Anneniz rahat bir gece geçirmiş. Kendisini aksam ziyaret edeceğinize dair bir haber bıraktım.»</p>

  <p class="block6">«Bu akşam mı?» Royan adama çabucak baktı. «Neden o kadar çabuk» «O zamana kadar sizi çalıştırmak niyetindeyim. Verdiğim paranın karşılığın' almalıyım.»</p>

  <p class="block6">Royan masaya gelirken Nicholas da ayağa kalktı. Kadının oturması cin iskemlesini çekti. Nedense bu nezaket Royan'ı biraz sıktı, ama bir şey de söylemedi.</p>

  <p class="block6">«Vahadaki villada size ve Duraid'e saldırdılar. Bu olaydan bir sonuç çıkaramayız. Sadece katiller neyin peşinde olduklarını, onu nerede bulacaklarını biliyorlarmış.» Adamın konuyu birdenbire değiştirmesi Royan'ı şaşırttı. «Şimdi...</p>

  <p class="block6">Kahire'deki ikinci cinayet girişimini inceleyelim. Elbombasını. O gün öğleden sonra bakanlığa gideceğinizi başka kim biliyordu? Bakan dışında?»</p>

  <p class="block6">Royan yumurtasını yerken bir an düşündü. «Pek emin değilim. Galiba bundan Duraid'in sekreterine söz ettim.</p>

  <p class="block6">Araştırmadaki bir iki asistana da öyle.»</p>

  <p class="block6">Nicholas kaşlarını çatarak başını salladı. «Yani müzede çalışanların yarısı bakanlığa gideceğinizi biliyordu.»</p>

  <p class="block6">«Evet, öyle sanırım. Üzgünüm.»</p>

  <p class="block6">Adam bir an düşündü. «Pekâlâ, Kahire'den ayrılacağınızı kim biliyordu?»</p>

  <p class="block6">«Yönetim bölümündeki sekreterlerden biri havaalanına slaytlarımı getirdi.»</p>

  <p class="block6">«Ona hangi uçağa bineceğinizi söylediniz mi?»</p>

  <p class="block6">«Kesinlikle hayır.»</p>

  <p class="block6">«Bundan hiç kimseye söz etmediniz mi?»</p>

  <p class="block6">«Etmedim. Ama...» Genç kadın durakladı.</p>

  <p class="block6">«Evet.»</p>

  <p class="block6">«Konuşmamız sırasında bakana bundan söz ettim. Yani izin istediğim zaman. O bu işe karışmış olamaz! İmkânsız!»</p>

  <p class="block6">Royan'ın duyduğu dehşet yüzünden okunuyordu.</p>

  <p class="block6">Nicholas omzunu silkti. «Bazen garip şeyler oluyor. Tabii bakan, Duraid'le Yedinci Papirüs üzerinde çalıştığınızı biliyordu.»</p>

  <p class="block6">«Bütün ayrıntıları bilmiyordu. Ama... evet. Genel olarak ne yaptığımızdan haberi vardı.»</p>

  <p class="block6">«Pekâlâ. Bundan sonraki soru: çay mı, kahve mi?» Nicholas kadının fincanına kahve doldurarak konuşmasını sürdürdü. «Duraid'in sizi destekleyebilecek kimselerle ilgili bir liste yaptığını söylemiştiniz. Bu, şüphelilerin kısa bir listesi de sayılabilir.»</p>

  <p class="block6">Kadın, «Getty Müzesi,» dedi. Nicholas gülerek başını salladı.</p>

  <p class="block6">«Onu listeden silelim. Onlar Kahire'nin sokaklarında dolaşıp etrafa elbombaları atmazlar, üstede başka kim vardı?»</p>

  <p class="block6">«Gotthold Ernesy von Schiller.»</p>

  <p class="block6">«Hamburg. Ağır sanayi. Maden ve alaşım rafinerileri. Temel maden üretimi.» Nicholas başını salladı, «üstedeki üçüncü ad?»</p>

  <p class="block6">«Peter Walsh. Şu Teksas'lı.»</p>

  <p class="block6">Nicholas, «Evet, o Teksas'lı,» diyerek tekrar başını salladı. «Fort Worth'de oturuyor. Büfeleri var. Postayla mal satıyor.»</p>

  <p class="block6">Nicholas antika almak ya da bilimsel kazıları desteklemek konusunda önemli müzelerle rekabet edebilecek pek az kişi olduğunu biliyor ve hepsini tanıyordu. Birbirine düşman olan yirmi dört, yirmi beş kişilik bir gruptu bu. Nicholas da Sotheby's ve Christi's teki satışlar sırasında bu gruptan şu ya da bu kimseyle rekabete girişmişti.</p>

  <p class="block6">«Bu iki adam da boncuk gözlü birer hayduttan farksızdır. Canları sıkıldığı zaman kendi çocuklarını bile yiyebilirler.</p>

  <p class="block6">Mamose’ya giden yolda bir engel olduğunuzu düşünürlerse neler yapmazlar? İçlerinden biri, benim yaptığım gibi, roman yayınlandıktan sonra Duraid'e başvurdu mu?»</p>

  <p class="block6">«Bilmiyorum. Olabilir.»</p>

  <p class="block6">«O iki güzelin böyle kolay anlaşılır bir sırrı gözlerinden kaçırdıklarına inanamam. İkisinin de Duraid'in bir şeyler bulduğunu anladıklarına inanmalıyız. Adlarını şüpheliler listesine yazacağız.» Nicholas kadının tabağına baktı. «Bu kadar mı? Bir kaşık yumurta daha? Hayır mı? Tamam, tamam. Şimdi müzeye gidelim. Bakalım Bayan Street, üzerinde çalışmamız için bize neler bulmuş.»</p>

  <p class="block6">Nicholas'ın çalışma odasına girdiklerinde Royan onun bu kadar kısa bir zamanda çok şeyi organize etmesi yüzünden etkilendi. Bütün gece çalışmıştı anlaşılan. Odayı neredeyse askeri bir merkeze dönüştürmüştü. Ortadaki büyük resim sehpasına uydudan alınmış fotoğraflar iliştirilmişti. Royan onlara bakmak için ilerledi. Sonra da sehpadaki diğer şeylere bir göz attı: Etiyopya'nın güneybatı bölgesini gösteren bir harita Nicholas'ın daha önceki Afrika seferlerinde yararlandığı.kişilerin adları ve adresleri, aletler, cihazlar ve malzeme listeleri. Uzaklıkla ilgili hesaplar ve bütçe taslağına benzeyen bir şey. Sehpanın en yukarısına «Etiyopya Genel Bilgi» başlıklı bir deste kâğıt iğnelenmişti. Bu beş sayfa sıkışık yazılarla doluydu. Royan bu nedenle programın tümünü okumadı ama adamın her ayrıntıyla ilgilenmesi onu etkilemişti.</p>

  <p class="block6">İlk fırsatta bütün malzemeyi incelemeye karar verdi. Ardından gidip, Nicholas'ın sehpanın karşısına koyduğu iki iskemleden birine oturdu. Adam sehpanın önünde durarak masadan gümüş uçlu kamçıyı aldı. Bunu bir öğretmenin işaret değneği gibi tutuyordu.</p>

  <p class="block6">«Sınıfta sessizlik istiyorum.» Sehpaya vurdu. «Şimdi beni birkaç bin yıllık bir aradan sonra Taita'nın izini bulabileceğinize inandırmaksınız. Önce Abbay uçurumunun coğrafi özelliklerini inceleyelim. «Nicholas kamçıyla uydu fotoğrafında nehrin yatağını işaret etti.» Nehir burada bazaltı yarmış. Bazı yerlerde yarlar dimdik. İki yanda yüz kırk, yüz elli metre yüksekliğindeler. Nehir daha sert olan volkanik şist tabakalarını aşındıramamış. Böylece nehir yatağında dev basamaklar oluşmuş. Bence Taita'nın basamaklarının çağlayanlar olduğunu düşünmekte haklısınız.»</p>

  <p class="block6">Masaya yaklaşıp oraya yayılmış olan kâğıtların arasından bir fotoğrafı aldı. «Bu resmi silahlı kuvvetlerin çıktığı sefer sırasında çektim. 1976'da. Bu size o çağlayanlardan bazılarının neye benzedikleri konusunda bir fikir verebilir.»</p>

  <p class="block6">Royan'a siyah beyaz fotoğrafı uzattı. Resimde iki yandaki kayalar dümdüz yükseliyor, çağlayanın suları sanki gökyüzünden akıyordu. Önde, teknelerdeki yan çıplak insanlar küçücük duruyorlardı. «Nehrin böyle olduğunu hiç bilmiyordum.» Kadının sesinde hayranlık vardı.</p>

  <p class="block6">Nicholas, «Aslında fotoğraf uçurumun görkemi konusunda pek bir fikir vermiyor,» diyerek açıkladı. «Bir fotoğrafçının tüm görüntüyü yakalayabileceği bir yer yok. Ama hiç olmazsa bu çağlayanın yaya ya da atlı olarak Yukarı doğru çıkan Mısırlıları durdurabileceğini anlıyorsunuz. Genellikle çağlayanların yanlarında yüzyıllar boyunca fillerin ve diğer vahşi hayvanların açtıkları patikalar var. Ne var ki bu resimdeki çağlayanları aşmanın veya kayaların yanlarından dolaşmanın yolu da yok.» Royan başını salladı. Adam da konuşmasını sürdürdü. «Nehirden aşağıya iner ken bile her çağlayanda botları ve aletleri iplerle aşağıya sarkıtmamız gerekti. Hiç de kolay olmadı bu.»</p>

  <p class="block6">Royan, «Şunu kabul edelim,» dedi. «Mısırlıları bir çağlayan engelle, di. Batıdan yaklaşıldığı zaman rastlanan ikinci çağlayan.»</p>

  <p class="block6">Nicholas tekrar kamçısını alarak uydu fotoğrafında nehrin Sudan'ın ortalarındaki üçgenimsi barajdan uzanan yatağını işaret etti. «Sınırın Etiyopya tarafında dik kayalar başlıyor. Asıl uçurum da öyle. Orada yol ya da herhangi bir kasaba da yok. Yukarıda sadece iki köprü var. Yedi yüz elli kilometre boyunca sadece geçit vermez, kara bazalt kayalar ve hızla akan Nil'in suları.» Royan'ın bunu iyice kavraması için bir an durdu. «Burası dünyadaki son gerçek vahşi bölge. Vahşi hayvanların ve onlardan daha da vahşi insanların bulunduğu adı kötüye çıkmış bir yer. Uydu fotoğrafında asıl çağlayanları işaretledim.» Kırmızı kalemle çizilmiş düzgün daireleri gösterdi. «İşte şu ikinci çağlayan. Sudan sınırından yüz seksen kilometre yukarıda. Tabii bazı faktörleri de gözönüne almamız gerekiyor. Nehir, dostumuz Taita onu son gördüğünden beri, aradan geçen dört bin yılda yatağını değiştirmiş olabilir.»</p>

  <p class="block6">Royan, «Nehir yüz yirmi metre derinliğindeki uçurumdan başka tarafa sapmış olamaz,» diye itiraz etti. «O kayalar bizi bile esir edebilirler.»</p>

  <p class="block6">«Evet, ama nehir kendi yatağında değişikliklere yol açmış olabilir. Sel mevsiminde nehrin sularının nasıl kabardığını ve hızını size anlatamam. Nehir yirmi metre yükseliyor. Ve on deniz mili hızla akıyor. Katta daha da hızlı.»</p>

  <p class="block6">Genç kadın kuşkuyla, «Ve siz o nehirden indiniz, öyle mi?» diye sordu.</p>

  <p class="block6">«Sel mevsiminde değil. Kimse nehirden sağ çıkmazdı.»</p>

  <p class="block6">İkisi de bir an sessizce resme baktılar. Suların coştuğu zaman ne dehşet verici şeylere neden olacağını düşündüler.</p>

  <p class="block6">Sonra Royan adama, «İkinci çağlayan?» diye hatırlattı.</p>

  <p class="block6">«İşte şu. Nehrin kollarından bilinin Abbay'a katıldığı noktada. Kol, Dandera nehri. Şurada, uçurumun yüz elli kilometre kadar kuzeyinde Choke sıradağlarında Sancai'nin doruğunun hemen altından çıkıyor. Üç bin altı yüz metre yükseklikte.»</p>

  <p class="block6">«Dandera'nın Abbay'a katıldığı noktayı hatırlıyor musunuz?» .</p>

  <p class="block6">«Ben oraya yirmi yıl kadar önce gittim. O uçurumda tam bir ay kaldık. Sonunda her şey bir kâbusa dönüştü. Dimdik kayalar ve ormanlar oluşan tekdüze çevre, belleğimizi etkiledi. Sıcak, böcekler, suyun homurtusu ve durmadan kürek çekmek için çabalamak duygularımızı uyuşturmuştu. Ama işin garibi Dandera'nın Abbay'a katıldığı yeri iki nedenle hatırlıyorum» «Evet?» Royan heyecanla öne doğru eğilince Nicholas başını salladı «Orada bir arkadaşımızı kaybettik. İkinci sefer sırasında verilen ilk molada arkadaşımın ipi koptu ve o, otuz metre aşağıya yuvarlandı. Sırtüstü sivri bir kayanın üzerine düştü.»</p>

  <p class="block6">«Ah, çok üzüldüm. Peki o yeri hatırlamanızın ikinci sebebi nedir?»</p>

  <p class="block6">«Orada bir Koptik Hıristiyan Manastırı var. Nehrin yüzeyinden yüz yirmi metre Yukarıya, kayanın yüzüne oyulmuş.»</p>

  <p class="block6">«Uçurumun içinde, öyle mi?» Royan buna inanamıyormuş gibiydi. «Ama neden oraya bir manastır yapmışlar?»</p>

  <p class="block6">«Etiyopya dünyadaki en eski Hıristiyan ülkelerden biri. Orada dokuz binden fazla kilise ve manastır var. Çoğu dağlarda ve kolay kolay erişilemeyecek yerlerde. Dandera nehrindekinin de Aziz Frumentius'un gömüldüğü yer olduğu söyleniyor. Frumentius üçüncü yüzyılın başlarında Bizans'tan gelerek Etiyopya'ya Hıristiyanlığı yaymış. Efsaneye göre Kızıldeniz'de gemisi batmış. Onu Aksum'a götürmüşler. Orada İmparator Ezana'ya Hıristiyanlığı kabul etmiş.»</p>

  <p class="block6">«Siz manastıra gittiniz mi?»</p>

  <p class="block6">Nicholas, «Yok canım!» diyerek güldü. «Yaşamaya, uçurum denen o cehennemden kaçmaya çalışıyorduk. Etrafı gezip dolaşacak halimiz yoktu. Çağlayanları aşarak nehirden aşağı indik, manastırla ilgili olarak bütün hatırladığım nehrin yukarısına, kayaya oyulmuş olduğu. Ayrıca biz geçerken mağaraların önündeki parmaklıklara dizilerek ifadesiz çehrelerle bizi seyreden beyaz cüppeli münzevi keşişleri de saymalıyım. Aramızdan bazıları onlara el salladı. Keşişler karşılık vermeyince kendimizi hakarete uğramış gibi hissettik.»</p>

  <p class="block6">Royan üzgün üzgün sehpaya bakarak, «Oraya tekrar nasıl erişeceğiz?» diye mırıldandı. «Büyük bir sefer organize edilmesi gerekir.»</p>

  <p class="block6">«Cesaretiniz şimdiden kırıldı mı?» Adam ona güldü, «Oradaki sivrisineklerle karşılaşıncaya kadar bekleyin. Sizi yemeden önce kaptıkları gibi inlerine götürüyorlar.»</p>

  <p class="block6">Royan, «Lütfen ciddi olun,» diye yalvardı. «Oraya nasıl ineceğiz?»</p>

  <p class="block6">«Manastırdaki keşişleri uçurumun yukarısındaki yüksek topraklarda yaşayan köylüler besliyorlar. Aşağıya doğru inen bir keçi yolu olduğu anlaşılıyor. Onlar bize keçi yolundan uçurumun aşağısına üç günde inildiğini söylediler.»</p>

  <p class="block6">«Orada yolunuzu bulabilir misiniz?»</p>

  <p class="block6">«Hayır. Ama bu konuda birkaç fikrim var. Buna daha sonra geleceğiz. Önce... dört bin yıl sonra orada ne bulacağız?</p>

  <p class="block6">Buna karar vermeliyiz.» Nicholas cevap bekliyormuş gibi kadına baktı. «Şimdi sıra sizde. Beni ikna edin.» Gümüş başlı kamçıyı Royan'a vererek onun yanındaki iskemleye oturdu. Kollarını kavuşturdu.</p>

  <p class="block6">«Önce kitaba dönmemiz gerekiyor.» Royan kamçıyı bırakarak Nehir Tanrısı romanını aldı. «Kitaptaki Tanus tipini hatırlıyor musunuz?»</p>

  <p class="block6">«Tabii. O Kraliçe Lostris'in döneminde Mısır ordularının komutanıydı. Kendisine 'Mısır'ın Büyük Aslanı' adı verilmişti. Grup Mısır'dan çıkarken Tanus da onlara liderlik etti. Yani Hiksoslar onları sürdükleri zaman.»</p>

  <p class="block6">Royan başını salladı.</p>

  <p class="block6">«Ayrıca o kraliçenin gizli âşığıydı. Ve Taita'ya bakılırsa Lostris'in büyük oğlunun, yani Prens Memnon'un da babasıydı.»</p>

  <p class="block6">Nicholas konuyu genişletti. «Tanus, yüksek dağlarda Arkoun adlı Etiyopyalı bir reisi cezalandırmak için saldırıya geçildiği sırada öldürüldü. Mumyalandı ve Tarta ölüsünü kraliçeye getirdi.»</p>

  <p class="block6">«Tamam.» Royan başını salladı. «İşte böylece sıra Duraid'le yakaladığımız diğer ipucuna geldi.»</p>

  <p class="block6">«Onu Yedinci Papirüs'te mi buldunuz?» Nicholas kollarını gevşeterek öne doğru eğildi.</p>

  <p class="block6">«Hayır. Bunu Kraliçe Lostris'in mezarındaki yazılardan öğrendik.» Royan elini çantasına sokarak bir fotoğraf çıkardı.</p>

  <p class="block6">«Bu lahit odasındaki duvarın bir kısmının resmi. Mermer kavanozlar ortaya çıktığı zaman yıkılan duvarın. Tarta bu yazıyı şeref yerine yazmış. Papirüsleri gizleyen duvarın üzerine, Duraid'le bunu anlamlı bulduk.» Kadın resmi Nicholas'sa verdi. O da bunu incelemek için masadan büyüteci aldı.</p>

  <p class="block6">Adam hiyeroglifleri çözmeye çalışırken Royan konuşmasını sürdürdü. «Hatırlarsanız romanda Taita'nın kelime oyunlarından ve bilmecelerden hoşlandığı anlatılıyordu. Sık sık en büyük bao oyuncusu olduğunu söyleyerek övündüğünden de söz ediliyordu.»</p>

  <p class="block6">Nicholas, büyüteçten başını kaldırdı. «Bunu hatırlıyorum. Bao oyunu satrancın ilk şekli olduğuyla ilgili varsayımı da kabul ediyorum. "Ülkede on iki kadar bao tahtası var. Bazıları Mısır'dan, bazıları da Güney Afrika'da.Evet O varsayımı ben de kabul ediyorum. İki oyunun da kural ve hedeflerinin pek çok ortak yanı var. Ama tabii bao daha ilkel. Bao'da sah vezir gibi taşlar yok. Bu oyun farklı değerleri olan renkli taşlarla oynanıyor. Neyse... Bence Taita bilmecedeki ustalığını ve zekâsını sonsuza kadar kanıtlama isteğine dayanamadı. Kendini o kadar beğeniyordu ki mahsus firavunun mezarının yerini belirten ipuçları bıraktı. Hem papirüslerde, hem de sevgili kraliçesinin mezarındaki duvarlara kendi elleriyle yaptığını söylediği resimlerde.»</p>

  <p class="block6">«Sizce bu da o ipuçlarından biri mi?«, Nicholas büyüteçle fotoğrafa vurdu.</p>

  <p class="block6">Royan, «Okuyun,» diye önerdi. «Klasik hiyeroglifle yazılmış. Taita'nın anlaşılamayan şifreleri yanında fazla zor sayılmaz.»</p>

  <p class="block6">Nicholas duraklaya duraklaya çeviriye başladı. «Prensin babası olan, ama olmayan, onu öldüren maviyi veren Hapi'yle sonsuza kadar el ele prensin babası olmayan babasına, kan ve küllerin vericisine giden yolun taş kanıtını koruyor.»</p>

  <p class="block6">Nicholas başını salladı. «Hayır, bundan bir anlam çıkmıyor. Galiba çeviride hata yaptım.»</p>

  <p class="block6">Royan onun endişelerini giderdi. «Umutsuzluğa kapılmayın. Taita'yla ilk kez karşılaşıyorsunuz. Şampiyon bao oyuncusu ve bilmece ustasıyla. Duraid'le ben bunun sırrını çözmek için haftalarca uğraştık. Bu bilinmezi anlayabilmek için yine romana dönmemiz gerekiyor. Tanus, ismen Prens Memnon'un babası değildi. Ama kraliçenin âşığı olduğu için prensin asıl babasıydı. Tanus, ölüm döşeğinde Etiyopyalı reisle çarpıştığı sırada ölümcül bir yara almasına neden olan mavi kılıcı Memnon'a verdi. Romanda çarpışma ayrıntılarıyla anlatılıyor.»</p>

  <p class="block6">«Evet, o bölümü ilk okuduğum zaman mavi kılıcın en eski demir silahlardan biri olabileceğini düşündüm. Bronz çağında bir silah yapımcısının şaheseri de sayılırdı.» Nicholas düşünceli bir tavırla ekledi. «Prensle yakışır bir armağan.» Sonra sözlerini sürdürdü. «Prensin babası olan, ama olmayan kimse Tanus.» Bıkkın bıkkın içini çekti. «Şimdilik bu yorumunuzu kabul ediyorum.»</p>

  <p class="block6">Royan alay etti. «Bana güvendiğiniz için teşekkür ederim. Neyse Taita'nın bilmecesini incelemeyi sürdürelim. Firavun Mamose, Prens Memnon'un sadece ismen babasıydı. Ama asıl babası değildi. Yani yine 'prensin babası olmayan baba'. Mamose, prense Mısır'ın çifte tacını verdi. Yukarı ve Aşağı Krallıkların kırmızı ve beyaz taçlarını. Yani 'kanı ve külü'.»</p>

  <p class="block6">«Bunu daha kolaylıkla kabul edebileceğim. Ya yazının geri kalan bölümü?» Bu konunun Nicholas'ın ilgisini daha da çektiği belliydi.</p>

  <p class="block6">«Eski Mısır dilinde 'el ele' sözünün birkaç anlamı olabilir. Belki 'çok yakın' anlamına geliyor. Ya da 'gözle görülüyor'</p>

  <p class="block6">anlamına.»</p>

  <p class="block6">Nicholas kadını teşvik etti. «Evet, devam edin. Sonunda beni meraklandırdınız.»</p>

  <p class="block6">«Hapi, Nil'in çift cinsiyetli tanrı veya tanrıçası Taita bütün papirüslerde nehir için 'Hapi' adını da kullanıyor.»</p>

  <p class="block6">Nicholas ısrarla, «Yedinci Papirüsle, kraliçenin mezarındaki yazıyı biraraya getirelim,» dedi. «Bunu nasıl yorumlayacaksınız?»</p>

  <p class="block6">«Basit: Tanus, ikinci çağlayanda nehrin çok yakınına ya da onun görülebildiği bir yere gömüldü. Ve mezarında taş bir anıt ya da kitabe var. Bunda firavunun mezarına nasıl gidileceği açıklanıyor.»</p>

  <p class="block6">Nicholas, soluğunu sıktığı dişlerinin arasından verdi. «Sonuca varmaya çalışmaktan yoruldum. Benim için başka ne ipuçları buldunuz?»</p>

  <p class="block6">Kadın, «Hepsi bu kadar,» dedi. Nicholas ona kulaklarına inanamıyormuş gibi baktı.</p>

  <p class="block6">Sonra, «Hepsi bu kadar mı?» diye sordu. «Başka bir şey yok mu?» Royan, «yok,» der gibi başını salladı. Adam ekledi.</p>

  <p class="block6">«Bu bakımdan yanılmadığınızı düşünelim bir an. Nehrin hemen hemen dört bin yıl önceki yatağından aktığını da kabul edelim. Hatta Taita'nın gerçekten de Dandera nehrindeki ikinci çağlayanı işaret ettiğini de. Peki, oraya gittiğimiz zaman neyi arayacağız? Kayaya yazılar oyulduğunu varsayalım. Kitabe hâlâ eskisi gibi olabilir mi? Nehir ve hava onu aşındırmış olamaz mı?»</p>

  <p class="block6">Kadın sakin sakin, «Howard Carter da belirsiz bir ipucundan yararlanarak Tutankhamon'un mezarını buldu,» diye hatırlattı. «Gerçek olup olmadığı bilinmeyen bir papirüs parçasından.»</p>

  <p class="block6">Adam cevap verdi: «Howard Carter'ın sadece Krallar Vadisini araştırması gerekiyordu ve yine de on yıl uğraştı. Ama siz bana Fransa'nı<span class="calibre4">n</span> büyüklükteki Etiyopya'dan söz ediyorsunuz. Bu iş ne kadar sürer kabul edersiniz.»</p>

  <p class="block6">Royan birdenbire ayağa kalktı. «İzninizle. Artık hastaneye gidip annemi görmem gerekiyor. Burada zamanımı boşa harcadığımı anlıyorum.»</p>

  <p class="block6">Nicholas, «Ziyaret saati henüz gelmedi,» dedi.</p>

  <p class="block6">«Onun özel odası var.» Royan kapıya doğru gitti.</p>

  <p class="block6">Nicholas, «Sizi hastaneye ben götüreyim,» diye önerdi.</p>

  <p class="block6">«Zahmet etmeyin. Bir taksi çağırırım.» Kadının sesi buz gibiydi.</p>

  <p class="block6">Nicholas onu uyardı. «Taksi buraya ancak bir saatte gelebilir.» Royan da adamın onu Range Rover'la götürmesine izin verecek kadar yumuşadı. On beş dakika kadar hiç konuşmadan yol aldılar. Sonra Nicholas «Ben özür dilemeyi pek beceremem,» dedi. «Korkarım bu konuda fazla pratiğim yok. Biraz sert davrandım. Oysa bunu istemiyordum. O arıda duyduğum heyecan yüzünden öyle konuştum.» Kadın cevap vermeyince de ekledi. «Benimle konuşmanız gerekiyor.</p>

  <p class="block6">Tabii birbirimize notlar göndereceksek o başka. Ama bu Abbay uçurumunda biraz zor olur.»</p>

  <p class="block6">«Bana artık oraya gitmek sizi hiç ilgilendirmiyormuş gibi geldi.» Royan ön camdan ileriye doğru bakıyordu.</p>

  <p class="block6">Nicholas başını salladı. «Ben düşüncesiz bir insanım.» Royan ona yan gözle baktı. Sonra adamın tebessümüne dayanamayarak o da güldü.</p>

  <p class="block6">«Galiba bu gerçeği kabul etmem gerekiyor. Siz gerçekten düşüncesizsiniz.»</p>

  <p class="block6">Adam, «Hâlâ ortak mıyız?» diye sordu.</p>

  <p class="block6">«Bu ara sizden başka düşüncesiz kimsem yok. Galiba sizinle çalışmaktan başka çarem de kalmadı.»</p>

  <p class="block6">Nicholas, Royan'ı hastanenin kapısının önünde bıraktı. «Sizi saat üçte buradan alırım.» Sonra York'un merkezine gitti.</p>

  <p class="block6">York Minster'in arkasındaki dar yollardan birinde bir dairesi vardı adamın. Ta öğrencilik yıllarından kalmaydı. Bütün bina görünüşte Cayman adalarındaki bir şirkete aitti. Özel telefon numarası da santrale bağlı değildi. Kimse katın onun olduğunu öğrenemezdi. Nicholas, Rosalinda tanışmadan önce bu kat onun toplum yaşamında önemli bir rol oynamıştı. Ama adam son zamanlarda daireyi gizli işleri için kullanıyordu. Libya ve Irak maceralarını da orada planlayıp organize etmişti.</p>

  <p class="block6">Nicholas daireyi aylardan beri kullanmamıştı. İçerisi soğuk ve havasızdı. Adam şöminedeki gazı yaktı. Çaydanlığı doldurdu. Bardak dolusu dumanları tüten çayı önüne koyarak Jersey'deki bir bankayı aradı, Sonra da Cayman adalarındaki bir bankayı.</p>

  <p class="block6">«Akıllı bir farenin deliğinde birden fazla çıkış yeri olur.» Bu, ailenin kuşaktan kuşağa aktarılan düsturuydu. İnsanın kara günler için bir kenarda biraz parası olması gerekirdi. Nicholas'ın Afrika seferi için paraya ihtiyacı olacaktı. Avukatlarıysa parasının çoğunu kilit altında tutuyorlardı. Adam iki bankaya da parolayı verdikten sonra bazı transferler yapılmasını istedi.</p>

  <p class="block6">Sonra saatine baktı. Florida'da vakit henüz erkendi. Ama Allison, telefon ikinci defa çalarken cevap verdi. Global Safari Şirketini yöneten sansın, enerjik bir kadındı. Şirket dünyanın ıssız yerlerine avlanmak ve balık tutmak isteyen kimseleri gönderiyordu.</p>

  <p class="block6">«Merhaba, Nick. Senden neredeyse bir yıldır hiç haber çıkmadı. Artık bizi sevmediğini düşündük.»</p>

  <p class="block6">Adam, «Bir süredir seyahate çıkmıyordum.» diye itiraf etti. Karşındakine karınla iki küçük kızının öldüğünü nasıl söyleyebilirdin?</p>

  <p class="block6">Nicholas istediğini açıkladığı zaman Allison, «Etiyopya mı?» dedi. Bu istek onu hiç de şaşırtmışa benzemiyordu. «Ne zaman gitmek istiyorsun?»</p>

  <p class="block6">«Gelecek haftaya ne dersin?»</p>

  <p class="block6">«Herhalde şaka ediyorsun. Orada bir tek avcımız var: Nassous Roussos. Ve adamın önümüzdeki iki yılının her günü dolu.»</p>

  <p class="block6">Nicholas ısrar etti. «Başka biri yok mu? Şiddetli yağmurlar başlamadan önce ülkeye girip çıkmalıyım.»</p>

  <p class="block6">Allison bu soruyu cevaplamadı. «Bu kez neyin peşindesin? Dağ nyala'sının mı? Menelik geyiğinin mi?»</p>

  <p class="block6">«Abbay nehri yakırılarından müzem için bazı şeyler toplayacağım.» Nicholas, Allison'a daha fazlasını açıklamak niyetinde değildi.</p>

  <p class="block6">Kadın işi idareye çalıştı, ama sonunda istemeye istemeye, «Sana söyleyeceğim adamı biz tavsiye etmiyoruz,» dedi.</p>

  <p class="block6">«Anlıyor musun? Seni belirli bir süre önceden haber verilmeden istediğin yere götürebilecek bir tek avcı var. Ama onun Mavi Nil kıyısında kampı olup olmadığını bilmiyoruz. Bir Rus. Hakkında çelişkili raporlar aldık. Bazıları onun eski bir KGB ajanı olduğunu söylüyor. Mengistu'nun gorillerinden biri niriuâunu da.»</p>

  <p class="block6">Mengistu, yaşlı İmparator Haile Selassieye'yi tahtından indiren ve sonra da öldüren 'Kara Stalin'di. On altı yıl süren despot Marksist rejimi yüzünden ülkeyi çökertmişti. Onu destekleyen Sovyet İmparatorluğu parçalandığı zaman Mengistu yerinden indirilmiş ve o da ülkeden ka<span class="calibre4">ç</span> Nicholas, «Çok çaresizim,» diye açıkladı. «Şeytanla bile gidebilirim. Sana söz veriyorum. Geri döndüğüm zaman adamdan şikâyet etmem.»</p>

  <p class="block6">«Pekâlâ. Madem şikâyet etmeyeceksin.» Allison, Nicholas'a Addis Ababa'daki bir telefon numarasıyla, adamın adını verdi.</p>

  <p class="block6">Nicholas, «Allison, hayatım, seni seviyorum,» dedi.</p>

  <p class="block6">Kadın, «Ah, keşke...» diye mırıldanarak telefonu kapattı.</p>

  <p class="block6">Nicholas, Addis Ababa'yla kolaylıkla konuşabileceğini sanmıyordu. Yanılmadığını da anladı. Ama sonunda istediği numaraya bağladılar. Telefona o tatlı, pelteğimsi Etiyopya,aksanıyla konuşan bir kadın cevap verdi. Adam Boris Brusitov'u isteyince hemen düzgün bir İngilizceyle konuşmaya başladı.</p>

  <p class="block6">«Boris safariye çıktı. Ben onun karısı Woizero Tessay’ım.» Etiyopya'da kadınlar kocalarının soyadını almazlardı.</p>

  <p class="block6">Nicholas, Etiyopya dilini biraz biliyordu. Bu adın, 'Güneş Hanım' anlamına geldiğini anladı. Güzel bir isimdi.</p>

  <p class="block6">Güneş Hanım, «Ama safariyle ilgili bir durum söz konusuysa ben size yardım edebilirim,» diye ekledi.</p>

  <p class="softbreak"></p>

  <p class="block6" id="id_Baslik"><span class="text1">Nicholas, Royan'ı hastanenin kapısından</span> aldı. «Anneniz nasıl?»</p>

  <p class="block6">«Bacağının durumu iyi. Ancak hâlâ Magic için üzülüyor. Yani köpeği için.»</p>

  <p class="block6">«Ona bir yavru köpek bulmalısınız. Av görevlilerimden biri harika köpekler yetiştiriyor. İsterseniz sizin için bir yavru bulabilirim.» Nicholas bir an durdu, sonra da incelikle, «Annenizi bırakabilecek misiniz?» diye sordu. «Yani eğer Afrika'ya gidecek...»</p>

  <p class="block6">«Anneme bundan söz ettim. Kilisedeki grubundan bir kadın var. Annem kendini idare edecek duruma gelene kadar onunla kalacak.»</p>

  <p class="block6">Royan yerinde iyice dönerek adamın yüzünü dikkatle inceledi. «Benden ayrıldıktan sonra birtakım işler karıştırmışsınız.» diye onu suçladı. «Bu yüzünüzden anlaşılıyor.»</p>

  <p class="block6">Nicholas, Arapların nazara karşı başvurdukları işareti yaptı. «Tanrı beni cadılardan korusun!»</p>

  <p class="block6">«Yapmayın.» Nicholas, Royan'ı kolaylıkla güldürebiliyordu. Genç kadın bunun iyi bir şey olup olmadığından emin değildi. «Bana ne işler yaptığınızı açıklayın.»</p>

  <p class="block6">«Müzeye dönünceye kadar bekleyin.» Nicholas yumuşamak niyetinde değildi. Royan da sabırsızlığını yenmeye çalıştı.</p>

  <p class="block6">Nicholas müzeye girer girmez Royan'ı Mısır salonundan geçirerek Afrika'ya özgü memeli hayvanların bulunduğu bölüme götürdü. Sonra da onu doldurulmuş bir antilopla ilgili dioramanın önünde durdurdu Burada orta boy ya da daha küçük hayvanlar vardı: impala, thompson ve grant gazali, gerenuk ve benzerleri.</p>

  <p class="block6">«Madoqa harperii.» Nicholas sahnenin bir köşesindeki küçücük hayvanı işaret etti. «Harper'ın dikdik'i. Aynı zamanda çizgili dikdik diye de tanınır.»</p>

  <p class="block6">Fazla dikkati çekmeyen bir hayvandı bu. İri erkek bir tavşan kadardı. Tüyleri açık kahverengiydi. Omuzları ve sırtında çikolata rengi çizgiler vardı. Burnu iyice uzundu. Royan, adamı kırmak istemediği için fikrini dikkatle açıkladı.</p>

  <p class="block6">Nicholas'ın o küçük yaratıkla pek gururlandığını farketmişti. «Tüyleri biraz karışık. Bu hayvanın ne özelliği var?»</p>

  <p class="block6">Nicholas hayretle, «Özelliği mi?» diye sordu. «Kadın bana hayvanın bir özelliği olup olmadığını soruyor.» Gözlerini devirerek hayvana baktı. Royan da yine dayanamayarak güldü. «Bilinen tek örnek bu. Bizim dikdik yeryüzünde çok ender bulunan hayvanlardan biri. O kadar ender bulunuyor ki, belki de soyu artık tükendi. Hatta, pek çok zoolog onun bir hayal olduğuna inanıyor. Böyle bir hayvanın var olmadığını düşünüyorlar. Hayvanı, kendisine adı verilen aziz dedemin aziz babasının uydurduğunu söylüyorlar. Hatta çok bilgili bir uzman, dedemin babasının çizgili bir firavun faresinin postunu alarak adi dikdik'in üzerine geçirdiğini bile iddia ediyor. Bundan daha adice bir suçlama olabilir mi?»</p>

  <p class="block6">Royan, «Bu haksızlık beni gerçekten çok sarstı,» diyerek güldü.</p>

  <p class="block6">«Sarsmalı tabii. Çünkü Afrika'ya ailenin şerefine sürülen lekeyi temizlemek için bir Harper dikdik'i örneği daha bulmaya gidiyoruz.» «Anlayamadım.»"</p>

  <p class="block6">«Benimle gelin de size her şeyi anlatayım.» Nicholas, genç kadını çalışma odasına götürdü. Karmakarışık masasından kırmızı maroken kaplı çok eski bir defteri aldı. Kapak tropik güneşi ve su yüzünden solmuş, lekelenmişti. Nicholas, «İhtiyar Sir Jonathan'ın av günlüğü,» diye açıkladı. Defterin sayfalarının arasında kurumuş çiçekler ve yapraklar vardı.</p>

  <p class="block6">Onlar hemen hemen yüz yıldan beri defterin içinde duruyorlardı. Sayfaları, solmuş sarı mürekkeple yapılmış insan, hayvan ve vahşi manzaralar süslüyordu. Nicholas sayfalardan birinin yukarısındaki tarihi okudu: «<i class="calibre5">2 Şubat 1902. Abbay nehrindeki kamptayız. Bütün gün iki iri erkek filin izlerini takip ettik. Ama onlara yetişemedik. Sıcak boğucuydu.</i></p>

  <p class="block6"><i class="calibre5">Adamlarım bitkin haldelerdi. Kovalamacadan vazgeçerek kampa döndük. O sırada nehrin kıyısında otlayan küçük bir antilop gördüm. Küçük Rigby tüfeğiyle onu vurdum. Hayvanı yakından incelediğim zaman onun Madoq türünden olduğunu anladım. Ne var ki hayvan o zamana kadar görmediğim bir cinstendi. Adi dikdik'ten daha büyüktü ve üzeri de çizgiliydi. Belki de bu bilim için tamamıyla yeni bir cins.</i>»</p>

  <p class="block6">Nicholas defterden başını kaldırdı. «İşte böylece bizim ihtiyar dedemin babası, Abbay uçurumuna gitmek için bize güzel bir bahane sağlamış oluyor.» Defteri kapayarak konuşmasını sürdürdü. «Büyük bir seferi organize etmek, hazırlık yapmak için aylar ister. Fazla masraf yapmak da. Ayrıca Etiyopya hükümetinden izin almamız gerekir. Ve bu Afrika'da aylar sürer. Hatta belki de yıllar.»</p>

  <p class="block6">Royan, «Etiyopya hükümetinin maksadımızı anladığı takdirde bizimle işbirliği yapacağını sanmıyorum,» diyerek başını salladı.</p>

  <p class="block6">«Ama, diğer taraftan, bütün ülkede safariler düzenleyen yasal şirketler var. Onlar gereken her şeyi sağlıyorlar. İzinler, yetkililer, taşıtlar, kamp malzemeleri, yolculuk ve en uzak bölgelerde bile kamp kurmak için gerekli lojistik destek.</p>

  <p class="block6">Yetkililer, avcıların bu şirketlerin yardımıyla gidip gelmelerine alışıklar. Buna karşılık, iki 'frengi’nin kendi başlarına etrafta merakla dolaşmaları, yerel askeri güçlerin ve başka herkesin öfkeli bir yaban öküzü sürüsü gibi saldırıya geçmelerine neden olur.»</p>

  <p class="block6">«Yani biz bir çift dikdik avcısı olarak seyahat edeceğiz.»</p>

  <p class="block6">«Başkent Addis Ababa'daki bir safari görevlisini tuttum bile. Planıma göre operasyonu üç bölüme ayıracağız. Biz etrafı araştıracağa Umduğumuz ipucunu ele geçirirsek oraya tekrar döneceğiz. Ama kendi adamlarımız ve araç gereçlerimizle. Bu ikinci bölüm olacak. Üçüncü bölümse tabii ganimetin Etiyopya'dan çıkarılmasıyla ilgili.</p>

  <p class="block6">Deneyimlerime dayanarak söylüyorum, bunun operasyonun en kolay bölümü olduğu. nu sanmayın.»</p>

  <p class="block6">Royan, «Bunu nasıl başaracaksınız...» diyecek oldu, ama adam ellerini kaldırdı.</p>

  <p class="block6">«Lütfen sormayın. Çünkü şimdiki durumda bile bu işi nasıl başaracağımız konusunda en ufak bir fikrim yok. Her şey sırayla.»</p>

  <p class="block6">«Ne zaman gidiyoruz?»</p>

  <p class="block6">«Bunu size söylemeden önce bir soru sormama izin verin. Taita'nın bilmecesiyle ilgili yorumunuz... bu vahada sizden çalınan notlarınızda da yazılı mıydı?»</p>

  <p class="block6">«Evet, her şey o notlarda vardı ya da mikrofilmlerde. Çok üzgünüm.»</p>

  <p class="block6">«Öyleyse her şey düşmanlara güzelce açıklandı. Sizin bana açıkladığınız gibi.»</p>

  <p class="block6">«Korkarım öyle.»</p>

  <p class="block6">«O halde ne zaman gideceğimizle ilgili sorunuzu cevaplayayım. Hemen! Rakiplerimiz Abbay uçurumuna erişmeden orada olmalıyız. Vardığınız sonuçlan ve varsayımlarınızı bir ay önce öğrendiler. Belki de oraya doğru yola çıktılar bile.»</p>

  <p class="block6">Royan heyecanla, «Ne zaman?» diye tekrarladı.</p>

  <p class="block6">«Cumartesi günü Nairobi'ye kalkan uçakta iki yer ayırttım. Yani iki gün sonraki seferde. Nairobi'den Addis Ababa uçağına bineceğiz. Pazartesi günü öğleye doğru orada olacağız. Bu akşam Londra'ya gidecek ve oradaki evimde kalacağız. Sarı humma ve hepatit aşılarınız yapılmıştı, değil mi?»</p>

  <p class="block6">«Evet. Ama ne araç gerecim var, ne de doğru dürüst giysim. Kahire'den çok acele ayrıldım.»</p>

  <p class="block6">«Londra'da bu sorunu çözümleriz. İşin kötüsü Etiyopya'nın dağlık bölgesinde hava bir gorili bile hadım edecek kadar soğuktur. Uçurumda ise sauna kadar sıcak.» Sehpanın yanına gidip listesini kontrole başladı. «Sıtmaya karşı hemen önlem almalıyız. Klorokinine karşı bağışıklığı lan Pfalciparum sivrisineklerinin bulunduğu bir bölgeye gideceğiz. Onun için size meflokin vereceğim...» Listesini incelemeyi hızla sürdürdü «Yolculuk için gerekli bütün belgeleriniz zaten var. Yoksa burada olamazdınız. İkimize de Etiyopya için vize gerekecek. Ama bir tanıdığım hu işi yirmi dört saatte halleder.»</p>

  <p class="block6">Nicholas listeyi tamamlar tamamlamaz Royan'ı Kahire'den getirdiği birkaç parça eşyayı toplaması için odasına gönderdi.</p>

  <p class="block6">İkisi Quenton Hall'dan ayrılırken artık hava da iyice kararmıştı. Nicholas, Royan'ın annesiyle vedalaşması için hastanede bir saat bekledi. Bu süre boyunca hastanenin karşısındaki Kırmızı Aslan meyhanesinde oturdu. Royan tekrar Range Rover'a bindiği zaman Nicholas'ın nefesinin bira koktuğunu farketti. Hoş bir kokuydu bu. Kadın kendini adamın yanında artık öyle rahat hissediyordu ki, başını arkaya yaslayarak uykuya daldı.</p>

  <p class="softbreak"></p>

  <p class="block6"><span class="text1">Nicholas'ın Londra'daki evi Knightsbridge'teydi</span>. Orası kibar bir semtti, ama Quenton Hali kadar görkemli değildi. Royan evde sadece iki gün kalacak olmalarına rağmen kendini daha rahat hissetti. Bu sürede Nicholas'ı pek az görebildi.</p>

  <p class="block6">Çünkü adam gerekli şeyleri hazırlamaya çalışıyordu. Bunların arasında Whitehall'daki resmi dairelere gitmek de vardı.</p>

  <p class="block6">Adam elinde bir deste mektupla döndü. Bunlar Doğu Afrika'daki bütün önemli görevlilere, İngiliz elçiliklerine ve başkonsoloslara yazılmışlardı.</p>

  <p class="block6">Royan kendi kendine güldü. «Herhangi bir İngiliz’e sor. Artık yüksek tabakanın ayrıcalıkları diye bir şey yok. Ülkeyi de kibar okullarda birbirleriyle arkadaş olan insanlar yönetmiyor.»</p>

  <p class="block6">Nicholas yokken Royan da adamın kendisine verdiği listeyle alışverişe çıktı. Dünyanın en güvenli başkentinde olmasına rağmen zaman zaman omzunun üzerinden geriye bakıyordu. İzlenmediğinden emin olmak için metro istasyonlarına ve kadınlar tuvaletlerine girip çıkıyordu.</p>

  <p class="block6">Sonra da kendi kendini azarlıyordu. «Babası yanında olmayan, dehşete kapılmış küçük bir kız gibi davranıyorsun!»</p>

  <p class="block6">Ama her akşam Nicholas'ın onu beklediği boş evin kapısını anahtarıyla açtığını duyduğu zaman çok rahatlıyordu.</p>

  <p class="block6">Merdivenlerden hızla inerek onu karşılamaya koşmamak için kendini zor tutuyordu.</p>

  <p class="softbreak"></p>

  <p class="block6"><span class="text1">Cumartesi sabahı bir taksi</span> ikisini Heathrow Havaalanına bıraktığı, zaman Nicholas bagajlara memnunlukla baktı.</p>

  <p class="block6">Royan'ın sadece branda bezinden yapılmış yumuşak bir bavulu vardı ve fazla büyük değildi. Çantasını omzuna asmıştı.</p>

  <p class="block6">Nicholas av tüfeğini eskimiş olan deri kılıfa sokmuştu. Bunun dışında adamın adının başharfleri vardı. Nicholas yüzlerce kurşunu pirinç çemberli ayrı bir kutuya koymuştu. Elindeki deri evrak çantası Viktorya zamanından kalma bir antikaya benziyordu.</p>

  <p class="block6">«Az eşyayla yolculuk yapmak meziyetlerin en büyüklerinden biridir, Tanrı bizi dağ gibi bavulları olan kadınlardan korusun.» Nicholas bir hamalın teklifini kabul etmedi. Eşyaları kendisi bir arabaya yükleyerek itmeye başladı.</p>

  <p class="block6">Adam hızla kalabalık çıkış salonunda ilerlerken Royan ona uyabilmek için adımlarını sıklaştırmak zorunda kaldı.</p>

  <p class="block6">Kalabalık mucize olmuşçasına adamın önünde ikiye ayrılıyordu. Nicholas hasır şapkasını bir kaşının üzerine doğru eğerek kontuardaki kıza gülümsedi. Kız şaşalayıp küçük bir çocuk gibi davrandı.</p>

  <p class="block6">Havalandıkları zaman da aynı şey oldu. İki hostes adamın söylediği her şeye kıkır kıkır güldüler. Ona bol bol şampanya getirip, adamla gerektiğinden fazla ilgilendiler. Diğer yolcular bu duruma sinirlenmeye başlamıştı. Royan da öyle. Ama genç kadın daha sonra bu duruma aldırmayarak arkaya doğru yatan birinci mevki koltuğunun ve minyatür video ekranının zevkini çıkardı. Bunlar onun alışık olmadığı lüks şeylerdi. Dikkatini ekrandaki Richard Gere'a vermeye çalıştıysa da gözlerinin önünde derin uçurumlar ve çok eski kitabeler belirdi.</p>

  <p class="block6">Ancak Nicholas kendisini dürttüğü zaman adama biraz da kızgınlıkla baktı. Adam aralarındaki kol dayanılacak yere küçük bir satranç tahtası koymuştu. Şimdi kadına bakıp tek kaşını kaldırdı ve onu davet ediyormuş gibi başını salladı.</p>

  <p class="block6">Uçak Kenya'da Jomo Kenyetta Havaalanına indiği sırada onlar hâlâ birbirleriyle savaşıyorlardı. İkisi de eşittiler. İkişer oyun kazanmışlardı. Ama Royan son oyunda bir vezir ve iki piyon ilerideydi. Bu nedenle de çok memnundu.</p>

  <p class="block6">Nicholas, Nairobi'de Norfolk Otelinde kendileri için bahçe içinde birer bungalov tutmuştu. Royan kendini yatağa attıktan on dakika sonra Nicholas onu komşu bungalovdan aradı.</p>

  <p class="block6">«Bu gece İngiliz Başkonsolosuyla yemek yiyeceğiz. Kendisi eski arkadaşım. Gece kıyafetine gerek yok. Sekizde hazır olabilir misin? Royan, insan bu adamla dünyayı dolaşırken fazla sıkıntı çekmiyor, diye düşündü.</p>

  <p class="softbreak"></p>

  <p class="block6"><span class="text1">Nairobi'yle Addis Ababa'nın arası</span> fazla uzak değildi. Aşağıda sık sık değişen manzara, Royan'ın uçağın penceresine adeta yapışmasına neden oluyordu. Mount Kenya'nın karlı tepelerini bu sefer olsun bulutlar sarmamıştı. Dağın karlı çift doruğu güneşte ışıldıyordu. Kuzey sınır bölgesinin ıssız boz çöllerini sadece Maesavit vahasını saran tepelerin yeşilliği renklendiriyordu. İskele tarafında, uzaklarda eskiden Rudolf diye bilinen Turkana gölünün suları pırıldıyordu.</p>

  <p class="block6">Sonunda çöl, yerini eski Etiyopya ülkesinin merkezindeki dağlık bölgeye bıraktı.</p>

  <p class="block6">Nicholas genç kadınla manzarayı seyrederken, «Afrika'da sadece Mısırlıların uygarlığı onlarınkinden eski,» dedi.</p>

  <p class="block6">«Kuzeyliler tabaklanmamış derilere sarılır ve mağaralarda yaşarlarken onlar kültürlü bir ırktılar. Avrupalılar Pan ve Diana gibi eski tanrılara tapan putperestlerken onlar Hıristiyanlığı seçtiler.» Royan başını salladı. «Evet,' Taita buradan geçtiği sırada onlar uygar insanlarmış. Taita papirüslerde onlardan kültür bakımından hemen hemen kendisine eşitmişler gibi söz ediyor. Bu onun ender yaptığı bir şey. Eski dünyanın bütün milletlerini kendisinden aşağı buluyor.»</p>

  <p class="block6">Addis Ababa, havadan diğer pek çok Afrika kentine benziyordu. Eski ve yeninin, geleneksel ve egzotik mimari tarzlarının bir karışımıydı. Galvanize demir ve fırınlanmış kiremitlerin yanıbaşında saz damlar da görülüyordu. Kavisli duvarlı eski kerpiç 'tukul'lar, tuğladan yapılmış, dikdörtgen biçimli kat kat yapıtlar, apartmanlar, zenginlerin villaları, resmi binalar ve Afrika Birliği Organizasyonunun bayraklarla süslenmiş görkemli merkeziyle bir tezat oluşturuyordu.</p>

  <p class="block6">Kentin etrafındaki topraklarda yüksek okaliptüs ağaçları ve pek çok yerde bulunan mavi sakızlar vardı. Savaşla sarsılan bu fakir ülkede tek yakıt o odunlardı. Ülke yüzyıllarca işgale uğramıştı. Daha sonra da yabancı siyasi doktrinlerin saldırısına.</p>

  <p class="block6">Royan'la Nicholas uçaktan inip asfalt yoldan terminale doğru iterle, diler. Nairobi'den sonra bu yüksek yerde hava tatlı ve serindi. Termingle girdiler. Arkasında Göçmen Bürosu memurlarının bulunduğu kontu. arlara daha yaklaşamadan biri Nicholas'a seslendi.</p>

  <p class="block6">«Sir Nicholas!» Adamla Royan döndüler. Uzun boylu genç bir kg. dm, bir dansöz zarafetiyle kayarcasına onlara yaklaştı.</p>

  <p class="block6">Tebessümü ince hatlı, koyu esmer yüzünü aydınlatıyordu. Geleneksel kılık olan bol ve uzun bir etek giymişti. Bu, hareketlerini daha da zarifleştiriyordu. «Ülkem Etiyopya'ya hoşgeldiniz. Ben Woizero Tessay'ım.» Royan'a ilgiyle baktı. «Ve siz de Woizero Royan olmalısınız.» Elini ona uzattı. Nicholas iki kadının birbirlerinden hemen hoşlandıklarını anladı. «Pasaportlarınla bana verin. Siz VIP salonunda dinlenirken ben gerekli işlemleri yaptırırım. İngiliz Elçiliğinden bir memur sizi karşılamak için bekliyor, Sir Nicholas. Buraya geleceğinizi nasıl öğrendiğini bilmiyorum.»</p>

  <p class="block6">VIP salonunda bir tek kişi bekliyordu. Adam ince kumaştan, iyi dikilmiş bir elbise giymiş ve Sandhurst'e özgü turuncu, san ve mavi çizgili kravat takmıştı. Nicholas'ı görünce ayağa fırlayarak ona doğru geldi. «Nicky! Nasılsın? Seni tekrar görmek çok hoş. Aradan on iki yıl geçti sanırım.»</p>

  <p class="block6">«Merhaba, Geoffrey. Seni buraya sürdüklerinden haberim yoktu.»</p>

  <p class="block6">«Ben askeri ataşeyim. Sayın elçi seninle Sandhurst'te birlikte okuduğumuzu öğrenir öğrenmez beni buraya seni "karşılamam için yolladı. Geoffrey, Royan'a büyük bir ilgiyle baktı. Nicholas da isteksizce onları tanıştırdı.</p>

  <p class="block6">«Geoffrey Tennat. Ona dikkat et. Ekvatorun kuzeyindeki en büyük çapkındır. Ondan yedi yüz elli metre ötedeki kızlar bile güvende değiller.»</p>

  <p class="block6">Geoffrey, «Yapma, canım,» diye itiraz etti. Ama Nicholas'ın bu sözlerinin hoşuna gittiği belliydi. «Sakın onun söylediklerinin bir tek kelimesine bile inanmayın, Dr. Al Simma. O yalancılığıyla ün yapmıştır.»</p>

  <p class="block6">Geoffrey sonra Nicholas'ı bir kenara çekerek ona çabucak ülkenin ve özellikle uzaklardaki bölgelerin durumunu özetledi. «Elçi biraz endişeli. Oralarda yalnız başına dolaşman fikri hiç hoşuma gitmiyor. Gojam kötü adamlarla dolu.</p>

  <p class="block6">Ama elçiye senin başının çaresine bakabileceğini söyledim.»</p>

  <p class="block6">Woizero Tessay şaşılacak kadar kısa bir süre sonra döndü. «Eşyalarınızı gümrükten geçirttim. Silah ve mühimmatı da öyle. Bu geçici izin kâğıdınız. Etiyopya'dayken bu belgeyi her zaman yanınızda taşımalısınız. İşte pasaportlarınız. Vizeler de tamam. Tana gölüne gidecek uçak her saat sonra kalkıyor. Onun için bol zamanımız var.»</p>

  <p class="block6">Nicholas, genç kadının becerikliliğini takdir etti. «Ne zaman bir iş isterseniz gelip beni görün.»</p>

  <p class="block6">Geoffrey Tennat onlarla birlikte çıkış kapısına kadar gitti. Orada el sıkıştılar. «Yapabileceğim bir şey olursa haber ver.</p>

  <p class="block6">Bunu söylememe bile gerek yok sanırım. 'Liderlik İçin Hizmet Et', Nicky.»</p>

  <p class="block6">Bekleyen uçağa doğru giderlerken Royan sordu. «'Liderlik İçin Hizmet Et de ne demek?»</p>

  <p class="block6">Adam açıkladı. «Bu Sandhurst'un düsturudur.»</p>

  <p class="block6">Genç kadın, «Çok hoş, Nicky,» diye mırıldandı.</p>

  <p class="block6">Adam, «Ben Nicholas adının her zaman daha uygun ve ağırbaşlı olduğunu düşündüm,» dedi.</p>

  <p class="block6">«Evet, ama Nicky çok tatlı.»</p>

  <p class="softbreak"></p>

  <p class="block6"><span class="text1">Onları yolculuğun kuzeye yapılan</span> son bölümünde taşıyan çift motorlu uçak aşağıdaki dağlardan yükselen hava akımları yüzünden yalpalayıp sarsıldı. Deniz yüzeyinden dört bin beş yüz metre yükseklikteydiler, ama yer yakındı. Bu nedenle köyleri ve etraflarındaki pek de geniş olmayan işlenmiş toprakları görebiliyorlardı. Yüzyıllar boyunca burada ilkel tarım yöntemleri kullanılmış ve sürüler bilinçsizce atlatılmıştı. Bu nedenle topraklar verimsiz gibi gözüküyorlardı. İnce bir tabaka oluşturan kırmızı topraklardan kemiğe benzer kayalar yükseliyordu.</p>

  <p class="block6">Sonra birdenbire üzerinden uçtukları yaylada, ileride müthiş bir uçurum belirdi. Sanki dev bir kılıçla dünyanın karnını yarmışlardı.</p>

  <p class="block6">Tessay koltuğunda öne eğilerek Royan'ın omzuna vurdu. «Abbay nehri!»</p>

  <p class="block6">Uçurumun kenarı düzgündü ve yamaç otuz dereceden daha dik bir açı yaparak aşağıya doğru iniyordu. Yaylanın çıplak toprağı yerlerini uçurumun iki yanındaki sık ağaçlıklı ormanlara bıraktı. Uçaktakiler sık ağaçların arasından şamdan gibi yükselen dev sütleğenleri görebiliyorlardı. Bazı yerlerde duvar gibi kayalar çöküp parçalanmıştı. Diğerleriys<span class="calibre4">e</span> sivri ya da büyük tepeler gibi yükseliyorlardı. Erozyon korkunç bir sanat gücüyle onları yontmuştu. Kimisi dev insanlara benziyorlardı, kimisi taştan oyulmuş acayip yaratıklara.</p>

  <p class="block6">Uçurum aşağılara, daha aşağılara iniyordu. Sonunda uçak uçurumun üzerine geldi. Bir buçuk kilometreden daha derinde görünüyordu. Dibinden ışıltılı bir nehir, yılan gibi kıvrıla büküle akmaktaydı. Yukarıdaki huni biçimi kayalar Nil sularının yüz elli metre yukarısında ikinci bir kenar oluşturuyorlardı. Aşağıda nehir, o korkunç kayalarının arasında kara gölcükler oluşturuyordu. Kırmızı kum taşlarının arasından ince yılanlar gibi süzülüyordu. Uçurum bazı yerlerde inanılmaz genişliklere ulaşıyordu. Bazı yerlerdeyse daralarak on beş kilometreye iniyordu. Ama yatağı boyunca suyun görkemi ve ıssızlığı sanki sonsuz ve ölümsüzdü. İnsanlar onun üzerinde bir iz bırakamamışlardı.</p>

  <p class="block6">Tessay, «Yakında aşağıda olacaksınız,» dedi. Duyduğu hayranlık yüzünden sesi fısıltıya dönüşmüştü. Nicholas'la Royan bir şey söylemediler. Böyle vahşi, işlenmemiş bir doğanın karşısında sözlere gerek yoktu. Nehrin kuzey kıyısının yükselerek onlara doğru gelmesini adeta rahatlayarak seyrettiler. Choke sıradağları masmavi Afrika göğüne doğru yükseliyordu. Küçük, savunmasız uçaklarından daha yukarılardaydılar.</p>

  <p class="block6">Uçak inmek için hafifçe yan yatarken Tessay, sancak tarafını işaret etti. «Tama gölü.» Geniş göl gerçekten de çok güzeldi. Yetmiş beş kilometreden uzun olan göldeki adaların her birinde ya eski bir kilise ya da bir manastır vardı. Uçak alana yaklaşırken alçaldı ve yolcular da papirüs destelerinden yapılmış geleneksel teknelere binmiş olan beyaz cüppeli rahiplerin bir adadan diğerine gittiğini gördüler.</p>

  <p class="block6">Uçak gölün yanındaki toprak şeride indi ve arkasında uzun bir toz bulutu bırakarak ilerledi. Daha sonra döndü ve kerpiçten yapılmış eski bir terminal binasının önünde durdu.</p>

  <p class="block6">Güneş o kadar parlaktı ki, Nicholas iniş merdiveninde durdu ve haki ceketinin göğüs cebinden koyu renk camlı gözlüğünü çıkarıp taktı. Terminalin kirli beyaz duvarlarındaki kurşun ve şarapnel izlerini görmüştü. Şeridin yanındaki çimenlikte gövdesi yanmış bir Rus T35 savaş tankı duruyordu. Taretindeki top yere doğru dönmüş, paslanmış paletlerinin arasında otlar bitmişti.</p>

  <p class="block6">Diğer yolcular Nicholas'ın arkasından sabırsızca ilerlediler. Birbirlerini itiyor, binayı gölgeleyen okaliptüslerin altında onları karşılamak içi<span class="calibre4">n</span> dost ve akrabalarına heyecanlı heyecanlı sesleniyorlardı. Dışarda bir tek taşıt bekliyordu. Kum rengi bir Toyota Land Cruiser. Şoför yanındaki kapının yuvarlak penceresine upuzun, tirbuşona benzeyen' boynuzları olan bir dağ nyala'sının resmi yapılmıştı. Alttaki kurdeleye benzeyen şeklin üzerinde «Wild Chase Safarileri» yazılıydı. Direksiyonda bir beyaz vardı.</p>

  <p class="block6">Nicholas iki kadının arkasından inerken adam da kamyondan atl<span class="calibre4">a</span> onları Karşılamak için şeride doğru geldi. Üzerinde rengi solmu<span class="calibre4">ş</span> eski Safari giysisi vardı. Uzun boylu ve inceydi. Çevik adımlarla yürüyordu. Nicholas adamın kısa sakalındaki kırlara bakarak, kırkını biraz geçmiş diye karar verdi. Sert biri. Yabancı kızıl saçlarını iyice kısa kesmişti. Gözleri bazı katillerinki gibi uçak maviydi. Bir yanağından buruşuk bir yara izi uzanıyor ve burnunu da biçimsizleştiriyordu.</p>

  <p class="block6">Tessay önce Royan'ı onunla tanıştırdı. Adam genç kadının elini sıkarken hafifçe, beceriksiz bir şekilde eğildi. Royan'a kötü bir Fransızcayla, «Enchants,» dedi. Sonra da Nicholas'sa baktı.</p>

  <p class="block6">Tessay onu tanıştırdı. «Bu, kocam Alto Boris. Boris bu da Alto Nicholas.»</p>

  <p class="block6">Boris, «Benim İngilizcem kötü,» dedi. «Fransızcam daha iyi.»</p>

  <p class="block6">Nicholas kendi kendine, ikisi birbirinden berbat, dedi. Ama sonra rahat bir tavırla gülümsedi. «O halde Fransızca konuşuruz. Bonjour, Mösyö Brusilov. Sizinle tanıştığıma memnun oldum.» Rusa elini uzattı.</p>

  <p class="block6">Boris elini kuvvetle sıktı. Gereksiz bir kuvvetle. Bu, karşılaşmayı bir yarışmaya çeviriyordu. Ama Nicholas ezmek için bunu bekliyordu. Böyle tipleri eskiden beri bilirdi. O yüzden Boris'in parmakları iyice kavramıştı. Tembel tembel gülümsemesinden güç kullandığı da anlaşılmıyordu. Elini ilk çeken Boris oldu. Uçuk renkli gözlerinde hafif bir saygı vardı.</p>

  <p class="block6">«Demek dikdik için geldiniz,» dedi. Nicholas'ı biraz aşağılıyormuş gibiydi. «Müşterilerimin çoğu büyük filleri avlamak için gelirler. Ya da hiç olmazsa nyala'larını vurmak için.»</p>

  <p class="block6">Nicholas güldü. «Öyle koskocaman şeyleri avlamak pek bana göre değil. Dikdik tam bana uygun.»</p>

  <p class="block6">Boris, «Uçuruma hiç indiniz mi?» diye sordu. Rus aksanı yüzünden Fransızcası kolay kolay anlaşılmıyordu.</p>

  <p class="block6">Royan söze karışarak tatlı tatlı, «Sir Nicholas 1976'daki sefer sırasında liderlerden biriydi,» diye açıkladı. Onun beklenmedik anda söze karışması Nicholas'ı eğlendirdi. İki adam arasındaki düşmanlığı hemen sezmiş ve İngiliz’in yardımına koşmuştu.</p>

  <p class="block6">Boris bir şeyler homurdanarak karısına döndü. «Söylediğim bütün malzemeyi aldın mı?»</p>

  <p class="block6">Kadın uysalca cevap verdi. «Evet, Boris. Hepsi uçakta.» Nicholas Tessay adamdan korkuyor, diye kararını verdi.</p>

  <p class="block6">Herhalde bunun sağlam nedenleri vardır.</p>

  <p class="block6">«O halde eşyaları yükleyelim. Önümüzde uzun bir yolculuk var.»</p>

  <p class="block6">İki adam Toyota'nın önüne bindiler. Kadınlarsa arkaya, yığınla malzeme paketinin arasına yerleştiler. Nicholas bıyık altından güldü. «Afrika protokolü. Erkekler önde, kadınlarsa başlarının çaresine baksınlar!»</p>

  <p class="block6">Boris tehdit edercesine, «Turistler gibi dolaşmak istemiyorsunuz, değil mi?» diye sordu.</p>

  <p class="block6">«Turistler gibi mi?»</p>

  <p class="block6">Rus açıkladı. «Gölden çıkan çay. Elektrik santralı. Uçurumun üzerindeki Portekiz köprüsü. Mavi Nil'in çıktığı yer.» Ama diğerleri bir şey söyleyemeden ekledi. «Onları görmek isterseniz kampa ancak karanlık bastıktan sonra varabiliriz.»</p>

  <p class="block6">Nicholas nazik nazik, «Öneriniz için teşekkür ederim,» dedi. «Ben hepsini daha önce gördüm.»</p>

  <p class="block6">«İyi.» Boris belirgin bir beğeniyle konuşmuştu. «Haydi artık buradan gidelim.» Yol yüksek dağların eteklerinden kuzeye doğru uzanıyordu. Bu 'Gojam'ların ülkesiydi. İnsanlara sokulmayan dağlıların.</p>

  <p class="block6">Bölge oldukça kalabalıktı. Yolda keçi ve koyun sürülerini güden pek çok uzun boylu, zayıf zencinin yanından geçtiler.</p>

  <p class="block6">Adamlar uzun sopalarını omuzlarına çaprazlamasına atmışlardı. Hem erkekler, hem de kadınlar 'shamma' ve beyaz bol binici pantolonları giymiş, omuzlarına yünlü şallar almışlardı. Ayaklarında açık sandaletler vardı. Gururlu ve güzel insanlardı. Sık saçlarını kabartıp birer haleye dönüştürmüşlerdi. Bakışları kartallarınki kadar haşindi. Geçtikleri köylerde gördükleri bazı genç kadınlar gerçekten çok güzeldiler. Erkeklerin çoğunda silahlar vardı. İşlemeli gümüş kınları olan kılıçlar ve AK47 saldırı tüfekleri.</p>

  <p class="block6">Boris «Böylece kendilerini güçlü adamlarmış gibi hissediyorlar,» diyerek bir kahkaha attı. «Çok cesur, çok 'maço’.»</p>

  <p class="block6">Köylerdeki kulübeler kavisli duvarlı 'tukul'lardandı. Etraflarında okamtris ve sivri tepeli sisal keneviri tarlaları vardı.</p>

  <p class="block6">Choke'un yüksek doruklarındaki çürük moru bulutlar sanki kayn<span class="calibre4">ı</span> ve üzerlerine yağmur yağdırıyorlardı. İri damlalar, gümüş paralar gibi Land Cruiser'ın ön camına çarpıyor ve yolu tekerleklerin altında çamurdan akan bir nehre dönüştürüyorlardı.</p>

  <p class="block6">Yol berbattı. Zaman zaman adeta taşlı bir yara dönüyordu. Boradan dört çekişti Toyota'nın bile geçmesi imkânsızdı.</p>

  <p class="block6">Boris o zaman taşlı yamaçta ilerlemek zorunda kalıyordu. Taşıt bazen bir yaya hızıyla gidiyor, tekerlekler taşların üzerinden sekerken yolcular da yerlerinde zıplayıp duruyorlardı.</p>

  <p class="block6">Boris, «Bu kahrolasıca zenciler yolları tamir etmeyi bile düşünmüyorlar,» diye söylendi. «Hayvanlar gibi yaşamaktan memnunlar.» Kimse ona cevap vermedi. Ama Nicholas dikiz aynasından iki kadının yüzüne baktı. İkisinin de suratı ifadesizdi, bu sözler yüzünden kırılmış olsalar bile belli etmiyorlardı.</p>

  <p class="block6">İlerlerken zaten kötü olan yol daha da berbat bir hal aldı. Yumuşak çamurda ağır taşıtların tekerlek ve paletleri çukurlar açmıştı. '</p>

  <p class="block6">Nicholas yağmurun gürültüsü arasında sesini yükseltti. «Askeri taşıtlar mı?»</p>

  <p class="block6">Boris homurdandı. «Bazıları. Uçurum boyunca bir hayli 'shufta' faaliyeti görülüyor. Yani haydutlar ve muhalif yerel despotlar. Ama buradan daha çok maden arayıcılar geçiyor. Büyük maden şirketlerinden biri Gojam'da çalışmak için izin aldı. Kuyu açmak için gerekli şeyleri getiriyorlar.»</p>

  <p class="block6">Royan, «Hiçbir sivil taşıtın yanından geçmedik,» diye söze karıştı. «Otobüs bile görmedik.»</p>

  <p class="block6">Tessay ona açıkladı. «Uzun ve sorunlarla dolu tarihimizin korkunç bir dönemi yeni sona erdi. Bizim ekonomimiz tarıma bağlı. Bir zamanlar Afrika'nın 'ekmek sepeti' diye tanınırdık. Ama Mengistu, iktidarı ele geçirince bizi fakirliğin sınırlarına sürükledi. Açlığı siyasi bir silah olarak kullandı. Hâlâ müthiş ıstırap çekiyoruz. Pek azımız motorlu taşıt gibi lüks bir şeyi alabilir. Çoğu çocuklarına yiyecek almak için parayı nereden bulacaklarını düşünüyorlar.»</p>

  <p class="block6">Boris, «Tessay, Addis Ababa Üniversitesinin Ekonomi Bölümünden mezun,» diyerek güldü. «Çok zekidir. Her şeyi bilir.</p>

  <p class="block6">Ona sorun anlatsın Tarih, din, ekonomi, sadece ona sorun.» Tessay bu alaylı sözler yüzünden sustu.</p>

  <p class="block6">Yağmur akşama doğru dinince bulutların arasından güneş çekine çekine gözüktü. Boris tenha bir yerde arabayı durdurdu. «Tuvalet zamanı,» diye açıkladı. «Çiş molası.»</p>

  <p class="block6">İki kadın kamyondan inip kayaların arasına girdiler. Taşıta döndükleri zaman giysilerini değiştirmişlerdi. Şimdi ikisinde de ülkeye özgü o pantolonlar ve shamma'lar vardı.</p>

  <p class="block6">«Tessay bana geleneksel Tigre giysilerini armağan etti.» Royan, Nicholas'ın önünde döndü.</p>

  <p class="block6">İngiliz, «Güzel duruyor,» diye fikrini açıkladı. «Pantolonla daha rahat edersin.»</p>

  <p class="block6">Yol yine kayalık bir vadiye inerken güneş ufka yaklaşmıştı. Bu vadide de bir nehir erozyona uğramış, dik kayaların arasından akıyordu. Nehrin yukarısında beyaz, kavisli duvarlı bir kilise vardı. Bunun saz damının yukarısına tahtadan bir Koptik haçı takılmıştı. Kilisenin etrafını yine köylülerin kulübeleri Sarmıştı.</p>

  <p class="block6">Boris memnun memnun, «Debra Maryam,» diye açıkladı. «Yani Bakire Meryem'in tepesi. Bu nehir de Dandera.</p>

  <p class="block6">Adamlarımı büyük kamyonla önden yolladım. Herhalde kampı bizim için hazırladılar bile. Bu gece burada yatacağız.</p>

  <p class="block6">Yarın nehri aşağıya doğru izleyeceğiz. Uçurumun kenarına kadar.»</p>

  <p class="block6">Boris'in adamları kampı köyün hemen gerisine, okaliptüs korusuna kurmuşlardı.</p>

  <p class="block6">Boris işaret etti. «İkinci çadır sizin.»</p>

  <p class="block6">Nicholas başını salladı. «Evet, o Royan için uygun. Bana da ayrı bir çadır gerekli.»</p>

  <p class="block6">«Dikdik ve ayrı çadırlar.» Boris İngiliz’e o uçuk renkli yassı gözleriyle baktı. «Harika bir adam! Beni etkiliyorsunuz.»</p>

  <p class="block6">Adamlarına seslenip Nicholas için diğerinin hemen yanına bir çadır kurmalarını emretti. Sonra da anlamlı anlamlı İngiliz’e baktı. «Belki gece bütün cesaretinizi toplayabilirsiniz.»</p>

  <p class="block6">Duş, mavi sakız ağaçlarından birinin alçak dallarına asılmış bir varilden oluşuyordu. Etrafına branda bezi çekilmişti.</p>

  <p class="block6">Önce Royan duş<span class="calibre4">a</span> girdi Geri döndüğü zaman canlanmış, keyiflenmişti. Başına bir havlu sarmıştı.</p>

  <p class="block6">İngiliz’in çadırının önünden geçerken, «Sıra sende, Nicky!» diy<span class="calibre4">e</span> seslendi. «Su çok güzel, oldukça sıcak.»</p>

  <p class="block6">Nicholas yıkanıp temiz şeyler giydiğinde karanlık bastırmıştı. Adam yemek çadırına gitti. Diğerleri ateşin etrafında kamp iskemlelerinde oturuyorlardı. İki kadın biraz yana çekilmiş alçak sesle konuşmaktaydılar. Boris ayağını alçak masaya dayamış, elinde kadehle arkasına yaslanmışt<span class="calibre4">ı</span> Nicholas alevlerin aydınlattığı daireye girerken Rus da masadak<span class="calibre4">i</span> votka şişesini işaret etti. «Bir içki alın. Kovada buz var.»</p>

  <p class="block6">Nicholas, «Ben birayı tercih ederim,» dedi. «Yolculuk sırasında susadım.» Boris omzunu silkerek kamptaki uşağına gazla çalışan portatif buzdolabından bir şişe bira getirmesi için seslendi.. «Size bir sırrı açıklayacağım. Artık çizgili dikdik diye bir şey yok.» Bardağına tekrar votka doldururken Nicholas'a sırıttı. «Tabii vaktiyle varsa bilemem. Hem zamanınızı, hem de paranızı ziyan ediyorsunuz.»</p>

  <p class="block6">Nicholas sakin sakin, «İyi ya,» dedi. «Bu benim zamanım ve benim param.»</p>

  <p class="block6">«Bunak herifin biri Ortaçağ'da bir dikdik vurdu diye şimdi aynı hayvanı tekrar bulacağınızı sanmayın. Fil avlamak için çay bahçelerine gidebiliriz. Daha on gün önce orada üç erkek fil gördüm. Dişlerinden bir teki bile elli kilodan fazlaydı.»</p>

  <p class="block6">Konuyu tartışırlarken Boris'in şişesindeki votkanın düzeyi de alçaldıkça alçaldı. Nil taştığı zaman sularına olduğu gibi.</p>

  <p class="block6">Tessay onlara yemeğin hazır olduğunu haber verdiğinde Boris şişeyi de yanına aldı. Masaya giderken sendeliyordu.</p>

  <p class="block6">Yemek sırasında da sadece Tessay'e çatıp durdu.</p>

  <p class="block6">«Bu kuzu pişmemiş! Neden aşçının şu işi iyi yapmasına dikkat etmiyorsun? Kahrolasıca maymunlar! Yaptıktan her şeyi kontrol etmeniz gerekiyo<span class="calibre4">r</span> Tessay, kocasına bakmadan, «Sizin etiniz de çiğ mi, Alto Nicholas?» diye sordu. «Onu daha fazla pişirtebilirim.»</p>

  <p class="block6">İngiliz, «Et kusursuz,» dedi. «Ben eti biraz pembe severim.»</p>

  <p class="block6">Yemek sona erdiği sırada Boris'in dirseğinin dibindeki votka şişesi boşalmış, yüzü de kızarıp şişmişti. Hiçbir şey söylemeden kalktı. Sendeleyerek, bazen dengesini bulmak için dans eder gibi iki adım atarak çadırına doğru gitti ve karanlıkların arasında kayboldu.</p>

  <p class="block6">Tessay, Royan'la Nicholas'a usulca, «Çok üzgünüm,» dedi. «Sade. ce akşamları böyle oluyor. Gündüzleri iyi. Votka bir Rus geleneği.» n^. şeyle güldü ama gözlerinde kederli bir ifade vardı. «Çok güzel bir gece, Yatmak için de çökerken.</p>

  <p class="block6">Kiliseye kadar yürümek ister misiniz? Oldukça eski ve ünlü bir yapı. Hizmetkârlardan birine fener getirmesini söyleyeceğim. Böylece duvar resimlerini görebilirsiniz.»</p>

  <p class="block6">Uşak fenerle önden giderek onlara yol gösterdi. Kavisli duvarlı kilisenin verandasında çok yaşlı bir rahip onları karşıladı. Çok zayıf ve simsiyahtı. Bu yüzden karanlıkta sadece dişleri ışıldıyordu. Elinde som gümüşten şahane bir Koptik haçı vardı. Bu, lâller ve başka yarı değerli taşlarla süslenmişti. Royan'la Tessay adamın önünde diz çöküp ondan kendilerini kutsamasını istediler. Rahip, iki kadının yanaklarına haçla hafifçe vurdu. Onları Amharik dilinde kutsadı ve sonra içeri aldı.</p>

  <p class="block6">Duvarlara parlak ana renklerle şahane resimler yapılmıştı. Lambanın ışığında bunlar mücevherler gibi ışıldıyorlardı.</p>

  <p class="block6">Tarz, Bizans stiline çok benziyordu. Azizlerin gözleri yüzlerinin iyice yukarısında ve çekikti. Başlarının üzerinde büyük san haleler vardı. Yaldız ve pirinçle süslü mihrabın yukarısında Meryem çocuğunu kucaklamış, üç bilge adam ve melekler karşılarında diz çökmüşlerdi. Nicholas, polaroit fotoğraf makinesini cebinden çıkarıp flaşı ayarladı. Royan'la Tessay, mihrabın önünde yan yana diz çökerlerken, o kilisede dolaşarak panoların resimlerini çekti. Sonra gidip elle oyulmuş tahta sıralardan birine oturdu. Usulca kadınların mum ışığının yaldızladığı dalgın yüzlerine baktı. Bu anın güzelliği onu etkilemişti.</p>

  <p class="block6">Daha önce de yaptığı gibi, ben de böyle inanabilseydim, diye düşündü. Zor günlerde bu, insanı rahatlatıyor olmalı.</p>

  <p class="block6">Keşke Rosalinda kızlarım için böyle dua edebilseydim... içeride daha fazla kalamayacaktı. Dışarı çıkıp kilisenin verandasında oturdu ve gökyüzünü seyre koyuldu. Bu yüksek yerde ve temiz havada yıldızlar öylesine ışıldıyorlardı ki, takımları ayırt etmek zordu. Bir süre sonra Nicholas'ın hüznü hafifledi. Tekrar Afrika'ya dönmek hoş bir şeydi.</p>

  <p class="block6">İki kadın sonunda karanlık kiliseden çıktıkları zaman, Nicholas da yaşlı rahibe bir yüzlük 'birri’ banknotu ve onun polaroitle çektiği fotoğrafı verdi İhtiyar adam paradan çok resme sevindi. Sonra üçü dostça ve sessizlik içinde yamaçtan indiler.</p>

  <p class="softbreak"></p>

  <p class="block6"><span class="text1">«Nicky!» Royan, İngiliz’i sarsarak</span> uyandırdı. Adam yatakta doğrulup turdu. Elfenerini yaktı. Royan çizgili bir erkek pijamasının üzerine yünlü salını almıştı.</p>

  <p class="block6">Nicholas, «Ne oldu?» diye sordu. Ama Royan daha cevap veremeden gecede yankılanan boğuk ve öfkeli sesi duydu.</p>

  <p class="block6">Biri küfürler savuruyordu. Sonra bir yumruğun et ve kemiğe inerken çıkardığı o ses duyuldu.</p>

  <p class="block6">«Tessay'i dövüyor!» Royan'ın sesi öfkeliydi. «Onu durdurmalısın.»</p>

  <p class="block6">Yumruğu acı dolu bir feryat, sonra da hıçkırıklar izledi.</p>

  <p class="block6">Nicholas kararsızca durakladı. Ancak aptal biri, karı kocanın arasına girerdi. Genellikle çift birdenbire uzlaşır ve aradaki kimseye çatarlardı.</p>

  <p class="block6">«Bir şeyler yapmalısın, Nick. Lütfen.»</p>

  <p class="block6">İngiliz istemeye istemeye ayağa kalktı. Üzerinde şort biçimi külotu vardı. Ayakkabılarını arama zahmetine girmedi.</p>

  <p class="block6">Royan da yalınayaktı. Adamın peşinden korunun dibine, Boris'in çadırına gitti. İçeride hâlâ bir fener yanıyor ve ışığı çadır bezine dev gölgelerin düşmesine neden oluyordu. Boris, karısını saçlarından yakalamış yerde sürüklüyor ve Rusça böğürüyordu.</p>

  <p class="block6">«Boris!» Nicholas adamın dikkatini çekebilmek için adını üç kere tekrarlamak zorunda kaldı. Sonra Boris, Tessay'i yere atarak çadırın kanadını açtı.</p>

  <p class="block6">Adamın üstünde sadece külotu vardı. Göğsü dümdüz, kaslı ve bakır rengi kıvırcık kıllarla kapalıydı. Arkasında Tessay yerde yüzükoyun yatıyordu. Yüzünü avuçlarına gömmüş hıçkırıyordu. Çıplaktı. Vücut hatları bir parsınki gibi zarifti.</p>

  <p class="block6">Nicholas öfkeyle, «Kahretsin!» diye homurdandı. «Burada ne oluyor?» o zarif ve nazik kadının böylesine acı çekmesi ve aşağılanmış olması adamı öfkelendirmeye başlamıştı.</p>

  <p class="block6">Boris kinle karışık bir zevkle açıkladı. «Bu kara kaltağa terbiye dersi iriyorum.» Yüzü hâlâ içki ve öfke yüzünden kırmızı ve şişti. «Hem b<span class="calibre4">u</span> senin üzerine vazife değil, İngiliz! Ama tabii biraz para verip bu karıyla oynaşmak istersen o başka.» Pis pis güldü.</p>

  <p class="block6">«İyi misiniz, Woizero Tessay?» Nicholas hâlâ Rus’un suratına bakıyordu. Genç kadının başka bir erkeğin çıplaklığını görmesi yüzünden daha da utanmasını istemiyordu.</p>

  <p class="block6">Tessay doğrulup oturdu. Vücudunu örtmek için dizlerini göğsüne çekerek kollarını bacaklarına doladı. «Önemli değil, Alto Nicholas. Lütfen gerçekten bir olay çıkmadan gidin.» Burun deliğinden akan kan ağzına giriyor ve dişlerini pembeye boyuyordu.</p>

  <p class="block6">«Karımın ne dediğini duydun, İngiliz! Haydi git! Sen kendi işine bak. Buradan hemen uzaklaş, yoksa sana da terbiye dersi veririm!» Boris yalpalayarak yaklaştı ve elini Nicholas'ın göğsüne dayadı.</p>

  <p class="block6">İngiliz, boğanın ilk vahşice saldırısından kaçan bir matador gibi rahatça yana kaydı. Boris'in hızından da yararlanarak onu itti. Dengesini iyice kaybeden Rus sendeleyerek dışarı çıktı. Çadırın önündeki düzlükte duran kamp iskemlelerinden birine çarparak yere yığıldı.</p>

  <p class="block6">Nicholas usulca, «Royan,» diye emretti. «Tessay'i kendi çadırına götür.» Royan hızla çadıra dalarak yakındaki yataktan çarşafı çekti. Onu Tessay'in omuzlarına örtüp kadını yerden kaldırdı.</p>

  <p class="block6">Tessay hıçkırdı. «Lütfen bunu yapmayın. Onun böyleyken neler yapabileceğini bilemezsiniz. Birine zarar verebilir.»</p>

  <p class="block6">Royan ağlayıp itiraz eden kadını sürüklercesine çadırdan çıkardı. Ama Boris de o sırada ayağa kalkmıştı. Öfkeyle böğürerek kamp iskemlesini kaptı. Bir çekişte sandalyenin bacağını kopararak havaya kaldırdı.</p>

  <p class="block6">«Demek oyun oynamak istiyorsun, İngiliz? Pekâlâ, oynayalım!» İskemlenin bacağını bir Ninja'nın sopası gibi sallayarak Nicholas'a saldırdı. İngiliz’in kafasına vurmaya çalışırken sopa hız yüzünden hışırtıya benzer bir ses çıkardı. Nicholas başını eğerken, Boris sopayı ters yöne sallayarak İngiliz’in havaya kaldırdığı kolunun altına, gövdesinin yanına vurmaya çalıştı. Sopa vücuduna gelseydi İngiliz’in kaburgaları kırılacaktı. Ama Nicholas kaçmayı başardı.</p>

  <p class="block6">İki adam ihtiyatla birbirlerinin etrafında döndüler. Sonra Boris tekrar saldırdı. Votka, Rus’un reflekslerini etkilememi<span class="calibre4">ş</span> olsaydı, Nicholas bu çapta bir düşmanın karşısında kendini riske atmazdı. Ancak Boris hareketlerini tam anlamıyla kontrol edemiyordu. Nicholas havada kalan iskemle bacağının altından geçti. Doğruldu ve yumruğunu olanca gücüyle Boris'in midesine, göğüs kemiğinin hemen altına indirdi Rus geğirircesine bütün soluğunu verdi. İskemlenin bacağı elinden fırlarken iki büklüm yere yığıldı. Karnını tutup hırıltılı hırıltılı soluk almaya çalıştı. Tozların üstünde kıvrılmış kalmıştı. Nicholas onun üzerine eğilerek usulca İngilizce, «Bu tür davranışlar hiç de hoş değil, dostum,» dedi. «Kadınlara el kaldırılmaz. Lütfen bir daha böyle bir şey olmamasına dikkat et.» Doğrulup Royan'a baktı. «Çadırına git ve Tessay'i de orada tut.» Eliyle alnına düşen saçları geri itti. «Ve şimdi, eğer bir itirazınız yoksa biraz uyuyabilir miyiz?»</p>

  <p class="softbreak"></p>

  <p class="block6"><span class="text1">Sabaha karşı yine yağmur yağdı</span>. İri damlalar gürültüyle çadır bezine çarpıyor, şimşekler içeriyi garip bir ışıkla aydınlatıyordu. Ama Nicholas ertesi sabah kahvaltı için yemek çadırına gittiği sırada bulutlar dağılmıştı. Güneşin parlak ışıkları insanı neşelendiriyordu.</p>

  <p class="block6">Boris, Nicholas'ı pek dostça karşıladı. «Günaydın, İngiliz. Dün gece biraz eğlendik. Olanları hatırladıkça hâlâ gülüyorum.</p>

  <p class="block6">Güzel şakaydı doğrusu. Yakında yine votka içecek ve tekrar şakalaşacağız.» Mutfak çadırına doğru gürledi. «Hey, Güne<span class="calibre4">ş</span> Hanım, yeni sevgiline yiyecek bir şeyler getir! Dün geceki spor yüzünden çok acıkmış.»</p>

  <p class="block6">Tessay uşakların servislerini kontrol ederken sessiz ve dalgındı. Bir gözü şişmiş, neredeyse kapanmıştı. Dudağı da yarılmıştı. Kahvaltı sırasında Nicholas'a bir kere bile bakmadı.</p>

  <p class="block6">Kahvelerini içerlerken Boris neşeyle, «Biz önden gideceğiz,» diye açıkladı. «Adamlarım kampı toplayıp büyük kamyonumla bizi izleyecek. Şansımız yardım ederse bu akşam uçurumun yukarısında kamp kuracağız. Yarın da inişe başlarız.»</p>

  <p class="block6">Kamyona binerlerken Tessay, Boris'e duyurmadan İngiliz’e, «Teşekkür ederim, Alto Nicholas,» diye fısıldadı. «Ama yaptığınız akıllıca bir şey değildi. Siz onu tanımıyorsunuz. Bundan sonra dikkatli olmalısınız. O ne unutur, ne de affeder.»</p>

  <p class="block6">Boris, Debra Maryam köyünden Dandera nehrinin kenarından güneye doğru uzanan bir yola saptı. Burası bir gün önce Tana gölünden geçtikleri haritada önemli bir karayolu olarak gösteriliyordu. Ve çok da kötüydü. Şimdi izledikleriyse haritada 'kullanılamayacak ikinci bir yol olarak belirtiliyordu. İşin kötüsü anayolu berbat hale sokan ağır taşıtlar anlaşılan buradan da geçmişlerdi. Bir ara pek büyük bir taşıtın yağmuru iyice emmiş olan toprağa saplandığı bir yere geldiler. Taşıt kurtarılmaya çalışılırken etraftaki topraklar hallaç pamuğu gibi atılmış ve yolda bir bombanın açtığına benzer bir çukur oluşmuştu. Bu, Birinci Dünya Savaşında Flanders'in durumunu gösteren eski bir fotoğrafa benziyordu.</p>

  <p class="block6">O gün Toyota da iki kez pis çamurlara saplandı. Her seferinde de onları izleyen büyük kamyon imdatlarına yetişti.</p>

  <p class="block6">Bütün adamlar inip Toyota'yı ittiler. Hatta Nicholas bile belden yukarısı çıplak, onlarla birlikte çamurların içinde çabaladı.</p>

  <p class="block6">Boris, «Benim sözümü dinleseydin ya,» diye söylendi. «O zaman burada olmazdık. Gitmek istediğin yerde av hayvanı yok. Yol denilebilecek şeyler de.»</p>

  <p class="block6">Öğleden hemen sonra açık havada yemek yemek için nehrin yakınında durdular. Nicholas yolun yanındaki gölcüğe inerek sabahki çabalarının neden olduğu kirleri ve çamurları temizlemeye çalıştı. Royan da onun peşinden yamaçtan inip gölcüğün hemen yukarısındaki bir kayaya ilişti. Nicholas gömleğini çıkararak suyun kenarında diz çöktü. Yüzüne, gövdesine soğuk dağ suyunu çarptı. Çamurlu ve sarı olan nehir fırtınayla yağan yağmur yüzünden kabarmıştı.</p>

  <p class="block6">Royan, «Boris'in senin çizgili dikdik hikâyene inandığını sanmıyorum,» diyerek adamı uyardı. «Tessay bana Rus’un gizli bir amacımız olduğundan şüphelendiğini söyledi.» Nicholas göğsünü ve kollarının yukarısını yıkarken onu ilgiyle izledi.</p>

  <p class="block6">İngiliz’in cildinin güneşten yanmamış kısımları bembeyaz ve kusursuzdu. Göğsündeki kıllarsa siyah ve sık. Kadın, Nicholas'ın vücudunun seyretmeye değer olduğuna karar verdi.</p>

  <p class="block6">Nicholas, «Evet,» diyerek başını salladı. «Fırsat bulursa eşyalarımızı da arayacak. O tip biri olduğu belli. Yanında ipucu olabilecek bir şeyler getirmedin ya? Belgeler ya da notlar?»</p>

  <p class="block6">«Sadece uyduyla çekilen fotoğraf var. Notlarımı ise kendimce bir stenoyla yazıyorum, Boris onlardan bir anlam çıkaramaz.»</p>

  <p class="block6">«Tessay'e söylediklerine de dikkat et.»</p>

  <p class="block6">Royan yeni edindiği arkadaşını heyecanla savundu. «O çok iyi bir insan, sinsi değil.»</p>

  <p class="block6">«Belki iyi bir insan, ama aziz dostum Boris'le evli. Ve Tessay de örf ce kocasına sadakat gösterir. Kadına karşı dostluk da duysan ikisine de r"</p>

  <p class="block6">fazla güvenme.» Nicholas gömleğiyle kurulandı.». Sonra da giyip düğmelerini ilikledi. «Haydi gidip bir şeyler yiyelim.»</p>

  <p class="block6">Boris kamyonda bir şişe beyaz şarap açıyordu. Güney Afrika şarabı., İçkiyi bir maşrapaya doldurarak Nicholas'a verdi.</p>

  <p class="block6">Şarap nehirde soğutulmuştu. Meyve tadında ve sertti. Tessay onlara kızartılmış soğuk tavuk ve 'injera' denen mayasız, yassı ekmek verdi. Royan otların arasına, Nicholas'ın yanına uzanırken sabahki sıkıntılar da unutuldu. İkisi roa'yı gökte yükseklerde uçan 'sakallı' akbabayı seyrettiler. Kuş onları görüp merakla yaklaştı. Başını döndürerek ikisine baktı.</p>

  <p class="block6">Gözünün etrafındaki siyah tüyler bir haydudun maskesini andırıyordu. Üçgen biçimi kuyruk tüyleriyse rüzgârla oynaşmaktaydı. Tıpkı bir konser piyanistinin fildişi tuşlara vurmasını hatırlatıyorlardı.</p>

  <p class="block6">Gitme zamanı gelince Nicholas kadını kaldırmak için elini uzattı. Birbirlerine dokundukları ender anlardan biriydi bu.</p>

  <p class="block6">Royan adamın parmaklarını gerekenden birkaç saniye daha fazla tuttu.</p>

  <p class="block6">Uçurumun kenarına yaklaşırlarken yol hâlâ çok kötüydü. Saatler boyunca her tarafları sarsılarak ilerlediler. Patika bir yamacı çıktı, sonra da zikzaklar çizerek indi. Boris yarı yolda çok sert bir virajı döndükleri zaman Rusça küfretmeye başladı. Çünkü dev bir dizel kamyon yarılamasına durmuş ve yolu hemen hemen kapatmıştı.</p>

  <p class="block6">Grup bir gün öncesinden beri bu taşıt kervanını izliyordu. Ama taşıtlardan biriyle ilk kez karşılaşıyorlardı. Ve Boris gafil avlanmıştı. Öyle ani fren yaptı ki, yolcular neredeyse yerlerinden fırlıyorlardı. Ancak çamurlu dik yolda frenler kamyonun tümüyle durmasını sağlayamadı. Boris vites değiştirerek büyük kamyonla yolun kenarındaki toprak yığınının arasından geçmeye çalıştı.</p>

  <p class="block6">Royan arkada oturduğu yerden kamyonun yüksek yanına baktı. Burada şirketin adı yazılıydı ve yeşil fon üzerine yapılmış bir de şekil vardı. Genç kadın logoya bakarken sanki bu anı daha önce de yaşamış gibi bir duyguya kapıldı. O işareti daha yakınlarda görmüştü. Ama hafızası Royan'a ihanet etti. Ne zamanı hatırlayabildi, ne de yeri. Sadece bunu hatırlamasının hayati önemi olduğunu seziyordu.</p>

  <p class="block6">Toyota'nın yanı kamyonun maden kısmına sürtündü, ama sonra kamyonu geride bıraktılar. Boris pencereden dev kamyonun sürücüsüne yumruğunu salladı.</p>

  <p class="block6">Şoför oralıydı. Belki de kamyonun sahibi onu Addis Ababa'da tutmuştu. Sürücü, Boris'in selamına karşılık gülerek yumruğunu uzattı Ama işaret parmağını da kaldırmıştı.</p>

  <p class="block6">Boris bu karşılaşmada yenildiği için, «Gübre yiyen yaratık!» diye kükredi, ancak durmadı. «Onlarla konuşmanın bir yararı olmuyor! Ne biliyorlar ki? Kara maymunlar!»</p>

  <p class="block6">Hepsini bitkin düşüren yolculuğun geri kalan bölümünde Royan hiç konuşmadı. O kanatlı kırmızı at resmini daha önce gördüğüne inanıyordu. Bu yüzden sarsılmıştı ve endişeliydi. Şeklin yukarısında da «Pegasus Araştırma» yazılıydı.</p>

  <p class="block6">O günkü yolculuğun sonuna erişirlerken patikanın kenarındaki bir levhanın önünden geçtiler. Ayakları betona gömülü levhayı bir profesyonelin hazırladığı anlaşılıyordu. Tahtanın Yukarısındaki bir ok, sağda buldozerle yeni açılmış olan bir yolu işaret ediyordu. Aşağıda da gerekli bilgi vardı.</p>

  <p class="block9">«PEGASUS ARAŞTIRMA</p>

  <p class="block9">Ana Kamp. Bir Kilometre.</p>

  <p class="block9">Özel Yol İzinsiz Trafik Giremez.»</p>

  <p class="block6">Levhanın tam ortasında uçmaya hazırlanan, kanatlarını açmış kırmızı bir at vardı.</p>

  <p class="block6">Royan birdenbire her şeyi olanca canlılığıyla hatırlayarak inledi. Uçan kırmızı atı en son nerede gördüğünü hatırlamıştı.</p>

  <p class="block6">Genç kadın bir anda sanki İngiltere'de som balıklarının yüzdüğü buz gibi bir çayda buldu kendini. Cipten dışarı fırlamıştı. Dev MAN kamyon Yukarısındaki köprüden homurdanarak geçiyordu. Ve Royan da bir an bunun yanındaki şaha kalkmış kırmızı atı farkediyordu.</p>

  <p class="block6">Kadın az kalsın, «Bu aynı at!» diye haykıracaktı, ama kendini tuttu. . O anın dehşetini olanca canlılığıyla yaşıyordu.</p>

  <p class="block6">Kesik kesik soluyor, kalbi çok uzun bir süre koşmuş gibi çırpınıyordu. Royan güvenle kendi kendine, bu bir rastlantı olamaz, yanılmıyorum. Bu aynı şirket Pegasus Araştırma... Yolculuğun son birkaç kilometrelik kısmında iyice dalgınlaştı. Kamyonun izlediği yol birdenbire dik uçurumun kenarında sona erdi. Boris taşıtı hemen yandaki çimenliğe sürüp motoru durdurdu.</p>

  <p class="block6">«Arabayla ancak buraya kadar gelebiliyoruz. Geceyi burada geçireceğiz. Büyük kamyonumun fazla geride olduğunu sanmıyorum. Samlarım gelir gelmez çadırları kuracaklar. Yarın yürüyerek aşağıya, suruma ineceğiz.»»</p>

  <p class="block6">Kamyondan inerlerken Royan, Nicholas'ın kolunu çekiştirdi. Telaşla «Seninle konuşmam gerekiyor,» diye fısıldadı.</p>

  <p class="block6">Adam onu nehrin kıyısına doğru götürdü. Yan yana oturup ayaklarını aşağıya doğru sallandırdılar. Yarılarında dağlardan inen soğuk su hızlanıyor, kayaların arasında girdaplar oluşturuyor, sonra da sanki boşluğa doğru baş döndürücü bir biçimde uçuyordu. Aşağılarındaki kaya dimdikti ve yaklaşık üç yüz metre sonra başlıyordu. Burası öylesine yüksekti ki, akşama özgü ışıkta aşağıdaki uçurum karanlık ve esrarlı bir yer gibi gözüküyordu. Gölgeler ve çağlayanlardan püsküren sular orayı gözlerden saklıyordu. Royan aşağıya bakarken, dengesinin yerini baş dönmesi aldı Hemen geriledi ve farkına varmadan kendini toplamak için Nicholas'ın omzuna yaslandı. Ancak adama dokunduğu zaman ne olduğunu anladı ve utanarak doğruldu.</p>

  <p class="block6">Dandera nehrinin çamurlu suları yarılardan çıkarken sıçrıyor ve adeta bir mucize sonucu uçucu dantellere dönüşüyorlardı. Vals yapan bir gelinin etekleri gibi ışıldayıp sönüyorlardı. Aralarında gökkuşakçıkları beliriyordu. İncili işlemelerden yansıyan ışıklar gibi. Beyaz köpükten sütunlar düşmeyi sürdürerek dönüyor, güzel ama çabuk kaybolan biçimler alıyorlardı. Sonra ışıltılı kara kayaların alt kenarlarına çarparak dışarıya doğru patlarken bembeyaz bulutlara dönüşüyor ve uçurumun dibini yanardönerli bir perdeyle örtüyorlardı.</p>

  <p class="block6">Royan kendini zorlayarak hayranlık uyandıran manzarayla ilgilenmekten vazgeçti ye sorunlarla dolu şimdiye döndü.</p>

  <p class="block6">«Nicky, hatırlıyor musun? Sana annemle ciple giderken bizi köprüden uçuran kamyondan söz etmiştim.»</p>

  <p class="block6">«Tabii hatırlıyorum.» Nicholas, genç kadının yüzünü merakla inceledi. «Sarsılmışsın. Ne oldu, Royan?»</p>

  <p class="block6">«Kamyonun çektiği taşıtların yanında işaretler vardı.»</p>

  <p class="block6">«Evet, bana bundan söz ettin. Yeşil ve kırmızı. Yazıya onu okuyacak kadar bakamadığını söyledin.»</p>

  <p class="block6">«Bugün yanından geçtiğimiz kamyonun yanında da aynı işaret vardı. İşareti o günkü açıdan gördüm. Ve o zaman her şeyi hatırladım. kırmızı Pegasus. Uçan at.»</p>

  <p class="block6">Nicholas kadına dikkatle baktı. «Bundan emin misin?»</p>

  <p class="block6">«Kesinlikle eminim.» Royan hızla başını salladı.</p>

  <p class="block6">Nicholas aşağılarında uzanan şahane manzaraya, uçuruma baktı. Uçurumun diğer yanı altmış kilometre ötedeydi. Ama yağmurun yıkadığı o ışıltılı havada adama elini uzatsa oraya dokunacakmış gibi geliyordu. İngiliz sonunda mırıldandı.</p>

  <p class="block6">«Bu bir rastlantı mı?»</p>

  <p class="block6">«Sen öyle mi düşünüyorsun? Öyleyse bu çok tuhaf ve harika bir rastlantı. Hem Yorkshire'da, hem de Gojam'da Pegasus. Bunu kabul edebiliyor musun?»</p>

  <p class="block6">«Bundan bir anlam çıkmıyor. Size çarpan kamyon çalıntı olduğuna göre...»</p>

  <p class="block6">Genç kadın, «Öyle miydi dersin?» diye sordu. «Bundan emin miyiz?»</p>

  <p class="block6">«Rastlantı değilse o zaman bana ne düşündüğünü açıkla.»</p>

  <p class="block6">«Birilerini öldüreceksen, sanki senin için büfenin önüne bırakılmış bir taşıt bulabileceğinden emin olabilir misin?»</p>

  <p class="block6">Nicholas başını salladı. «Hayır, devam et.»</p>

  <p class="block6">«Diyelim ki kendi taşıtının oraya bırakılmasını istedin. Şoförüne de, yola çıktıktan çok sonra kamyonun çalındığını bildirmesini söyledin.»</p>

  <p class="block6">Nicholas isteksizce, «Bu mümkün değil,» dedi.</p>

  <p class="block6">«Duraid'i öldüren ve beni de iki kez ortadan kaldırmaya çalışan her kimse, elinde bir hayli imkân olduğu anlaşılıyor. O, Mısır'da da, İngiltere'de de bu işleri tezgâhlamayı başardı. Bundan başka Yedinci Papirüs de onda. Kocamla benim bütün notlarımız, çalışmalarımız ve çevirilerimiz de öyle. Ve bütün o belgeler ona Abbay nehrinin kıyısındaki bu yeri işaret ediyor. Diyelim ki düşmanımın Pegasus gibi bir şirketi var. Onun da bu anda, bizim gibi, Etiyopya'da olmaması için bir neden var mı?» .</p>

  <p class="block6">Nicholas bir süre sesini çıkarmadı. Yanındaki bir taşı alıp uçuruma attı. İkisi de taşın düşüşünü seyrettiler. Taş sonunda aşağıdaki köpüklerden oluşan perdenin altında kayboldu.</p>

  <p class="block6">Sonra adam aniden ayağa kalktı ve kadının ayağa kalkması için onu çekti. «Haydi gel.»</p>

  <p class="block6">«Nereye gidiyoruz?»</p>

  <p class="block6">«Pegasus kampına. Gidip ustabaşıyla bir konuşalım.»</p>

  <p class="block6">Nicholas sakin sakin Toyota'ya binip motoru çalıştırdığı zaman Boris öfkeyle itiraz ederek onu engellemeye çalıştı.</p>

  <p class="block6">«Kahretsin! Nereye gittiğini sanıyorsun?»</p>

  <p class="block6">Nicholas, «Gezmeye,» diyerek elfrenini boşalttı. «Bir saat sonra döneriz.»</p>

  <p class="block6">«Hey, İngiliz, o benim kamyonum!» Boris onlara yetişmek için koştu ama Nicholas gaza bastı.</p>

  <p class="block6">«Taşıtını kiraladığımı farzet.» İngiliz dikiz aynasından Boris'e güldü.</p>

  <p class="block6">Levhanın bulunduğu yere ulaştıktan sonra sırta tırmanan yolu izlediler. Pegasus kampı ilerideydi. Nicholas arabayı tepede durdurdu ve kadınla kampı sessizce incelediler.</p>

  <p class="block6">On dönüm kadar bir arazi temizlenip düzeltilmişti. Etrafında dikenli telden çit vardı. Buradaki tek kapı da kapalıydı.</p>

  <p class="block6">Yeşil ve kırmızı işaretli üç dev dizel kamyonu tel örgünün içinde sıraya dizilmişti. Bunlardan başka daha küçük birkaç taşıt ve tekerlekli yüksek bir sondaj makinesi de görülüyordu. Alanın geri kalan kısmına araştırma araç gereçleri ve malzeme doldurulmuştu. Üst üste konulmuş sondaj çubukları ve maçalarla dolu kutular, yedek parça sandıkları. Yüz kırk dört galonluk dizel ve benzin varilleri. Bütün bunlar düzenle yerleştirilmişti. O vahşi ve taşlık yerde şaşırtıcı bir şeydi bu. Kapının hemen içinde kıvrımlı saçtan yapılmış on iki binadan oluşan küçük bir köy vardı. Onlar da bir yolun iki yanına askeri bir düzenle dizilmişlerdi.</p>

  <p class="block6">Nicholas fikrini açıkladı. «İyi organize edilmiş, büyük bir şirket. Haydi aşağıya inelim. Bakalım bütün bunlardan sorumlu olan kim?»</p>

  <p class="block6">Tel örgüdeki kapıda Etiyopya ordusuna özgü kamuflaj üniforması giymiş iki nöbetçi bekliyordu. Land Cruıse’ın çıkagelmesine şaştıkları belliydi. Nicholas koma çalınca adamlardan biri şüpheyle yaklaştı. AK47 tüfeğiyle ateşe hazırdı.</p>

  <p class="block6">Nicholas adama Arapça, «Buranın yöneticisiyle konuşmak istiyorum,» dedi. Sert ve otoriter tavırları nöbetçiyi endişelendirip şaşırttı.</p>

  <p class="block6">Asker bir şeyler söyledi. Sonra arkadaşıyla konuşmak için geri döndü. Telsizi alarak heyecanlı heyecanlı konuştu. Beş dakika kadar sonra en yakındaki barakanın kapısı açıldı ve bir beyaz dışarı çıktı.</p>

  <p class="block6">Haki bir tulum ve avcıların kullandıkları türden bir kep giymişti. Aynalı gözlük takmıştı. Güneş yanığı yüzü kayış gibiydi. Kısa boylu ve tık nazdı. Gömleğinin kollarını sıvamıştı. Kıllı kollarının kasları yaptığı iş yüzünden iyice gelişmişti. Adam nöbetçilerle bir iki kelime konuştukta sonra Toyota'ya yaklaştı.</p>

  <p class="block6">Dişlerinin arasında iyice kısalmış, sönük bir sigar vardı. «Evet? Burada ne oluyor?» İngilizceyi Teksas aksanıyla tembelce konuşuyordu.</p>

  <p class="block6">Nicholas onunla görüşmek için taşıttan inmişti. «Adım Quenton Harper.» Elini uzattı. «Nicholas QuentonHarper. Nasılsınız?»</p>

  <p class="block6">Teksas'lı durakladı. Sonra da sanki kendisine elektrikli yılan balığı uzatılmış gibi İngiliz’in elini istemeye istemeye sıktı.</p>

  <p class="block6">«Helm. Jake Helm Teksas, Abilene kentindenim.» Avuçları nasırlıydı. Eklemlerinin üzerinde yara izleri vardı...</p>

  <p class="block6">Tırnaklarının arasına kara makine yağı dolmuştu.</p>

  <p class="block6">«Sizi rahatsız ettiğim için çok üzgünüm. Kamyonumla başım dertte. Acaba teknisyenlerinizden biri ona bakabilir mi?»</p>

  <p class="block6">Nicholas sevimli bir tavırla güldü, ama Amerikalı buna karşılık vermedi.</p>

  <p class="block6">«Şirket kuralları buna aykırı.» Jake Helm başını salladı.</p>

  <p class="block6">«Ücret neyse ödemeye hazır...»</p>

  <p class="block6">«Beni dinle, ahbap. Sana, hayır, dedim.» Jake sigarı ağzından çıkarıp dikkatle inceledi.</p>

  <p class="block6">«Sizin şirket... Pegasus. Bana merkez bürosunun nerede olduğunu söyleyebilir misiniz? Yöneticiniz kim?..»</p>

  <p class="block6">«Ben işi başından aşkın bir adamım. Zamanımı boşa harcıyorsunuz!» Helm sigarı tekrar dişlerinin arasına sokarak dönecek oldu.</p>

  <p class="block6">«Önümüzdeki birkaç hafta bu bölgede avlanacağım. Adamlarınızdan birinin bir kaza kurşunuyla vurulmasını istemem.</p>

  <p class="block6">Bana nerede çalışacağınıza dair bir fikir verir misiniz?»</p>

  <p class="block6">«Ben burada sondajla ilgileniyorum, bayım. Hareketlerim konusunda haber bültenleri yayınlama âdetim yoktur. Haydi bas bakalım!» Dönerek kapıya gitti ve nöbetçilere sert emirler verdi. Sonra da büro olarak kullanılan barakaya döndü.</p>

  <p class="block6">Nicholas, «Barakanın damında uydu anteni var,» diye mırıldandı. «Acaba bizim Jake şu anda kiminle konuşuyor?»</p>

  <p class="block6">Royan tahmine çalıştı. «Teksas'ta biriyle mi?»</p>

  <p class="block6">Nicholas aynı fikirde değildi. «Başkasıyla da olabilir. Herhalde Pegasus çok uluslu bir şirket. Jake, Teksas'lı diye patronunun da öyle olması gerekmez. Korkarım konuşmamız bize pek bilgi sağlamadı.» Motoru çalıştırarak taşıtı döndürdü. «Ama bu işe karışan çirkin adam Pegasus benim adımı da tanıyacaktır. Onlara geldiğimizi bildirdik. Pegasus alindi çalıların arasından dışarı neler fırlayacak?»</p>

  <p class="softbreak"></p>

  <p class="block6"><span class="text1">Dandera nehri çağlayanlarına ulaştıkları</span> zaman Boris'in büyük kamyonunun gelmiş olduğunu gördüler. Çadırlar kurulmuş, aşçı da onun için çay demlemişti. Boris onları aşçı kadar memnunlukla karşılamadı. Nicholas, kamyonunu aldığı için adamı yumuşatmaya çalışırken, Rus somurtup sessizlik içinde onu dinledi. Ancak akşamın ilk votkasından sonra konuşacak kadar yumuşadı.</p>

  <p class="block6">«Güya katırlar bizi burada bekleyecekti. Bu adamlar için zamanın hiç önemi yok. Katırlar gelmedikçe uçurumdan aşağıya inemeyiz.»</p>

  <p class="block6">Nicholas bıkkınca, «Eh,» dedi. «Onlar gelinceye kadar ben de tüfeğimi kullanırım. Afrika'da acele etmek hiçbir işe yaramaz. Bu sadece insanın sinirlerini yıpratır.»</p>

  <p class="block6">Ertesi sabah ağır ağır kahvaltı ettikten sonra Nicholas tüfekliğini getirmeye gitti. Katırlar hâlâ görünürde yoktu.</p>

  <p class="block6">İngiliz, tüfeği kılıfından çıkardığı zaman, Boris silahı ondan alarak dikkatle inceledi. «Eski bir tüfek mi bu?»</p>

  <p class="block6">İngiliz başını salladı. «1926'da yapılmış. Büyükbabam onu kendisi için ısmarlamış.»</p>

  <p class="block6">«O günlerde silah yapmayı iyi biliyorlarmış. Son zamanlarda yaptıkları fabrikasyon mallar gibi değil bu.» Boris bir eleştirmen edasıyla dudaklarını büzdü. «Kısa Mauser Obendorf çift tetik! Çok güzel! Ama namlusu değiştirilmiş, değil mi?»</p>

  <p class="block6">«Asıl namlusu patlamıştı. Ben onun yerine bir Shilen taktırdım. Bununla yüz adım öteden bir sivrisineğin kanadım bile vurabilirsin.»</p>

  <p class="block6">Boris, «7 x 57 kalibre, değil mi?» diye sordu.</p>

  <p class="block6">Nicholas düzeltti. «Aslında bu 275 Rigby.»</p>

  <p class="block6">Rus burun kıvırdı. «Aynı kartuş. Ama siz İngilizler tersliğiniz yüzünden buna başka bir ad veriyorsunuz.» Boris güldü.</p>

  <p class="block6">«Bu 9.750 gramlık bir kurşunu saniyede 840 metre hızla atıyor. Güzel bir tüfek. En iyilerinden biri.»</p>

  <p class="block6">Nicholas, «Bu övgünün benim için ne kadar önemli olduğunu bilemezsin, aziz dostum,» diye mırıldandı. İngilizce konuşuyordu. Boris silahı ona geri verirken bir kahkaha attı.</p>

  <p class="block6">«İngiliz şakaları. Siz İngilizlerin şakalarına bayılıyorum!»</p>

  <p class="block6">Nicholas elinde küçük tüfeği koyduğu kılıfla kamptan ayrılırken Royan da onun peşinden nehrin kıyısına indi. Adamın branda bezinden yapılmış iki küçük çuvala nehir kumu doldurmasına yardım etti. Nicholas onları uygun bir kayanın üzerine yerleştirdi. Böylece tüfek için uygun ve yumuşak bir destek oluşturdular. İngiliz iki yüz metre kadar öteye de bir karton kutu koydu. Bunun üzerine Bistey tipi bir nişangâh bantla tutturmuştu. Adam Royan'ın beklediği yere dönerek, silahın durduğu kayanın arkasına yerleşti.</p>

  <p class="block6">Royan o zarif, adeta kadınımsı silahın sesi için hiç de hazırlıklı değildi. Fena halde irkildi ve kulakları uğuldadı. Kadın, «Ne korkunç bir şey bu!» diye bağırdı. «O güzel hayvanları böyle güçlü bir silahla nasıl vurabiliyorsun?»</p>

  <p class="block6">Nicholas dürbünle hedefteki kurşun deliğine baktı. «Bundan 'tüfek' diye söz et. Onları başka bir silahla vurmamı mı tercih edersin? Yoksa sopayla vura vura öldürmemi mi?»</p>

  <p class="block6">Kurşun tam hedefin yedi santim sağına ve iki santim aşağısına gelmişti. Nicholas teleskopu ayarlarken açıklamaya çalıştı. «Kurallara uyan bir avcı, hayvanı mümkün olduğunca çabuk ve temiz öldürmeye çalışır. Bunun için de avına hissettirmeden iyice yaklaşır. Uygun güçte bir silah kullanır. Ve ustalıkla nişan almaya çalışır.» Ondan sonraki kurşunu hedefin biraz yukarısına geldi. Adam bu uzaklıktan kurşunun hedefin yedi santim yukarısına girmesini istiyordu. Tekrar nişan aldı.</p>

  <p class="block6">Royan, «Silah ya da tüfek,» diyerek itiraz etti. «Tanrı'nın yarattığı canlıları öldürmek istemeni anlayamıyorum.»</p>

  <p class="block6">«Bunu sana hiçbir zaman tam anlamıyla anlatamam.» Nicholas dikkatle nişan alarak bir el ateş etti. Bu sefer kurşun tam istediği gibi yedi santim yukarıya geldi. «Bu atavistik bir dürtü. Kendini uygar ve kültürlü sayan insanların pek azı bunu reddedebilir.» Yeniden ateş etti. «Bazıları bu uğurda yönetim kurullarının toplantı salonlarında çaba harcarlar.</p>

  <p class="block6">Bazıları golf sahasında ya da tenis kortunda. Bazılarıysa som balığı olan nehirlerde, okyanusların derinliklerinde ya da av alanında.» İlk ikisinde yanılmadığını anlamak için tekrar ateş etti. «Tanrıların yarattığı canlılara gelince... onları bize O verdi. Sen Ona inanıyorsun. Bana 10. bölümden 12. ve 13. ayetleri söyle.»</p>

  <p class="block6">«Üzgünüm.» Royan başını salladı. «Sen söyle.»</p>

  <p class="block6">Nicholas bu isteği yerine getirdi, «...dünyanın bütün dört ayaklı nian ve vahşi hayvanlar, yerde sürünen yaratıklar ve havada uçan atlılar ve o bir ses duydu. Kalk, Peter, öldür ve ye!» Kadın sahte bir çaresizlikle, «Sen avukat olmalıymışsın,»</p>

  <p class="block6">diyerek inledi Adam ekledi. «Ya da bir rahip.» Hedefi almak için ilerledi. Son üç kursun hedefin tam yedi santim yukarısında birbirine yakın üç delik açmıştı İngiliz, küçük tüfeğin kabzasına vurdu.</p>

  <p class="block6">«Aferin sana güzel sevgilim Lucrezia Borgia'm.» Tüfeğe bu adı hem güzel, hem de öldürücü olduğu için vermişti. Silahı deri kılıfına koydu.</p>

  <p class="block6">İkisi birlikte ilerlediler. Kampa yaklaşırlarken Nicholas birdenbire durdu. «Konuklarımız var...» Dürbünü gözlerine götürdü. «Hah! Çalıların arasından bir şeylerin çıkmasını sağladık. Orada duran bir Pegasus kamyonu. Yanılmıyorsam konuklarımızdan biri o Abilene'li. sevimli genç. Gel, kampa inip neler olduğunu anlayalım.»</p>

  <p class="block6">Kampa iyice yaklaştıkları zaman yeşilli kırmızılı Pegasus kamyonunun etrafında on iki ya da daha fazla silahlı askerin beklediğini gördüler. Jake Helm'le Etiyopyalı subay yemek çadırının önünde, tentenin altında oturmuş Boris'le ciddi ve heyecanlı bir konuşmaya dalmışlardı..</p>

  <p class="block6">Nicholas tentenin altına girer girmez Boris ona gözlüklü Etiyopyalı subayı tanıttı. «Bu, Güney Gojam Bölgesinin askeri komutanı, Albay Turna Nogo.»</p>

  <p class="block6">Nicholas adama, «Memnun oldum,» diyerek selam verdi, ama Turna Nogo onun bu nezaketine aldırmadı.</p>

  <p class="block6">Sertçe emretti. «Pasaportunuzu ve silah ruhsatınızı verin. Onlara bakacağım.» Jake Helm'se sakin sakin, pis kokulu sönmüş bir sigarın ucunu çiğniyordu.</p>

  <p class="block6">Nicholas, «Evet, tabii,» deyip başını sallayarak çantasını almak için kendi çadırına gitti. Daha sonra belgeleri yemek masasının üzerine koyarak subaya gülümsedi. «Herhalde diğer belgeleri de görmek istersiniz. Bu, İngiliz Dışişleri Bakanının bir tanıtma mektubu. Bu da Addis Ababa'daki İngiliz elçisininki. Bu mektubu bana Etiyopya'nın Londra Büyükelçisi verdi. Bu da sizin Savunma Bakanınız General Siye Abrata'nın izin kâğıdı.»</p>

  <p class="block6">Albay, adeta dehşetle, resmi başlıkları kırmızı kurdeleli mühürlere taktı. Artın çerçeveli gözlüğünün gölgelediği gözlerinde hayret ve şaşkınlık vardı. «Sir!» Ayağa fırlayarak selam verdi. «Siz General Abrata’nın dostu musunuz? Bunu bilmiyordum. Bana kimse söylemedi. Sizi rahatsız ettiğim için özür dilerim.» Tekrar selam verdi. Utancı onu hantallaştırıp beceriksizleştirmişti. «Sizi sadece uyarmak istemiştim. Pegasus Şirketi sondaj yapıyor. Tabii patlamalar da var ve sizin için tehlikeli olabilir"</p>

  <p class="block6">Lütfen dikkatli davranın. Ayrıca bu bölgede pek çok shufta'da var. Haydutlar, kanun kaçakları.» Albay Nogo iyice şaşalamıştı. Sözleri zorluk anlaşılıyordu. Durup, kendini toparlamak için derin bir soluk aldı. «Anlayacağınız bana Pegasus'ta çalışanlar için refakatçiler sağlamam emredildi. Buradayken bir sorun çıkarsa ya da herhangi bir nedenle yardım gerekirse, beni aramanız yeterli olur, efendim.»</p>

  <p class="block6">«Çok naziksiniz, albay.»</p>

  <p class="block6">«Sizi daha fazla rahatsız etmeyeceğim, efendim.» Nogo üçüncü kez selam vererek geri geri Pegasus kamyonuna doğru gitti. Teksas'lı ustabaşı da onu izledi. Jake Helm oraya geldiğinden beri bir tek kelime bile söylememişti. Şimdi de, «Hoşçakalın.» demedi. Kamyon uzaklaşırken Albay Nogo pencereden Nicholas'ı dördüncü ve sonuncu kez selamladı.</p>

  <p class="block6">Nicholas elini kayıtsızca sallayarak bu selama karşılık verirken Royan'a, «Tamam!» dedi. «Bizim lehimize bir puan! Hiç olmazsa Bay Pegasus'un bir nedenle bizim yakınında olmamızı istemediği anlaşılıyor, Onun tekrar saldırıya geçmesini bekleyebiliriz.»</p>

  <p class="block6">Adamla kadın yemek çadırının önünde oturan Boris'in yanına gittiler. İngiliz ona, «Artık katırlar şart,» dedi.</p>

  <p class="block6">«Adamlarımdan üçünü onları bulmaları için köye yolladım. Dün burada olmaları gerekirdi.»</p>

  <p class="softbreak"></p>

  <p class="block6"><span class="text1">Katırlar ertesi sabah erkenden</span> getirildi. Altı iri, sağlam hayvan. Her birini yine binici pantolonu giymiş ve şala bürünmüş yerliler sürüyordu. Birkaç saat içerisinde eşyalar hayvanlara yüklendi. Artık uçuruma inmeye hazırdılar.</p>

  <p class="block6">Boris patikanın başında durarak vadiye doğru baktı. Bu seferlik olsun o müthiş meyilli yamaç ve uçurumun görkemi, hayranlık duymasına ve davranışlarında değişikliğe neden olmuştu. Kendisinden beklenmeyecek filozofça bir tavırla diğerlerini uyardı. «Artık bir başka çağdaki başka ülkeye gireceksiniz. Bu yolun iki bin yıllık olduğu söyleniyor. İsa'yla yaşıt olduğu.» Ellerini iki yana açtı.</p>

  <p class="block6">«Debra Maryam'daki yaşlı rahip. Meryem'in İsa'nın çarmıha gerilmesinden sonra İsrail'den gelirken buradan geçtiğini söylüyor.» Başını salladı.</p>

  <p class="block6">«Ama bu insanlar arşeye inanırlar zaten.» Sonra patikaya saptı.</p>

  <p class="block6">Yol, dik kayaya oyulmuştu. Öyle bir meyil yapıyordu ki, yolcular aşağıya inerken her adım kasıkları ve dizlerindeki kirişleri ve tendonlarını geriyor, belkemiklerinin zorlanmasına neden oluyordu. Daha bozuk dik yerlerde, sanki bir merdivenden iniyorlarmış gibi ellerini de kullanmak zorunda kalıyorlardı. İnsana, katırların sırtlarındaki ağır yükle onların peşinden aşağıya inmeleri imkânsızmış gibi geliyordu. Cesur hayvanlar her kayaya oyulmuş basamaktan inerken hızla ön ayaklarının üzerine düşüyorlar, sonra da durup bir sonraki basamağa atlamak için hazırlanıyorlardı. Keçi yolu öylesine dardı ki, yükler yandaki kayaya sürünüyorlardı. Diğer taraftaysa başlarını döndüren o uçurum vardı. Keçiyolu bir açı yaparak yön değiştirdiğinde katırlar orayı tek harekette dönemiyorlardı.</p>

  <p class="block6">Geriliyor, sonra usul usul ilerliyorlardı. Korkuyla titrerken gözlerinin akları ortaya çıkıyordu. Sürücüler çılgınca bağırarak, kamçıları şaklatarak onları ilerlemeye zorluyorlardı. Yol bazı yerlerde dağın içine giriyor, erozyonun dimdik duvardan ayırdığı iri kayalar ve sivri taşların arasından geçiyordu. Bu yerde yol öyle daralıyordu ki, katırların sırtlarındaki yükler indiriliyor ve onları sürücüler taşımak zorunda kalıyordu. Yükler daha ileride tekrar hayvanların sırtlarına vuruluyordu.</p>

  <p class="block6">Bir ara Royan hayretle, «Bakın!» diye bağırarak uçurumu işaret etti. Kara bir akbaba kanatlarını açmış yükseliyordu.</p>

  <p class="block6">Kuş onların hemen yakınından geçti. Pembe, çıplak derilerin sarktığı iğrenç kafasını çevirip ifadesiz kara gözleriyle onlara baktı. Sonra da uzaklaştı.</p>

  <p class="block6">Nicholas kadına, «Vadiden yükselen sıcak hava akımından yararlanıyor,» diye açıkladı. Kendileriyle aynı hizadaki iri bir kayayı işaret ederek ekledi. «İşte bak, akbaba yuvalarından biri.» Ulaşılması imkânsız raf gibi bir yere çalı çırpı yığılmıştı. Yıllar boyunca orada yaşamış olan kuşların pislikleri kayanın yüzeyinde parlak beyaz çizgiler oluşturmuştu.</p>

  <p class="block6">Oradan bile çürümüş et ve pislik kokusunu duyabiliyorlardı.</p>

  <p class="block6">Bütün gün o tehlikeli keçi yolundan aşağıya doğru indiler. Akşama doğru yolu ancak yarılayabilmişlerdi. Bu noktada yol bir dönüş yapıyordu. Durup ilerideki çağlayanların gürültüsünü duydu. Onlar bir kayayı dönüp çağlayanları gördükleri sırada ses giderek yükseldi, gökgürültüyle karışık bir kükremeye dönüştü. Akıntının neden olduğu rüzgâr onları savurunca dik kayalara tutunmak zorunda kaldılar. Su damlacıklar, etraflarında uçuşuyor, yüzlerini ıslatıyordu. Ama Etiyopyalı rehberleri onları yola devama zorladı. Hepsine de hâlâ yüzlerce metre aşağıdan uçuruma yuvarlanacaklarmış gibi geliyordu.</p>

  <p class="block6">Sonra sanki bir mucize olur gibi sular ayrıldı ve yolcular o yan say. dam, ışıltılı perdenin arkasında, yosunla kaplı, ıslak kayadaki mağaramsı bir yere. girdiler. Burayı akan sular yüzyıllar boyunca kayaya oymuşlardı. Bu loş yere gelen ışık çağlayandan süzülüyordu. Esrarlı, yeşil bir ışıktı bu. Sanki denizin dibindeki bir mağaradaydılar.</p>

  <p class="block6">Boris, «Bu gece burada uyuyacağız,» diye açıkladı. Diğerlerinin şaşkınlığının onu eğlendirdiği belliydi. Mağaranın tabanına yığılmış olan odunları ve ocağın yukarısındaki dumandan kararmış kayayı işaret etti. «Aşağıdaki manastırda yaşayan keşişlere yiyecek ve malzeme taşıyan katırcılar burayı yüzyıllardan beri kullanıyorlar.»</p>

  <p class="block6">Mağaraya girdikleri zaman çağlayanın sesi boğuk, homurtulu bir fon müziğine dönüştü. Boris'in adamları ateş yaktılar.</p>

  <p class="block6">Mağara da o zaman sıcak ve rahat bir yer halini aldı. Nicholas o eski askerlere özgü ustalıkla en rahat yeri seçti. Uyku tulumunu mağaranın dibindeki bir köşeye koydu.</p>

  <p class="block6">Royan da doğal olarak kendi tulumunu onunkinin yanına serdi. Kayanın üzerinden alışık olmadıkları bir biçimde aşağıya inerken iyice yorulmuşlardı. Akşam yemeğinden sonra dostça bir sessizlik içinde uyku tulumlarının içine girerek ateşin mağaranın tavanında yaptığı ışık oyunlarını seyrettiler.</p>

  <p class="block6">Royan, «Düşün,» diye fısıldadı. «Yarın ihtiyar Taita'nın adımlarını izleyeceğiz.»</p>

  <p class="block6">Nicholas gülümsedi. «Meryem'i de unutma.»</p>

  <p class="block6">Kadın, «Sen kötü, kuşkucu bir adamsın,» diyerek içini çekti. «Üstelik horladığından da eminim.»</p>

  <p class="block6">Adam, «Bunu kötü bir tecrübeyle öğreneceksin,» dedi, ama Royan ondan önce uykuya daldı. Sessiz ve düzgün soluk alıyordu. Nicholas busesi suyun uğultusu arasında zorlukla duyabiliyordu. Çok uzun bir süreden beri yanında güzel bir kadın yatmamıştı. Royan'ın uykuya daldığından iyice emin olduktan sonra elini uzatarak usulca onun yanağına dokundu. Şefkatle, «Güzel rüyalar görmeni dilerim, küçüğüm,» diye fısıldadı. «Çok yoğun bir gün geçirdin.» Çoğu zaman küçük kızı uykuya yattığında ona da böyle söylerdi.</p>

  <p class="softbreak"></p>

  <p class="block6"><span class="text1">Katırcılar şafaktan çok önce</span> kalktılar. Işık, bastıkları yeri görmelerini sağlayacak kadar parlaklaşınca grup yola çıktı. Güneşin ilk ışıkları dimdik kayanın yukarılarına vurduğu sırada onlar hâlâ yüksektelerdi ve vahayı kuşbakışı görebiliyorlardı. Nicholas, Royan'ı yana çekti. Diğerleri önden inmeye başladılar.</p>

  <p class="block6">İngiliz bir yer bulup oturdu ve uydu fotoğrafını Royan'la aralarına açtı Aşağıdaki bazı yüksek kayalara ve diğer özelliklere bakarak yönü öğrendiler.</p>

  <p class="block6">Nicholas, «Abbay nehri buradan gözükmüyor,» dedi. «Hâlâ ikinci uçurumun dibinde. Onu ancak tam yukarısındayken görebileceğiz.»</p>

  <p class="block6">«Yerimizi doğru tespit ettiysek, nehrin şu kayanın etrafında iki kavis çizmesi gerekir.»</p>

  <p class="block6">«Evet. Ve Dandera nehri Abbay'la şurada, kayaların aşağısında birleşiyor.» Nicholas kabaca ölçmek için başparmağını kullandı. «Buradan yirmi iki kilometre kadar ötede.»</p>

  <p class="block6">«Dandera'nın yüzyıllar boyunca yatağını pek çok kere değiştirdiği anlaşılıyor. Eski yatağı olduğunu saldığım en aşağı iki yer görüyorum.» Royan aşağıyı işaret etti. «Şu ve şu. Ama orman oralara kadar yayılmış.» Üzülmüştü. «Ah, Nicholas, burası o kadar büyük ve karışık bir yer ki. Buradaki gizli mezarın kapısını nasıl bulacağız.»</p>

  <p class="block6">Boris ilgiyle, «Mezar mı?» diye sordu. «Hangi mezar bu?» Rus onları bulmak için yoldan tekrar yukarı çıkmıştı.</p>

  <p class="block6">Nicholas'la kadın onun yaklaştığını duymamışlardı. Rus şimdi tepelerine dikilmişti.</p>

  <p class="block6">Nicholas sakin sakin, «Tabii Aziz Frumentius'un mezarı,» dedi. Konuşmaları duyulduğu için endişelenmiş gibi görünmüyordu.</p>

  <p class="block6">Royan da yine kayıtsızca ekledi. «Manastır ona adanmış, değil mi?» Bir taraftan da fotoğrafı rulo gibi sarıyordu.</p>

  <p class="block6">«Da.» Boris başını salladı. Düşkırıklığına uğramış gibi bir hali vardı. Sanki daha ilginç bir şey duymayı ummuştu. «Evet.</p>

  <p class="block6">Aziz Frumentius. Ama sizin mezarı ziyaret etmenize izin vermezler. Kimseyi manastırın iç ölümüne sokmuyorlar.</p>

  <p class="block6">Sadece keşişler oraya girebiliyor.» Kepini çıkarıp başını kaşıdı. «Bu hafta Timkat töreni var. Tabot'un kutsanması! Aşa gıda heyecan verici pek çok şey göreceğiz. Onların çok ilginizi çekeceğinden eminim. Ama o kutsal yere giremeyecek mezarı da göremeyeceksiniz. O mezarı gören bir tek beyaz adamla bile karşılaşmadım Gözlerini kısarak güneşe baktı.</p>

  <p class="block6">««Yola devam etmeliyiz. Yakınmış gibi gözüküyor ama Abbay'a ancak iki günde erişebileceğiz. Aşağıda arazi çok kötü. Uzun bir yoldayız. Ünlü bir dikdik avcısı için bile öyle.» Kendi şakasına kendisi neşeyle güldü. Sonra da döndü.</p>

  <p class="block6">Uçurumun dibine erişirlerken yol düzleşti. Basamaklar da artık alçak ve birbirlerinden uzaktaydılar. Daha kolay ve hızla ilerlemeye başladılar. Ama havanın tadı da, niteliği de değişmişti. Artık insanı canlandıran o serin dağ havası değildi. Ekvatora özgü insanı bitkin düşüren o havaydı. Ve yaklaştıkları ormanın tadını, kokusunu taşıyordu.</p>

  <p class="block6">Royan yün şalı çıkardı. «Çok sıcak!»</p>

  <p class="block6">Nicholas başını salladı. «En aşağı on derece daha sıcak.» Ordudan kalma eski kazağını çıkardı. Bu yüzden kıvırcık saçları karıştı. «Abbay'a varmadan hava iyice ısınacak sanırım. Dokuz yüz metre daha inmemiz gerekiyor.»</p>

  <p class="block6">Keçi yolu bir süre Dandera nehrini izledi. Bazen nehrin birkaç yüz metre yukarısından gidiyor, bazen bellerine kadar gelen suda ilerliyorlardı. Nehrin onları sürüklememesi için katırların küfelerine tutunuyorlardı.</p>

  <p class="block6">Sonra Dandera nehrinin yatağı iyice derinleşip iki yanı da dikleşti. Dimdik kayalar, karanlık gölcüklere iniyordu. Artık suyu izlemeleri imkânsızdı. Nehirden ayrılarak aşınmış tepeler ye kırmızı yüksek kayaların arasında can çekişen bir yılan gibi kıvrılıp bükülen patikayı izlediler.</p>

  <p class="block6">Üç dört kilometre ileride tekrar nehre yaklaştılar. Su bu kez sık ağaçlıklı ormanların arasından geçiyordu. Yere sarkan sarmaşıklar suyun yüzeyine sürünüyordu. Yolcular yürürken ağaçlardaki yosunlar başlarına değiyordu. Bunlar Debra Maryam'daki yaşlı rahibin sakalı gibi seyrek ve karışıktılar. Grimsi yeşil, siyah benekli Vervet maymunları ağaçların tepelerinden yolculara bağırıyorlardı. İnsanlar gizli yerlerine girdikleri için öfkeyle gözlerini iri iri açarak başlarını sallıyorlardı. Bir keresinde çalıların arasından ilerleyen iri bir hayvanın çıkardığı ses duyuldu. Nicholas, Boris'e baktı.</p>

  <p class="block6">Rus başını sallayarak güldü. «Hayır, İngiliz, o dikdik değil. Sadece bir kudu.»</p>

  <p class="block6">Beyaz çizgili iri ceylan, yamaca dönüp onlara baktı. İri bir erkekti, boynuzları iki yana uzanıyordu. Trompete benzeyen kulakları ve yelekle şahane bir hayvandı. Boris hafifçe ıslık çaldı ve tavırları birdenbire ciddileşti «Boynuzları yüz yirmi beş santimden uzun. 'Rowland Ward'un bana da yazılır.» Rus, avcıların İncil'i sayılan listeyi kastediyordu. «Onu avlamak istemiyor musun, İngiliz?» En yakındaki katıra koşarak Rigby tüfeği aldı. Sonra da yine koşarak geri döndü ve mahfazadaki silahı Nicholas'a uzattı.</p>

  <p class="block6">İngiliz başını salladı. «Bırak gitsin. Ben sadece dikdik istiyorum.»</p>

  <p class="block6">Kudu, beyaz pudra pomponuna benzeyen kuyruğunu sallayarak tepeyi aştı. Boris öfkeyle başını sallayıp nehre tükürdü.</p>

  <p class="block6">Yollarına devam ederlerken Royan, Nicholas'a, «Neden onu senin öldürmen için ısrar etti?» diye sordu.</p>

  <p class="block6">«Reklam broşüründe o rekor kıracak boynuzlar çok güzel dururdu da ondan. Böylece daha fazla müşteri bulurdu.»</p>

  <p class="block6">Bütün gün dönemeçli yolda ilerlediler. Akşama doğru nehrin yukarısındaki bir açıklıkta kamp kurdular. Daha önce burada pek çok kervanın mola verdiği anlaşılıyordu. Yolun zamanla birkaç aşamaya ayrıldığı belliydi. Her yolcu çağlayanların yukarısından manastıra üç günde varıyordu. Ve hepsi de aynı yerlerde konaklıyorlardı.</p>

  <p class="block6">Boris müşterilerine, «Çok üzgünüm ama duş yok,» dedi. «Yıkanmak istiyorsanız ilk dönemeçte tehlikesiz bir gölcük var.»</p>

  <p class="block6">Royan, Nicholas'a yalvarırcasına baktı. «Sıcaktan ölüyorum ve ter içindeyim. Benim için nöbet tutmaz mısın? Lütfen. Gerekirse sana seslenebilirim.»</p>

  <p class="block6">Böylece Nicholas dönemeçten hemen önceki yosunlu kıyıda yattı. Kadını görmüyor, ama onun soğuk suda çığlıklar atarak çırpındığını duyuyordu. Başını bir defalık çevirdiğinde akıntının Royan'ı biraz sürüklemiş olduğunu anladı. Çünkü ağaçların arasından kadının ıslak ıslak parlayan çıplak sırtını ve kalçasını gördü. Hemen suçlulukla başını çevirdi. Ama akşam güneşinin dalların arasından süzülen ışıklarının aydınlattığı O kısacık sahnenin kendisini oldukça heyecanlandırmasına şaşırdı.</p>

  <p class="block6">Daha sonra Royan ıslak saçlarını havluyla kurulayarak onun yanına geldi. Usulca şarkı söylüyordu. «Sıra sende. Benim de senin için nöbet tutmamı ister misin?»</p>

  <p class="block6">«Ben artık büyük bir çocuğum.» Nicholas başını salladı, ama kadın yanından geçerken onun gözlerindeki küstahça ifadeyi farketti. Ve birden, akıntının kendisini sürüklediğinin farkında mıydı, diye düşündü Neler gördüğümü biliyor mu?.. Bu düşünce onu tekrar heyecanlandı.</p>

  <p class="block6">Nicholas yalnız başına yukarı çıkarak gölcüğe gitti. Soyunduğu zaman Royan'ın kendisini ne kadar etkilemiş olduğunu da anladı. Rosalind'den beri hiçbir kadın onu böyle etkilememişti.</p>

  <p class="block6">«Buz gibi suya dalmak sana hiç de fena gelmeyecek, oğlum.» Blucinini çalıların üstüne atıp gölcüğe daldı.</p>

  <p class="softbreak"></p>

  <p class="block6"><span class="text1">Akşam yemeğinden sonra kamp</span> ateşinin etrafında otururlarken, Nicholas birdenbire doğrularak başını yana eğdi.</p>

  <p class="block6">«Olmayacak sesler mi duymaya başladım?»</p>

  <p class="block6">Tessay güldü. «Hayır. Duyduğunuz şarkı sesi. Manastırdaki keşişler bizi karşılamaya geliyorlar.»</p>

  <p class="block6">Royan'la Nicholas o zaman meşaleleri gördüler. Keşişler sırayla yamaca tırmanıyorlardı. Kampa yaklaşırlarken meşalelerin alevleri ağaçların arasında titreşiyordu. Boris'in adamları ve katırcılar ileride toplandılar. Manastırdan gelen grubu karşılamak için şarkı söyleyip tempoyla ellerini şaklatmaya başladılar.</p>

  <p class="block6">Kalın erkek sesleri yükselip alçaldı. Adeta bir fısıltıya dönüştü. Sonra yine ağır ağır yükseldi. Güzel ve etkileyici bir şeydi bu. Afrika'nın geceye yayılan sesiydi. Nicholas sırtında sanki buzdan eller dolaşıyor gibi titredi.</p>

  <p class="block6">Sonra rahiplerin beyaz cüppelerini gördüler. Dönemeçli yolda ilerlerken meşalelerin ışığında pervanelere benziyorlardı.</p>

  <p class="block6">İlk kutsal keşiş, kamp alanına girerken hizmetkârlar dizüstü çöktüler. Genç müritlerdi bunlar. Başları açık, ayaklan çıplaktı. Onları beyaz cüppeli, beyaz türbanlı keşişler izlediler. Açılarak iki yana ayrıldılar. Parlak işlemelerle süslü cüppeler giymiş rahipler ve diyakozlar için bir şeref kıtası oluşturdular.</p>

  <p class="block6">İkinci gruptakilerin ellerinde uzun sopalara takılı, gümüş işlemeli, ağır Koptik haçlar vardı. Onlar da yine ilahiler okuyarak ikiye ayrıldılar. İriyarı dört yardımcının taşıdığı süslemeli bir tahtırevan ortaya çıktı. Onu yolun ortasına bıraktılar. Tahtırevanın kırmızı ve sarı ipek perdeleri fenerin ışığında parlıyordu.</p>

  <p class="block6">Boris, Nicholas'a diğerleri tarafından da duyulan bir fısıltıyla, «Başrahibi karşılamak için ilerlemeliyiz,» dedi. «Adı Jali Hora'dır.» Onlar tahtırevan a yaklaşırlarken perdeler açıldı ve uzun boylu biri indi. Tessay'le Royan saygıyla diz çökerek ellerini göğüslerinde kavuşturdular. Ama Nicholas'la Boris ayakta beklediler. İngiliz, başrahibi ilgiyle inceledi.</p>

  <p class="block6">Jali Hora, sıska, iskelet gibi bir adamdı. Cüppesinin altından çıkan bacakları çöp gibiydi. Kapkara ve çarpıktı. Kasları cılız, kirişleri de ip ipti. Arkasındaki yeşilli sanlı cüppe altın sırmayla işlenmişti. Bunlar ışıkta parlıyorlardı. Başrahip üzerine haçlar ve yıldızlar işlenmiş, yüksek, düz tepeli bir şapka giymişti. Jali Hora'nın kuzguni siyah yüzü iyice kırışmıştı. Büzük dudaklı ağzında birkaç sarı ve çarpık dişi vardı. Sakalı şaşılacak kadar gümüşümsü beyazdı. Bir gözü bulanık maviydi, tropik göz iltihabı yüzünden kör olmuştu. Ancak diğeriyse ava çıkmış bir parsınki gibi parlıyordu.</p>

  <p class="block6">Başrahip tiz ve titrek bir sesle konuşmaya başladı. Boris, «Kutsuyor,» diye Nicholas'ı uyardı. İki adam da başlarını saygıyla eğdiler. Yaşlı adamın her duruşunda rahipler hep birlikte karşılık verdiler. Jali Hora'nın kutsaması sona erince ağır ağır dönerek, dört yöne doğru haç çıkardı. İki çocuk gümüş buhurdanları hızla sallarken geceye keskin bir tütsü kokusu yayıldı.</p>

  <p class="block6">Sonra iki kadın ilerleyip başrahibin önünde diz çöktüler. Yaşlı adam öne doğru eğilerek onların iki yanağına gümüş haçıyla vurdu. Çatallaşmış sesiyle kadınları kutsadı.</p>

  <p class="block6">Boris, Nicholas'a, «Onun yüz yaşını geçmiş olduğunu söylüyorlar,» diye fısıldadı.</p>

  <p class="block6">İki beyaz cüppeli 'debtera' Afrika abanozundan yapılmış bir tabureyi getirdiler. Üzerindeki oymalar öyle güzeldi ki, Nicholas onu adeta hayranlıkla inceledi. Herhalde tabure çok eskiydi ve müzedeki koleksiyona da çok yakışırdı. İki debtera Jali Hora'yı dirseklerinden tutarak tabureye oturttular. Geri kalanlar yere diz çöküp başrahibin etrafında bir daire oluşturdular. Kara yüzlerini ona doğru kaldırmışlardı.</p>

  <p class="block6">Tessay adamın ayağının dibine oturdu. Kocası konuşmaya başlama da onun sözlerini Amharik. diline çevirdi. «Sizi tekrar selamlamak benim için bir şeref, Kutsal Baba.» Yaşlı adam başını salladı. Boris de konuşmasını sürdürdü. «Size kraliyet ailesinden olan soylu bir İngiliz getirdim. O, Aziz Frumentius Manastırını ziyaret edecek.»</p>

  <p class="block6">Nicholas itiraz etti. «Bu kadar abartma, dostum.» Bunun üzerine herkes onu büyük bir ilgiyle incelemeye başladı.</p>

  <p class="block6">İngiliz o zaman ağzım çarpıtarak usulca, «Şimdi ne yapacağım?» diye sordu.</p>

  <p class="block6">Boris zevkle güldü. «Onun buraya kadar neden geldiğini sanıyorsun? Adam bir armağan istiyor. Para yani.»</p>

  <p class="block6">Nicholas, «Maria Therasa doları mı?» dedi. Etiyopya'da yüzyıllar, dan beri kullanılan paraydı bu.</p>

  <p class="block6">«Hayır şart değil. Zaman değişti. Jali Hora, Yankee'lerin yeşil dolarlarını memnunlukla kabul eder.»</p>

  <p class="block6">«Ne kadar?»</p>

  <p class="block6">«Sen kraliyet ailesine mensup olan bir soylusun. Ve onun vadisinde avlanacaksın. En aşağı beş yüz dolar vermelisin.»</p>

  <p class="block6">Nicholas yüzünü buruşturdu, sonra da katırlardan birinin küfesinden çantasını almaya gitti. Geri döndüğünde eğilerek başrahibi selamladı ve bir deste parayı adamın pençeye benzeyen eline bıraktı. Jali Hora gülümserken san kırık dişleri gözüyordu. Adam kısaca bir şeyler söyledi.</p>

  <p class="block6">Tessay de onun sözlerini çevirdi. «'Aziz Frumentius Manastırına ve Timkat mevsimine hoşgeldiniz,' diyor. Abbay nehri kıyılarında başarıyla avlanmanızı diliyor.»</p>

  <p class="block6">Birdenbire kamp yerindeki ciddi hava kayboldu. Herkes gülerek kahkahalar atmaya başladı. Başrahip bir şey bekliyormuş gibi Boris's baktı.</p>

  <p class="block6">Tessay, «Kutsal başrahip yolculuğun kendisini susattığını söylüyor,» diye çevirdi.</p>

  <p class="block6">Boris açıkladı. «Bu ihtiyar iblis konyağa bayılır.» Sonra da kamp uşağına seslendi. Bir şişe konyak getirilerek törenle başrahibin önündeki kamp masasına konuldu. Boris'in önündeki votka şişesinin yanına Birbirlerinin şerefine kadeh kaldırdılar. Jali Hora içkiyi yuvarlarken sağlam olan tek gözü yaşardı. Sonra Royan'a boğuklaşmış bir sesle sordu.</p>

  <p class="block6">«Woizero Royan, size nereden geldiğinizi, İnsanların Kurtarıcısına götürecek yolunu izleyip izlemediğinizi soruyor,» diye çevirdi Tessay. Royan, «Ben Koptik bir Mısırlıyım,» diye cevap verdi. Jali Hora ve dipleri takdirle gülümsediler.</p>

  <p class="block6">Başrahip, kadına, «Mısırlılar ve Etiyopyalılar, biz İsa'nın izindekiler kardeşiz.» dedi. «Koptik sözcüğü bile Grekçe bir kelime. Ve Mısırlı anlamına geliyor. Bin altı yüz yıl Etiyopya Abunası yani piskoposu, Kahire'deki Patrik tarafından atandı. İmparator Haile Selasie bunu 1959'da değiştirdi. Ancak biz yine de İsa'ya giden gerçek yolu izliyoruz.»</p>

  <p class="block6">«Hoşgeldiniz»</p>

  <p class="block6">Jali Hora'nın debtera'sı kadehe tekrar konyak koydu. Yaşlı adam da bir solukta içti. Boris'i bile etkiledi bu. Yüksek sesle, «İçki şu sıska, kara kaplumbağanın neresine gidiyor?» dedi.</p>

  <p class="block6">Tessay onun sözlerini çevirmeyip gözlerini yere dikti. Kutsal adama yapılan bu hakaretin onu yaraladığı bir Madonnanınkini andıran yüzünden anlaşılıyordu.</p>

  <p class="block6">Jali Hora, Nicholas'a döndü. Tessay de ona, «Vadisine hangi hayvanları avlamaya geldiğinizi öğrenmek istiyor,» diye açıkladı.</p>

  <p class="block6">Nicholas bütün cesaretini toplayarak dikkatle cevap verdi. Yaşlı adam duyduklarına inanamıyormuş gibi bir an derin sessizlik oldu. Sonra başrahip gıdaklar gibi güldü. Rahipler de söylenenlere inanamadıklarını belirterek neşeyle bağrıştılar.</p>

  <p class="block6">«Bir dikdik. Siz bir dikdik avlamaya geldiniz, öyle mi? Ama o boy bir hayvanın eti yoktur ki.»</p>

  <p class="block6">Nicholas onların ilk şoku atlatmalarını bekledi. Sonra da müzedeki dondurulmuş dikdikin (Madoq Harperi'nin) fotoğrafını çıkardı. Masaya Jali Hora'nın önüne bıraktı. Müthiş bir açıklama yapıyormuş gibi bir tavırla, «Bu sıradan bir dikdik değil,» dedi. «Kutsal bir dikdik.» Tessay'in sözlerini çevirmesi için ona başıyla işaret etti. «İzin verin de size efsaneyi yeniden anlatayım.» Diğerleri dinsel yanı ağır basan güzel bir hikâye dinlemek umuduyla sessizleştiler.</p>

  <p class="block6">Başrahip bile kadehi ağzına götürmek üzereyken tekrar masaya bıraktı. Tek gözünü resimden Nicholas''n suratına kaydırdı.</p>

  <p class="block6">İngiliz, «Vaftizci Yahya çölde açlıktan ölüyordu,» diye başladı. Azizin adını duyan birkaç rahip haç çıkardılar. «Otuz gün otuz gece ağzına bir lokma yiyecek bile koymamıştı...» Nicholas hikâyeyi biraz uzatarak azizin açlık yüzünden çektiği zorlukları anlattı. Kutsal azizlerin hakkaniyet uğruna acı çekmelerinden hoşlanan dinleyicileri bu ayrıntıların zevkini çıkardılar. «Sonunda Tanrı hizmetkârına acıdı. Küçük bir akasya korusuna bir antilobu koydu. Hayvan dikenlere takılıp kaldı. Tanrı, azize, 'Ölmemen için sana yemek hazırladım,' dedi. 'Bu eti al ve ye.' Vaftizci Yahya o küçük yaratığa dokunduğu zaman bütün parmaklarının izi onun sırtında kaldı. Ve bir daha da çıkmadı. Hayvanların her kuşağında bu izler görüldü.» Dinleyiciler çok etkilendikleri için sessizleştiler.</p>

  <p class="block6">Nicholas, fotoğrafı başrahibe verdi. «Azizin hayvanın üzerinde kalan parmak izlerine bakın.»</p>

  <p class="block6">Yaşlı adam resmi heyecanla inceledi. Onu sağlam gözüne doğru götürdü. Sonra da, «Bu doğru!» diye bağırdı. «Azizin parmak izleri iyice belli oluyor.» Fotoğrafı diyakozlarına verdi. Jali Hora'nın tepkisi onları cesaretlendirmişti. Adamlar da postu çizgili, küçük, önemsiz hayvanın resmine bakarak hayretle bağırdılar.</p>

  <p class="block6">Nicholas, «İçinizden bu hayvanı gören var mı?» diye sordu. Adamlar sırayla, hayır anlamında başlarını salladılar.</p>

  <p class="block6">Fotoğraf ilk sırada elden ele dolaştı. Sonra sıra yere çömelmiş olan çömezlere geldi.</p>

  <p class="block6">Birdenbire içlerinden biri ayağa fırlayarak fotoğrafı sallamaya ve bağırmaya başladı. Heyecanla, «Ben bu kutsal hayvanı gördüm!» diye bağırıyordu. «Onu kendi gözlerimle gördüm.» Buluğ çağına ancak erişmiş bir çocuktu.</p>

  <p class="block6">Diğerleri ona inanmadıklarını alayla haykırarak belirttiler. İçlerinden biri fotoğrafı çocuğun elinden kaptı. Onun erişemeyeceği kadar yükseğe kaldırıp çömezin damarına basmaya başladı.</p>

  <p class="block6">Jali Hora kederle, «Bu çocuk gerizekâlı,» diye açıkladı. «Çoğu zaman iblisler onu zaptediyor. O da krizler geçiriyor. Zavallı Tamre'ye aldırmayın.»</p>

  <p class="block6">Tamre yardımcılardan oluşan sıranın önünde koşarak fotoğrafı çaresizce kapmaya çalışıyordu. Gözleri irileşmişti. Ama diğerleri resmi bir ileri, bir geri elden ele dolaştırıyor, çocuğun onu almasına izin vermiyorlardı. Tamre'nin damarına basıyor, onun yaptıklarıyla alay ediyorlardı.</p>

  <p class="block6">Nicholas işe karışmak için ayağa kalktı. Gerizekâlı bir çocukla alay edilmesine sinirlenmişti. Ne var ki aynı anda Tamre sanki biri kafasına bir sopa indirmiş gibi yere yığıldı. Gövdesi geriye doğru kaykıldı. Gözleri döndü. Şimdi artık sadece gözlerinin akları gözüküyordu. Dudakları sırıtır gibi gerildi ve ağzı köpürdü. Nicholas onun yanına gidemeden dört yardımcı, çocuğu kaldırıp götürdüler.</p>

  <p class="block6">Kahkahaları karanlık gecede uzaklaştı. Diğerleri sanki olağandışı bir şey olmamış gibi davranıyorlardı. Jali Hora da debtera'sına başıyla kadehini doldurması için işaret etti.</p>

  <p class="block6">Jali Hora sonunda onlarla vedalaşıp diyakozlarının yardımıyla tahtırevanına bindiği sırada vakit epeyce ilerlemişti. Yaşlı adam konyak şişesini de alarak göğsüne bastırdı. Diğer eliyle de herkesi kutsadı.</p>

  <p class="block6">Boris, «Onun üzerinde iyi bir izlenim bıraktın, M'lord İngiliz,» dedi. «Vaftizci Yahya'yla ilgili hikâyen hoşuna gitti. Ancak paranın daha da hoşuna gittiğinden emin olabilirsin.»</p>

  <p class="softbreak"></p>

  <p class="block6"><span class="text1">Ertesi sabah yola çıktıkları</span> zaman patika bir süre nehri izledi. Ama bir buçuk kilometre kadar sonra su hızla akmaya başladı. Yüksek kırmızı kayaların arasından geçerek yine bir çağlayana dönüştü.</p>

  <p class="block6">Nicholas keçi yolundan ayrılarak uçurumun kenarına gitti. Altmış metre aşağıya, kayadaki derin yarığa baktı. Burası ancak öfkeli nehrin zorlukla geçebileceği kadardı. Bir taş atsa karşı kıyıya giderdi. O uçurumda ne bir keçi yolu vardı, ne de insanın ayaklarını basabileceği bir çıkıntı. İngiliz geri dönüp kervana katıldı. Yol nehirden uzaklaşarak yine sık ağaçlı bir vadiye saptı.</p>

  <p class="block6">Royan patikanın iki yanındaki yüksek toprakları ve yoldaki suların aşındırdığı kayaları işaret etti. «Herhalde Dandera eskiden buradan akıyordu. Sonra kendine uçurumda yeni bir yatak açtı.»</p>

  <p class="block6">Nicholas, «Haklısın sanırım.» diyerek başını salladı. «Bu kireçtaşı kayalar, bazalt ve kumtaşlarının arasından çıkmış.</p>

  <p class="block6">Bütün bu bölge erozyon ve durmadan değişen nehir yüzünden parçalanmış. O kireçtaşlarında mağaralar ve kaynaklar olduğundan eminim.»</p>

  <p class="block6">Şimdi yol hızla Mavi Nil'e doğru iniyordu. Son birkaç kilometrede neredeyse dört yüz elli metre alçalmıştı. Vadinin iki yanı sık bitkilerle kaplıydı. Pek çok yerde kaynaklar kireçtaşlarından sızıyor ve nehrin eski yatağına akıyorlardı.</p>

  <p class="block6">Aşağıya inerken sıcaklık da iyice artıyordu. Çok geçmeden Royan'ın haki gömleğinin sırtı, terden ıslandı.</p>

  <p class="block6">Yamacın yukarılarında, çalılıkların arasından fışkıran sular ince bir dereye akıyordu. Sonra yolcular bir dönemeci aştıklarında derenin Dandera nehrine katıldığını gördüler. Geriye dönüp baktılar. Nehir duvar gj. bi kayalardaki kemerimsi bir yerden çıkıyordu.</p>

  <p class="block6">Bunun etrafındaki kayalar garip bir pembeydi. Sanki pürüzsüz ve cilalı gibiydiler. İnsan dudaklarının içindeki mukozaya benziyorlardı. Kayanın rengi ve dokusu öyle olağanüstüydü ki, bu hem Nicholas'ın, hem de Royan'ın ilgisini çekti.</p>

  <p class="block6">Katırlar aşağıya doğru inerlerken onlar kayayı incelemek için döndüler. Katırların nal tıkırtıları ve insan sesleri bu daracık yerde garip bir biçimde yankılandı.</p>

  <p class="block6">Royan başını kaldırmış, yarığa ve o garip kayalara bakıyordu. «Bu korkunç, dev gibi bir heykele benziyor. Ağzından su püskürten bir heykele. Başlarında Taita ve Prens Memnon'un bulunduğu Mısırlılar buraya erişebilselerdi herhalde çok etkilenirlerdi. Bunu hayal edebiliyorum. Kimbilir bu doğal oluşuma ne mistik anlamlar verirlerdi?»</p>

  <p class="block6">Nicholas sesini çıkarmadı. Genç kadının yüzünü inceliyordu. Royan'ın yüzünde ciddi bir ifade vardı. Kara gözleri hayranlık doluydu. Burada adama Quenton Park'taki koleksiyonunda bulunan bir portreyi hatırlatıyordu. Bu, Krallar Vadisinden getirtilmiş bir freskteki Ramsesler çağında yaşamış bir prensesin resmiydi. Adam sonra kendi kendine, buna neden şaşıyorsun, diye sordu. O da damarlarında aynı kanı taşıyor.»</p>

  <p class="block6">Royan adama döndü. «Bana biraz umut ver, Nicky. Bütün bunların bir düş olmadığını söyle. Aradığımızı bulacağımızdan, Duraid'in boşuna ölmediğini kanıtlayacağımızdan söz et.» Yüzünü adama doğru çevirmişti. Yüzü, güçlü isteği ve hafif ter yüzünden parlıyordu.</p>

  <p class="block6">Nicholas onu kollarına alarak, hafifçe aralık olan nemli dudaklarından öpmek için müthiş bir istek duydu. Ama onun yerine dönüp yoldan inmeye başladı; kendini tümüyle kontrol altına alıncaya kadar da arkasına bakmaya cesaret edemedi. Bir süre sonra kadının çevik adımlarının hafif sesini duydu. Sessizce yoldan indiler. Nicholas öyle dalgınlaşmıştı ki, birdenbire önlerinde beliren sahne onu gafil avladı.</p>

  <p class="block6">Nil'in ikinci yatağının yukarısındaki çıkıntılı bir kayanın üzerindeydiler. Aşağılarında kırmızı bir kayadan oluşmuş yüz elli metre derinliğinde dev bir kazan vardı. Efsaneleşmiş nehrin ana kolu yeşil bir sel halinde gölgeli uçuruma dalıyordu.</p>

  <p class="block6">Uçurum öyle derindi ki, güneş ışınları oraya ulaşamıyordu. Nil'in yanında Dandera nehrinin daha az olan suları aynı biçimde sanki havalanıyor, bembeyaz köpükler halinde aşağıya akıyordu. Sular derinliklerde birbirine karışarak kaynıyor ve sonunda çıkış yolunu bulup karşı konulamayacak bir güçle akıyorlardı.</p>

  <p class="block6">Royan, «Sen buradan bir botla mı indin?» diye hayranlık içinde sordu. Eski anılar Nicholas'ın kederle gülümsemesine neden oldu. «O zamanlar genç ve aptaldık.»</p>

  <p class="block6">İkisi de bir süre konuşmadılar. Sonra Royan yavaşça, «Taita'yla orensi nehirden yukarı çıktıktan zaman bu noktada duraklamış olabilirler »dedi. Etrafına baktı ve sonra batıyı işaret etti. «Bu kolaylıkla anlaşılıyor. İkinci uçurumdan yukarı çıkmış olamazlar. Onlar da uçurumun yukarısından ilerlemiş olmalılar. Yani şimdi durduğumuz yerden.» Duyduğu heyecan sesinden belli oluyordu.</p>

  <p class="block6">Nicholas mahsus ona takıldı. «Belki de nehrin karşı kıyısından çıktılar.»</p>

  <p class="block6">«Bu aklıma gelmedi. Tabii o da olabilir. Bu tarafta kanıt bulamazsak, karşıya nasıl geçeceğiz?» Royan bunları söylerken üzüntüsünü saklayamamıştı.</p>

  <p class="block6">«Bunu gerektiği takdirde düşünürüz. Zaten şartlar ağır. Yeni dertler aramanın sırası değil.»</p>

  <p class="block6">İkisi de yine sustular. Yükledikleri işin büyüklüğünü ve kesin olmayan yarılarını düşünüyorlardı. Sonra Royan kendini toparladı. «Manastır nerede? Onu göremiyorum.»</p>

  <p class="block6">«Hemen ayağımızın altında Kayanın içinde.»</p>

  <p class="block6">«Orada mı kamp kuracağız?»</p>

  <p class="block6">«Sanmıyorum. Gel Boris'e yetişelim. Ne yapmak niyetinde olduğunu öğrenelim.»</p>

  <p class="block6">Coşkun suların kenarından inen yolda ilerleyip patikanın ikiye ayrıldığı noktada kervana yetiştiler. Kollardan biri nehirden uzaklaşarak, ağaçlıklı, çukur bir yere iniyordu. Diğeriyse hâlâ kayaların üzerinden gitmekteydi.</p>

  <p class="block6">Boris onları bekliyordu. Adam nehirden uzaklaşan yolu işaret etti. "Ağaçların arasında kamp kurmak için güzel bir yer var. Geçen sefer avlanırken orada konakladım.»</p>

  <p class="block6">Düzlüğü birkaç yaban inciri ağacı gölgelemişti. Az ileride bir kaya vardı. Boris yükü azaltmak istediği için çadırları getirmemişti. Katırların yükleri indirilir indirilmez adamlarına saz damlı üç kulübe yaptırdı Tuvalet için de kaynağın uzağına bir çukur kazdırdı.</p>

  <p class="block6">Bunlar olurken Nicholas, Royan'la Tessay'e işaret etti. Üçü manastın görmeye gittiler. Yolun ikiye ayrıldığı noktaya vardıkları zaman Tessay uçurumun yukarısından giden yola saptı. Kısa bir süre sonra da dik kayaya oyulmuş geniş bir merdivene geldiler. Bu aşağıya doğru iniyordu.</p>

  <p class="block6">Beyaz cüppeli bir grup rahip merdivenden çıkmaktaydı, Tessay durup onlarla konuştu. Sonra da Nicholas'la Royan'a<span class="calibre4">,</span> «Bugün Katera,» diye açıkladı. «Yarın başlayan Timkat Bayramının gecesi. Çok heyecanlılar. Bu dini yılın en önemli olaylarından biri.»</p>

  <p class="block6">Royan, «Bayramda ne kutlanıyor?» diye sordu. «Mısır'ın kilise takviminde öyle bir bayram yok.»</p>

  <p class="block6">Tessay açıkladı. «Bu İsa'nın vaftizini kutlamak için yapılan Etiyopya bayramı. Tören sırasında tabot nehre indirilerek tekrar adanacak ve yeniden canlandırılacak. Yardımcılar da vaftiz edilecekler. Vaftizci Yahya'nın İsa'ya yaptığı gibi.»</p>

  <p class="block6">Dimdik kayanın yüzeyindeki merdivenden inmeye başladılar. Yüzyıllar boyunca buraya basan çıplak ayaklar basamakları çukurlaştırmıştı. Küçük grup aşağıya indi. Nil denen dev kazan aşağılarında kaynayıp hışırdıyor, etrafa köpükler saçıyordu.</p>

  <p class="block6">Sonunda kendilerini birdenbire, kayaya oyulmuş bir terasta buldular. Yukarıdaki kırmızı kayanın uzantısı bir dam oluşturuyordu. Geçmiş yüzyıllarda burayı yaratanlar bazı kayaları sütunlara dönüştürmüşlerdi. Uzun terasın gerisinde mağara ağzına benzeyen pek çok kapı vardı. Yüzyıllar boyunca içinde bulundukları bu büyük kaya, koridorlar, hücreler, holler, kiliseler ve bin yıldan beri orada yaşayan keşişlerin türbeleri için oyulmuştu.</p>

  <p class="block6">Terasta bir grup keşiş oturuyordu. Bazıları bir diyakozun, elindeki süslü Kutsal Kitap'tan okuduğu duayı dinliyordu.</p>

  <p class="block6">Tessay, «Çoğu okuma yazma bilmiyor,» diyerek içini çekti. «İncil'in rahiplere bile okunup anlatılması gerekiyor. Çünkü çoğu Kutsal Kitap'ı okuyamıyorlar.»</p>

  <p class="block6">Nicholas hatırlattı. «Bizans kilisesi de öyleydi. Kilise bugün de çoğu cahil olan insanlar için haç ve Kutsal Kitap'ın yanında görkemli, ayrıntılı törenlerden oluşuyor.»</p>

  <p class="block6">Terastan ağır ağır ilerlerken başka grupların önünden de geçtiler. İsler oturmuş, bir görevlinin yönetiminde Amharik dilinde ilahiler okuyorlardı. Hücreler ve mağaralardansa dua eden insanlarla yalvaran keşişlerin sesleri geliyordu. Etrafa yüzyıllar boyunca orada yaşayan insanların kokusu sinmişti.</p>

  <p class="block6">Bu, odun dumanı, buhur, bayat yiyecek, pislik, ter, dindarlık, acı ve hastalığın kokuşuydu. Keşiş gruplarının arasında hacılar da vardı. Bunların bir bölümü yolculuğu kendi başlarına yapmış, diğerleriniyse akrabaları uçurumdan aşağıya taşımışlardı. Orada azizeye yalvaracak, hastalıklarını ya da acılarını sona erdirmesi için niyazda bulunacaklardı.</p>

  <p class="block6">Kör çocuklar annelerinin kucağında ağlıyorlardı. Cüzzamlıların çürümüş etleri kemiklerinden sarkıyordu. Bazıları uyku hastalığı yüzünden komadaydılar. Bazılarındaysa başka, korkunç tropik bir illet vardı. Acıyla dolu inlemeler keşişlerin dualarına karışıyor, kazana akan Nil'in gürültüsü de etrafta yankılanıyordu.</p>

  <p class="block6">Grup sonunda Aziz Frumentius'un mağara katedralinin kapısına vardı. Bu bir daire biçimindeydi. Etrafına aziz kafaları, yıldızlar ve haçlar yapılmıştı. Portreler ilkeldi. Ama sarı ve yumuşak toprak tonlarının çocuksu sadeliği insanı etkiliyordu.</p>

  <p class="block6">Azizlerin gözleri koskocamandı. Etrafları mangal kömürüyle çizilmiş olan bakışları merhametli ve huzurluydu.</p>

  <p class="block6">Kapıda yeşil kadifeden kirli bir cüppe giymiş olan bir diyakoz nöbet bekliyordu. Tessay ona birkaç kelime söyleyince adam gülerek başını salladı ve girmelerini işaret etti. Kapı çok alçaktı. Nicholas bu yüzden eğilmek zorunda kaldı.</p>

  <p class="block6">İçeride tekrar doğrulduğu zaman etrafına hayretle baktı.</p>

  <p class="block6">Mağaranın tavanı öyle yüksekti ki, gölgelerin arasında kayboluyordu. Kaya duvarlara resimler yapılmıştı. Melekler ve baş melekler lambaların, mumların ışığında titreyip dalgalanıyorlardı. Duvarlara asılmış olan işlemeli örtüler resimleri yan kapatıyordu. Bu örtüler buhurdanlardan yükselen is yüzünden lekelenmiş, kenarları da yırtılmıştı. Örtülerden birinde Aziz Michael şaha kalkmış beyaz bir atın üzerindeydi. Bir diğerinde de Meryem haçın dibinde diz çökmüştü.</p>

  <p class="block6">Yukarısında bir Romalının serağının, solgun renkli gövdesinde açtığı yaradan kanlar akan İsa vardı.</p>

  <p class="block6">Bu kilisenin dış salonuydu. Dipteki kalın tahtadan yapılmış kapının kanatları açıktı. Oradan orta salona geçiliyordu.</p>

  <p class="block6">Grup taş döşeli yerde ilerleyerek, yere diz çökmüş olan insanların arasından geçti. Hacılar elbiseleriyle azap ve dini vecd içindelerdi. Lambaların sönük ışığı ve mavi buhur dumanları arasında Araf'ın koyu karanlığında sonsuza kadar bekleyen kayıp ruhlara benziyorlardı.</p>

  <p class="block6">Ziyaretçiler iç kapının önündeki üç basamağa vardılar. Burada da yüksek, yumuşak başlıklar giymiş iki diyakoz bekliyordu. Onlardan biri Tessay'le sert bir tavırla konuşmaya başladı.</p>

  <p class="block6">Kadın da diğerlerine üzüntüyle, «'Qiddist'e yani orta salona bile girmemize izin vermiyorlar,» diye açıkladı. «Onun gerisindeyse 'maqdas' var. O kutsal yer.»</p>

  <p class="block6">Nöbetçilerin arasından içeriye baktılar. Loşlukta sadece dipteki kapıyı seçebildiler.</p>

  <p class="block6">«Yalnızca rahiplerin maqdas'a girmelerine izin var. Çünkü tabot ve azizin mezarının kapısı orada.»</p>

  <p class="block6">Üzülmüş ve düşkırıklığına uğramışlardı. Mağaradan çıkarak terasa döndüler.</p>

  <p class="softbreak"></p>

  <p class="block6"><span class="text1">Akşam yemeğini yıldızlarla dolu</span> gökyüzünün altında yediler. Hava hâlâ boğucu sıcaktı. Sivrisineklerden oluşan bulutlar, vücutlarına ilaç sürdükleri için yolculara yaklaşamıyor, ama onların hemen yakınında uçuşuyorlardı.</p>
</body>
</html>