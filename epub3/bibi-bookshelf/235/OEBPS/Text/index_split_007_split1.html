<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
<p class="block6">Nogo süngüyü geri çekmeye çalıştı, ama yaşlı başrahibin bağırsakları buna yapıştığı için başaramadı. Adam daha hızlı çekince Jali Hora da sanki bir kuklaymış gibi kollarıyla bacaklarını salladı. Tek çare kalmıştı. Nogo bir el ateş etti.</p>

  <p class="block6">Jali Hora'nın bedeni patlamanın gürültüsünü boğuklaştırdı, ancak yine de bu ses öyle şiddetle yankılandı ki, keşişler bir an sustular. Başrahip kurşunun etkisiyle geri fırladı ve arkasındaki keşişlerin kollarına düştü.</p>

  <p class="block6">Garip, gergin sessizlik bir an daha sürdü. Sonra keşişler öfke ve dehşetle seslerini yükselttiler. Sanki onları tek bir beyin ve tek bir güdü yönetiyordu. Beyaz bir kuş sürüsü gibi silahlı adamlara saldırdılar. İşlenen cinayetin intikamını almak niyetindeydiler. Başlarına gelebilecekleri düşündükleri yoktu. Kıvırdıkları parmaklarıyla askerlerin gözlerini oymaya çalışıyor namluları kavrıyorlardı. Bazıları süngüleri de tutunca jilet gibi keskin olan çelik, etlerini ve yeterlerini kesti.</p>

  <p class="block6">Kısa bir süre askerler kalabalık keşişlere yenileceklermiş gibi gözüktü. Ama sonra kitabe ve tabutu taşıyan adamlar da yüklerini bırakıp silahlarını çektiler. Keşişler ateş edemeyecekleri kadar yakındılar. Bu nedenle etraflarında yer açmak için süngülerini kullandılar. Ondan sonra da kısa namlulu AK47'lerle keşişlerin karınlarına ateş ettiler. Hiç ara vermiyorlardı.</p>

  <p class="block6">Nahoot yere konmuş olan kitabenin arkasına sinmişti. Etrafındaki katliama bakıyor, gözlerine inanamıyordu. Yakından karınlarına ateş edilen adamların bağırsakları dışarı sarkıyordu. Diğerlerinin de kollan bacakları kopuyordu. Nahoot kurşunun keşişlerden birinin alnına geldiğini gördü. Adamın kafatası patlayarak etrafa kan ve beyin parçaları saçıldı.</p>

  <p class="block6">Onu vuran asker gülüp duruyordu. Ölenler ve yaralılar yere serilmişlerdi. Bir grup keşişse kapıdan çıkmaya çalışırken oraya sıkışıp kalmıştı. Askerler bu kez de onların üzerine ateş açtılar. Artık çığlıklar pek duyulmuyordu. İşitilen sadece silahların gürültüsüydü.</p>

  <p class="block6">Silahlar da birkaç dakika sonra sustular. Salona mavi dumanlar ve yanık barut kokusu dolmuştu. Askerler etraflarına bakarken gülmekten vazgeçtiler. Ne korkunç bir katliam yaptıklarını anlamışlardı!</p>

  <p class="block6">Nogo gecikmiş olan o emri verdi. «Ateş kes! Silahlar omza. Yükleri alın. İleri, marş!»</p>

  <p class="block6">Askerler onun sesiyle kendilerini toparlayarak emirleri yerine getirdiler. Kanlara basarken botları şıpırdıyor, bazen cesetlere takılıyorlardı. Barut ve kan kokusu öğürmelerine neden oluyordu. Kilisenin dış salonuna çıktıkları zaman Nahoot, savaşta pişmiş bu adamların pis kokulu mezbahadan kaçtıkları için rahatladıklarını anladı. Mısırlı içinse dayanılacak gibi bir olay değildi bu. En korkunç kâbuslarında bile böyle bir şey görmemişti. Arkeolog düşmemek için duvara asılı bir örtüye tutunarak öğürdü. Ve acı safra suyu çıkardı. Tekrar etrafına baktığında orada yalnız olduğunu gördü. Sadece yaralı bir keşiş yerde ona doğru sürünüyordu. Belkemiği kırılmıştı. Felce uğramış bacaklarını arkasında sürürken yerde kan izleri bırakıyordu. Nahoot haykırarak kiliseden dışarı fırladı. Terastan koşarak geçti ve yükleri taş merdivenden çıkaran askerleri izledi. Dehşetten çıldırmış gibiydi. Bu yüzden helikopter tam yukarısında duruncaya kadar onun yaklaştığını bile duymadı.</p>

  <p class="softbreak"> </p>

  <p class="block6"><span class="text1">Gotthold von Schiller barakanın</span> kapısında duruyordu. Utte Kemper ondan bir adım gerideydi. Pilot yolda telsizle haber vermişti. Bu nedenle o değerli yükler için her şey hazırlanmıştı. Helikopter yere iner inmez, Jake Helm on iki adamına sert emirler vererek yükleri taşıttı. Toplantı odasının ortasında yer açılmıştı. Kitabe büyük bir dikkatle oraya konuldu.</p>

  <p class="block6">Mısır'ın Büyük Aslanı Tanus'un tabutu da onun yanına yerleştirildi. Helm adamlarını çabucak dışarı çıkararak kapıyı sürgüledi. Şimdi odada dört kişi vardı. Nahoot'la Helm kitabeyi açmak için yere çömelmişlerdi. Von Schiller'le Utte Kemper'se onun baş tarafında duruyorlardı.</p>

  <p class="block6">Helm usulca, «Başlayalım mı?» diye sordu. Dikkatle Almanın suratına bakıyordu. Sadık bir köpeğin efendisine baktığı gibi.</p>

  <p class="block6">Von Schiller heyecandan soluğu kesilirken onu uyardı. «Dikkatli ol. Hiçbir şeye zarar verme.» Rengi uçmuş, alnı terlemişti. Utte korumak ister gibi ona sokuldu ama adam kadına bakmadı. Gözlerini ayağının dibindeki hazineye dikmişti.</p>

  <p class="block6">Helm çakısını açıp örtünün üzerine bağlanmış olan püsküllü kordonları kesti. Alman ona bakarken hırıltılı hırıltılı solumaya başladı. Boğuk boğuk, «Evet,» diye fısıldadı. «Böyle yapmalısın.» Helm kitabenin baş tarafına yaklaşarak kumaşı aşağıya kadar yardı. Örtü açıldı ve alttaki yazılı taş ortaya çıktı. Von Schiller'in yüzünde iri ter taneleri belirmişti.</p>

  <p class="block6">Terler çenesinden haki gömleğinin önüne damlıyordu. Adam taşa oyulmuş hiyeroglifleri gördüğü zaman hafifçe inledi.</p>

  <p class="block6">Utte ona bakarken kendi heyecanı da arttı. Adam böyle şiddetli duyguların etkisindeyken neler olacağını biliyordu.</p>

  <p class="block6">«Buraya bakın, Herr von Schiller.» Nahoot kitabenin yanında diz çökerek parmağını kırık kanatlı şahin resminin üzerinde dolaştırdı. «Bu, esir Taita'nın imzası.»</p>

  <p class="block6">«Taş gerçek mi?» Von Schiller çok hasta bir adammış gibi konuşmuştu.</p>

  <p class="block6">«Gerçek. Hayatım pahasına bahse girerim.»</p>

  <p class="block6">Alman onu uyardı. «İş bu noktaya gelebilir.» Gözleri safir gibi parlıyordu.</p>

  <p class="block6">Nahoot güvenle, «Elimizdeki kitabe dört bin yıl önce yazılmış,» dedi. «Bu da kâtibin gerçek mührü.» Yüzünde sanki kendinden geçmiş gibi bir ifadeyle hiyeroglifleri çabucak çevirdi. «Anubis, mezarlıkların çakal başlı Tanrısı, pençelerinde benim ayn parçalarım olan kanımı ve bağırsaklarımı, kemiklerimi ve akciğerlerimi ve kalbimi tutuyor. Onları 'boa' tahtasındaki taşlar gibi oynatıyor. Kollarımı ve bacaklarımı fiş yerine kullanıyor. Kafam, uzun tahtanın büyük boğası...»</p>

  <p class="block6">Von Schiller, «Yeter!» diye emretti. «Gerisini incelemek için daha sonra bol zamanımız olacak. Şimdi gidin. Beni yalnız bırakın. Ben çağırtıncaya kadar da gelmeyin.»</p>

  <p class="block6">Nahoot şaşırdı, kararsızca ayağa kalktı. Helm ona işaret etti ve iki adam çabucak kapıya doğru gittiler.</p>

  <p class="block6">Alman boğuk boğuk, «Helm,» diye seslendi. «Kimse beni rahatsız etmesin.»</p>

  <p class="block6">«Tabii, Herr von Schiller.» Teksas'lı soru sorarmış gibi Utte Kemper"e baktı.</p>

  <p class="block6">Von Schiller, «Hayır,» dedi. «O kalacak!»</p>

  <p class="block6">İki adam dışarı çıktılar. Helm kapıyı dikkatle kapattı. Utte de gidip arkasından kitledi. Sonra dönerek adama baktı.</p>

  <p class="block6">«Kostüm?» diye sordu. «Kostümü istiyor musun?» Bu oyundan o da hemen hemen adam kadar zevk alıyordu.</p>

  <p class="block6">Alman fısıldadı. «Evet, kostüm.»</p>

  <p class="block6">Kadın ilerleyerek von Schiller'in odasına girdi. Adam da hemen soyunmaya başladı. Çırılçıplak kalınca giysilerini odanın bir köşesine attı. Ve kadının çıkacağı kapıya doğru döndü.</p>

  <p class="block6">Utte birdenbire eşikte belirdi. Alman ondaki değişikliği görünce inledi. Utte başına sıkı örgülerden oluşan eski bir Mısır peruğu takmıştı. Bunun üzerine de 'uraeus'u geçirmişti. Altın tacın ortasından bir kobra yükseliyordu. Çok eski bir taçtı bu.'Von Schiller onun için beş milyon mark ödemişti.</p>

  <p class="block6">Utte kedi mırıltısını andıran bir sesle, «Ben eski Mısır Kraliçesi Lostris'im,» dedi. «Yeniden canlandım. Ruhum ölümsüz. Etim hiçbir zaman çürümeyecek.» Bir prensesin mezarından çıkarılmış olan altın sandalları giymiş, yüzük, bilezik ve küpeler takmıştı.</p>

  <p class="block6">Adam soluk soluğa, «Evet,» dedi. Yüzü bir ölününki kadar beyazdı.</p>

  <p class="block6">«Hiçbir şey beni öldüremez. Ben sonsuza, kadar yaşayacağım.» Eteği sarı, saydam bir ipektendi. Beline mücevherlerle süslü altın bir kemer takmıştı. Alman, «Sonsuza kadar...» diye tekrarladı.</p>

  <p class="block6">Kadının belinden yukarısı çıplaktı. Göğüsleri iri, cildi de süt kadar beyazdı. «Göğüslerim dört bin yıldan beri düzgün ve dipdiri. Sana sonsuz yaşamı vaat ediyorum.»</p>

  <p class="block6">Von Schiller "inledi. «Kitabenin üzerine çık. Çabuk. Taşa çık!»</p>

  <p class="softbreak"> </p>

  <p class="block6"><span class="text1">Helm'le adamları Pegasus atölyesinde</span> geç saatlere kadar çalışıp tabutu ambalajladılar. Ertesi sabah şafak vakti sandıklar büyük kamyonlardan birine yüklendi. Nahoot da kamyonun arkasına bindi. Bunu kendisi istemişti. Addis Ababa'ya otuz saat süren uzun ve yorucu bir yolculuktan sonra vardılar. Töz içindeki kamyon havaalanına girdiği sırada Pegasus Falcon'u da orada bekliyordu. Von Schiller'le Utte Kemper helikopterle gelmişlerdi. Şimdi General Obeid'Ie beraberdiler. Adam onları yolcu etmek için gelmişti. Tahta sandıklar uçağa yüklenirken Obeid orada bekleyen gümrük memuruyla konuştu. Ve adam ambalaj sandıklarının içinde jeolojik örnekler olduğunu açıklayan belgeleri damgalayarak oradan usulca uzaklaştı.</p>

  <p class="block6">Von Schiller, Obeid'Ie el sıkıştıktan sonra uçağa bindi. Utte'yle Nahoot Guddabi de onu izlediler. Mısırlı arkeologun gözlerinin altındaki halkalar her zamankinden daha da koyu renkti. Yolculuk onu iyice bitkinleştirmişse de sandıklardan gözlerini ayırmak niyetinde değildi.</p>

  <p class="block6">Falcon dağların ötesindeki berrak parlak gökyüzüne tırmanarak kuzeye döndü. Kemerlerin çözülmesinden birkaç dakika sonra Utte Kemper, san saçlı güzel başını pilot kabininin kapısından uzattı. «Herr von Schiller Frankfurt'ta ne zaman olacağımızı öğrenmek istiyor.»</p>

  <p class="block6">«Saat 21 .OO'de. Lütfen, Herr von Schiller'e söyleyin. Merkeze telsizle talimat verdim. Taşıtlar bizi havaalanında bekleyecekler.»</p>

  <p class="block6">Falcon havaalanına bildirilen saatten birkaç dakika önce indi. Ve özel bir hangara çekildi. Gümrükçüler Almanın dostlarıydı. Bu nedenle formaliteler çabuk tamamlandı. Dağlara yapılan yolculuk hemen hemen sabaha kadar sürdü.</p>

  <p class="block6">Yollar buz tutmuştu. Şatoya sabahın beşinde eriştiler. Geyiklerin dolaştığı parkta karın kalınlığı yarım metreyi buluyordu. Şatoysa Drakula romanından fırlamış bir yere benziyordu. Erken saate ' rağmen uşak ve diğer hizmetkârlar efendilerini karşılamaya hazırdılar. Von Schiller'in koleksiyonuna nezaret eden, en güvendiği yardımcısı Reeper de öyle. Adam iki tahta sandığı saygıyla asansöre yükleyerek mahzene indirdi.</p>

  <p class="block6">Von Schiller de kendi dairesine çıkıp banyo yaptı ve Çinli aşçısının hazırladığı hafif kahvaltıyla kamını doyurdu. Sonra karısının yatak odasına geçti. Kadın eskisinden de zayıftı. Saçları artık bembeyaz, yüzü kupkuruydu. Alman, hemşireyi gönderdikten sonra karısını alnından öptü. Kanser kadını yavaş yavaş kemiriyordu. Ama Ingemar, von Schiller'in iki oğlunun annesiydi. Milyarder onu hâlâ kendince seviyordu. Adam, kadının yanında bir saat kaldı. Sonra kendi yatak odasına gidip dört saat uyudu. Ne kadar yorgun olursa olsun bu kadar uyku ona her zaman yetiyordu. Alman öğleye kadar Utte ve diğer iki sekreteriyle birlikte çalıştı. Sonra Reeper onu arayarak hazır olduklarını bildirdi.</p>

  <p class="block6">Von Schiller ve Utte asansörle aşağıya indiler. Reeper'le Nahoot onları bekliyorlardı. Von Schiller adamlara bakar bakmaz ikisinin de heyecan içinde olduklarını ve kendisine bir şey açıklamak için sabırsızlandıklarını anladı.</p>

  <p class="block6">Yeraltındaki koridordan mahzene giderlerken milyarder, «Röntgenler tamamlandı mı?» diye sordu.</p>

  <p class="block6">Reeper, «Teknisyenler işlerini bitirdiler,» dedi. «Çok güzel çalıştılar. Filmler harika. Ja, wunderbah!»</p>

  <p class="block6">Klinik, von Schiller'in pararasıyla açılmıştı. Bu yüzden adamın isteklerini birer emir sayıyorlardı. Başhekim, Lord Harrab'ın filmlerini çekmeleri için en modern röntgen cihazıyla iki teknisyenini göndermişti. Bir radyolog da filmleri yorumlayacaktı.</p>

  <p class="block6">Von Schiller mahzene girdiği zaman etrafına bakındı. Bundan aldığı zevk hiçbir zaman azalmıyordu. İki metre kalınlığındaki duvarlar çelik ve betondan yapılmıştı. İçerisini her türlü elektronik cihaz koruyordu. Burayı Avrupa'nın en tanınmış dekoratörü düzenlemişti. Ana renk maviydi. Etrafta gece mavisi yastıkların üzerine konulmuş olan altınlar ve mücevherler ışıldıyordu. Ustalıkla gizlenmiş projektörler, cilalanmış mermeri ve taşı, fildişi ve obsidyeni aydınlatıyordu.</p>

  <p class="block6">Burada Mısır tanrılarının muhteşem heykelleri de vardı: Thoth ve Anubis, Hapi ve Seth. Osiris, İsis ve oğulları Horus.</p>

  <p class="block6">Şimdi odanın ortasındaki geçici kaidesinin üzerinde bu olağanüstü hazineye eklenen yeni şey duruyordu. Taita'nın vasiyetnamesi. Von Schiller cilalı taşı okşadıktan sonra yandaki odaya geçti. Orada Tanus, Lord Harrab’ın tabutu bir masanın üzerine yatırılmıştı. Beyaz gömlekli bir radyolog, üzerine filmler takılmış olan ışıklı levhanın önünde duruyordu. Milyarder hemen o tarafa gidip filmlere baktı. Tabutun içinde ellerini göğsünde kavuşturmuş bir insan yattığı çok belliydi.</p>

  <p class="block6">Von Schiller kadın radyologun yüzüne bakmadan, «Bana bu ölü hakkında ne söyleyebilirsiniz?» diye sordu.</p>

  <p class="block6">Kadın kısaca, «Erkek,» dedi. «Orta yaşın sınırında. Öldüğü sırada yaşı elliyle altmış beş arasıymış. Kısa boylu. Beş dişi eksik. Üst önde bir diş, üç azı ve bir de köpek dişi. Ayrıca yirmi yaş dişi: kemiğe kaynamış. Ağzında çok çürük var. Kronik bilharziya. Çocukluğunda felç geçirmiş olabilir. Sol bacağı kurumuş.» Uzman beş dakika daha bulgulan açıkladı. «Ölüm nedeni göğsün yukarısında, sağdaki bir yara olabilir. Mızrak ya da ok yarası. Açıya göre bu sağ akciğere saplanmış.»</p>

  <p class="block6">Kadın susunca von Schiller, «Başka?» diye sordu. .</p>

  <p class="block6">Radyolog bir an durakladı. Sonra, «Herr von Schiller, bildiğiniz gibi sizin için daha önce de birkaç mumyayı inceledim,»</p>

  <p class="block6">dedi. «Bu ölünün iç organlarının çıkarılması için gerekli yarık ustalıkla açılmış. Sanırım eğitilmiş bir hekimin işi.»</p>

  <p class="block6">«Teşekkür ederim.» Milyarder, Nahoot'a döndü. «Siz de bir şey söyleyecek misiniz?»</p>

  <p class="block6">«Yalnızca şunu söyleyeceğim: tarif Lord Harrab’ın Yedinci Papirüs'teki tanımına hiç uymuyor!»</p>

  <p class="block6">«Hangi bakımdan?»</p>

  <p class="block6">«Tanus daha uzun boyluydu. Çok daha gençti. Tabutun kapağındaki portresine bakın.»</p>

  <p class="block6">«Devam edin.»</p>

  <p class="block6">Nahoot röntgen filmlerindeki birkaç siyah cismi işaret etti. «Mücevherler. Muskalar. Madalyonlar. Birkaç gerdanlık.</p>

  <p class="block6">Yüzükler ve küpeler. Ama en önemlisi...» Arkeolog ölünün alnındaki kara daireye dokundu. «...'Uraeus Tacı.' Sargıların altından kutsal yılan şekli kolaylıkla görülüyor.»</p>

  <p class="block6">Von Schiller şaşırdı. «Bu ne anlama geliyor?»</p>

  <p class="block6">«Bu, halktan birinin ve hatta bir soylunun ölüsü değil. Süs eşyaları çok fazla. Ama en önemlisi, Uraeus Tacı. Kutsal kobra. Onu ancak hükümdar ailesinden olanlar takarlardı. Ben bunun bir kralın mumyası olduğuna inanıyorum.»</p>

  <p class="block6">Milyarder, «İmkânsız,» diye homurdandı. «Tabutun üzerindeki yazıya bakın. Duvarlardaki yazıları da hatırlayın. Bunun Mısırlı bir generalin mumyası olduğu kesin.»</p>

  <p class="block6">«Özür dilerim, Herr von Schiller. Ama bunun bir açıklaması olabilir. O İngilizin yazdığı Nehir Tanrısı adlı kitapta ilginç bir fikir vardı. Yazar, Taita'nın iki mumyanın yerlerini değiştirdiğinden söz ediyordu. Firavun Mamose'yle, aziz dostu Tanus'unkini.»</p>

  <p class="block6">Alman duyduklarına inanamıyormuş gibi, «Böyle bir şeyi neden yapmış olsun ki?» diye sordu.</p>

  <p class="block6">«Doğaüstü ve mistik nedenlerle. Taita, dostunun öbür dünyada firavunun bütün hazinesinden yararlanmasını istedi.</p>

  <p class="block6">Bu arkadaşına verdiği son armağandı.»</p>

  <p class="block6">«Buna inanıyor musunuz?»</p>

  <p class="block6">«Bence bu da bir ihtimal. Bu varsayımı destekleyen bir şey daha var. Röntgen filmlerinden tabutun, içindeki ölü için fazla büyük olduğu anlaşılıyor. Yani tabut bence daha iriyarı bir adam için yapılmıştı. Evet, Herr von Schiller, bence bunun bir kralın mumyası olması ihtimali çok fazla.»</p>

  <p class="block6">Almanın rengi iyice uçmuş, alnında ter taneleri belirmişti. Boğuk bir sesle, «Bir kralın mumyası mı?» diye sordu.</p>

  <p class="block6">«Evet, bu olabilir.»</p>

  <p class="block6">Von Schiller tabuta ağır ağır yaklaşarak kapaktaki portreye baktı. «Mamose'un altın Uraeus'u. Bir firavunun kişisel mücevherleri.» Kapağın üzerine koyduğu eli titriyordu. «Eğer öyleyse bu en müthiş beklentilerimizi bile aşıyor demektir.» Derin bir soluk aldı. «Tabutu açın. Firavun Mamose'un sargılarını çıkarın.»</p>

  <p class="softbreak"> </p>

  <p class="block6"><span class="text1">Bu çok dikkat isteyen bir işti</span>. Nahoot bunu daha önce de yapmıştı. Ama bir Mısır firavunu gibi önemli birinin üzerinde hiç çalışmamıştı. Tabutun kapağı açılmaya hazır olur olmaz, von Schiller’e haber gönderildi. Milyarder mahzenden içeri girdiğinde Reeper hemen iki yardımcısını dışarı çıkardı. Halı kaplı tahta parçasını tabutun baş tarafına, yere koydu.</p>

  <p class="block6">Tabutun yukarısına bir iskele kurulmuş ve buna makaralarla çengeller takılmıştı. Kapağın dikkatle açılması gerekiyordu. Sonuçta o da paha biçilmez bir tarihi hazineydi.</p>

  <p class="block6">Çengeller tabutun kapağını çekiştirirlerken hafif bir çatırtı duyuldu Von Schiller yüzünü buruşturdu.</p>

  <p class="block6">Nahoot onun endişelerini giderdi. «Son zamk ve rehine parçaları… Alman, «Devam edin,» dedi.</p>

  <p class="block6">Kapak kaldırıldı, sonra tekerlekli küçük iskele yana çekildi. Von Schiller tabutun içine baktı. Sonra yüzünde hayret dolu bir ifade belirdi, o tabutun içinde sargılara muntazaman sarılmış bir insanın geleneksel ölüm pozunda sükûnet içinde yattığını sanmıştı. Oysa tabutun içine keten sargılar gelişigüzel tıkılmıştı. Ölü de gözükmüyordu. Adam şaşkınlıkla, «Bu da ne!..» diye bağırdı. Sonra renkleri dönmüş sargılan avuçlamak için uzandı ama Nahoot onu durdurdu.</p>

  <p class="block6">Heyecanla, «Hayır!» diye bağırdı. «Onlara dokunmayın!» Sonra hemen özür diledi. «Affedersiniz, Herr von Schiller.</p>

  <p class="block6">Ama bu çok ilginç. Ölülerin değiştirilmiş olduğu varsayımını iyice destekliyor. Mumyayı açmadan önce durumu incelemeliyiz. Tabii sizin izninizle.»</p>

  <p class="block6">Alman durakladı. Sonra doğrularak tahtadan indi. «Pekâlâ.» Mendilini çıkarıp terden sırılsıklam olan yüzünü sildi. «Bu mümkün mü?» Sesi titriyordu. «Tabuttaki Mamose olabilir mi? Sargıları çıkarın.»</p>

  <p class="block6">Reeper kibarca önerdi. «Önce fotoğraf çeksek...»</p>

  <p class="block6">Von Schiller hemen kabul etti. «Elbette. Bizler bilim adamlarıyız. Arkeologlarız. Mezar soyguncuları değil. Fotoğrafları çekin.»</p>

  <p class="block6">Ağır ağır çalıştılar. Bu gecikme von Schiller için bir işkence oldu. Artık ceketini çıkarmış olan adam bir ara saatine baktı.</p>

  <p class="block6">Gecenin dokuzu olmuştu. Sonra kravatını da çıkarıp ceketinin üzerine attı ve yine sargıların üzerine eğildi. Ancak gece yarısından sonra Nahoot mumyanın gövdesinden o karmakarışık sargı yığınlarından sonuncusunu da kaldırmayı başardı. Şimdi ortaya usta mumyacıların cesede sardıkları düzgün bandajlar çıkmıştı. Bunların arasında altının ışıltısını görünce üçü de gözlerini kırpıştırdılar.</p>

  <p class="block6">«Tabii aslında birkaç büyük dış tabut olması gerekirdi. Onlar kaybolmuş. Maskeler de öyle. Herhalde hâlâ firavunun asıl lahdindedirler. Bulunmayı bekleyen mezarda Tanus'un cesedini örtüyorlardır. Burada yalnızca kralın mumyasının iç sargıları var. Uzun bir forsepsle sargıların üst tabakasını açtı. Yine tahtasına çıkmış olan von Schiller bir şeyler mırıldanarak ayaklarını yere sürdü.</p>

  <p class="block6">Nahoot saygıyla, «Mamose hanedanının göğüs madalyonu,» diye fısıldadı. Büyük mücevher ışıkların altında pırıldadı.</p>

  <p class="block6">Bu, mavi lapis lazuli, kırmızı lâl ve altından yapılmıştı, mumyanın bütün göğsünü kaplıyordu. Ortada kanatlarını açmış bir akbaba vardı. Pençelerinde firavunun altın armasını taşıyordu. Desen harika, ustalık olağanüstüydü.</p>

  <p class="block6">Von Schiller, «Artık hiç kuşku yok,» diye fısıldadı. «Arma mumyanın kimliğini kanıtlıyor.»</p>

  <p class="block6">Sonra kralın madalyonun üzerinde kavuşturduğu ellerini açtılar. Uzun parmaklarına sürüyle yüzük takılmıştı. Hepsi de şahaneydi. Ölü, bir hükümdar olduğunu ifade eden kamçıyla asayı tutuyordu. Nahoot onları görünce çok sevindi.</p>

  <p class="block6">«Krallık sembolleri. Bunun eski Mısır'ın Yukarı ve Aşağı Krallıklarının hükümdarı Mamose olduğunu açıklayan sürüyle kanıt.» Firavunun hâlâ sargılı olan başına uzandı ama Alman onu durdurdu.</p>

  <p class="block6">«Kafayı en sona bırak,» diye emretti. «Firavunun yüzüne bakmaya henüz hazır değilim.»</p>

  <p class="block6">Nahoot'la Reeper bu nedenle firavunun belinden aşağısıyla ilgilendiler. Keten sargıları kaldırırlarken sürüyle tılsım ve muska ortaya çıkı,. Bunlar altından ve seramikten yapılmış ya da değerli mücevherleri oyulmuşlardı. Renkleri parlak, biçimleriyse şahaneydi. Ülkedeki bütün hayvanlar, havadaki kuşlar ve Nil sularındaki balıklar. Muskaların yerlerinde fotoğraflarını çektiler, sonra onları yandaki masada duran numaralı tepsilere koydular.</p>

  <p class="block6">Firavunun ayakları da elleri kadar küçük ve narindi. İki başparmağına yine değerli yüzükler takılmıştı. Artık yalnızca kafası örtülüydü. İki adam da milyardere baktılar. Reeper, «Geç oldu, efendim,» dedi. «Dinlenmek istiyorsanız...»</p>

  <p class="block6">Von Schiller sert sert emretti. «Devam edin.» İki adam firavunun kafasının yarılarında durdular.</p>

  <p class="block6">Yavaş yavaş kralın yüzü açıldı ve dört bin yıldan beri ilk kez ışığa çıkmış oldu. Adamın saçları ince telli ve seyrekti.</p>

  <p class="block6">Yaşamı boyunca sürdüğü kına yüzünden hâlâ kızıldı. Kokulu reçineler sürüldüğü için cildi sonunda cilalı kehribar kadar sertleşmişti. Burnu ince ve gagamsıydı. Dudakları yumuşak, hatta hülyalı bir tebessümle bükülmüştü. Aralık olan ağzında ön dişin eksik olduğu görülüyordu. Firavunun gözleri yan kapalıydı. Kirpikleri reçineyle kaplı olduğu için sanki gözyaşlarından ıslanmışa benziyorlardı. Mamose'un gözleri canlı bir adamınkiler gibi ışıldıyordu. Ne var ki, von Schiller mumyanın üzerine eğildiği zaman bu ışıldayan şeylerin mumyacıların kralın boş göz çukurlarına yerleştirdikleri beyaz porselen daireler olduğunu anladı.</p>

  <p class="block6">Firavunun alnındaki kutsal Uraeus Tacı ışıldıyordu. Kobranın kafasının her ayrıntısı kusursuzdu. Yumuşak maden hiç aşınmamıştı. Yılan kıvrık ve sivri dişleri arasında dilini kıvırmıştı. Kobranın altına Mamose'un kraliyet arması oyulmuştu.</p>

  <p class="block6">«O tacı istiyorum.» Von Schiller'in sesi hırs yüzünden boğuklaşmıştı. «Onu çıkarın. Tacı ellerimde tutmalıyım.»</p>

  <p class="block6">Nahoot itiraz etti. «Ama tacı çıkarırken mumyanın kafasına zarar verebiliriz.»</p>

  <p class="block6">«Benimle tartışmayın! Dediğimi yapın!»</p>

  <p class="block6">Nahoot boyun eğdi. «Hemen, Herr von Schiller. Ancak onu çıkarmak zaman alacak. Belki dinlenmek istersiniz. Tacı gevşettiğimiz zaman size haber veririz.»</p>

  <p class="block6">Tacın çıkarılması arkeologun da söylediği gibi bir hayli zaman aldı. Ama sonunda iki adam bu işi başardılar. Altın Uraeus'u mavi kadifeden bir yastığın üzerine koydular. Bütün ışıkları söndürüp yalnızca tacın yukarısındaki projektörü yaktılar.</p>

  <p class="block6">Von Schiller tacı görmek için Utte Kemper'le mahzene girdi. Diğerlerinin birlikte gelmelerine izin vermedi. Alman içeri adımını atar atmaz ilk gördüğü şey, kadifenin üzerinde ışıldayan taç oldu. Ve hemen sanki astımlıymış gibi hırıltılı hırıltılı solumaya başladı. Kadının elini yakalayarak eklemleri çatırdayıncaya kadar sıktı. Utte can acısıyla inlerken zevk de duydu. Von Schiller onun giysilerini çıkararak, başına tacı taktı. Utte'yi tabuta yatırdı.</p>

  <p class="block6">Kadın o çok eski tabuttan, «Ben yaşam vaadiyim,» diye fısıldadı. «Benimki sonsuzluğun ışıltılı yüzü. Sonsuza kadar yaşamanı dilerim.»</p>

  <p class="softbreak"> </p>

  <p class="block6"><span class="text1">Royan'a Mısır'dan haftalarca değil</span>, yıllarca ayrı kalmış gibi geliyordu. Genç kadın kentin o kalabalık sokaklarını; pazarların baharat, yiyecek ve esans kokusunu; müminleri duaya çağıran müezzinlerin sesini çok özlemiş olduğunu anladı.</p>

  <p class="block6">Royan ilk sabah daha hava aydınlanmadan Gize'ye gitti. Dizi hâlâ şişti ve sancıyordu. Nil kıyısında topallayarak yürürken bastonuna davandı. Şafağın, sularda altın ve bakırdan yollar oluşturmasını, teknelerin üçgen biçimi yelkenlerini tutuşturmasını seyretti.</p>

  <p class="block6">Bu Etiyopya'da gördüğü Nil'den farklı bir nehirdi. Abbay değil, gerçek Nil'di. Daha genişti ve ağır ağır akıyordu.</p>

  <p class="block6">Çamurlu kokusu tanıdık ve sevilen bir şeydi. Bu Royan'ın nehri, Royan'ın ülkesiydi. Genç kadın yapması gereken şeyler olduğu için Mısır'a gelmişti. Ve şimdi hırsı artmıştı. Kuşkularından kurtulmuş, duyduğu vicdan azabı geçmişti. Nehirden dönerken artık güçlüydü, kendine güveniyordu.</p>

  <p class="block6">Royan, Duraid'in ailesini görmeye gitti. Hiçbir şey söylemeden ortadan kaybolduğu için kayınbiraderi ona soğuk davrandı. Ama karısı ağlayarak Royan'a sarıldığı, çocuklar da kollarına atıldıktan zaman o da yumuşadı. Ve Royan vahaya yalnız başına gitmek istediğini söyleyince ona arabasını verdi.</p>

  <p class="block6">Royan, Duraid'in mezarının yanında dururken çölün kokusu genzine doldu. Sıcak rüzgâr saçlarını uçuşturuyordu.</p>

  <p class="block6">Duraid çölü çok severdi. Kadın onun artık her zaman çöle yakın olacağını düşünerek seviniyordu. Royan mezarın üzerine Kahire'den getirdiği çiçekleri koyup uzun bir süre orada sessizce oturdu. Birlikte geçirdikleri o güzel günleri düşündü. Adamın şefkatini, Sevgisini, anlayışını hatırlıyordu. Sevgisinin sağladığı rahatlık ve güveni de. Kendisi bütün bunlara aynı derecede karşılık verememişti. Buna üzülüyordu. Ama Duraid'in bu gerçeği kabul ettiğini ve anladığını da biliyordu. Onun şimdi neden döndüğünü anlayacağını umuyordu. Royan, Duraid'le vedalaşmaya gelmişti. Kocasını her zaman hatırlayacaktı, ancak artık bazı şeylerin zamanı gelmişti. Royan sonunda mezarlıktan çıktığında arkasına bakmadan uzaklaştı.</p>

  <p class="softbreak"> </p>

  <p class="block6"><span class="text1">Royan'ın görmek için özellikle Kahire'ye</span> geldiği Bakan Atalan Abou Sim orada değildi. Resmi bir gezi için Paris'e gitmişti. Ancak üç gün sonra dönecekti. Royan, Nahoot Guddabi'nin Kahire'de olmadığını bildiği için rahatlıkla müzeye gidiyordu. Orada okuma odasında Taita'nın papirüslerinin mikrofilmleri üzerinde çalışıyordu. Bu belgelerden Firavun Mamose'un mezarını önce Krallar Vadisine yaptırmayı planladığı anlaşılıyordu. Bir ölüm tapınağı yaptırtıp, bunun için özel yol açtırmıştı. Ama hiçbir şey Firavun Mamose'un planladığı gibi olmamış, Hiksos istilası sırasında her şeyi orada bırakarak kaçmak zorunda kalmıştı.</p>

  <p class="block6">Royan, bakanı beklerken sık sık Nicholas QuentonHarper'a karsı duygularını düşünüyordu. Bu duygular acı veriyordu ona. Ve pek zor seçimler yapması gerekiyordu. Bazı fedakârlıklar yapmadan planlarını uygulayabilmesi imkânsızdı.</p>

  <p class="block6">Royan bu düşünceler yüzünden bakanla olan randevusuna geç kaldı. Neyse ki burası Mısır'dı ve Atalan da bir Araptı.</p>

  <p class="block6">Adam yine her zamanki gibi sevimli ve nazikti. Bugün üzerinde beyaz dishdasha, başında da örtüsü vardı. Genç kadının elini dostlukla sıktı. Onu oturma odasına götürdü. Özel sekreteri küçük fincanlarla koyu, sade kahve getirdi.</p>

  <p class="block6">Adamla kadın önce karşılıklı iltifatlarda bulundular. Sonra Royan konuya dolaylı bir yoldan girmeye çalıştı.</p>

  <p class="block6">«Son birkaç günü müzenin okuma odasında geçirdim. Eski iş arkadaşlarımdan çoğunu gördüm. Nahoot'un müdürlükle ilgili başvurusunu geri çektiğini öğrendiğim zaman çok şaşırdım.»</p>

  <p class="block6">Atalan içini çekti. «Bazen yeğenimin inadı tutuyor. O görevi Nahoot'a verecektim. Ama son anda bana gelip kendisine Almanya'da bir iş önerildiğini söyledi. Ona Nil vadisinde yetiştikten sonra kuzey ikliminden hoşlanmayacağını anlattım.</p>

  <p class="block6">Ülke ve ailenin önemli olduğundan, böyle şeylerin bedelinin parayla ödenemeyeceğinden söz ettim. Ancak...» Atalan ellerini anlamlı anlamlı açtı.</p>

  <p class="block6">Royan masum bir tavırla, «Müdürlüğe kimi getirdiniz?» diye sordu.</p>

  <p class="block6">«Henüz kesin bir atama yapmadık. Nahoot çekildiği için aklıma başka biri gelmiyor. Belki de yabancı ülkelerde çıkan gazetelere ilan vermemiz gerekecek. Açıkçası ben bu görevin, ne kadar işinin ehli olursa olsun, bir yabancıya verilmesine üzüleceğim.»</p>

  <p class="block6">Royan, «Ekselans,» dedi. «Sizinle özel olarak konuşabilir miyim?» Kapının önünde duran erkek sekretere bir göz attı.</p>

  <p class="block6">«Tabii.» Atalan sekretere çıkmasını işaret etti. Sonra da kadına doğru eğilerek sesini alçalttı. «Neden söz etmek istiyorsunuz?»</p>

  <p class="block6">Royan bakanın yanından bir saat sonra ayrıldı. Adam onu asansöre kadar geçirdi. Kadının elini sıkarken alçak sesle, tatlı tatlı, «Yakında tekrar görüşeceğiz,» dedi. «İnşallah.»</p>

  <p class="softbreak"> </p>

  <p class="block6"><span class="text1">Mısır uçağı Heathrow'a indi</span>. Royan binadan çıktığı zaman taksi durağında uzun bir kuyruk olduğunu gördü. Isı, Kahire'dekinden en az on beş derece farklıydı. Kadının bindiği tren York'a akşama doğru ulaştı. Hava nemli, sisli ve soğuktu. Royan istasyondan Nicholas'ın verdiği numaraya telefon etti.</p>

  <p class="block6">Adam onu, «Seni aptal kız,» diye azarladı. «Geleceğini neden haber vermedin? Seni gelip havaalanından alırdım.»</p>

  <p class="block6">Nicholas, Range Rover'dan inip uzun bacaklarıyla kendisine doğru gelirken, Royan onu gördüğü için bu kadar sevinmesine şaştı. İngiliz’in başı açıktı ve son görüşmelerinden beri saçlarını kestirmemiş olduğu anlaşılıyordu.</p>

  <p class="block6">Nicholas, «Ee, dizin nasıl?» diye sordu. «Yine taşınman gerekiyor mu?»</p>

  <p class="block6">«Hemen hemen iyileşti artık. Bastonu atmanın zamanı yaklaştı.» Royan birdenbire kollarını adamın boynuna dolamak istedi. Ama kendini tutup soğuk, esmer yanağını Nicholas'a uzattı. Adam pek hoş kokuyordu. Hafif bir traş losyonu.</p>

  <p class="block6">Buna temiz, canlı" bir erkeğin kokusu da karışıyordu.</p>

  <p class="block6">Arabada, Nicholas motoru çalıştırmadan önce bir an genç kadının yüzüne baktı. «Hayatınızdan pek memnuna benziyorsunuz, madam. Kedi kaymağı yedi mi yoksa?»</p>

  <p class="block6">Royan, «Eski dostları gördüğüm için memnunum,» diyerek gülümsedi. «Ama Kahire'nin beni her zaman keyiflendirdiğini de itiraf etmeliyim.»</p>

  <p class="block6">«Evde yemek yok. Bir lokantaya gireriz diye düşündüm. Biftek ve böbrekli böreğe ne dersin?»</p>

  <p class="block6">«Annemi görmek istiyorum. Kendimi öyle suçlu hissediyorum ki. Bacağının ne durumda olduğunu bile bilmiyorum.»</p>

  <p class="block6">«Ona önceki gün uğradım. Durumu çok iyi. Yeni köpek yavrusuna da bayılıyor. İnanır mısın, ona Taita adını verdi.»</p>

  <p class="block6">«Sen gerçekten çok iyi bir insansın! Annemi ziyaret etme zahmetine bile girmişsin.»</p>

  <p class="block6">«Ondan hoşlanıyorum. Eski toprak. Artık öyle insanlar bulunmuyor. Seninle yemek yiyelim. Sonra bir şişe Laphroaig alır anneni görmeye gideriz.»</p>

  <p class="block6">Adamla kadın Georgina'nın kulübesinden çıktıkları sırada vakit gece yarısını geçmişti. Kadın, Nicholas'ın getirdiği Malt viskisinin hakkını vermişti. Şimdi mutfak kapısında durmuş onlara el sallıyor, alçılı bacağının üstünde hafifçe yalpalıyordu. Köpek yavrusunu iri göğsüne bastırmıştı.</p>

  <p class="block6">Royan, «Annemi kötü bir şekilde etkiliyorsun,» dedi.</p>

  <p class="block6">Nicholas, «Kim kimi etkiliyor?» diye itiraz etti. «Onun bazı şakaları yüzümü kızartıyor.»</p>

  <p class="block6">«Annemle kalmama izin vermeliydin.»</p>

  <p class="block6">«Artık onun yanında Taita var. Ayrıca yakınımda olman gerekiyor. Çok işimiz var. Sen Mısır'a uçtuktan sonra neler yaptığımı açıklamak için sabırsızlanıyorum.»</p>

  <p class="block6">Quenton Park'tan gelen kâhya kadın, York Minster’in arkasındaki sokaklardan birindeki apartmanda, Royan için bir oda hazırlamıştı. Nicholas kadının eşyalarını yukarı çıkarırken, bir horultu duyuldu. Royan adama sorar gibi baktı.</p>

  <p class="block6">Nicholas, «'Sapper' Webb,» dedi. «Grubumuzun yeni üyesi. Bizim istihkâmcımız. Onunla yarın tanışacaksın. Sapper'dan hoşlanacağını sanıyorum. O da balık tutma meraklısı.»</p>

  <p class="block6">«Bunun ondan hoşlanmamla ne ilgisi var?»</p>

  <p class="block6">«Balıkçılar çok iyi insanlardır.»</p>

  <p class="block6">Kadın, «Senin dışında,» diyerek güldü. «Sen Quenton Park'ta mı kalıyorsun?»</p>

  <p class="block6">«Şimdilik eve uğramıyorum.» Nicholas başını salladı. «İngiltere'ye döndüğümün duyulmasını istemiyorum. Lloyd'stan bazı kişilerle konuşmak niyetinde değilim şu ara. Ben üst kattaki küçük yatak odasındayım. Bir şeye ihtiyacın olursa seslen.»</p>

  <p class="block6">Royan yalnız kaldığında küçük odada etrafına bakındı. Çift kişilik karyola burayı epeyce daraltıyordu. Yanda bir bebekevine yakışacak, ufacık bir banyo da vardı. Royan, Nicholas'ın yukarıda ayakkabısını yere attığını duyup başını kaldırdı. «Beni baştan çıkarma,» diye fısıldadı. Adamın kokusu hâlâ burnundaydı. Kendisini Abbay uçurumundan Yukarı taşırken terden ıslanmış, kaslı, ince vücudunun dokunuşunu hâlâ hatırlıyordu. Royan yıllardan beri 'açlık' ve 'ihtiyaç' sözcüklerini hiç düşünmemişti. Ama şimdi bunlar yaşamında gitgide önem kazanmaya başlıyordu. Kadın kendi kendine çattı. «Bu kadar yeter, kızım!» Sonra küveti doldurmaya gitti.</p>

  <p class="softbreak"> </p>

  <p class="block6"><span class="text1">Nicholas ertesi sabah aşağıya</span> inerken kadının kapısını yumrukladı. «Haydi. Royan. Yaşam gerçek. Yaşam acil.» Dışarısı hâlâ zifiri karanlıktı. Royan inleyerek, «Saat kaç?» diye sordu. Ama adam uzaklaşmıştı bile. «adın onun aşağıda ıslık çaldığını duyuyordu.</p>

  <p class="block6">Royan saatine baktı ve tekrar inledi. «Saat altı buçukta ıslık çalıyor. Üstelik gece annemle Laphroaig'i bitirdikten sonra.</p>

  <p class="block6">Buna inanamıyorum. Bu adam gerçekten bir canavar.»</p>

  <p class="block6">Kadın yirmi dakika sonra Nicholas'ı mutfakta buldu. Blucin ve balıkçı kazağı giymiş, bir önlük takmıştı. «Üç kişi için ekmek kızart, hayata. Omlet beş dakika sonra hazır.»</p>

  <p class="block6">Royan mutfaktaki diğer adama baktı. Orta yaşlı, geniş omuzlu biriydi. Gömleğinin kollarını sıvamış olduğundan kasları ortaya çıkmıştı. Kafası kabaktı. «Merhaba. Ben Royan Al Simma'yım.»</p>

  <p class="block6">«Affedersin.» Nicholas yumurta çırpmak için kullandığı teli havaya kaldırdı. «Bu Danny. Daniel Webb. Dostları onu 'Sapper' diye bilirler.»</p>

  <p class="block6">Danny ayağa kalktı. İri elinde bir kahve fincanı vardı. «Tanıştığımıza memnun oldum, Miss Al Simma. Size kahve verebilir miyim?» Gözleri masmavi, kafası çilliydi.</p>

  <p class="block6">Nicholas düzeltti. «Dr. Al Simma.»</p>

  <p class="block6">Kadın hemen atıldı. «Ama lütfen beni Royan diye çağırın. Evet, kahve hoşuma gider.»</p>

  <p class="block6">Kahvaltı sırasında Etiyopya'dan da, Taita'nın oyunundan da söz etmediler. Nicholas sonra elinde kahve ibriğiyle ayağa kalktı. «Fincanlarınızı alın ve beni izleyin.» Royan'ı ön taraftaki oturma odasına götürdü. «Sana bir sürprizim var.</p>

  <p class="block6">Mûzedekiler bunu hazırlamak için durmadan çalıştılar.» Kapıyı açarak, «Tata ta tam!» diye bağırdı.</p>

  <p class="block6">Ortadaki masada çizgili dikdik duruyordu. Nicholas'ın Afrika'dan kaçırdığı post ustalıkla doldurulmuştu.</p>

  <p class="block6">Royan, «Ah, Nicky!» diye bağırdı. «Harika bu. Sanatçı, hayvanın özelliklerini iyi yakalamış.» Kadının burnuna uçurumdaki dikenlerin kokusu geldi. Bir an bu narin ve güzel yaratığa acıdı.</p>

  <p class="block6">«Bence de harika! Benimle aynı fikirde olmana sevindim.» Nicholas hayvanın yumuşak tüylerini okşadı. «Taita'nın bilmecesini çözer çözmez Doğa Tarih Müzesi için bu konuda bir yazı yazacağım. Yani dedemin babasının yalancı olduğunu söyleyen adamlar için. Böylece aile şerefimizi kurtaracağım.» Dikdik'i alıp bir kenara kaldırdı. Bu ilk sürprizdi.</p>

  <p class="block6">Şimdi sıra en önemlisinde.» Duvarın önündeki kanepeyi işaret etti «Otur bakalım.»</p>

  <p class="block6">Royan onun bu saçmalıklarına gülerek istediğini yaptı. Sapper da çekine çekine kanepenin diğer ucuna ilişti.</p>

  <p class="block6">Nicholas, «Şimdi Dandera nehrindeki uçuruma nasıl ineceğimizden söz edelim. Sana Taita'nın gölüne skubayla inebileceğimizi anlatmış, bunun zor yarılarını da açıklamıştım.» Esrarlı bir tavırla güldü. «Eh, Sapper ona söz verdiğim o müthiş ücreti şimdiden hak etti. Tabii kendisine parayı henüz vermiş değilim. Sapper başka bir yöntem buldu.</p>

  <p class="block6">Herhalde saçlarının dökülmesine o müthiş beyni neden olmuştu.»</p>

  <p class="block6">Royan bıkkın bir tavırla, «Yeter, Nicky,» dedi. «Yine başladın.»</p>

  <p class="block6">«Sana bir ipucu vereceğim.» Nicholas, Royan'ın uyarısına aldırmadan neşeyle ona takılmayı sürdürdü. «Bazen eski yöntemler en iyisidir.»</p>

  <p class="block6">Royan, «Madem bu kadar akıllısın, neden ünlü değilsin?..» diye çıkışmaya başladı. Sonra durakladı. «Eski yöntemler mi dedin? Yani Taita'nın yöntemini mi kastediyorsun? Onun gibi dalma araç gereci kullanmadan gölcüğün dibine mi ineceğiz?»</p>

  <p class="block6">«Tanrım! Anladı!»</p>

  <p class="block6">«Bir baraj!» Royan el çırptı. «Taita'nın dört bin yıl önce yaptığı yerde bir baraj mı kuracaksınız?»</p>

  <p class="block6">Nicholas güldü. «Anladı! Bizim kız çok zeki! Ona resimleri göster, Sapper.»</p>

  <p class="block6">Sapper Webb memnun memnun bir duvarın önündeki tahta panoya gitti. Buna Nicholas'ın Taita'nın gölcüğünde ve taşocağında çektiği fotoğraflar asılmıştı. Tabii büyütülmüşlerdi. Resimlerin üzerine çizgiler çekilmiş, hesaplar yapılmıştı. «Binbaşı bana gerekli ölçüleri verdi. Bu işi, kısıtlı araç gereçlerimize rağmen başarabileceğimizi sanıyorum.»</p>

  <p class="block6">«Eski Mısırlılar yapabildiğine göre, sen bu işi kolaylıkla başarırsın, Sapper.»</p>

  <p class="block6">«Çok naziksiniz, binbaşı. Ama ben 'kolaylıkla' sözcüğünü seçmezdim.» Sapper panoya, fotoğrafların yanına iliştirilmiş olan planlara döndü. «Baraj yapmanın birkaç yolu vardır. Ancak korkarım biz modem şeylerden pek yararlanamayacağız.»</p>

  <p class="block6">Nicholas, «Taita'yı unutma,» dedi. «O bu işi buldozersiz başardı.»</p>

  <p class="block6">«Ama herhalde Mısırlının emrinde sayısız esir vardı.»</p>

  <p class="block6">«Sana esir bulacağım. Yani onların modern karşılığını. Sayısız diyemeyeceğim tabii.»</p>

  <p class="block6">«Ne kadar çok adam bulursanız, nehrin yatağını sizin için o kadar çabuk değiştirebilirim. Bunun yağmur mevsimi başlamadan yapılması gerektiğini de biliyoruz.»</p>

  <p class="block6">«En fazla iki ayımız var.» Nicholas şakacı tavırlarını bir tarafa bırakmıştı"'§5' konusunda... Aziz Frumentius Manastırındakilerden yardım sağlayabileceğimi sanıyorum. Ama barajın yapılmasına katılmaları için sağlam bir dini neden bulmaya çalışıyorum. Herhalde kutsal lahdin Kudüs'te değil, Etiyopya'da olduğu ve bizim onu bulduğumuz hikâyesine inanmazlar.»</p>

  <p class="block6">Sapper, «Siz bana işçi bulun,» diye mırıldandı. «Ben de size o bendi yapayım. Demin dediğiniz gibi, eski yöntemler en iyisidir. Sanırım eskiler barajın temeli için koferdam ve sepetlerden yararlandılar. Herhalde Taita bambudan dev sepetler ördürdü. Bunları nehre yerleştirip içlerini kaya parçaları ve taşlarla doldurdu. Ondan sonra da koferdam yapmak için kütükler kullandı.»</p>

  <p class="block6">Royan biraz kuşkuyla, «Genelde ne demek istediğinizi anladım sanırım,» diyerek başını salladı. «Zaten aslında bütün ayrıntıları kavramam da şart değil.»</p>

  <p class="block6">Sapper de aynı fikirdeydi. «Evet, öyle. Binbaşı bana baraj yerinde bol ağaç olduğunu söyledi. Ben de sepetler için tel örgü kullanacağım. Ve taşocağındaki bloklardan yararlanacağım.»</p>

  <p class="block6">Nicholas, «Taita da öyle yapmıştı,» diye atıldı. «Biz de onun yöntemini kullanacağız. Bu seni sevindirmeli. Sonuçta Taita senin milletinden.»</p>

  <p class="block6">«Biliyor musun, çok haklısın. Bu garip bir biçimde hoşuma gidiyor.» Royan gülümsedi. «Bence bu iyiye işaret. Peki, söz ettikleriniz ne zaman olacak?»</p>

  <p class="block6">Nicholas güldü. «Çalışmalar başladı bile. Sapper'la ben birlikte götüreceğimiz malzemeyi ve aletleri ısmarladık.</p>

  <p class="block6">Sepetler için tel örgüler bile hazır. Sapper bugün öğleden sonra gidip onların yüklenmesiyle ilgilenecek. İkimiz başka işleri halledeceğiz. Biz de hafta sonunda gideceğiz. Unutma, Kahire'den bu kadar çabuk döneceğini bilmiyordum.</p>

  <p class="block6">Bilseydim, hep birlikte Valetta'ya uçmamızı sağlardım.»</p>

  <p class="block6">«Valetta'ya mı?» Royan şaşırdı. ««Yani Malta'ya mı? Etiyopya'ya gideceğimizi sanıyordum.»</p>

  <p class="block6">««Jannie Badenhorst'un merkez bürosu orada.»</p>

  <p class="block6">««Jannie ne?»</p>

  <p class="block6">««Badenhorst. Africair.»</p>

  <p class="block6">«Artık hiçbir şey anlayamıyorum.»</p>

  <p class="block6">«Africair bir nakliyat şirketi. Onların eski bir RAF Hercules uçakları var. Jannie'yle oğlu Fred kullanıyor. Jannie aslında büyük bir kaçakçı. Duraid'le Libya'ya da Malta'dan uçmuştuk. Abbay'a bizi o götürecek.»</p>

  <p class="block6">««Nicky, keyfini kaçırmak istemiyorum. Ama Etiyopya bizi istenmeyen yabancılar olarak ilan etti. Bu küçük ayrıntıyı gözden mi kaçırdın yoksa? Oraya nasıl geri gitmeyi düşünüyorsun?»</p>

  <p class="block6">Nicholas güldü. «Ülkeye arka kapıdan gireceğim. Kapıda eski dostum Mek Nimmur nöbet bekliyor zaten.»</p>

  <p class="block6">«Mek'le bağlantı mı kurdun?»</p>

  <p class="block6">«Tessay'le konuştum. Artık onun Mek için kuryelik yaptığı anlaşılıyor. Tessay uygun kimseleri tanıyor. Mek'in görünmesinin yersiz ve hatta kötü olacağı bölgelere kolaylıkla girip çıkabiliyor. Hartum'a ya da Addis Ababa'ya.»</p>

  <p class="block6">Royan etkilenmişti. «Eh, çok iyi çalışmışsın.»</p>

  <p class="block6">Nicholas yüzünü ekşiterek, «Hepimiz aklımıza estiği zaman gidip Kahire'de tatil yapamayız,» dedi.</p>

  <p class="block6">«Küçük bir soru daha.» Royan adamın bu iğnelemesine aldırmadı. Ama Nicholas'ın keyifle gülmesine rağmen yokluğunun onu sinirlendirdiğinin farkındaydı. «Mek, Taita'nın oyununu biliyor mu?»</p>

  <p class="block6">Nicholas başını salladı. «Bütün ayrıntıları bilmiyor. Ancak bazı şüpheleri var. Her neyse... Mek'e güvenebileceğimi biliyorum.» Bir an durakladı, sonra konuşmasını sürdürdü. «Tessay telefonda açıkça konuşmak istemedi. Ama anladığıma göre Aziz Frumentius Manastırına saldırmışlar. Jali Hora ve otuz ya da kırk keşiş öldürülmüş. Kilisedeki kutsal emanetlerin çoğu da çalınmış.»</p>

  <p class="block6">«Ah, Tanrım! Olamaz!» Royan çok sarsılmıştı. «Kim böyle bir şey yapabilir?»</p>

  <p class="block6">«Duraid'i öldürenler. Seni üç kez öldürmeye çalışanlar.»</p>

  <p class="block6">«Pegasus.»</p>

  <p class="block6">Nicholas başını salladı. «Evet. Von Schiller.»</p>

  <p class="block6">Royan, «Öyleyse bu felaketten doğrudan doğruya biz sorumluyuz,» diye fısıldadı. «Manastıra gitmelerine biz neden olduk. Kampa baskın yaptıkları zaman çaldıkları polaroidlerde kitabe ve Tanus'un mezarı vardı. Von Schiller'in onları nerede çektiğimizi anlaması için falcı olmasına gerek yok. Şimdi ellerimize daha fazla kan bulaştı.»</p>

  <p class="block6">«Lanet olsun! Von Schiller'in çılgınlığının sorumluluğunu nasıl yüklenebilir? Bu olay yüzünden kendini cezalandırmana izin vermeyeceğim.» Nicholas'ın sesi sert ve öfkeliydi.</p>

  <p class="block6">«Her şeyi biz başlattık.»</p>

  <p class="block6">«Ben böyle düşünmüyorum. Ama Aziz Frumentius Manastırının maqdas’ındaki şeyleri çalanın von Schiller olduğundan eminim. Kitabe ve tabut şimdi onun koleksiyonunda olmalı.»</p>

  <p class="block6">«Ah, Nicky! Kendimi öyle suçlu hissediyorum ki! O basit, dindar adamlar için ne kadar tehlikeli olduğumuzu anlamamıştım.»</p>

  <p class="block6">Adam sertçe, «Bu işten vazgeçmek istiyor musun?» diye sordu.</p>

  <p class="block6">Royan bir süre ciddi ciddi bunu düşündü. Sonra başını salladı. «Hayır. Belki geri döndüğümüz zaman Taita'nın gölünün dibinde bulacağımız şeyler sayesinde keşişlerin kayıplarını telafi edebiliriz.»</p>

  <p class="block6">Nicholas heyecanla, «Bunu ben de umuyorum,» dedi. «Gerçekten!»</p>

  <p class="softbreak"> </p>

  <p class="block6"><span class="text1">Dört motorlu turbo Hercules</span> CMK1 dikkati çekmeyen tozlu bir kahverengiye boyanmıştı. Dev uçağın gövdesindeki harfler de silikleşmişti. Aracın hiçbir yerinde Africair'in bir işareti yoktu. Biçimsiz görünüşünden hemen hemen kırk yıllık olduğu ve Jannie Badenhorst'un eline düşmeden önce yarım milyon saatten fazla uçtuğu anlaşılıyordu.</p>

  <p class="block6">Royan, Valetta Havaalanının arka köşesinde duran uçağa bakarak, «Bu şey hâlâ uçabiliyor mu?» diye sordu. Uçak sarkık karnıyla, beklenmeyen ve istenmeyen bir hamilelik yüzünden işinden olan bir sokak kadınına benziyordu.</p>

  <p class="block6">Nicholas kadının endişelerini giderdi. «Jannie özellikle onun öyle görünmesini sağlıyor. Uçağın gittiği yerlerde dikkatleri üzerine çekmecesi gerekiyor.»</p>

  <p class="block6">«Bu bakımdan başarılı olduğu kesin.»</p>

  <p class="block6">«Ama Jannie de, Fred de birinci sınıf uçak mühendisi. İkisi birarada Big Dolly'nin motorlarının kusursuzca çalışmasını sağlıyorlar.»</p>

  <p class="block6">«Big Dolly mi?»</p>

  <p class="block6">«Dolly Parton. Jannie ona bayılır.» Taksi onları ve fazla olmayan eşyalarını hangarın yan kapısının önünde bıraktı. «İşte Jannie orada.» Nicholas, Hercules'in yük rampasından inen yağlı tulumlu adamı işaret ediyordu.</p>

  <p class="block6">Jannie ayaklarını sürüyerek onlara yaklaşırken, «Merhaba, dostum,» dedi. «Neredeyse sizden umudu kesmeye başlıyordum.» Gençliğinde ragbi oyuncusu olduğu belliydi. Bir oyunda sakatlandığı için hâlâ hafifçe topallıyordu.</p>

  <p class="block6">«Heathrow'dan geç hareket ettik. Fransız gümrüğünde grev vardı. Uluslararası yolculuğun hoş yarılarından biri de bu.»</p>

  <p class="block6">Nicholas, Royan'ı tanıştırdı.</p>

  <p class="block6">Jannie, «Haydi gelin,» dedi. «Yeni sekreterimle tanışın. Belki size bir fincan kahve de verir.» Onları kapıdan mağara benzeri bir hangara soktu. Girişin yanında küçük bir bölme vardı. Bunun kapısında «Africair» yazılıydı. Onun altınaysa kanatlı bir savaş baltası resmi yapılmıştı. Jannie'nin yeni sekreteri Mara, adamdan ancak birkaç yaş küçüktü. Gençlik ve güzellik konusundaki eksiklikleri iri göğüsleriyle telafi ediyordu.</p>

  <p class="block6">Nicholas, Royan'a usulca, «Jannie olgun kadınlardan hoşlanır,» diye fısıldadı. «Üst kısımları şöyle heybetli olanlardan.»</p>

  <p class="block6">Mara onlara kahve verdi. Jannie de Nicholas'la uçuş planını inceledi. «Bu biraz karmaşık,» diye özür diledi. «Hile yapmamız gerekiyor. Kaddafi şu ara beni pek sevmiyor. Bu nedenle onun topraklarının üzerinden uçmak istemiyorum.</p>

  <p class="block6">Mısır'dan geçeceğiz, ama oraya inmeyeceğiz.» Masasına yayılı haritayı işaret etti. «Sudan da biraz sorunlu. Orada küçük bir iç savaş var. Ama kuzeydeki hükümetin dünyanın en modern radarına sahip olduğunu sanmıyorum. Eski Rus mallarını kullanıyorlar. Orası büyük bir ülke. Fred'le geçebileceğimiz yerleri belirledik. Ana askeri tesislere yaklaşmayacağız.»</p>

  <p class="block6">Nicholas öğrenmek istedi. «Oraya ne kadar zamanda ulaşacağız?» Jannie yüzünü buruşturdu. «Big Dolly yarışçı değil.</p>

  <p class="block6">Ve dediğim gibi kestirmeden gidemeyeceğiz.» Nicholas ısrar etti. «Ne kadar?»</p>

  <p class="block6">«Fred'le ranza ve mutfak hazırladık. Uçuş sırasında evinizdeki kadar rahat edeceksiniz.» Kepini çıkarıp başını kaşıdı ve sonra açıkladı. «On beş saat.»</p>

  <p class="block6">Nicholas, «Big Dolly bu kadar uzun bir yolculuğa dayanabilir mi?» diye sordu.</p>

  <p class="block6">«Yedek depolar var: Yetmiş bir bin kilo yakıt. Getirdiğiniz yüklerle bile yakıt almadan oraya gidip dönebiliriz.» Hangar kapıları açıldı ve büyük bir kamyon içeri girdi. «Sapper’la Fred geldiler.» Jannie kahvesini bitirerek Mara'ya sarıldı.</p>

  <p class="block6">Fred taşıttan indiğinde Nicholas onu Royan'la tanıştırdı. Jannie'nin genç bir kopyasıydı. Babası gibi beli kalınlaşmaya başlamıştı. Saf bir çiftçiye benziyordu.</p>

  <p class="block6">«Bu son parti.» Sapper kamyonun önüne gelerek Nicholas'ın elini sıktı. «Artık yüklemeye başlayabiliriz.»</p>

  <p class="block6">Jannie söze karıştı. «Sabah dörtten önce yola çıkmak istiyorum. Böylece yarın akşamki randevumuza yetişmek için bol zamanımız olur. Kalkıştan önce uyumak istiyorsak, biraz çalışmamız gerekecek. Çocuklardan yükleme için yardım istemeyi düşündüm, ama Sapper buna razı olmadı.»</p>

  <p class="block6">Nicholas başını salladı. «Haklı. Bu işi ne kadar az kişi öğrenirse o kadar iyi olur.»</p>

  <p class="block6">Hızla çalışmaya başlayarak yükleri dev uçağın kargo kısmına taşıdılar. En son yükledikleri de küçük bir traktör oldu.</p>

  <p class="block6">Sapper onu elden düşme almıştı.</p>

  <p class="block6">Artık Mara'nın küçük büroda onlar için hazırladığı veda yemeğine katılabilirlerdi.</p>

  <p class="block6">Jannie onlara, «Evet,» dedi. «Mara aynı zamanda iyi aşçıdır da.» Kadını kendine çekti.</p>

  <p class="block6">Nicholas kırmızı Chianti dolu bardağını kaldırdı, «istediğimiz yere sağsalim erişmemizi dilerim.»</p>

  <p class="block6">Jannie, «Uçuştan önce içki içmem,» diyerek özür diledi. Ve gazoz dolu bardağını kaldırdı.</p>

  <p class="block6">Biraz uyumak için giysilerini çıkarmadan uçaktaki ranzalara uzandılar. Royan'a sanki birkaç dakika sonra uyandırılmış gibi geldi. İki pilot kalkışla ilgili kontrolü tamamlıyorlardı. Dev turbo motorlar inleyerek dönmeye başlamıştı. Jannie kontrol kulesiyle konuşurken, Fred uçağı kalkış noktasına götürdü. Üç yolcu da ranzalarından kalkıp kabindeki koltuklara oturarak kemerlerini bağladılar. Big Dolly karanlık gökyüzüne doğru yükseldi. Adanın ışıkları arkalarında küçüldü, küçüldü, sonra da gözden kayboldu.</p>

  <p class="block6">Şimdi yalnızca aşağıda karanlık deniz, yukarıda da yıldızlar vardı. Royan, Nicholas'a dönerek gülümsedi.</p>

  <p class="block6">«Eh, Taita, son oyun için korta girdik.» Sesi heyecanlıydı.</p>

  <p class="block6">Nicholas, «Böyle gizlice dolaşmak zorunda kalmamızın bir tek iyi yanı var. Pegasus ancak sonradan Abbay uçurumuna döndüğümüzü öğrenebilecek.»</p>

  <p class="block6">«Haklı olduğunu umalım.» Royan sağ elini kaldırarak parmaklarını üst üste koydu. «Zaten Taita'nın bizim için neler hazırladığını düşünüp endişeleniyoruz. Bir de tekrar Pegasus'la uğraşmayalım.»</p>

  <p class="softbreak"> </p>

  <p class="block6"><span class="text1">Von Schiller çok kesin</span> bir tavırla, «Onlar Etiyopya'ya dönüyorlar,» dedi.</p>

  <p class="block6">Nahoot, «Bundan nasıl emin olabilirsiniz, Herr von Schiller?» diye sordu.</p>

  <p class="block6">Alman adama öfkeyle baktı. Mısırlı onu çok sinirlendiriyordu. Milyarder, arkeologu tuttuğu için pişman olmaya başlamıştı. Nahoot manastırdan aldıktan kitabedeki yazıları çözme konusunda fazla bir basan gösterememişti. Çeviri zor değildi, ama Mısırli sözlerdeki gizli anlamları ve imaları anlayamıyordu. Von Schiller'in sabrı tükenmek üzereydi.</p>

  <p class="block6">Nahoot'un mazeretlerini ve yerine getiremediği vaatlerini dinlemekten bıkmıştı. Arkeologun o dalkavukça sesinden etrafı lekeli, hüzünlü gözlerine kadar her şeyi sinirine dokunuyordu. Özellikle de söylediği sözleri kuşkuyla karşılaması tepesini attırıyordu.</p>

  <p class="block6">«General Obeid baha onların Addis Ababa'dan ayrıldıktan sonra nereye gittiklerini bildirdi. Havaalanındaki ajanım adamla kadının İngiltere'ye vardıklarını haber verdi. Adamlarım ayrıca kadını Kahire'ye kadar izledi...»</p>

  <p class="block6">«Affedersiniz, Herr von Schiller, o halde kadını neden ortadan kaldırtmadınız?»</p>

  <p class="block6">Alman, «Dummkopf!» diye bağırdı. «Çünkü artık bana mezarın yerini siz değil, o gösterecek sanırım.»</p>

  <p class="block6">Nahoot itiraz etti. «Ama, efendim, ben...»</p>

  <p class="block6">Von Schiller adamı aşağılarcasına sözünü kesti. «Siz başarısızlığı . bahaneler uydurmaktan başka hiçbir şey yapmadınız. Sizin sayenizde kitabe hâlâ esrarını koruyor.»</p>

  <p class="block6">«Bu çok zor...»</p>

  <p class="block6">«Tabii zor! Bu yüzden size o kadar çok para veriyorum! Kolay olsa bu işi kendim yapardım. O taşta Mamose'un mezarının yerinin «asıl bulunacağı yazılı, ne var ki Taita bu işi zorlaştırmak istemiş.»</p>

  <p class="block6">«Bana biraz daha zaman verilirse... Anahtarı bulmak üzere olduğumu sanıyorum.»</p>

  <p class="block6">«Artık hiç zamanınız yok. Az önce söylediklerimi duymadınız mı? Harper, Abbay uçurumuna dönüyor. Dün gece kiraladıkları bir uçakla Malta'dan ayrıldılar. Uçağa bir hayli yük alındığı da bildirildi. Adamlarım yüklerin ne tür şeyler olduklarını anlayamadılar. Ama toprak taşımak için kullanılan o traktörlerden de varmış. Bence bütün bunların bir tek anlamı var: Mezarın yerini buldular. Şimdi orayı kazmak için geri dönüyorlar.»</p>

  <p class="block6">«Onlar manastıra erişir erişmez hepsini ortadan kaldırırsınız.» Bu düşünce Nahoof’a zevk verdi. «Albay Nogo...»</p>

  <p class="block6">«Sözlerimi neden tekrarlamam gerekiyor?» Von Schiller'in sesi tizleşmişti. Adam elini masaya vurdu. «Mamose'un mezarını bulma konusunda tek şansımız onlar. Ve ben onların başlarına bir şey gelmesini hiç istemiyorum!» Öfkeyle Nahoot'a baktı. «Sizi hemen Etiyopya'ya yollayacağım. Belki orada biraz işime yararsınız. Burada hiçbir işe yaramadığınız kesin.»</p>

  <p class="block6">Nahoot'un canı sıkıldıysa da tekrar tartışmaya kalkmadı. O somurtup otururken Alman konuşmasını sürdürdü. «Bizim kampa gidip Helm'in emrine gireceksiniz. Emirlerinizi ondan alacaksınız. O emirlere, sanki hepsini ben vermişim gibi uyacaksınız. Anlaşıldı mı?»</p>

  <p class="block6">Nahoot somurtkanca, «Evet, Herr von Schiller,» diye mırıldandı.</p>

  <p class="block6">«Harper'la kadına hiç ilişmeyin. Onlar sizin kampta olduğunuzu bile bilmemeliler. Pegasus jeoloji grubu her zamanki çalışmalarını sürdürecek.» Alman neşesizce gülümsedi. «Helm'in zengin galen tabakaları bulması çok iyi oldu. Bildiğiniz gibi kurşun ondan elde ediliyor. Böylece bütün operasyon çok kazanç sağlayacak.»</p>

  <p class="block6">Nahoot öğrenmek istedi. «Benim görevlerim ne olacak?»</p>

  <p class="block6">«Bekleyeceksiniz. Harper basan gösterdiği takdirde ondan yararlanmak için hazır olmalısınız. Ama ona sokulmayıp, adamı uyandırmamalısınız. Hiçbir şekilde adamın kampına yaklaşmayacaksınız. Gece yarısı baskınları da yok artık.</p>

  <p class="block6">Atacağınız her adım için önce benden izin alacaksınız. Tekrarlıyorum: Önce benden izin alacaksınız!»</p>

  <p class="block6">«Bu kadar kısıtlanırsam, Harper'la kadının neler yaptığını nasıl anlayacağım?»</p>

  <p class="block6">«Nogo'nun manastırda güvenilir bir adamı var. Bir casusu. O bize Harper'ın attığı her adımı bildirecek.»</p>

  <p class="block6">«Ama ya ben? Benim görevim ne olacak?»</p>

  <p class="block6">«Siz de Nogo'nun topladığı bilgileri değerlendireceksiniz. Arkeoloji yöntemlerini biliyorsunuz. Harper'ın ne yapmaya çalıştığını, başarılı olup olmadığını anlarsınız.»</p>

  <p class="block6">Nahoot, «Anlıyorum...» diye mırıldandı.</p>

  <p class="block6">«Mümkün olsaydı, Abbay uçurumuna ben, kendim giderdim. Ama bu olanaksız. Harper belki ancak aylar sonra önemli bir ilerleme gösterebilir. Siz de herkes gibi bunun zaman aldığını biliyorsunuz.»</p>

  <p class="block6">Nahoot kinle hatırlattı. «Howard Carter, Tutankhamon'un mezarını bulmadan önce Teb'de tam on yıl çalıştı.»</p>

  <p class="block6">Von Schiller soğuk soğuk, «İşin bu kadar uzun sürmeyeceğini umarım,» dedi. «Ancak sürerse herhalde sizin de artık bu araştırmayla bir ilginiz kalmaz. Benim burada önemli görüşmeler yapmam gerekiyor. Şirketin yıllık toplantısı da var.</p>

  <p class="block6">Onu kaçıramam.»</p>

  <p class="block6">«Demek Etiyopya'ya hiç dönmeyeceksiniz?» Almanın kötü etkisinden kurtulacağı fikri arkeologu sevindirmişti.</p>

  <p class="block6">«Orada görmem gereken bir şey olduğunu haber alır almaz geleceğim. Ne zaman gelmem gerektiğine siz karar vereceksiniz.»</p>

  <p class="block6">«Ama ya kitabe? Benim...»</p>

  <p class="block6">Von Schiller, Mısırlının itirazlarını yanda kesti. «Çeviri üzerinde çalışacaksınız. Etiyopya'ya giderken yanınıza bütün fotoğrafların kopyalarını da alın. Oradayken de çalışmalarınızı sürdürecek, bana uyduyla rapor vereceksiniz. En aşağı haftada bir kez.»</p>

  <p class="block6">«Ne zaman gitmemi istiyorsunuz?»</p>

  <p class="block6">«Hemen. Mümkünse bugün, Fraulein Kemper’le konuşun. O yolculuk için gerekli her şeyi halleder.»</p>

  <p class="block6">İlk defa o zaman Nahoot Guddabi'nin yüzünde memnun bir ifade belirdi.</p>

  <p class="softbreak"> </p>

  <p class="block6"><span class="text1">Big Dolly homurdanarak güneydoğuya</span> doğru gidiyordu. Sıkıcı bir yolculuktu bu. İnsanı eğlendirecek bir şey yoktu.</p>

  <p class="block6">Şafak sökerken Afrika kıyılarının üzerinden geçtiler. Jannie uzak ve tenha bir kumsalı seçmişti. Yolcuların karada da görebilecekleri bir şey yoktu. Kahverengi, kasvetli çöl her yönde uzanıp gidiyordu.</p>

  <p class="block6">Nicholas'la Royan ranzaya yerleşmiş, arkalarına satranç tahtasını koymuşlardı. Acıktıktan zaman mutfağa gidip hepsi için sandviç hazırladılar.</p>

  <p class="block6">Royan, «Hâlâ Mısır toprakları üzerinden mi uçuyoruz?» diye sordu.</p>

  <p class="block6">Jannie, Big Dolly'nin iskele tarafındaki kanadının ucunu işaret etti. «Vadi Halfia elli deniz mili ötede. Babam 1943'te orada şehit oldu. Altıncı Güney Afrika Birliğindeydi. Onu hiç tanımadım. Fred'le bir keresinde oraya indik. Babamın mezarını bulmaya çalıştık.» Anlamlı bir tavırla omzunu silkti. «Koskoca bir bölge orası. Sürüyle de mezar var. Ancak birkaçının üzerine işaret konulmuş.»</p>

  <p class="block6">Nicholas, Royan'a baktı. Genç kadın pencereden vatanını seyrediyordu. Bakışlarında öyle bir ateş vardı ki, İngiliz şaşırdı.</p>

  <p class="block6">Royan'ın annesi gibi İngiliz olduğunu düşünmek ona çekici geliyordu. Ama böyle anlarda genç kadının başka yarıları olduğunu da hatırlıyordu. Nicholas, Royan'ın Etiyopya'dan döndüklerinde alelacele Kahire'ye gitmesini düşündü. Ve yine endişelendi. Onun sadık olduğunu sanıyorum, diye düşündü. Ama ya bilmediğim başka duygusal bağlar bundan daha güçlüyse?.. Adam adeta şok geçirerek bir gerçeği kavradı. Kadını çok çekici buluyor, ancak onun hakkında pek az şey biliyordu.</p>

  <p class="block6">Jannie iki saat sonra, «Yedi buçuk dakika sonra Nil'in üzerinden geçeceğiz,» diye haber verdi. «Randevumuzaysa daha üç saat var. Güneş batmadan kırk dakika önce ineceğiz. Bundan daha iyisi olamaz.»</p>

  <p class="block6">Royan. «Öyleyse yürüyüş kıyafetimi <span class="calibre4">giymeliyim,» diyerek ranzanın al</span>tındaki çantasını kapıp tuvale gitti. Yirmi dakika sonra dışarı çıktığı zaman ayaklarında uzun haki şort ve botlar vardı. Gömleği de pamuklu Kumaştandı. «Bunlar yürüyüş botları.» Ayağını yere vurdu.</p>

  <p class="block6">Nicholas, «Bu çok iyi ama...» dedi. «...dizin ne âlemde?»</p>

  <p class="block6">Kadın kendini savunurcasına, «Oraya ulaşmamı sağlayacaklar,» diye yanıt verdi.</p>

  <p class="block6">«Yani seni sırtımda taşımak zevkinden yoksun mu kalacağım?»</p>

  <p class="block6">Sonunda Etiyopya'nın dağları doğu ufkunda belirdi. Nicholas kadına onları göstererek, «Eh, hemen hemen geldik sayılır,» dedi. «Kokpite gidelim.»</p>

  <p class="block6">Ön camdan baktılar. Savan dümdüz uzanıyordu. Yer yer akasya koruları vardı.</p>

  <p class="block6">Jannie, «On dakika,» dedi. «Bir şey gördünüz mü?» Kimse yanıt vermedi. «Beş dakika.»</p>

  <p class="block6">Nicholas onun omzunun üzerinden işaret etti. «İşte Mavi Nil'in yatağı.» İleride sık, dikenli ağaçların oluşturduğu bir çizgi belirmişti. «Terkedilmiş şeker fabrikasının bacası da gözüküyor. Mek Nimmur alandaki şeridin fabrikadan dört buçuk kilometre ötede olduğunu söyledi.»</p>

  <p class="block6">Jannie söylendi. «Öyleyse bile haritada gösterilmemiş.»</p>

  <p class="block6">Fred, «Hâlâ bir şey gözükmüyor,» derken ileride yerden kırmızı bir fişek atıldı. Kokpitteki herkes rahatlayarak güldü.</p>

  <p class="block6">«Tam isabet.» Nicholas, Jannie'nin omzuna vurdu. «Ben bile bundan daha başarılı olamazdım.»</p>

  <p class="block6">Şimdi ot bürümüş şeridi görüyorlardı. Burası çoktan terkedilmişti. Mek Nimmur randevu için özellikle bu terkedilmiş yeri seçmişti.</p>

  <p class="block6">Jannie, «Karşılama komitesi görülmüyor,» diye mırıldandı. «Ne yapmamı istiyorsun?»</p>

  <p class="block6">«Sen iyice yaklaş. Bir fişek daha atılacak. Hah, işte!» Şeridin ucundaki dikenli ağaçların arasından kırmızı ateşten bir top yükseldi. Ve ilk kez o ıssız yerde insanları gördüler.</p>

  <p class="block6">«Ah, evet! O Mek işte. İn artık.»</p>

  <p class="block6">Big Dolly yer yer çukurlar açılmış şeride inerken ileride kamuflaj giysileri giymiş biri belirdi. Ve iki kürekle uçağın dikenli ağaçlardan en yüksek ikisinin arasına girmesini sağladı.</p>

  <p class="block6">Jannie motoru durdurdu. Onlara omzunun üzerinden bakarak gülümsedi. «Eh, çocuklar, anlaşılan şansımız bize yine yardım etti.»</p>

  <p class="softbreak"> </p>

  <p class="block6"><span class="text1">Big Dolly'nin yüksek kokpitinden</span> bile akasyaların arasından çıkan Mek Nimmur'un etkileyici siluetini tanımamak imkânsızdı. Yük rampası indirilir indirilmez Mek uçağa çıktı.</p>

  <p class="block6">«Nicholas!» İki arkadaş kucaklaştılar. Mek, İngiliz’i yanaklarından sesli sesli öptükten sonra yüzünü inceledi. Nicholas'ı tekrar gördüğüne çok sevindiği belliydi. «Demek haklıydım? Yine eski oyunlarına başlın. Bu iş sadece dikdik avlamakla ilgili değildi.»</p>

  <p class="block6">Nicholas omzunu silkti. «Eski bir dosta nasıl yalan söylerim?» Mek güldü. «Sen bunu her zaman kolaylıkla yaparsın.</p>

  <p class="block6">Ama birlikte eğleneceğimiz için seviniyorum. Son zamanlarda yaşam pek sıkıcı bir hal aldı.»</p>

  <p class="block6">Nicholas onun omzuna sevgiyle bir yumruk indirdi. «Bundan eminim!»</p>

  <p class="block6">Mek'in peşi sıra ince ve zarif biri de rampadan çıktı. Zeytin yeşili savaş giysisi giymişti. Nicholas, konuşuncaya kadar Tessay’i tanıyamadı. Branda bezinden çizmeleri ve kasketiyle küçük bir erkek çocuğuna benziyordu. Tessay bağırdı.</p>

  <p class="block6">«Nicholas! Royan! Hoşgeldiniz.» İki kadın da erkekler gibi, heyecanla kucaklaştılar.</p>

  <p class="block6">Jannie araya girdi. «Haydi, yeter artık! Bu gece Malta'ya dönmem gerekiyor. Karanlık basmadan havalanmalıyım.»</p>

  <p class="block6">Mek hemen yüklerin boşaltılması işini başlattı. Yükleri akasya korusundaki kamuflaj örtüsünün altına yerleştirdiler.</p>

  <p class="block6">Güneş ufka inerken, Big Dolly'nin ambarı boşalmıştı.</p>

  <p class="block6">Nicholas'la Jannie kokpitte son kez telaşlı telaşlı konuştular. Fred'se uçuş planını inceliyordu.</p>

  <p class="block6">İki adam kısaca el sıkıştılar. Jannie, «Dört gün sonra,» diyerek başını salladı.</p>

  <p class="block6">Mek aşağıdan bağırdı. «Nicholas, adamı bırak da gitsin. Şafaktan önce sının aşmamız gerekiyor.»</p>

  <p class="block6">Hep birlikte Big Dolly'nin havalanışını seyrettiler. «Buraya gel!» Nicholas, Royan'ı bir akasya ağacının altına oturttu.</p>

  <p class="block6">«Dizinin tekrar başımıza iş açmasını istemiyorum.» Kadının şortunu Yukarı iterek dizine esnek bir bandaj taktı. Bu işin kendisine büyük bir zevk verdiğini belli etmemeye çalışıyordu. Neyse ki kadının dizindeki şiş inmişti. Çürükler de hemen hemen kaybolmak üzereydi. Nicholas başını kaldırdı ve bu işin Royan'ın da hoşuna gittiğini anladı. Sonra kadın hafifçe kızararak şortunu indirdi. «Tessay'le konuşmamız gereken çok şey var,» Telaşla arkadaşının yanına gitti.</p>

  <p class="block6">Mek, «Eşyalarını korumaları için buraya bir savaş müfrezesi bıraka. cağım,» dedi. «Sınıra kadar küçük bir grupla gideceğiz. Sorun çıkacağını sanmıyorum. Bu ara bu bölgede düşman faaliyeti pek yok. Güneyde çarpışmalar oluyor ama burası sakin. Buluşmak için o nedenle burayı seçtim.»</p>

  <p class="block6">İngiliz öğrenmek istedi. «Etiyopya sınırı ne kadar uzakta?»</p>

  <p class="block6">Mek, «Yürüyerek beş saat,» dedi. «Ay battıktan sonra içeriye sızacağız. Adamlarımın geri kalanı Abbay uçurumunun başında bekliyorlar. Yarın şafak sökmeden onlarla buluşacağız.</p>

  <p class="block6">«Ya oradan manastıra?»</p>

  <p class="block6">Mek, «İki gün daha yürünecek,» diye yanıt verdi. «Şişman arkadaşının şişman uçağından atacağı şeyleri almak için tam zamanında orada olacağız.»</p>

  <p class="block6">Mek eşyaları korumak için Roseires'te kalacak olan müfreze komutanına son emirleri verdi. Yanına alacağı altı adamını seçti ve yükleri aralarında paylaştırdı. En önemli eşya telsizdi. Bu askeri hafif modeli Nicholas kendisi taşıyordu.</p>

  <p class="block6">Mek adamlarını önden gönderdi. Onlar gittikten beş dakika sonra da başını salladı. «Artık biz de gidebiliriz.»</p>

  <p class="block6">Big Dolly’nin havalanmasından otuz dakika sonra yola çıktılar. Karanlık ve sessiz ovada doğuya doğru yol aldılar. Mek hızlı bir tempoyla yürüyordu. Disiplinli bir sessizlik içinde ilerliyor, yalnızca saat başı beş dakika dinleniyorlardı. Mek'le Nicholas molalarda baş başa verip konuşuyorlardı. Royan kulağına gelen ‘Mamose' ve Taita' sözcüklerinden İngiliz’in arkadaşına Abbay uçurumuna neden döndüklerini açıkladığını anlıyordu.</p>

  <p class="block6">Kadın bir süre sonra uzaklık kavramını kaybetti. Zamanıysa dinlenme süreleri sayesinde anlayabiliyordu. Dizi de ağrımaya başlamıştı. Royan bir süre sonra ilerideki adamların sinirlerinin iyice gerilmiş olduğunu sezdi. Şimdi silahlarını kaldırmış dikkatle ilerliyorlardı.</p>

  <p class="block6">Nicholas usulca, «Sının geçiyoruz,» diye fısıldadı. Royan'ın sinirleri de gerildi. Genç kadın yorgunluğunu unuttu. Şimdi nabzı sanki kulaklarında atıyordu.</p>

  <p class="block6">Bu kez durup dinlenmeden yollarına devam ettiler. Sonra adamların ruh hali yavaş yavaş değişti. Biri usulca güldü.</p>

  <p class="block6">Şimdi ışıklı doğu ufkuna doğru daha hızlı adımlarla yürüyorlardı. Hilal birdenbire uzaktaki dağların arkasından boynuzlarını uzattı.</p>

  <p class="block6">Nicholas kadına normal sesiyle, «Tamam,» dedi. «Sının aştık. Etiyopya'ya hoşgeldin. Kendini nasıl hissediyorsun?»</p>

  <p class="block6">«İyiyim.»</p>

  <p class="block6">«Ben de yoruldum.» İngiliz ay ışığında Royan'a gülümsedi. «Biraz sonra kamp kurar dinleniriz. Artık az kaldı.»</p>

  <p class="block6">Bu doğru değildi tabii. Yürümeyi sürdürdüler. Royan neredeyse mızmızlanacaktı. Kadın sonra birdenbire su sesini duydu. Şafakta akan Nil'in şırıltısını. Mek ileride onları bekleyen adamlarıyla konuşuyordu. Nicholas, Royan'ı bir ağacın altına oturtup önünde diz çöktü. Botlarının bağlarını çözdü.</p>

  <p class="block6">«İyi dayandın. Seninle gururlanıyorum.» İngiliz kadının çoraplarını da çıkararak ayaklarının su toplayıp toplamadığına baktı. Dizindeki bandajı indirerek şefkat ve ustalıkla masaj yaptı.</p>

  <p class="block6">Royan hafifçe içini çekti. «Durma. Bu hoşuma gitti.»</p>

  <p class="block6">«Sana şiş için Brufen vereceğim.» Nicholas çantasından hapları çıkardı. Sonra kapitone ceketini kadının yatması için yere serdi. «Çok üzgünüm. Uyku tulumları diğer eşyaların arasında. Jannie diğer yükleri havadan atıncaya kadar idare edeceğiz.» Daha konuşurken Royan uykuya daldı.</p>

  <p class="block6">Nicholas genç kadını uyandırdığı zaman akşam yaklaşıyordu. İngiliz kadına sıcak, tatlı çay dolu bir kupa getirmişti.</p>

  <p class="block6">Royan'ın yanına oturup kendi çayını yudumladı. «Mek artık her şeyi biliyor. Bize yardıma da hazır.»</p>

  <p class="block6">«Ona ne söyledin?»</p>

  <p class="block6">«İlgisini çekecek kadarını.» Nicholas güldü. «Bu 'ağır ağır açıklama' yöntemidir. Her şeyi hiçbir zaman bir anda açıklamamalısın. Arada sırada azar azar bir şeyler söylemelisin. Mek ne aradığımızı ve nehre baraj kuracağımızı biliyor.»</p>

  <p class="block6">«Ya bu işte çalışacak adamlar?»</p>

  <p class="block6">«Aziz Frumentius Manastırındaki adamlar onun istediklerini yapacaklar, Mek onlar için büyük bir kahraman.»</p>

  <p class="block6">«Mek’e bütün bunlara karşılık ne vereceğini söyledin?»</p>

  <p class="block6">«Henüz oraya gelmedik. Ona ne bulacağımızı bilmediğimi söyledim. Mek de gülerek bana güvendiğini açıkladı.»</p>

  <p class="block6">«O gülünç bir çocuk, öyle değil mi?»</p>

  <p class="block6">Adam, «Ben Mek'i böyle tarif etmezdim,» diye mırıldandı. «Bence o zamanı gelince bize işbirliğinin bedelini açıklayacak.» Başını kaldırdı. «Biz de senden söz ediyorduk, Mek.»</p>

  <p class="block6">Mek Nimmur onların yanında çömeldi. «Hakkımda neler söylüyordunuz bakayım?»</p>

  <p class="block6">«Royan senin bir alçak olduğunu, onu bütün gece yürüttüğünü söylüyordu.»</p>

  <p class="block6">Zenci güldü. «Nicholas seni şımartıyor, Royan. Üzerine titriyor. Oysa ben kadınlara sert davranılmasından yanayım.</p>

  <p class="block6">Onlar böyle şeylere bayılırlar.» Sonra ciddileşti. «Çok üzgünüm, Royan. Sınır her zaman tehlikeli bir yerdir. Artık ülkemize döndük. Benim yine canavarca davranmadığımı göreceksin.»</p>

  <p class="block6">«Yaptıkların için sana minnet duyuyoruz.»</p>

  <p class="block6">Mek ciddi bir tavırla başını eğdi. «Nicholas çok eski dostum. Senin de yeni bir dostum olduğunu umarım.»</p>

  <p class="block6">«Çok üzüldüm. Tessay dün gece bana manastırda korkunç şeyler olduğunu söyledi.»</p>

  <p class="block6">Zenci kaşlarını çatarak kısa sakalını çekiştirdi. «Nogo ve katilleri! İşte neye karşı savaştığımızı gösteren bir örnek.</p>

  <p class="block6">Mengistu'nun zulmünden kurtulduk. Sonra yeni vahşetler yaşamaya başladık.»</p>

  <p class="block6">«Ne oldu, Mek?»</p>

  <p class="block6">Zenci kısaca ama tüm canlılığıyla manastırdaki katliamı ve hazinelerin yağmalanmasını anlattı. İyice Öfkelenmişti.</p>

  <p class="block6">Birdenbire ayağa fırladı. «Gojamlılar için manastır çok önemli. Ben de orada vaftiz edildim. Jali Hora tarafından.</p>

  <p class="block6">Başrahibin öldürülmesi ve kilisenin kirletilmesi korkunç bir rezalet.» Kepini başına geçirdi. «Artık gitmemiz gerekiyor. Önümüzdeki yol dik ve çetin.»</p>

  <p class="softbreak"> </p>

  <p class="block6"><span class="text1">Sınırı aştıkları için artık gündüz</span> ilerleyebiliyorlardı. İkinci gün uçurumun derinliklerine indiler. Mek öğleyin nehrin yanındaki koruda mola verdi. Aşağıda çakıllı bir yer vardı.</p>

  <p class="block6">Mek'le Tessay garip bir biçimde sessizleşmiş, sanki içlerine kapanmışlardı. Sonra kadın birdenbire uzanarak adamın elini tuttu. «Onlara anlatmak istiyorum.»</p>

  <p class="block6">Mek bir an nehre baktı, sonra da başını salladı. «Neden olmasın.» Omzunu silkti.</p>

  <p class="block6">Tessay, «Onların her şeyi bilmelerini istiyorum,» diye ısrar etti.</p>

  <p class="block6">Mek sordu. «Bunu benim anlatmamı mı istiyorsun?» Hâlâ genç kadının elini tutuyordu.</p>

  <p class="block6">Tessay, «Evet,» diyerek başını salladı. «Senin anlatman daha iyi olur.»</p>

  <p class="block6">Mek bir an uygun kelimeleri aradı. Sonra o alçak, ahenkli sesiyle konuşmaya başladı. Nicholas'la Royan'a bakmıyordu.</p>

  <p class="block6">Gözlerini Tessay'e dikmişti. «Bu kadını ilk gördüğüm an onu bana Tanrı'nın yolladığını anladım.» Tessay ona sokuldu.</p>

  <p class="block6">«Tessay'le ben Timkat gecesi yemin ettik. Tanrı'dan af diledik. Artık o benim kadınımdı. Onu alıp götürdüm. Rus peşimize takıldı. Bizi buldu. Tam burada. İkimizi de öldürmeye çalıştı.» Tessay kıyıya bakarak titredi. Mek bir an durdu.</p>

  <p class="block6">«Onunla boğuştuk. Rus öldüğü zaman cesedini nehre attım.»'</p>

  <p class="block6">Royan onlara, «Boris'in öldüğünü biliyoruz,» dedi. «Elçiliktekiler bize polisin cesedi sınır yakınında bulduğunu söylediler. Onun nasıl öldüğü konusunda hiçbir fikrimiz yoktu tabii.»</p>

  <p class="block6">Bir süre konuşmadılar. Sonra Nicholas sessizliği bozdu. «Burada olmak isterdim. Herhalde müthiş bir dövüştü.» Başını hayranlıkla salladı.</p>

  <p class="block6">Mek, «Rus işinin ehliydi,» diye itiraf etti. «Onunla tekrar boğuşmam gerekmeyeceği için seviniyorum.» Ayağa kalktı.</p>

  <p class="block6">«Şimdi yola çıkarsak, karanlık basmadan manastıra varırız.»</p>

  <p class="softbreak"> </p>

  <p class="block6"><span class="text1">Aziz Frumentius'un yeni başrahibi</span> Mai Metemma onları manastırın nehre bakan terasında karşıladı. Jali Hora'dan biraz daha gençti. Gümüş saçlı, uzun boylu ve ağırbaşlı bir adamdı. Mek Nimmur gibi önemli bir konuk geldiği için başına mavi tacı takmıştı.</p>

  <p class="block6">Konuklar yıkanıp, kendilerine ayrılan hücrelerde bir saat kadar dinlendiler. Sonra keşişler onları hazırlanan ziyafet için salona götürdüler. Tej sürahileri üçüncü kez boşaldığı sırada başrahiple keşişler iyice gevşemişlerdi. Mek yaşlı adamın kulağına fısıldamaya başladı. «Aziz Frumentius'un tarihçesini hatırlıyorsunuz, değil mi? Tanrı onu fırtınalı denizden kıyıya attı. Bize gerçek inancı getirmesi için.»</p>

  <p class="block6">Başrahibin gözleri doldu. «Onun kutsal vücudu burada, maqdas'ımızda yatıyordu. Barbarlar gelip onu bizden çaldılar.</p>

  <p class="block6">Biz babasız çocuklarız artık. Bu kilise ve manastırın yapılma nedeni ortadan kalktı. Artık Etiyopya'nın her köşesinden hacılar onun türbesinde dua etmek için gelmeyecekler. Kilise de bizi unutacak. Mahvolduk. Manastırımız ortadan kalkacak. Keşişlerimiz rüzgârda savrulan kuru yapraklar gibi dağılacaklar.»</p>

  <p class="block6">Mek, «Aziz Frumentius, Etiyopya'ya geldiği sırada yalnız değildi,» diye hatırlattı. «Bizans'taki kiliseden başka bir Hıristiyan da onunla birlikte geldi.»</p>

  <p class="block6">«Aziz Antonia.» Başrahip kederini hafifletmek için tej sürahisine uzandı.</p>

  <p class="block6">Mek başını salladı. «Evet, Aziz Antonia. O Aziz Frumentius'tan önce öldü. Ama kardeşi kadar kutsal biriydi.»</p>

  <p class="block6">«Aziz Antonia da büyük ve kutsal bir adamdı. O da sevgi ve saygımıza layık.» Mai Metemma içkisinden bir yudum aldı.</p>

  <p class="block6">«Tanrı'nın yöntemleri esrarlıdır, öyle değil mi?» Mek evrenin gizemine hayret ettiğini belirten bir tavırla başını salladı.</p>

  <p class="block6">«Onun yöntemleri gizlidir. Soru soramaz, onları kavrayamayız.»</p>

  <p class="block6">«Ama o çok merhametlidir. Ve inananları ödüllendirir.»</p>

  <p class="block6">«O çok merhametlidir.» Başrahibin gözleri doldu ve yaşlar yanaklarından aktı.</p>

  <p class="block6">«Siz ve manastırınız çok acı bir kayba uğradınız. Aziz Frumentius'un kutsal kalıntıları sizden alındı. Ne yazık ki onları bir daha geri almak mümkün olmayacak. Ama ya Tanrı size bir başkasını yollarsa? Ya Aziz Antonia'nın kutsal ölüsünü gönderirse?»</p>

  <p class="block6">Başrahip gözyaşları arasında Mek'e baktı. Yüzünde birdenbire düşünceli bir ifade belirmişti. «Bu gerçekten bir mucize olur.»</p>

  <p class="block6">Mek Nimmur kolunu yaşlı adamın omzuna atarak kulağına çabucak bir şeyler fısıldadı. Mai Metemma ağlamaktan vazgeçerek onu dikkatle dinledi.</p>

  <p class="softbreak"> </p>

  <p class="block6"><span class="text1">Ertesi sabah vadide ilerlerken Mek</span>, Nicholas'a, «Çalışacak adamlar buldum,» diye haber verdi. «Mai Metemma iki gün içinde yüz kişi gön derecek. Gelecek hafta da beş yüz kişi daha. Bana söz verdi. Başrahip baraj içinde çalışacak herkesin affedileceğini bildirdi. Aziz Antonia'nın kutsal ölüsünün bulunması işinde çalışacak herkes cehennem ateşinden kurtulacak.»</p>

  <p class="block6">İki kadın birdenbire durup ona baktılar. Tessay, «O zavallı ihtiyara ne vaat ettin?» diye sordu.</p>

  <p class="block6">«Nogo'nun kiliseden çaldığı ölünün yerini alacak bir ceset Mezarı bulursak manastırın hissesine Mamose'un mumyası düşecek.»</p>

  <p class="block6">Royan öfkeyle çıkıştı. «Bu zalimce bir şey! Adamı bize yardım etmesi için kandıracaksın!»</p>

  <p class="block6">Bu suçlama yüzünden Mek'in siyah gözlerinde öfkeli bir pırıltı belirdi. «Benim kimseyi kandırdığım yok! Kaybettikleri Aziz Frumentius'un ölüsü değildi! Ancak o yüzlerce yıl keşişleri biraraya getirdi. Ülkenin her köşesinden Hıristiyanları buraya çekti. Ama ceset çalındı. Artık manastırın varlığı bile tehlikede. Devam etmek için bir nedenleri kalmadı.»</p>

  <p class="block6">«Bu yüzden onları sahte vaatlerle kandırıyorsun, öyle mi?» Royan hâlâ öfkeliydi.</p>

  <p class="block6">«Mamose'un ölüsü de çalınan ceset kadar gerçek. İster eski bir Mısırlının ölüsü olsun, ister eski bir Hıristiyan’ınki. Bu önemli mi? İnsanların odak noktası olması ve manastırın beş yüz yıl daha ayakta kalmasını sağlaması yeter.»</p>

  <p class="block6">Nicholas fikrini açıkladı. «Bence Mek'in sözleri mantıklı.»</p>

  <p class="block6">Royan, «Sen ne zamandan beri Hıristiyanlık uzmanı kesildin?» diye adama çattı. «Sen bir ateistsin.» Nicholas tokat yemekten korkuyormuş gibi ellerini kaldırdı.</p>

  <p class="block6">«Haklısın. Ben ne bilebilirim ki. Sen Mek'le tartış. Ben Sapper’la baraj işini konuşacağım.» Sıradakilerin yanından geçerek Sapper'a doğru gitti. Zaman zaman arkadan gelen öfkeli sesleri duyuyor ve gülüyordu. Mek'i tanırdı. Ama Royan'ı da anlamaya başlıyordu. Tartışmayı kimin kazanacağını merak ediyordu.</p>

  <p class="softbreak"> </p>

  <p class="block6"><span class="text1">Uçurumun başına akşamüzeri ulaştılar</span>. Mek uygun bir kamp yeri ararken, Nicholas da Sapper’ı çağlayanın hemen yukarısındaki dar boğaza götürdü. İstihkâma teodolitle ölçü alırken, Nicholas da elinde dereceli sırıkla kayalara inip çıktı.</p>

  <p class="block6">Sapper yirminci ölçümden sonra, «Tamam,» diye bağırdı. «Şimdi "nehrin karşı tarafına geçmenizi istiyorum.»</p>

  <p class="block6">Nicholas, «Güzel! Uçmamı mı istiyorsun, yoksa yüzmemi mi?» diye bağırdı.</p>

  <p class="block6">Sapper istediği bütün ölçüleri aldığında karanlık basmak üzereydi. Nicholas son kilometreyi zifiri karanlıkta aştı. Ona kamp ateşleri yol gösteriyordu. Adam yorgunluktan sendeleyerek kampa girdi ve elindeki sopayı attı.</p>

  <p class="block6">Sapper'a, «Buna değdiğini söylemelisin,» diye homurdandı. Adam sürgülü hesap cetvelinden başını bile kaldırmadı.</p>

  <p class="block6">Küçük bütan lambasının ışığında yine planlarının üzerinde çalışıyordu.</p>

  <p class="block6">Nicholas'ı, «Tahminleriniz hemen hemen doğru,» diyerek kutladı. «Barajı yapacağım yerde nehrin genişliği kırk metre kadar.»</p>

  <p class="block6">«Ben sadece böyle bir barajın yapılıp yapılamayacağını öğrenmek istiyorum.»</p>

  <p class="block6">Sapper güldü. «Siz benim traktörü getirtin. Ben Nil'in sularını bile keserim.»</p>

  <p class="softbreak"> </p>

  <p class="block6"><span class="text1">Yemekten sonra Nicholas'la Royan</span> kamp yerinden uzaklaşarak bir kayanın üzerine oturdular. Kadın, «Bazen buraya bir daha dönemeyeceğimizi düşündüm,» diye fısıldadı. «Hepsinin bir rüya olduğunu. Taita'nın gölü diye bir yer olmadığını...»</p>

  <p class="block6">«Belki bizim için gerçekten de olmayacak. Yani manastırdaki keşişler yardım etmezlerse.» Adam bu sözleri bir soru sorarmış gibi söylemişti.</p>

  <p class="block6">Royan güldü. «Sen ve Mek Nimmur kazandınız. Tabii keşişlerin yardımı gerek. Mek insanı ikna etmeyi biliyor.»</p>

  <p class="block6">«Yani onların Mamose'un mumyasıyla ödüllendirilmeleri gerektiğini kabul ediyorsun?»</p>

  <p class="block6">Royan düzeltti. «Onların bulduğumuz herhangi bir mumyayı almaya hakları olduğunu kabul ediyorum. Tabii öyle bir şey bulabilirsek. Belki de Nogo'nun çaldığı Mamose'un asıl mumyasıydı.</p>

  <p class="block6">Nicholas doğal bir tavırla kolunu Royan'ın omzuna attı. Kadın da biraz sonra ona yaslandı. «Ah, Nicky, hem korkuyorum, hem de çok heyecanlıyım! Boşuna umutlanmış olmamızdan korkuyorum. Taita’nın oyununun anahtarını bulduğumuzu düşünerek de heyecanlanıyorum.» Royan adama döndü. İngiliz, Royan'ın soluğunu dudaklarında hissetti.</p>

  <p class="block6">Onu şefkatle öptü. Sonra dudaklarında kadının sıcaklığıyla geri çekilerek Royan'ın yüzünü yıldızların ışığında inceledi.</p>

  <p class="block6">Kadın ondan uzaklaşmak için hiçbir hareket yapmadı. Bunun yerine Nicholas'a sokularak onu öptü. İngiliz sağ elini kaldırıp kadının saçlarının arasına soktu. Dudakları şimdi daha ısrarcıydı. Royan itiraz edecekmiş gibi hafifçe mırıldandı. Sonra bundan vazgeçti. Nicholas diğer elini vücutlarının arasına sokarak kadının gömleğinin düğmelerini açtı.</p>

  <p class="block6">Royan bunu kolaylaştırmak için gövdesini arkaya doğru eğdi. Adam onun ince pamuklu gömleğinin altına hiçbir şey giymemiş olduğunu görerek hayret etti, bu, heyecanını daha da artırmıştı.</p>

  <p class="block6">Ne var ki, Royan sonra ani ve çevik bir hareketle ayağa fırladı. Şortunu düzelterek titreyen elleriyle gömleğinin düğmelerini ilikledi. «Çok üzgünüm, Nicky! Bunu istiyorum. Ah, Tanrım, ne kadar istediğimi bilemezsin! Ama...» Başını salladı. Kesik kesik soluyordu. «Hemen olmaz. Nicky, lütfen beni affet. Ben iki dünyanın arasına sıkışıp kaldım. Bir yarım bunu çok istiyor. Ama diğer yarımsa buna izin vermiyor...»</p>

  <p class="block6">Nicholas ayağa kalkıp Royan'ı hafifçe öptü. Dudakları onunkine yakın, «Acelemiz yok,» diye fısıldadı. «Güzel şeyler her zaman beklemeye değer. Haydi, gel. Seni eve götüreyim.»</p>

  <p class="softbreak"> </p>

  <p class="block6"><span class="text1">Ertesi sabah daha hava karanlıkken</span> Mai Metemma'nın söz verdiği gibi keşişler vadiden kamp.yerine çıktılar. İlahileri kamptakilerin uyanmalarına neden oldu. Herkes, uzun bir sıra oluşturan kutsal adamları karşılamak için saz damlı kulübeciklerinden çıktı.</p>

  <p class="block6">Nicholas, «Tanrım...» diyerek esnedi. «Galiba yeni bir Haçlı Seferi başlattık. Buraya bu saatte vardıklarına bakılırsa manastırdan gece yarısı ayrılmış olmalılar.» Gidip Tessay'i buldu. «Artık sen resmi tercümanımızsın. Sapper bir tek kelime bile Arapça ya da Amharik bilmiyor. Onun yanından ayrılma.»</p>

  <p class="block6">Hava tümüyle aydınlanır aydınlanmaz Mek’le Nicholas, Jannie'nin yükleri atacağı yeri seçmeye gittiler. Öğleye doğru bir tek yere karar terdiler. Vadiden yararlanacaklardı. Eşyaların zaman kaybedilmeden taşınmaları şarttı.</p>

  <p class="block6">Nicholas, Mek'e, «Zaman çok önemli,» dedi. «Yağmurlar başlamadan önceki her gün bizim için değerli.»</p>

  <p class="block6">Mek gökyüzüne baktı. «Tanrı'ya yalvaralım da yağmurları geç başlatsın.»</p>

  <p class="block6">Zenci daha sonra adamlarına seçtikleri yerin etrafına.işaretler koymalarını ve fişekleri hazırlamalarını emretti. Bu iş tamamlandıktan sonra hepsini alandan çıkardı. İki arkadaş yukarıya, Sapper'ın yanına gittiler. Mek, Nicholas'ın anteni uzatmasına yardım etti. İngiliz mikrofonun düğmesine bastı.</p>

  <p class="block6">«Big Dolly. Konuş, Big Dolly.» Ama yalnızca parazit sesleri duyuluyordu. «Geciktiler sanırım.» Nicholas endişelendiğini belli etmemeye çalışıyordu. «Jannie bu kez doğruca Malta'dan geliyor. İlk partiyi attıktan sonra Roseires'teki üssüne dönüp ikinci partiyi alacak. Şansımız yardım ederse, iki kargo da yarın öğleye kadar atılmış olacak.»</p>

  <p class="block6">Mek mırıldandı. «Tabii şişman adam getirse.»</p>

  <p class="block6">Nicholas homurdandı. «Jannie bir profesyoneldir. Mutlaka gelir.» Mikrofonu dudaklarına götürdü. «Big Dolly. Beni duyuyor musun? Tamam.» İngiliz on dakikada bir o yankılı sessizliğe çağrıda bulundu. Yanıt alamadığı için gözlerinin önünde korkunç hayaller Deliriyordu. Sudan MIG'leri roketlerini fırlatıyor ve Hercules alevler içinde yere çakılıyordu.</p>

  <p class="block6">Adam yine, «Konuş, Big Dolly,» diye yalvardı.</p>

  <p class="block6">Sonra hafif, cızırtılı bir ses duyuldu. «Firavun. Ben Big Dolly. Kırk beş dakika sonra oradayız. Hazırız.» Jannie kısa konuşmuştu. Kendisini dinleyen bir düşmana yerini tespit etmesi için zaman tanımayacak kadar usta bir kaçakçıydı.</p>

  <p class="block6">«Big Dolly. Anlaşıldı. Dört beş. Firavun hazır.» Nicholas, Mek'e gülümsedi. «Eh, işler yolunda.»</p>

  <p class="block6">Uçağın gürültüsünü ilk duyan Mek oldu. Kulaktan çarpışmalar nedeniyle keskinleşmişti.</p>

  <p class="block6">«İşte orada!» Nicholas iyice alçaktan uçan ve küçücük bir noktaya benzeyen uçağı seçti. Sonra dönerek Sapper'a başını salladı.</p>

  <p class="block6">O da hemen koşup fişekleri tutuşturdu. Hafif rüzgârda etrafa sapsarı dumanlar yayılmaya başladı. Jannie dumanlara bakarak hem yükü atacağı yeri görecek, hem de rüzgârın yönünü ve şiddetini anlayacaktı. Diğer uçta, Royan'la Tassey’de kırmızı işaret fişeklerini yakmışlardı.</p>

  <p class="block6">Nicholas mikrofona usulca, «Big Dolly,» dedi. «Dumanlar çıkıyor. Onları görüyor musun?»</p>

  <p class="block6">«Olumlu. Görülüyorsunuz. Alacaklarınız için minnet duyacağınızı umarım.» Jannie o koyu Güney Afrika lehçesiyle konuşuyordu.</p>

  <p class="block6">Uçak iyice yaklaşarak hemen yukarılarından geçti. Nicholas, Jannie'nin kokpitten kendisine baktığını ve kendisine el salladığını gördü. Sonra uçak ilk yükü attı. Son anda paraşüt açıldı ve dev sandık yere gürültüyle indi. Onu iki sandık daha izledi. Big Dolly yükselip döndü. Yine alçaldı ve yükleri atmayı sürdürdü. Sanki gövdesi sivri kayalara sürünüyordu.</p>

  <p class="block6">Jannie bu tehlikeli manevrayı altı kez tekrarladı. Ardından uçak tekrar yükseldi. Jannie'nin sesi Nicholas'ın kulaklıklarında yankılandı. «Bir yere gitme, firavun. Geri döneceğim.» Uçak batıya doğru uzaklaştı.</p>

  <p class="block6">Mek'le Nicholas koşarak vadiye indiler. Keşişler sandıkların etrafında toplanmış konuşup gülüşüyorlardı. İki adam onları gruplara ayırarak sandıkların taşınmasını sağladı. Nicholas'la Sapper sandıkların önem sırasına göre atılmalarını planlamışlardı. İlkinde kuru ve konserve yiyecekler, kişisel eşyaları, kamp için gerekli şeyler vardı. Hatta cibinlik ve Malt viskisi bile.</p>

  <p class="block6">Sapper içinde inşaat malzemesi ve ağır araç gereç olan sandıkları Tessay'in yardımıyla eski taşocağına gönderdi.</p>

  <p class="block6">Karanlık bastığı sırada sandıkların yarısından çoğu hâlâ atıldıkları yerde duruyorlardı. Mek bunların başına silahlı nöbetçiler dikti. Hepsi de yorgun argın kampa döndüler.</p>

  <p class="block6">Nicholas o gece tıkabasa yemek yiyip, biraz da içki içti. Kalın köpükten yatağına yatarak, cibinliğinin altında mutlu mutlu uykuya daldı.</p>

  <p class="block6">Ertesi sabah dua eden keşişlerin sesiyle uyandı.. «Burada çalar saate hiç gerek yok,» deyip inleyerek kalktı. Yıkanıp traş olmak için nehrin kıyısına indi.</p>

  <p class="block6">Güneş kayaları yaldızlarken Mek'le yine yerlerini almış, batı tarafına doğru bakıyorlardı. Jannie o geceyi Roseires'te geçirecek, Mek'in adamları kargonun uçağa yüklenmesine yardım edeceklerdi. Operasyonun en tehlikeli bölümlerinden biriydi bu. Bir Sudan devriyesi Big Dolly'i yerde bulduğu takdirde hepsi mahvolurlardı. Bu nedenle, uçağın homurtusunu duyduklarında çok sevindiler.</p>

  <p class="block6">Big Dolly seçilen yerin üzerinden alçaktan uçtuğu sırada sarı traktör uçaktan atıldı. Araç hızla yere düşerken Nicholas soluğunu tutmuş tu. Neyseki sonra paraşüt açıldı. Traktör yere çarparak toz bulutlarının yükselmesine neden oldu.</p>

  <p class="block6">Nicholas'ın yanında duran Sapper, inleyerek gözlerini yumdu. «Kahretsin!»</p>

  <p class="block6">İngiliz, «Bu bir emir mi, yoksa sadece bir istek mi?» diye ona takıldı, ama aslında durumun onu eğlendirdiği yoktu.</p>

  <p class="block6">Son sandık da atıldıktan sonra Big Dolly yükseldi. Nicholas telsizle Jannie'yi aradı. «Sağol, Big Dolly. Sağsalim evine dönmeni dilerim.»</p>

  <p class="block6">Jannie, «İnşallah,» diye karşılık verdi. «Tanrı isterse.»</p>

  <p class="block6">«Dönüş için seni arayacağım.»</p>

  <p class="block6">«Bekleyeceğim.» Big Dolly uzaklaştı. «Şansınız açık olsun.»</p>

  <p class="block6">Nicholas, Sapper’ın sırtına vurdu. «Eh, şimdi aşağıya inelim ve hâlâ bir traktör olup olmadığına bakalım.»</p>

  <p class="block6">Sarı makine yan yatmıştı, yakıtı akıyordu. Kalbinden vurulan bir dinazorun kanına benziyordu bu.</p>

  <p class="block6">Sapper sanki sevgilisinin mezarı başında duruyormuş gibi kederle, «Siz gidebilirsiniz,» dedi. «Yalnızca on iki zencinin bana yardım etmesini sağlayın.»</p>

  <p class="block6"><span class="text1">Sapper akşam yemeği için</span> kampa dönmedi. Bu yüzden Tessay çalışırken yemesi için adama bir kap walt'la injera ekmeği yolladı. Nicholas yardıma gitmeyi düşündü ama sonra bundan vazgeçti. Acı deneyimleri ona Sapper'ın bazen yalnız kalmayı tercih ettiğini öğretmişti.</p>

  <p class="block6">Sabaha karşı kamp birdenbire farların ışığıyla aydınlandı. Yer dizel motorun gümbürtüsüyle sarsıldı. Sapper traktörü kamp yerine getiriyordu. Kabak kafası bile yağ ve toz içindeydi. Gözleri çukura kaçmıştı, ancak zaferle gülüyordu.</p>

  <p class="block6">Adam, «Haydi bakalım, çocuklar!» diye bağırdı. «Toparlanın. Gidip barajımızı yapalım!»</p>

  <p class="block6">Vadiye saçılan sandıkları toplayıp yerleştirmek iki günlerini daha aldı. Bu süre içinde Nicholas keşişleri inceledi. Onların arasındaki doğal liderleri ve en zeki olanları seçmeyi öğrendi. Arapça ya da biraz İngilizce bilenleri de öyle. İçlerinden en işe yarar olanları Hansith Sherif adlı bir keşişti. Nicholas onu kişisel yardımcısı ve tercümanı olarak seçti.</p>

  <p class="block6">Daha sonra Mek Nimmur, Nicholas'ı bir kenara çekerek, «Bundan sonra görevim çalışma alanının güvenini sağlamak,» dedi. «Kampına olan baskını ve Aziz Frumentius'taki katliamı unutma. Tekrar böyle bir şeyin olmasını engellemeyiz. Nogo ve haydutları hâlâ oradalar. Ve senin uçuruma tekrar döndüğünü pek çabuk öğrenecekler. Geldikleri zaman ben de hazır olacağım.»</p>

  <p class="block6">Nicholas, «Sen AK47'yi, kazmadan daha iyi kullanıyorsun,» diyerek başını salladı. «Ama Tessay'i yanımda bırak. Ona ihtiyacım var.»</p>

  <p class="block6">«Benim de öyle.» Mek başını sallayarak hüzünle gülümsedi. «Ona ne kadar ihtiyacım olduğunu yeni yeni öğreniyorum.</p>

  <p class="block6">Tessay'e iyi bak. Her gece gelip onu göreceğim.»</p>

  <p class="block6">Mek adamlarını alarak çalılıklara girdi. Onları yolun ve kampın etrafına dizdi. Nicholas bazen çalıştığı işten başını kaldırıyor ve Mek'in nöbetçilerinin kampın yukarısındaki tepede dolaştıklarını görüyordu. Adamların orada olmaları içini rahatlatıyordu. Mek söz verdiği gibi her gece geliyordu. Nicholas onun Tessay'le paylaştığı kulübecikten gelen kahkahasını duyuyor, buna kadının gümüş şıkırtısına benzeyen tatlı sesi karışıyordu. O zaman İngiliz’in uykusu kaçıyor, kendisine hem çok yakın, hem de çok uzak olan Royan'ı düşünüyordu.</p>

  <p class="block6">Beşinci gün Mai Metemma'nın söz verdiği gibi ikinci grup işçiler de geldi. Üç yüz kişi. Nicholas şaşırdı. Afrika'da böyle şeyler pek olmazdı. Bu adamlar keşiş değillerdi. Aziz Frumentius, kutsal iş için gerektiği kadar adam vermişti. Bu insanlar yaylalardaki köylerden gelmişlerdi.</p>

  <p class="block6">Nicholas'la Sapper onları otuzar kişilik gruplara ayırıp, başlarına birer keşiş geçirdiler. Nicholas her gruba bir ad taktı.</p>

  <p class="block6">«Yaban Öküzleri», «Aslanlar», «Baltalar» vb. Sonra da Tessay'in yardımıyla adamlara gümüş Maria Theresa doları ödeneceğini açıkladı. Yerliler son ana kadar onu somurtkanca dinlemişlerdi. Ama bu sözleri duyar duymaz değiştiler.</p>

  <p class="block6">Hiçbiri de para alacağını ummamış, çoğu ne zaman kaçıp eve döneceğini düşünmüştü. Oysa şimdi İngiliz onlara yalnız para değil, gümüş dolarlar vaat ediyordu. Etiyopya'da iki yüz yıldan beri Maria Theresa dolarları gerçek para sayılıyordu. Addis Ababa'daki hükümetin çıkardığı değersiz kâğıt birr'in bir çuvalına bir gümüş dolar kadar değer verilmezdi. Nicholas da işçilerin ücretlerini ödemek için bir sandık gümüş para getirmişti.</p>

  <p class="block6">Yerliler adamı dinlerken sevinçle gülümsediler. Abanoz gibi çehrelerinde bembeyaz dişleri ışıldadı. Biri şarkı söylemeye başladı. Diğerleri ayaklarını vurarak, dans ederek Nicholas'ı alkışladılar/Kazma kürekleri alıp vadiye, baraj yerine inerlerken hâlâ şarkı söyleyerek dans ediyorlar. di.</p>

  <p class="block6">Tessay, «Sir Nicholas,» diyerek güldü. «Noel Baba. Artık seni hiç unutmayacaklar.»</p>

  <p class="block6">Royan da tatlı tatlı, «Belki sana bir türbe yaparlar,» dedi. «Hatta bir manastır.»</p>

  <p class="softbreak"> </p>

  <p class="block6"><span class="text1">Ondan sonra çalışmalar hava aydınlanır</span> aydınlanmaz başladı. Adamlar geçici kamplarına her gece ottan meşalelerini yakarak geliyor, şarkı söyleyemeyecek kadar yorgun oluyorlardı.</p>

  <p class="block6">Nicholas her sabah kesimlik bir hayvan yollamaları için yayladaki köylerin yaşlılarıyla anlaşmıştı. Kadınlar hayvanı sürerek yoldan indiriyor, başlarında da büyük kaplar dolusu tej taşıyorlardı.</p>

  <p class="block6">Ondan sonra ki günlerde Nicholas’ın küçük ordusundan hiç kimse kaçmadı.</p>

  <p class="block6">Adamlar gruplara ayrılmışlardı. Her grup başka bir işte çalışıyordu. Barajın temelini atıyor, tel örgü sepetleri yerleştirip içlerine kaya dolduruyor, taşocağından blokları taşıyor, baraja yerleştirilecek salı hazırlamak için ağaçlar kesiyor ve nehrin sularının akacağı kanalı kazıyorlardı.</p>

  <p class="block6">Keşişler pazar günleri çalışmıyorlardı. Ne tehdit, ne de ilahi ödüller onları bu fikirlerinden caydırmıyordu. Kamptakiler bu duruma seviniyor, hiç olmazsa bir sabah olsun saat dörtte ilahilerle uyandırmayacaklarını düşünüyorlardı.</p>

  <p class="block6">Ama Nicholas erken kalkmaya alışmıştı. O cumartesi sabahı da kalkıp yıkanmak için nehre indi. Royan da oradaydı.</p>

  <p class="block6">Genç kadın, İngiliz’e kahve verirken, «Dün gece doğru dürüst uyuyamadım,» diye itiraf etti. «Çok garip bir rüya gördüm. Mamose'un mezarındaydım. Labirentte kaybolmuştum. Mezar odasını arıyor, kapıları açıp duruyordum. Her odada birileri vardı. Birinde de Duraid çalışıyordu. Başını kaldırarak bana, 'Dört boğa protokolünü unutma,' dedi. 'En baştan başla.' Öylesine gerçek ve canlıydı ki. Yanına gitmek istedim ama kapı suratıma kapandı. Onu bir daha göremeyeceğimi anladım.» Gözleri yaşardı.</p>

  <p class="block6">Nicholas kadına acı anıları unutturmak istedi. «Diğer odalarda kimler vardı?»</p>

  <p class="block6">«Yandaki odada Nahoot Guddabi'yi gördüm. Kinle güldü ve, 'Çakal güneşi kovalıyor,' dedi. Kafası değişerek Anubis'inkine dönüştü. Mezarların çakal tanrısına yani. Nahoot bağırıp havlamaya başladı. O Kadar korktum ki, hemen kaçtım.» Kadın kahvesini yudumladı. «Bütün bunlar anlamsız ve gülünçtü. Von Schiller de yandaki odadaydı.</p>

  <p class="block6">Kanatlarını çırparak, 'Akbaba yükseliyor, taş düşüyor,' diye bağırdı. Ona karşı öyle bir kin duydum ki, suratına vuracaktım, ama kayboldu.»</p>

  <p class="block6">Nicholas, «Ve sen de uyandın,» dedi.</p>

  <p class="block6">«Hayır. Bir oda daha vardı.»</p>

  <p class="block6">«Orada kimi gördün?»</p>

  <p class="block6">Kadın önüne bakarak, «Seni gördüm,» diye mırıldandı.</p>

  <p class="block6">«Beni mi? Ben ne dedim?» Adam gülümsüyordu.</p>

  <p class="block6">Royan, «Hiçbir şey söylemedin,» diyerek birdenbire kıpkırmızı kesildi. Rüyasını çok iyi hatırlıyordu. Nicholas'ın çıplak bedenini, hatta kokusunu ve dokunuşunu... Şaşkın şaşkın ayağa kalktı. Ve aklına gelen ilk şeyi söyledi. «Önümüzde koskoca bir gün uzanıyor. Yapacak hiçbir işimiz de yok.»</p>

  <p class="block6">«Hiç de değil.» Nicholas da ayağa kalkmıştı. «Buradan gitmek için gerekli hazırlıktan yapmalıyız. Gitme zamanı geldiğinde herhalde çok acelemiz olacak.»</p>

  <p class="block6">Kadın, «Ben de seninle gelebilir miyim?» diye sordu.</p>

  <p class="softbreak"> </p>

  <p class="block6"><span class="text1">Yaban Öküzleri ve Filler onları</span> taşocağında bekliyorlardı. Nicholas sandıkların birinden şişirilen Avon botlarını çıkardı. Bunları adamlara yükledi. Yokuştan inerek manastıra gittiler. Mai Metemma onları kilisenin önündeki verandada bekliyordu. Grubu, kayaya oyulmuş merdivenden suyun kenarına kadar indirdi.</p>

  <p class="block6">Royan deli gibi akan suya bakarak ürperdi. «Dönmek için bu yolu seçeceğini bilseydim...» Nil'e kuşkuyla bakıyordu.</p>

  <p class="block6">Nicholas, «Yürümeyi tercih ediyorsan bence bir sakıncası yok,» dedi. «Şansımız varsa yanımızda bazı değerli yükler de olacak. Nehir en mantıklı kaçış yolu.»</p>

  <p class="block6">«Evet, bu herhalde mantıklı. Ama hiç de hoş gözükmüyor.» Royan suda hızla ilerleyen bir tahta parçasına bakıyordu.</p>

  <p class="block6">Alçak sesle ekledi. «Suyun hızı nedir?»</p>

  <p class="block6">Nicholas kayıtsızca, «Sekiz ya da dokuz deniz milinden fazla değil,» dedi. «Daha bu bir şey sayılmaz. Sular hâlâ alçak.</p>

  <p class="block6">Dağlarda yağmur yağıncaya kadar bekle. İşte o zaman suların buradan nasıl aktığım görürsün. Çok eğlencelidir. Pek çok kimse böyle bir nehirden inebilme fırsatı için bol para verir. Bu yolculuğa bayılacaksın.»</p>

  <p class="block6">Kadın alayla, «Teşekkür ederim,» dedi. «Bunu sabırsızlıkla bekleyeceğim.»</p>

  <p class="block6">Nil sularının kabardığı zaman bile ulaşamadıkları bir yerde, küçük bir mağara vardı. Bir türbe. Başrahibin izniyle bottan oraya sakladılar. Nicholas telsizini de getirmişti. Onu ve acil durum çantasını naylona sararak botlardan birinin arasına soktu. Kadına botların nasıl şişirileceğini öğretti.</p>

  <p class="block6">Royan endişeyle, «Bu eğlenceli yolculuğa sen de katılacaksın, değil mi?» diye sordu. «Beni yalnız başıma yollamayacaksın ya?»</p>

  <p class="block6">Adam, «Her şeyi öğrenmen daha iyi,» dedi. «Buradan ayrılacağımız sırada bir sorun çıkarsa, botların suya indirilmeleri için bana yardım edersin.»</p>

  <p class="block6">Merdivenden tekrar sıcak güneşe çıktıklarında Royan'ın ruh hali yine değişti. «Daha öğle olmadı. Bütün gün bizim. Haydi Taita'nın gölüne geri dönelim.»</p>

  <p class="block6">Yaban Öküzleriyle Filler kavşağa kadar onlarla birlikte geldiler. Sonra da dönerek baraja doğru gittiler.</p>

  <p class="block6">Aradan geçen o kadar kısa sürede bile keçi yolunu otlar kaplamıştı. Adamla kadın ancak akşamüzeri Taita'nın gölcüğünün yukarısındaki kayaya varabildiler.</p>

  <p class="block6">«Buraya bizden sonra kimsenin gelmediği anlaşılıyor.» Nicholas'ın sesinden rahatladığı belliydi. «Bizden başka gelenler olsa iz bırakırlardı.»</p>

  <p class="block6">«Birilerinin buraya gelmelerini mi bekliyordun?»</p>

  <p class="block6">«Hiç belli olmaz. Von» Schiller tehlikeli bir tip. Yanında da sevimli bazı gençler çalışıyor. Beni endişelendiren Helm.</p>

  <p class="block6">Bana buralarda gizlice dolaşacakmış gibi gelmişti. Ama neyse buraya yaklaşan bile olmamış.»</p>

  <p class="block6">Royan, «Sapper nehri yukarıda kestiği zaman asıl çalışma alanımız burası olacak, değil mi?» diye sordu.</p>

  <p class="block6">«Evet öyle. Ama ben Sapper daha barajı kapatmadan burada da bir kamp kurmak istiyorum. Gölcüğü inceleyeceğimiz zaman gereken bütün araç ve gereçleri buraya getirmeliyiz.»</p>

  <p class="block6">«Göle nasıl ineceğiz? Nehrin yatağı kuruduktan sonra oradan mı, geleceğiz?»</p>

  <p class="block6">«Kuru yatağı yol gibi kullanabiliriz tabii. Barajın aşağısından ineriz. Ya da manastırdan.»</p>

  <p class="block6">«Ama senin başka bir fikrin var, öyle değil mi?»</p>

  <p class="block6">«Yatağında su olmasa bile nehir uzun bir yol sayılır. Uçurumun iki ucundan da yedi sekiz kilometre tutuyor. Ayrıca nehirde ilerlemek kolay olmaz.» Nicholas üzüntüyle gülümsedi. «Karşındaki bu konuda uzman. Oradan bir kez kötü biçimde indim. Bunu bir daha yapmak istemem. En az beş çağlayandan aşağıya fırlatıldığımı hatırlıyorum.»</p>

  <p class="block6">Royan, «Öyleyse senin şu parlak fikrini öğrenelim,» dedi.</p>

  <p class="block6">Nicholas düzeltti. «Bu benim fikrim değil, Taita'nın.»</p>

  <p class="block6">Kadın kenardan aşağıya baktı. «Yani sen de onun gibi buraya bir iskele mi kuracaksın?»</p>

  <p class="block6">Adam, «Taita için iyi olan, benim için de iyidir,» diye yanıt verdi. «Herhalde bizim ihtiyar da nehirden inmeyi düşündü ama sonra bundan vazgeçti.»</p>

  <p class="block6">«O halde iskele üzerinde çalışmaya ne zaman başlayacaksın?»</p>

  <p class="block6">«Gruplardan biri bambu direkler kesmeye başladı bile. Yarın onları buraya taşıyıp yığacağız. Bir tek gün dahi kaybedemeyiz. Baraj tamamlanır tamamlanmaz, kurumuş göle inmemiz gerek.»</p>

  <p class="block6">Royan eğilip karanlığa doğru seslendi. «Uyan, Taita! Senin peşindeyiz.»</p>

  <p class="block6">Nicholas onun kolunu tuttu. «Taita'ya meydan okuma! O ihtiyar haydut başımıza yeteri kadar iş açtı zaten.»</p>

  <p class="block6">Hepsi toplanıp barajın kapatılmasını ve önüne çekilen set nehrin önce yavaş, sonra da hızla yeni açılan kanaldan akmasını seyrettiler. Royan kuşkuyla sete baktı. «Dayanabilecek mi dersin?»</p>

  <p class="block6">«Yağmur mevsimine kadar dayanacağını umuyoruz.» Nicholas kadının kolunu tuttu. «Artık burada zaman kaybetmeyelim. Aşağıya inip Taita'nın gölünde çalışmanın zamanı geldi.»</p>

  <p class="block6">İkisi de yarattıkları yeni nehrin yanından ilerlediler. Sonunda Tamre'yle gittikleri o kelebekli kaynağın olduğu yere geldiler. Ne var ki, kaynak kurumuştu.</p>

  <p class="block6">Royan, «Artık fışkırmıyor.» diye fısıldadı. «Baraj onun suyunu kesti. Bundan da kaynağı Taita'nın gölünün beslediği anlaşılıyor. Nehrin yatağını değiştirdik, kaynak da öldü.» Gözleri heyecanla parlıyordu. «Haydi, burada daha fazla zaman kaybetmeyelim. Taita'nın gölcüğüne gidelim.»</p>

  <p class="softbreak"> </p>

  <p class="block6"><span class="text1">Taita'nın gölüne ilk Nicholas girdi</span>. Bu kez oturması için izbarço iskelesi vardı. İskele ve makara takımı iyi hazırlanmıştı.</p>

  <p class="block6">İngiliz’i ağır ağır aşağıya indirirlerken iskemle çıkıntılı kayaya çarptı. Adamın sağ elinin başparmağı iskemleyle kayanın arasına sıkıştı. Nicholas can acısıyla bağırdı. Elini çektiği zaman parmağının eklemi üzerindeki derinin sıyrıldığını ve yaradan kan aktığını gördü. Canı yanmıştı ama yara pek önemli değildi. Nicholas yarasını emerek kanı temizledi. Bu ara onunla uğraşacak değildi.</p>

  <p class="block6">Aşağıda karanlık ve ürkütücü uçurum uzanıyordu. Adamın bakışları kovukların arasındaki kabartmaya kaydı. Artık onun ne olduğunu bildiğinden kanadı kırık şahini seçebiliyordu.</p>

  <p class="block6">Nicholas uçurumun dibine baktı. Gölcüğün hemen yukarısındaki çağlayandan ip gibi incecik bir su akıyordu.</p>

  <p class="block6">Aşağısındaki gölün suları iyice alçalmıştı. Kayanın daha önce suların altında olan on beş metrelik kısmı artık ortaya çıkmıştı. Ancak göl tamamıyla boşalmamıştı. Ortada hâlâ kapkara sular vardı. Nicholas suların etrafındaki dar, rafımsı yere indi. Şimdi, onu içeri çekip öldürmesine ramak kalan tünel ağzını görebiliyordu. Kenardan o tarafa doğru gidip çömeldi. Bir etini yere dayayarak diğerini yarısı suların altında olan ağza doğru uzattı. Tünelin girişi hatırladığı gibi düzgündü. Nicholas kolunu sıvadı. O sırada parmağının tekrar kanamaya başladığını farketti ama buna aldırmadı. Elini suya sokarak tünelin ağzını yoklamaya çalıştı.</p>

  <p class="block6">Aynı anda hemen önünde hızla hareket eden, ağır bir yaratık kara suların içinde döndü. Nicholas farkında olmadan elini telaşla sudan çekti. Sudaki yaratık yüzeye kadar onun kolunu izledi. İğne gibi sivri, upuzun dişleriyle adamın derisini çizmişti. İngiliz bir baraküdanınki kadar kötü ve habis bir kafayı seçebildi. O zaman yaralı parmağından akan kanın yaratığı oraya çektiğini anladı. Ayağa fırlayarak kolunu tuttu. Yaratığın ön dişlerinden sadece biri koluna gelmişti.</p>

  <p class="block6">Ama bu, derisini bir ustura gibi varmıştı. Şimdi elinin üstündeki yaradan suya kanları damlıyordu.</p>

  <p class="block6">Birden kara su canlandı sanki. Dalgalanıyor, kaynıyordu. Sürüyle yaratık orada dönüyor, kıvrılıp bükülüyordu. Sırlını kayaya dayamış olan Nicholas onlara tiksinti ve dehşetle bakıyor, biçimlerini hayal meyal görebiliyordu. Esnek ve kurdele gibi şeylerdi. Bazıları İngiliz’in baldın kalınlığında, kara ve parlaktı. İçlerinden biri kafasını kayadaki çıkıntıya doğru uzatarak dişlerini şakırdattı. Gözleri çok iri ve parlak, burnuysa uzundu. Sivri dişleri ince dudaklarının üzerine çıkıyordu. Gövdesi yüz seksen santim uzunluğundaydı. Yaratık uzanırken kuyruğunu kamçı gibi vuruyor, Nicholas'ın çıplak bacaklarına ulaşmaya çalışıyordu. İngiliz tiksintiyle bağırarak yana kaçtı. Kanayan elini tutup yaratığa baktı. O korkunç kafa kaybolmuştu ama suyun yüzeyi hâlâ kaynıyordu.</p>

  <p class="block6">Adam birdenbire durumu anladı. Yılanbalıkları! Dev, tropik yılanbalıkları...»</p>

  <p class="block6">Tabii kan onları heyecanlandırmıştı. Nicholas gölcüğe son girdiği zaman bir yerinin kanamamış olmasına sevindi.</p>

  <p class="block6">Boynundaki pamuklu eşarbı çıkarıp yaralı elini sardı. Tünelin incelenmesi konusunda yılanbalıkları öldürücü birer tehlike oluşturuyorlardı. Ama İngiliz onları ortadan kaldırmanın yollarını düşünmeye başlamıştı bile.</p>

  <p class="block6">Gölcüğün suları durulmuştu. Nicholas başını kaldırdığında Royan'ın aşağıya indiğini gördü. İnce, biçimli bacaklarını tahta iskemleden sarkıtmıştı.</p>

  <p class="block6">Kadın İngiliz’e heyecanla, «Neler buldun?» diye seslendi. «Orada bir tünel...» Birdenbire adamın giysisindeki kanları ve elindeki sargıyı gördü. «Aman Tanrım! Ne yaptın? Yaralanmışsın! Yaran kötü mü?» Ayaklarını kayaya dayayarak iskemleden kaydı. Adamın yaralı elini şefkatle tuttu. «Ne yaptın böyle?»</p>

  <p class="block6">Nicholas onun.endişesini gidermeye çalıştı. «Göründüğü kadar kötü değil. Çok kan akıyor ama yara derin sayılmaz.»</p>

  <p class="block6">Royan ısrar etti. «Bu nasıl oldu?»</p>

  <p class="block6">İngiliz yanıt yerine kanlı eşarbın bir ucunu yırttı. Kadına, «Şimdi seyret,» diyerek bezi suya attı.</p>

  <p class="block6">Suda kıvıl kıvıl, ince uzun yaratıklar belirdiği zaman Royan dehşetle haykırdı. Yılanbalıklarından biri iğrenç bir biçimde sürünerek yarısına kadar kayaya çıkmayı başardı. Sonra tekrar suya düştü. Kara taşların üzerinde gümüşümsü, sümük gibi bir iz bıraktı.</p>

  <p class="block6">Nicholas, «Taita bizi kaçırmak için buraya bekçi köpeklerini bırakmış,» diye mırıldandı. «Suyun altındaki girişi incelemeden önce bu güzellerin işini bitirmemiz gerekiyor.»</p>

  <p class="softbreak"> </p>

  <p class="block6"><span class="text1">Sapper’la Nicholas'ın kayanın yanına</span> yaptıkları iskele hemen hemen dört bin yıl önce açılmış olan kovuklara tutturulmuştu. Herhalde Taita bağlantıyı ağaç kabuklarından yapılmış iplerle sağlamıştı. Sapper'sa onun yerine kalın galvanize tel kullanmıştı. İskele pek çok kişinin ağırlığını çekebilecek kadar sağlamdı. Yaban Öküzleri sıraya dizildiler. Ve malzemelerle araç gereçleri elden ele geçirerek aşağıya indirdiler. Mağaraya ilk ulaşan portatif bir Honda EM500 jeneratör oldu. Sapper onu kayanın aşağısına yerleştirdiği ışıklara bağladı. Petrolle çalışan küçük motor sessiz ve düzgünce işini gördü. Küçük olmasına rağmen müthiş bir güç veriyordu. Projektörler mağaranın en diplerindeki gölgeleri kovup kayaya oyulmuş derin çukuru, tıpkı bir sahne gibi aydınlattılar.</p>

  <p class="block6">Birdenbire herkesin ruh hali değişti. Artık daha neşeli ve güvenliydiler. Royan gölcüğün kenarında duran Nicholas'la Sapper'ın yanına inerken, iskeledeki sıraya dizili adamlar gevezelik ederek gülüyorlardı.</p>

  <p class="block6">Nicholas, «Artık ışıkların yanabildiğini biliyoruz,» dedi. «Projektörleri söndür.»</p>

  <p class="block6">Royan itiraz etti. «Ama burası çok karanlık ve kasvetli.»</p>

  <p class="block6">Nicholas, «Yakıtı idareli kullanmak zorundayız,» diye açıkladı. «Köşe başında benzin istasyonu yok. Tünelde ne kadar süre ışık gerekeceğini de bilmiyoruz.»</p>

  <p class="block6">Royan bıkkınca omzunu silkti. Sapper da jeneratörü durdurdu. Mağara tekrar karardı. Kadın kara göle bakarak yüzünü buruşturdu. «O korkunç hayvanlar için bir fikrin var mı?» İngiliz’in sargılı sağ eline bakıyordu. «Su nasıl temizlenecek?»</p>

  <p class="block6">«Sapper’la bir planımız var. Tünelin ağzına bir koferdam yapacak, suyu kovalarla boşaltacağız.»</p>

  <p class="block6">Koferdam için gerekli malzemeler aşağıya indirildi. Royan, «Senin yılanbalıkları ne olacak?» diye sordu. Gölcüğün kenarına yaklaşmamaya çalışıyordu.</p>

  <p class="block6">Nicholas ona güldü. «Seyret, göreceksin. O sevgili balıklarına bir sürprizim var.»</p>

  <p class="block6">Koferdam hazırlıkları tamamlandığında Nicholas herkesi Yukarı çıkardı. Aşağıda sadece kendisi kaldı. Omzuna Mek Nimmur'dan aldığı parçalı elbombalarıyla dolu torbayı asmışta. İki eline birer bomba alarak pimlerini çekti, sonra da onları gölcüğün ortasına attı. Kendisi yüzünü kayaya dönüp çömeldi ve elleriyle kulaklarını tıkadı. Ve aynı anda bombalar müthiş bir gürültüyle patladı. Sular havaya fışkırarak İngiliz’i ıslattı.</p>

  <p class="block6">Yankılar sona ererken adam ayağa kalktı. Gölün kenarında dev yılanbalıkları kıvranıyorlardı. Çoğu, beyaz karınları patlayarak ölmüş, bazılarıysa patlama yüzünden sadece sersemlemişlerdi. Nicholas onların tekrar kendilerine geleceklerini biliyordu. Ama şimdi tehlikeli değillerdi. Adam Yukarıya doğru bağırdı. «Tamam, Sapper! Onları yollayabilirsin.»</p>

  <p class="block6">Adamlar hızla iskeleden inip gölcüğün etrafında toplandılar. Ölü balıkları toplamaya başladılar.</p>

  <p class="block6">Nicholas keşişlerden birine, «Onları yiyor musunuz?» diye sordu.</p>

  <p class="block6">«Çok güzel.» Keşiş karnını ovdu.</p>

  <p class="block6">Sapper, «Bu kadar yeter, açgözlü herifler!» diyerek yerlileri çalıştırmaya başladı. «O balıklar uyanıp sizi yemeden şu sepetleri yerleştirelim...»</p>

  <p class="block6">Yarım daire biçiminde koferdam yapılması zor ve yorucu bir işti. Sapper tam iki gün uğraştı. Ama sonunda tünel ağzının önündeki suları kovalarla dışa, gölcüğe boşaltmayı başardılar. Böylece ağız ortaya çıktı, iki metre boyunda ve enindeydi. Nicholas dayanamayarak sulara girdi. Tünelin ağzındaki molozları elleriyle temizlemeye çalıştı. Sonra Royan'a, «Bu gerçekten bir tünel,» diye seslendi.</p>

  <p class="block6">Kadın daha fazla dayanamayacaktı. O da aşağıya, adamın yanına indi. Ve düşkırıklığıyla, «Burası tıkanmış!» diye bağırdı. «Taita bunu mahsus mu yaptı?»</p>

  <p class="block6">Nicholas, «Belki,» dedi. «Tabii bütün bu molozları tünel nehirden emmiş olabilir. Ama Taita'nın buradan çıkarken tüneli arkasından kapatmış olması ihtimali de yar.»</p>

  <p class="block6">Royan'ın sesindeki heyecan sönmüştü. «Tünelin nereye gittiğini anlamak için iyice temizlenmesi gerek. Uzun iş bu.»</p>

  <p class="block6">Nicholas başını salladı. «Korkarım öyle. Bütün bu molozları elle temizleyeceğiz. Arkeolojik kazılar yapacak zamanımız da yok. Hepsini çıkarıp atacağız.» Koferdamdan çıktı. Kadını kıyıyı çıkarmak "için elini uzattı. «Neyse, hiç olmazsa projektörler var. Adamlar gece gündüz nöbetleşe çalışabilirler.»</p>

  <p class="softbreak"> </p>

  <p class="block6"><span class="text1">Nahoot Guddabi, «Dandera nehrine</span> baraj yaptılar,» diye açıkladı. Von Schiller adama hayretle bakakaldı.</p>

  <p class="block6">«Baraj mı yaptılar? Bundan emin misiniz?»</p>

  <p class="block6">«Evet, Herr von Schiller. Harper'ın kampındaki casusumuzdan haber geldi. İngiliz uçurumda üç yüzden fazla adam çalıştırıyor. Hepsi bu kadar da değil. Hava yoluyla pek çok malzeme ve makine getirtmiş. Askeri operasyon gibi bir şey bu. Hatta casusumuzun söylediğine göre, toprağı atmak için traktöre benzeyen bir aracı da var.»</p>

  <p class="block6">Von Schiller, «bütün bunlar doğru mu» der gibi masanın üzerinden Jake Helm'e baktı. Texas'lı da başını salladı. «Evet, Herr von Schiller. Hepsi doğru. Harper'ın çok para harcadığı anlaşılıyor. Sadece uçak kiralamak bile ona elli bine malolmuştur.»</p>

  <p class="block6">Alman, kendisini uydu mesajıyla Frankfurt'tan buraya çağırdıklarından beri ilk kez heyecanlandı. İstememesine rağmen İngiliz’in başarısına hayranlık duydu. «Bana barajın yerini göster!» diye emretti. Helm kalkıp onun yanına geldi. Uydu fotoğrafının üzerine eğilerek barajın yerini dikkatle işaretledi. Von Schiller, «Sence bu ne anlama geliyor, Helm?» diye sordu.</p>

  <p class="block6">Texas'lı bir boğanınkini andıran omuzlarını kaldırdı. «Ben sadece bir tahminde bulunabilirim.»</p>

  <p class="block6">«İyi ya, söyle.»</p>

  <p class="block6">«Bence İngiliz suların üzerini örttüğü bir şeye ulaşmaya çalışıyor. Nehrin yatağındaki bir şeye.»</p>

  <p class="block6">Alman mırıldandı. «Bu mantıklı. Barajın daha aşağısında ne var?»</p>

  <p class="block6">«Nehir şurada dar bir boğaza giriyor. İngiliz’in barajının hemen aşağısında.» Helm o noktayı gösterdi. «Uçurum burada on iki kilometre kadar. Manastırın hemen yukarısında. Helikopterle oranın üzerinden uçtum. Geçilemezmiş gibi gözüküyor ama...»</p>

  <p class="block6">«Evet, devam et Ama... ne?»</p>

  <p class="block6">«Uçuş sırasında Harper'la kadın uçurumun yukarısındalardı. Şurada.» Yine fotoğrafta yeri işaret etti.</p>

  <p class="block6">Alman, «Orada ne yapıyorlardı?» diye sordu.</p>

  <p class="block6">«Hiç. Sadece uçurumun yukarısında oturuyorlardı.»</p>

  <p class="block6">«Tabii sizi farkettiler.»</p>

  <p class="block6">«Elbette. Biz helikopterdeydik. Yaklaştığımızı duyup bize baktılar. Harper elini bile salladı.»</p>

  <p class="block6">«Yani... yaklaştığınızı duyunca, ne yapıyorlarsa ondan vazgeçtiler...» Von Schiller uzun süre düşündü. Sonra da, «Harper'ın mezarın barajın aşağısında, uçurumda olduğunu düşünmesinin bazı nedenleri var herhalde,» dedi.</p>

  <p class="block6">«Kamptaki casusumuzla nasıl temas kuruyorsun?»</p>

  <p class="block6">«Harper yayladaki köylerden yiyecek getirtiyor. Kadınlar işçilerin yiyeceği hayvanları kampa sürüyorlar. Adamlara tej'de götürüyorlar. Adamımız da kadınlarla bize haber gönderiyor.»</p>

  <p class="block6">«Tamam, tamam!» Alman elini sallayarak Helm'i susturdu. «Onun yaşam hikâyesi beni ilgilendirmiyor. Ben sadece Harper'ın barajın aşağısında, uçurumda çalışıp çalışmadığını bilmek istiyorum. Bunu ne zaman öğrenebilirsin?»</p>

  <p class="block6">Helm, «En geç öbür gün,» diye söz verdi.</p>

  <p class="block6">Von Schiller toplantı masasının ucunda oturan Nogo'ya döndü. «Bu bölgede kaç adamınız var?»</p>

  <p class="block6">«Üç yüzden fazla.»</p>

  <p class="block6">Nahoot atıldı. «Bence onlara hemen saldırmaksınız! Mezarı bulmadan önce hepsini ortadan kaldırmalısınız...»</p>

  <p class="block6">Alman; ona bakmadan homurdandı. «Susun! Gerekirse fikrinizi sorarım.» Nogo'ya döndü. «Şu Harper'la işbirliği yapan gerilla lideri... Onun adı neydi? Kaç adamı var?»</p>

  <p class="block6">Nogo öfkeyle, «Mek Nimmur gerilla değil,» diye düzeltti. «O bir hay. dut. Adı kötüye çıkmış bir shufta terörist.»</p>

  <p class="block6">Von Schiller alayla, «Birinin kurtuluş savaşçısı, bir diğerinin teröristidir,» diye mırıldandı. «Onun kaç adamı var?»</p>

  <p class="block6">«Fazla değil. Yüzden az. Belki de elli kadar. Hepsi de kampı ve barajı koruyorlar.»</p>

  <p class="block6">Alman başını sallayarak kulak memesini çekiştirdi. «Harper ve yanındakiler Etiyopya'ya nasıl girebildiler?»</p>

  <p class="block6">«Mek Nimmur'la birlikte Sudan'dan sanırım. Yürüyerek uçuruma kadar gelmişler. Tabii sınırın yakınında terkedilmiş havaalanları var.»</p>

  <p class="block6">Von Schiller, «O halde Harper yine aynı yoldan kaçacak,» dedi. «Nehrin iki yanına adamlarınızı koymalısınız. Onlar Harper'ın Sudan sınırına geçmesini engellemeliler. Bir grup adamınızsa uçurumun aşağısında beklemeli. Mek Nimmur'un adamlarına gözükmesinler. Ben haber verir vermez de hızla ilerleyip barajı ele geçirsinler.»</p>

  <p class="block6">Nahoot, «Onları şimdi durdurmalısınız, Herr von Schiller,» diye önerdi. «Harper mezarı açma fırsatını bulamadan yani.»</p>

  <p class="block6">Alman öfkeyle, «Aptallık etmeyin,» diye homurdandı. «Erken harekete geçersek, ondan mezarın yerini öğrenemeyiz.»</p>

  <p class="block6">«Onu konuştururuz...»</p>

  <p class="block6">«Harper gibi bir adamı konuşturamazsınız. Bazı İngiliz’ler... onları geçen savaştan çok iyi hatırlıyorum...» Alman duraklayarak kaşlarını çattı. «Hayır. Onlarla kolay başa çıkamazsınız. Acele etmemeliyiz. Harper uçurumda bir şey bulunca saldırıya geçeriz.» Hafifçe, soğuk soğuk güldü. «Bekleme oyunu... Şimdi biz de bekleme oyununu oynayacağız.»</p>

  <p class="softbreak"> </p>

  <p class="block6"><span class="text1">Tüneldeki molozların boşaltılması işi</span> hızla sürüyordu. İkinci grup çalışmaya başladıktan bir süre sonra tünelin ağzında heyecanlı sesler yankılandı. Nicholas telaşla aşağıya indi.</p>

  <p class="block6">Gruba liderlik eden keşişe Arapça, «Ne oldu, Hansith?» diye sordu. «Neden bağırıyorsunuz?»</p>

  <p class="block6">«Tünelin öbür ucuna eriştik, efendi!» Hansith gülüyor, çamur bulaşmış siyah yüzünü sanki beyaz dişlerinin ışıltısı aydınlatıyordu.</p>

  <p class="block6">Nicholas adamın omzuna vurdu. «Aferin, Hansith. Gruptaki her dama bir dolar ödül vereceğiz. Ama onları çalıştır! Bu molozlar çabuk temizlenmeli.» Fakat bu iş o kadar kolay olmadı. Ancak iki vardiyalı sonra tüneldeki bütün kırılmış kayalar ve molozlar çıkarılabildi. Ve Royan'la Nicholas sonunda tünelin ucundaki mağaranın eşiğinde durdular.</p>

  <p class="block6">Şimdi önlerinde koskocaman bir kuyu vardı. Suları kapkaraydı. İngiliz fenerin ışığını kuyuya doğru tuttu. Dev yılanbalıkları yüzeye çıkarlarken Royan tiksinti ve dehşetle bağırdı. «İğrenç yaratıklar! Bütün nehirde kaynıyorlar sanırım!»</p>

  <p class="block6">Yılanbalıkları belirdikleri gibi birdenbire ortadan kayboldular. Kadın, «Karşı tarafta yine bir dehliz olmalı,» diyerek işaret etti. Adam onun gösterdiği tarafa ışığı tuttu. Royan bağırdı. «Bak, Nicky! İşte orada!»</p>

  <p class="block6">Kuyunun karşı tarafında da dikdörtgen biçiminde bir açıklık vardı.</p>

  <p class="block6">Royan üzgün üzgün, «Şimdi o tarafa nasıl geçeceğiz?» diye sordu.</p>

  <p class="block6">«Korkarım kolaylıkla geçemeyeceğiz.» Nicholas küfre başladı. «Kahretsin! Bu bize iki güne malolacak. Oysa zamanımız azalıyor. Kuyunun üzerine bir tür köprü kurmamız gerekecek.»</p>

  <p class="block6">«Nasıl bir köprü?»</p>

  <p class="block6">«Sapper’ı çağıralım. Bu onun işi.»</p>

  <p class="block6">Sapper kuyunun yanında durarak öfkeyle karşı tarafa baktı. «Duba ister. Siz o şişirme botlardan kaç tane getirdiniz?»</p>

  <p class="block6">Nicholas, «Bunu unutsan iyi olur, Sapper,» diyerek başını salladı. «O kirli, iri pençelerini botlarıma geçiremeyeceksin.»</p>

  <p class="block6">«İyi ya.» Adam bıkkınca ellerini açtı. «Bu işi en kolay ve en çabuk yapmanın yolu bu.»</p>

  <p class="block6">«Baobab!» Nicholas parmaklarını şıklattı. «Bu çok işimize yarar. Baobab kuruduğu zaman balsa kadar hafif oluyor.»</p>

  <p class="block6">Sapper başını salladı. «Tepelerde baobab çok. Bu vadide iki ağaçtan biri baobab galiba!»</p>

  <p class="softbreak"> </p>

  <p class="block6"><span class="text1">Köprü hızla yapıldı. Biraz</span> derme çatmaydı ama yine de işe yarayacak gibiydi. Köprüden ilk geçen Nicholas oldu. Royan da onu çabucak izledi. Kuyu tarafında bir çökme olmuştu anlaşılan. Buradaki dehlizin ağzı yukarıda kalıyordu. İngiliz oraya kabaca yapılmış bir el merdivenini dayayarak Yukarı çıktı. Royan da peşindeydi. Girdikleri tünelin zeminin gelişigüzel yontulmuş taşlar döşenmişti.</p>

  <p class="block6">Burasının da sular altında kalmış olduğu anlaşılıyordu. Ayaklarının altındaki taşlar ıslak ve yosunluydu. Adamla kadın, Sapper'ın koridorun tavanına da lambalar takmasını beklediler. Sonra adam ışıkları yaktı. Nicholas'la Royan o zaman dehlizin Yukarıya doğru yirmi derecelik bir açıyla yükseldiğini farkettiler. Yukarıda taştan oyulmuş bir sahanlık vardı.</p>

  <p class="block6">Adamla kadın yan yana köşeyi döndüler. İngiliz projektörü Yukarı kaldırdı. Bunun kablosu arkadan uzanıyordu. O ileriyi aydınlatırken Royan bağırarak adamın elini tuttu.</p>

  <p class="block6">Taita bu yukarı çıkan rampadaki dönemeci vurucu bir etki sağlayacak şekilde tasarlamıştı. Geçtikleri dehliz kabaca yapılmıştı. Şimdiyse karşılarında geniş bir merdiven vardı ve durdukları yerden yukarısı gözükmüyordu. Her basamak tünelin eni genişliğindeydi. Basamaklar benekli gıyanystan dikkatle oyulmuştu. Tünelin tavanı diğer dehlizinkinin üç katı kadar ve kubbe biçimindeydi. Hem tavan, hem de duvarlar cilalı mavi granit bloklarından yapılmıştı.</p>

  <p class="block6">Royan usulca Nicholas'ın elini çekiştirdi. Merdivenden çıkıp sonunda sahanlığa erişerek oradaki kapının önünde durdular. İkisi de konuşacak halde değillerdi. Bir an dönüp birbirlerinin gözlerinin içine baktılar. Sonra da üzeri beyaz nehir kiliyle kaplanmış olan kapıya döndüler. Bunun ortasında iki mühür vardı. Üstteki hükümdar armasıydı.</p>

  <p class="block6">Dikdörtgen biçimi bir düğüm ve üzerinde sonsuzluğun dev dairesini temsil eden boynuzlu kutsal böcek.</p>

  <p class="block6">Royan sessizce armadaki hiyeroglifleri okudu. «Ulu. İlahi. Aşağı ve Yukarı Mısır'ın hükümdarı. Horus'un dostu. Osiris ve İsis'in sevgilisi. Mamose, o sonsuza kadar yaşasın!»</p>

  <p class="block6">Bu görkemli hükümdarlık mührünün altında küçük bir desen vardı. Kırık kanadı çizgili göğsünün üzerine düşmüş bir şahin. «Ben, esir Taita, emrine uydum, ilahi firavun.» Şahinin altındaysa hiyeroglifle bir uyarı yazılmıştı.</p>

  <p class="block10">«Yabancı!</p>

  <p class="block10">Tanrılar seni gözlüyor! Kralın sonsuz istirahatına engel olacaksan tehlikeyi düşün.»</p>

  <p class="softbreak"> </p>

  <p class="block6"><span class="text1">Kapıdaki mühürleri kırmak çok</span> önemli ve ciddi bir şeydi. Yağmur mevsiminin başlamasına az kalmış olmasına rağmen ikisi de bu işi hafife almak niyetinde değillerdi. Buldukları her şeyi kaydetmek ve içeri girerken fazla zarar vermemeye çalışmak zorundaydılar.</p>

  <p class="block6">Geri kalan o değerli günlerden birini içeri girme hazırlıkları yaparak geçirdiler. Tabii Nicholas önce mezarın güvenliğini düşündü. Mek Nimmur'dan kuyunun üzerindeki köprüye silahlı bir nöbetçi dikmesini istedi. Oradan öteye kimse geçmeyecekti. Sadece Nicholas, Royan, Sapper, Mek, Tessay ve İngiliz'in seçtiği dört keşişin köprüden geçmesine izin vardı.</p>

  <p class="block6">Hansith Sherif tünelin temizlenmesi sırasında ne kadar becerikli biri olduğunu tekrar tekrar kanıtlamıştı. Güçlü kuvvetli, çalışkan ve zekiydi. Nicholas'a pek çok konuda yardım ediyordu. İngiliz dehlizle mühürlü kapının resimlerini çekerken ona yine Hansith yardımcı oldu.</p>

  <p class="block6">Sapper’da voltaj düşüklüğünü engellemek için jeneratörü kuyunun yakınına yerleştirdi. Sonra merdivenin sahanlığına da lambalar taktı. Bunlar mühürlü, bembeyaz kapıyı aydınlatıyorlardı.</p>

  <p class="block6">Sonunda kapının önünde toplandıklarında hepsi de belirgin biçimde ciddileşmişlerdi. Nicholas kil tabakasının oyacağı kısmını işaretlemişti. Böylece hem içeri girebilecekleri kadar yer açılacak, hem de kilin üzerindeki mühürlere bir şey olmayacaktı. Adam hayalinde onları Quenton Park'taki müzesinde görebiliyordu.</p>

  <p class="block6">Nicholas önce kil tabakasını bir iğne kadar sivri bızla yokladı. Ve kilin sık örülmüş sazların üzerine sürülmüş olduğunu anladı. «Bu işimizi kolaylaştırıyor. Hasır kilin parçalanmasını engelleyecek.» Bızla çizdiği karenin köşelerinde delikler açt. Ve bunları Hansith'e matkapla genişlettirdi. Delik büyür büyümez keşişi sabırsızca kenara çekerek içeri baktı.</p>

  <p class="block6">Burnuna kapalı yerlere özgü o koku geldi ama içerisi zifiri karanlıktı.</p>

  <p class="block6">Royan dirseğinin dibinden, «Ne görüyorsun?» diye sordu.</p>

  <p class="block6">İngiliz, «Işık,» diye emretti. «Işık tutun.» Sapper'ın kendisine uzattığı projektörü deliğe yaklaştırdı.</p>

  <p class="block6">Royan yanında sabırsızlıktan sanki dans ediyordu. «Söyle! Ne görüyorsun?»</p>

  <p class="block6">Nicholas, «Renkler,» diye fışırdadı. «Olağanüstü, benzersiz renkler.»</p>

  <p class="block6">Kadını belinden kavradı ve delikten içeri bakabilmesi için havaya kaldırdı.</p>

  <p class="block6">Royan, «Çok güzel!» diye bağırdı. «Ne kadar güzel!»</p>

  <p class="softbreak"> </p>

  <p class="block6"><span class="text1">Sapper tünelde hava akımını sağlayacak</span> ağır vantilatörü yerleştirirken, Nicholas da elektrikli testereyi hazırladı.</p>

  <p class="block6">Royan'ın koruyucu gözlük ve toz maskesi takıp, kulaklarını tıkamasına yardım etti. Diğerlerini de kuyunun üzerindeki köprüye yolladı. Hem fazla toz çıkacak, çok gürültü olacaktı, hem de içeriye gireceği zaman yanında sadece Royan'ın olmasını istiyordu.</p>

  <p class="block6">Sonunda kare biçimi parçayı kesip çıkardı. İçeri girdiler ama kalkan tozlar yüzünden hiçbir şey göremediler. Yan yana durarak vantilatörün havayı temizlemesini beklediler. Tozlar yavaş yavaş dağılırken, önce ayaklarının altındaki zemini farkettiler. Buraya taş bloklar döşenmemişti. Zemin, iyice cilalanmış ve ustalıkla yerleştirilmiş sanagat fayanslardan oluşuyordu.</p>

  <p class="block6">Tozlar tümüyle kaybolurken karşılarındaki uzun, gölgeli koridora baktılar. Nicholas kapıdan uzanarak ayaklı projektörü aldı ve önlerindeki koridoru çabucak aydınlattı. Adamla kadın ilerlerlerken etraflarını sanki tanrılar sarıvermişti. Onlara duvarlardan ve tavandan iri gözleriyle düşman düşman bakıyorlardı. Nicholas'la Royan ağır ağır yürürlerken, yerdeki ince toz tabakası ayak seslerini boğuklaştırıyordu.</p>

  <p class="block6">Duvarların ve tavanın her tarafında yazılar vardı. Bunlar Soluklar Kitabı, Tapınak Kapıları Kitabı ve Akıl Kitabından alınmışlardı. Diğer taraftaysa Memose'un tarihçesi vardı. Bunlarda ayrıca firavunun, Tanrıların onu sevmesine neden olan meziyetleri de anlatılıyordu.</p>

  <p class="block6">Sonra uzun mezar galerisindeki ilk bölmeye geldiler. Bu Osiris'e aitti. Yuvarlak odanın kavisli duvarlarına tanrıyı öven yazılar oyulmuştu. Bir rafta da kafasında tüylü, yüksek başlığıyla Osiris'in heykeli vardı. Tanrı, oniks ve kaya kristalinden yapılmış gözleriyle öyle amansızca bakıyordu ki, Royan ürperdi. Nicholas uzanıp heykelin ayağına dokundu ye bir tek kelime söyledi. «Altın.» Sonra başını kaldırarak türbenin duvarını ve kubbenin yarısını kaplayan resme baktı. Bu Öbür Dünyanın Tanrısı, baba Osiris'in bir resmiydi. Elinde asası ve kamçısı vardı, kafasında da tüylü, yüksek başlığı. Osiris'in önünden bir kobra başını kaldırmıştı. Adamla kadın resme hayranlıkla baktılar.</p>

  <p class="block6">Sonra yürümeyi sürdürdüler. İkinci bölüm Tanrıçanındı. 'Ana'nın gece kadar kara gözlerine sürme çekilmişti. Başında kutsal ineğin boynuzları ve güneş kursu vardı. Etrafındaki hiyeroglifler öyle parlaktı ki, oraya sürüyle ateşböceği konmuş gibi geliyordu insana. Tanrıçanın pek çok adı vardı: Ast, Net, Bast, Ptah, Seker, Mersekert ve Rennut. Bu adların her biri bir gücü simgeliyordu. Eski tanrılar kendilerine tapan kimse «almadığı için kaybolmuşlardı. Ama Tanrıçanın kutsallığı sürmüştü. Ondan sonraki bölümde şahin başlı Horus'un altın bir heykeli vardı. Kutsal üçlünün sonuncusuydu o. Horus sağ elinde savaş yayını, solundaysa ankh'ı tutuyordu. Çünkü o hayat ve ölüm vericiydi. Heykelin gözleri kırmızı lâlden yapılmıştı.</p>

  <p class="block6">Dördüncü bölüm iblislerin iblisi, şiddet ve kavga Tanrısı Seth'e aitti. Vücudu altındandı ama kafası kara bir sırtlanınki gibiydi.</p>

  <p class="block6">Beşinci bölüm çakal başlı Anubis'indi. Ölülerin ve mezar tanrısının. Mumyalanmayla o ilgileniyor, ölünün kalbi tartıldığı zaman teraziye de o bakıyordu. İki kefe aynı hizada durduğunda ölünün değerli bir insan olduğunu ilan ediyordu. Ama terazi dengeli olmadığı zaman Anubis kalbi timsah canavara atıyordu. O da bu kalbi yiyordu.</p>

  <p class="block6">Altıncı bölüm yazı Tanrısı Thoth'a adanmıştı. Başı bir iblisinki gibiydi. Kalemi de elindeydi. Yedinci bölümde kutsal inek Hathor, dört ayağının üzerinde duruyordu. Vücudu siyahlı beyazlıydı. Yüzü iyi niyetli bir insanınki gibiydi. Ama trompet biçimi, kocaman kulaktan vardı. Sekizinci bölüm hepsinden büyük ve görkemliydi. Çünkü o bütün yaratıkların babası AmonRa'nındı. Güneşti. Altından yapılmış dev bir kurstan ışınlar uzanıyordu.</p>

  <p class="block6">Nicholas orada durarak arkasına, uzun galeriye baktı. Bu sekiz kutsal heykel Howard Carter ve Lord Cameron'un Tutankhamon'un mezarında bulduktan şeyler kadar müthişti. Adam bunların paraca değerini düşünmenin bile bayağılık olacağına inanıyordu. Ama gerçek şuydu: Bu olağanüstü sanat eserlerinden biri bile borçlarını ödeyecek, geriye de çok para kalacaktı. Ancak İngiliz bu düşünceyi kafasından kovup galerinin dibindeki büyük odaya doğru döndü.</p>

  <p class="block6">Royan hayranlıkla, «Lahit odası,» diye mırıldandı. «Mezar.»»</p>

  <p class="block6">Nicholas'la ilerlediler. Mezar odasının duvarları yine muhteşem re» simlerle alev alev yanıyordu sanki. Dipteki duvardan bir figür yükselerek tavana doğru uzanıyordu. Bu Tanrıça Nut'tu. Güneşi doğuruyordu.</p>

  <p class="block6">Hükümdarın odanın ortasında duran lahti yekpare bir granit parçasından oyulmuştu. Nicholas, kimbilir kaç esir bunu yeraltındaki tünellerin geçirerek buraya kadar taşıdı, diye düşündü. Sonra eğilip lahde baktı ve aynı anda yüreğine indi; çünkü içi boştu. Ağır granit kapak öyle bir güçle yana fırlatılmıştı ki, ikiye ayrılmıştı. Lahdin içinde sadece dört kavanozun parçaları vardı. Kralın bağırsaklarını, karaciğerini ve diğer iç organlarını koymak için mermerden oyulan türde kavanozlardı bunlar Kapaklarına Tanrı kafaları ve mezarın ötesinde bekleyen hayali yaratıklar oyulmuştu.</p>

  <p class="block6">Royan, «Boş...» diye fısıldadı. «Kralın mumyası yok.»</p>

  <p class="softbreak"> </p>

  <p class="block6"><span class="text1">Royan'la Nicholas ondan sonraki</span> günlerde duvar resimlerinin fotoğraflarını çeker ve sekiz tanrıyla Tanrıça heykelini sandıklara yerleştirirlerken sürekli firavunun mumyasının ortadan kaybolmasından söz ettiler.</p>

  <p class="block6">Genç kadın hep aynı şeyi tekrarlıyordu: «Kapıdaki mühürler sağlamdı.»</p>

  <p class="block6">Nicholas, «Herhalde bu olayın bir açıklaması var,» dedi. «Belki de cesetle hazineyi Taita kendisi götürdü. Yedinci Papirüs'te sürekli o hazinenin ziyan olmasından yakınıyor, ülkeyi ve milleti koruyup beslemek için harcanmasının çok daha iyi olacağından söz ediyordu.»</p>

  <p class="block6">Royan, «Hayır, bu mantıksız,» diye itiraz etti. «O kadar zahmete katlandı, nehre baraj yaptı, gölcüğün altına tünel açtı, bu süslü mezarı yaptı ve sonra da firavunun mumyasını götürüp ortadan kaldırdı, öyle mi? Taita her zaman mantıklı bir insandı. Ve o da Mısır Tanrılarına kendince saygı gösteriyordu. Bu yazılarından da anlaşılıyor. Taita inandığı dini törelere böyle karşı gelemezdi. Bu mezarda bir gariplik var. Mumyanın esrarengiz bir biçimde ortadan kaldırılması.</p>

  <p class="block6">Hatta duvardaki resimler ve yazılar.»</p>
</body>
</html>