<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.2.1. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h3 class="Standard" dir="ltr" style="page-break-before: always; margin-left: 0cm; margin-right: 0cm; background-color: rgb(255, 255, 255); text-indent: 0cm; text-align: center; font-family: Calibri, sans-serif; font-weight: bold; font-size: 150%;"><span class="Bodytext2"><span style="font-family:Calibri,sans-serif;font-style:normal;font-size:150%;color:#000000">40</span></span></h3>

  <p class="Bodytext21" dir="ltr" style="background-color:#ffffff;text-align:justify"><span class="Bodytext2"><span style="font-family:Calibri,serif;font-size:117%;color:#000000">Sabah olduğunda Lobsang geri gelmişti. Joshua o günkü ilk kahvesini içerken onu sezebiliyor, gezici birim gözlem güvertesine girmeden önce bile gemiye bir tür bilincin döndüğünü hissedebiliyordu.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Onlar sakin bir tempoyla adımlarken dünyalar altlarından kayıp gidiyordu. Uzun Dünya her zamanki gibi çoğunlukla ağaçlardan ve sudan, sessizlikten ve monotonluktan ibaretti. Joshua geride bıraktıkları Mutlu Rıhtımlar'ın kestirilmesi güç tuhaflığından kurtulduğuna memnundu; fakat bir kez daha Batı yönünde ilerlerken başındaki basınç geri gelmişti. Joshua ona aldırış etmemeye çalıştıysa da başarılı olamıyordu.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">İkisi sessizlik içinde oturup beklediler. Lobsang'in habersizce çekip giden trol dostlarının veya devre dışı kaldığı saatlerin bahsi hiç açılmadı. Joshua onun ruh halini anlayamıyor, troller olmadan kendini yalnız hissedip hissetmediğini merak ediyordu. Acaba troller gitmeyi seçti diye hayal kırıklığına uğramış, araştırması yarım kaldığı için hüsrana kapılmış olabilir miydi? Lobsang'in giderek daha dengesiz, daha kestirilemez hale geldiğini</span></span> <span class="Bodytext2"><span style="font-family:Calibri,serif;font-size:117%;color:#000000">görmek az da olsa huzursuz ediciydi. Belki de bu yeni tecrübeler ona fazla gelmişti.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Böyle geçen bir saatin ardından Lobsang nihayet konuştu. “Hiç geleceği düşünür müsün, Joshua? Yani uzak geleceği?”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Hayır. Ama eminim ki sen düşünüyorsundur.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“İnsanlığın Uzun Dünya geneline yayılması kesinlikle siyasi sorunlardan çok daha fazlasına yol açacak. İnsanoğlunun çok çeşitli dünyalara dağılacağı ve bunun sonucu olarak insan hegemonyasının her iki ucunda da büyük genetik farklılıkların belireceği bir zamanı öngörebiliyorum. İnsanoğlunun bütünlüğünü kaybetmeyecek kadar homojen kalabilmesi için bir tür karşılıklı göçün zorunlu hale getirilmesi gerekebilir.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Aşağıdaki yanan bir orman, geminin termal hava akımlarında kısa süreliğine dans etmesine sebep oldu.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Henüz o konuda endişelenmemiz gerektiğini düşünmüyorum, Lobsang.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Ama ben endişeleniyorum, Joshua. Ve Uzun Dünya'yı ne kadar çok görürsem boyutları beni o kadar çok etkisi altına alıyor ve endişeye sevk ediyor. İnsanlık kendini sürekli tekrar eden tek</span></span> <span class="Bodytext2"><span style="font-family:Calibri,serif;font-size:117%;color:#000000">bir gezegende esasen galaktik bir imparatorluğu idare ettirmeye çalışacak.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Gemi sarsılarak durdu. Aşağıdaki dünya alçak bulutlarla kaplıydı.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Üstüne bir bornoz giymiş ve başına bir havlu sarmış olan Sally rahat adımlarla güverteye girdi. “Sahi mi? Geçmişteki hatalarımızı da tekrarlamamız gerekecek mi? Sonsuz sayıdaki yeni dünyada Roma lejyonları kol gezecek mi?”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Günaydın, Sally,” dedi Lobsang. “Umarım iyice dinlenebilmişsindir.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Mutlu Rıhtımlardaki biranın en iyi tarafı en kaliteli Alman mahsulü kadar saf olmasıdır. Ertesi gün baş ağrısı çekmezsin.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Tabii sen bu teoriyi sonuna kadar sınamak için elinden geleni yaptın, o ayrı,” dedi Joshua.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Kadın ona aldırış etmeden etrafına bakındı. “Niye bu kadar yavaş gidiyoruz? Ve hatta niye durduk?”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Sen uykunu iyice alabilesin diye yavaş yolculuk ettik, Sally,” dedi Lobsang. “Ama ayrıca eleştirini dikkate aldım. Küçük ayrıntıları incelemek fayda sağlayabilir; ben de o yüzden senin büyük bir keyifle uçan penis olarak adlandırdığın gemimizin hızını düşürdüm. Küçük ayrıntılar demişken, hemen altımızda gelişmiş</span></span> <span class="Bodytext2"><span style="font-family:Calibri,serif;font-size:117%;color:#000000">bir medeniyetin kalıntıları var. Durmamızın sebebi de o.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Heyecanlanan Joshua ile Sally kısaca bakıştılar.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Hava gemisi irtifa kaybederken onlar da gözlerini altlarındaki bulutlara diktiler.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Radar tarayıcım bulutların altından görüntü alıyor,” dedi Lobsang, boşluğa bakarmış gibi durmasına rağmen. “Uzun zaman önce kuruduğu anlaşılan bir nehir vadisi görüyorum. Ve de toprağı işlenmiş bir taşkın havzası. Tanımlanabilir bir elektromanyetik yayılım veya başka bir ileri teknoloji yok. Nehir kenarında kasıtlı inşaat izleri mevcut —çökeli çok olmuş bir köprü de dâhil. Ayrıca yerde dikdörtgenler var, dostlarım— tuğladan veya taştan yapılmış</span></span> <span class="Bodytext2Italic"><span style="font-family:Calibri,serif;font-size:117%;color:#000000">dikdörtgenler!</span></span> <span class="Bodytext2"><span style="font-family:Calibri,serif;font-size:117%;color:#000000">Yine de varlığını sürdüren karmaşık yaşam biçimlerine dair bir işarete rastlamıyorum. İnşaatçıların kim olduklarına dair hiçbir fikrim yok. Belki asıl amacımızdan sapmak gibi olacak ama karşımızdaki fenomeni bir ön incelemeden geçirmemiz gerektiğini söylediğimde hepimiz adına konuştuğumdan eminim. Haklı mıyım?”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Joshua ile Sally yeniden bakıştılar.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Ne tür silahlar taşıyoruz?” diye sordu Sally.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Silahlar mı?”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Emin olmak pişman olmaktan iyidir.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Portatif silahları kastediyorsan çeşitli bıçaklarımız, hafif fakat son derece kullanışlı tabancalarımız, karşılaşabileceğimiz metabolizma biçimlerine uygun olarak tasarlanmış farklı tipte oklar atan arbaletlerimiz var. Bahsi geçen okların gücü 'hafif uyku' ile 'âni ölüm' arasında değişmekte. Ayrıca tamamı renk kodlamasıyla, Braille alfabesiyle ve resimlerle işaretlenmiş durumda. Bu donanımdan epey gurur duyduğumu söyleyebilirim. Ayrıca hava gemisinde kontrolüm altındaki çok sayıda menzilli silah bulunuyor. Gerekirse küçük fakat çok sessiz bir tank da üretebilirim.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Sally burun kıvırdı. “Bir tanka ihtiyacımız olmayacak. Burada nesli tükenmiş bir uygarlıkla karşı karşıyayız. Tabii nesli tükenmiş uygarlıklar da arkalarında kötü sürprizler bırakabilirler.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Lobsang kısa bir süre sessiz kaldı. “Elbette. Haklısın. Duruma uygun biçimde hazırlanmakta fayda var. Lütfen bekleyin.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Gezici birim ayağa kalkıp mavi kapıdan geçti. Joshua ile Sally bir kez daha bakıştılar.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Bir iki dakika sonra kapı açıldı. Gezici birim üzerinde bir fötr şapkayla, kılıfındaki bir</span></span> <span class="Bodytext2"><span style="font-family:Calibri,serif;font-size:117%;color:#000000">tabancayla ve elbette kısa bir kamçıyla geri geldi.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Sally ona bakakaldı. “Eli, Lobsang, böylece benim Turing testimden</span></span><span class="Bodytext2"><span style="font-family:Calibri,serif;font-size:117%;color:#000000"><span class="Footnoteanchor"><a href="#ftn120" id="bodyftn120">120</a></span></span></span> <span class="Bodytext2"><span style="font-family:Calibri,serif;font-size:117%;color:#000000">başarıyla geçmiş oluyorsun!”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Teşekkürler, Sally. Bunu hep hatırlayacağım.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Joshua hayretler içindeydi. “Sadece birkaç dakika içinde bir kamçı üretebiliyor musun? Örgü örmek zaman alır. Bunu nasıl yaptın?”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Her ne kadar her şeye kadirmişim gibi bir izlenim yaratmak istesem de manifestoda bir kamçı olduğunu belirtmeden geçemeyeceğim. Kamçı fazla bir bakım gerektirmeyen basit ve çok yönlü bir araçtır. Neyse, keşfe çıkıyor muyuz?”</span></span></p>

  <p class="Bodytext21" dir="ltr" style="background-color:#ffffff;text-align:justify">&#160;</p>

  <p class="Bodytext21" dir="ltr" style="background-color:#ffffff;text-align:justify"><span class="Bodytext2"><span style="font-family:Calibri,serif;font-size:117%;color:#000000">Hep beraber yakındaki bir çöle indiler. Joshua kendini tabanında yaşamak için çabalayan birkaç perişan ağacın ve iki yanında mağaralarla bezeli yamaçların olduğu geniş bir vadide buldu. Çevrede en küçük bir çöl faresi de dâhil hiçbir canlı yoktu. Lobsang'in bahsettiği çökmüş köprü ve yerdeki dikdörtgen harabelerse gözünden kaçmadı.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Fakat tüm bunlar bir anda aklından çıkıverdi, çünkü vadinin ilerisinde</span></span> <span class="Bodytext2Italic"><span style="font-family:Calibri,serif;font-size:117%;color:#000000">koskoca</span></span> <span class="Bodytext2"><span style="font-family:Calibri,serif;font-size:117%;color:#000000">bir bina vardı. Havadan öyle gözükmüyorsa bile dikdörtgen biçimli yapıya buradan bakıldığında pencerelere düşmanlığı olan uluslararası bir holdingin karargâhına benziyordu.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Lobsang başında şapkasıyla grubu oraya yönlendirdi.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Genel olarak gerçekler ile öyküler birbirleriyle pek örtüşmez,” diye bildirdi Lobsang. “Tarihi mekânlar kelle uçuran giyotin tuzaklarıyla veya açılarak arkasından dart okları fırlatan taş panellerle dolu değildir. Olmaması ne kötü, değil mi? Yine de bir dizi esrarengiz sembol tespit etmiş bulunmaktayım. Vadi yamaçları soluk gir kireçtaş</span></span><span class="Bodytext2"><span style="font-family:Calibri,serif;font-size:117%;color:#000000">ın</span></span><span class="Bodytext2"><span style="font-family:Calibri,serif;font-size:117%;color:#000000">dan oluşmuşa ve bilinmeyen canlılarca yoğun bir biçimde işlenmişe benziyor. Kullanılan semboloji bilinen herhangi bir insan alfabesiyle uyuşmuyor. Buna ek olarak ilerideki büyük bina bazalt olabilecek siyah bloklardan inşa edilmiş ve taş işçiliği konusunda başarılı bir örnek olduğu söylenemez. Bu taraftan bakıldığında bariz bir giriş göze çarpmıyor; fakat havadayken öteki tarafta eğimli bir yüzey, bir gölge gördüğümü sanıyorum. Belki de içeri girmenin bir yoludur.” Tüm bunlardan sonra</span></span> <span class="Bodytext2"><span style="font-family:Calibri,serif;font-size:117%;color:#000000">ciddiyetini hiç bozmadan ekledi: “Ne kadar eğlenceli, değil mi? Siz ne düşünüyorsunuz?”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Benim tek düşündüğüm o şeyden neredeyse iki kilometre uzakta olduğumuz ve senin görme duyunun bizde bulunmaması, Lobsang. Biz faniler de amma zavallıyız, değil mi? Bizi niye bu kadar uzağa indirdin?”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Kusuruma bakmayın. İhtiyatlı yaklaşmanın daha mantıklı olacağını düşündüm.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Bu onun standart davranış biçimidir, Sally,” dedi Joshua.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Peşlerinden ağır ağır süzülen gemiyle beraber yola devam ettiler. Kanyon duvarlarının dibinde kayşat yokuşları mevcuttu ve de seyrek ağaçların arasında hayata tutunan liken, yosun ve bodur ot öbekleri göze çarpıyordu. Fakat hayvan yaşamından hâlâ eser yoktu; gökyüzünde bir akbaba bile bulunmuyordu. Burası çok uzun zamandır hiçbir şeyin olmadığı ve uzun zaman daha olacakmış gibi gözükmediği ıssız bir yerdi. Ayrıca hava çok sıcaktı; bulutların arasından sızan günışığı duvarlardan yansıyor, kurak kanyon daha şimdiden güneş enerjisiyle çalışan bir fırın gibi geliyordu. Bu durum olimpiyatlara hazırlanırcasına şevkli adımlarla yürüyen Lobsang'i yıldırmıyordu. Lâkin kan, ter</span></span> <span class="Bodytext2"><span style="font-family:Calibri,serif;font-size:117%;color:#000000">ve toz toprak içindeki Joshua'nın huzursuzluğu giderek artıyordu.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Sonunda iç karartıcı binaya vardılar. “Tanrım, şuna bir bakın,” dedi Sally. “İyice yaklaşana kadar insan onun ne kadar büyük olduğunu anlamıyor!”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Joshua başını kaldırıp binanın dimdik yükselen cephesine uzun uzun baktı. Yapının mimari açıdan mucizevi bir tarafı yoktu, muazzam ölçeği hariç hiç de etkileyici değildi, inşasında kullanılan bazalt benzeri siyah kayalar birbirine iyi kötü oturtulmuşsa da aynı ebatlarda değildi. Buradan bakıldığında bile aralarda boşluklar ve kusurlar görebiliyordunuz. Bunlardan bazıları kuş dışkıları ve yuvalarıyla kapatılmışa benziyordu ama o işin uzun zaman önce yapıldığı belliydi.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Mimarisi de pek hoşmuş,” dedi Sally. “Herhalde birileri 'kocaman ve ağır olsun, bir de sonsuza kadar ayakta kalsın' diye emretti ve istediğini aldı. Tamam, gelin etrafından dolaşıp girişi bulalım ve üstümüze yuvarlanan dev kaya topundan sakınıp—”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Hayır,” dedi Lobsang sertçe, heykel gibi kıpırtısız durarak. “Planda değişiklik yapmamız gerekiyor. Daha sinsi bir tehlike algılıyorum.</span></span> <span class="Bodytext2Italic"><span style="font-family:Calibri,serif;font-size:117%;color:#000000">Tüm</span></span> <span class="Bodytext2Italic"><span style="font-family:Calibri,serif;font-size:117%;color:#000000">bina radyoaktif.</span></span> <span class="Bodytext2"><span style="font-family:Calibri,serif;font-size:117%;color:#000000">Bu durum uzaktan değil yalnızca kısa mesafeden tespit edilebiliyor, onun için özür dilerim. Geldiğimiz yoldan hızla geri gitmemizi öneriyorum. Lütfen karşı çıkmayın ve güvenli bir mesafeye erişene kadar da nefesinizi boşa harcamayın.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Tam anlamıyla koşmuş sayılmazlardı; büyük bir azimle yürüdüklerini söylemek daha doğru olurdu.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Burası ne peki? Bir tür atık toplama tesisi mi?”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Binaya hazırlıksız girmenin ölüme yol açacağını gösteren çok sayıda işaretle karşılaştın mı? Hayır, ben de karşılaşmadım. Kullanılan teknolojinin seviyesi buranın bir tür nükleer reaktör veya benzeri bir tesis olması için çok düşük gözüküyor. Binayı inşa edenlerin neyle uğraştıklarını bilmediklerinden kuşkulanıyorum. Tahminimce bu kültür ilginç özelliklere sahip faydalı bir cevherle, belki de doğal bir nükleer maddeyle karşılaştı...”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Oklo gibi,” dedi Joshua.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Evet, Gabon'dakinden</span></span><span class="Bodytext2"><span style="font-family:Calibri,serif;font-size:117%;color:#000000"><span class="Footnoteanchor"><a href="#ftn121" id="bodyftn121">121</a></span></span></span><span class="Bodytext2"><span style="font-family:Calibri,serif;font-size:117%;color:#000000">. Doğal bir uranyum konsantrasyonu. Belki de parıl parıl parlayan</span></span> <span class="Bodytext2"><span style="font-family:Calibri,serif;font-size:117%;color:#000000">kutsal bir cam bulduklarını sanmışlardır... Tabii bu da onlara ruhların iş başında olduğunu göstermiştir, değil mi?”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Hem de müritlerini öldüren ruhların,” dedi Sally.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Gitmeden önce en azından tap</span></span><span class="Bodytext2"><span style="font-family:Calibri,serif;font-size:117%;color:#000000">ın</span></span><span class="Bodytext2"><span style="font-family:Calibri,serif;font-size:117%;color:#000000">aktan veya o bina her neyse ondan güvenli bir mesafedeki bazı mağaralara göz atabiliriz.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Keşfetmeyi seçtikleri ilk mağara büyük, geniş ve serindi ve de içi ölülerle doluydu.</span></span></p>

  <p class="Bodytext21" dir="ltr" style="background-color:#ffffff;text-align:justify">&#160;</p>

  <p class="Bodytext21" dir="ltr" style="background-color:#ffffff;text-align:justify"><span class="Bodytext2"><span style="font-family:Calibri,serif;font-size:117%;color:#000000">Üçü birlikte bu kemik deposunun girişinde bir süre beklediler. Karşısındaki manzara Joshua'yı yıldırmasına rağmen bu ölümcül ve ümit kırıcı yer için münasip bir son gibi gözüküyordu.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Toprağın bulabildikleri kadar açıktaki kısımlarına basarak dikkatle içeri girdiler. İskeletler kolayca ufalanacak derecede kırılgandı. Joshua cesetlerin buraya aceleyle yığılmış olması gerektiğini düşündü. Belki de toplumun son günlerinde onları doğru düzgün gömecek —veya bu kültürde ölülere her ne yapılıyorsa onu yapacak— kimse kalmadığı için bu yola başvurmuşlardı. İyi de hayatta oldukları zamanlarda bu yaratıklar neydi? İlk bakışta az çok insana benziyorlar, bacak kemiklerini ve dar</span></span> <span class="Bodytext2"><span style="font-family:Calibri,serif;font-size:117%;color:#000000">kalçaları inceleyen Joshua'nın acemi gözüne bipedal canlılar gibi gözüküyorlardı. Fakat kask benzeri yuvarlak kafataslarının insansı hiçbir tarafı yoktu.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2Italic"><span style="font-family:Calibri,serif;font-size:117%;color:#000000">Mark Twai</span></span><span class="Bodytext2Italic"><span style="font-family:Calibri,serif;font-size:117%;color:#000000">n</span></span><span class="Bodytext2Italic"><span style="font-family:Calibri,serif;font-style:normal;font-size:117%;color:#000000">'</span></span><span class="Bodytext2"><span style="font-family:Calibri,serif;font-style:normal;font-size:117%;color:#000000">in</span></span> <span class="Bodytext2"><span style="font-family:Calibri,serif;font-size:117%;color:#000000">mürettebatı mağaranın orta yerinde çaresizce durup bekledi. Lobsang'in başı vızıldayarak yavaşça — ve belki de ilk kez insanlarınkine hiç benzemeyen mekanik bir hareketle— dönüp duvarlara kazınmış sembolleri taradı ve kaydetti.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Fark ettiniz mi?” dedi Sally. “Bu cesetleri yiyen bir hayvan olmamış. Buraya atıldıklarından beri onlara hiçbir şey dokunmamış.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Lobsang bir yandan çalışırken bir yandan da mırıldandı. “Bu arada her zamanki gibi roketleri fırlattım. Dünya'nın bu versiyonunun daha başka herhangi bir yerinde teknolojiden ve zekâdan eser yok. Onlar yalnızca burada var. Böylece gizem derinleşmiş oluyor.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Belki de onları buraya çeken zehirli madde aynı zamanda kültürel zirveye ulaşmaları için onlara ilham da vermiştir, tabii hepsini birden öldürmeden önce,” diye homurdandı Sally. “Ne büyük bir ironi. Tabii bir ihtimal daha var.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Neymiş o?” diye sordu Joshua.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Tap</span></span><span class="Bodytext2"><span style="font-family:Calibri,serif;font-size:117%;color:#000000">ın</span></span><span class="Bodytext2"><span style="font-family:Calibri,serif;font-size:117%;color:#000000">ağın altındaki nükleer madde doğal</span></span> <span class="Bodytext2"><span style="font-family:Calibri,serif;font-size:117%;color:#000000">olmayabilir. Sadece çok ama çok eskidir...”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Joshua ile Lobsang'in buna verecek bir karşılıkları yoktu.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Yine de,” dedi Sally, “bir dinozor medeniyeti eşsiz bir keşif.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Dinozorlar mı?” diye sordu Joshua.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Şu sorguçlu kafataslar</span></span><span class="Bodytext2"><span style="font-family:Calibri,serif;font-size:117%;color:#000000">ın</span></span><span class="Bodytext2"><span style="font-family:Calibri,serif;font-size:117%;color:#000000">a baksana.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Bu medeniyeti dinozorların evrimsel torunlarının kurduğunu söylemek daha doğru olacaktır,” diye kıllık etti Lobsang. “Doğru ifadeler kullanmaya dikkat etmeliyiz.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Joshua parmak olabilecek bir kemiğe uzun uzun baktı. Kemik, safirlerle bezenmiş kocaman bir altın yüzükle süslüydü. Genç adam eğilip onu yerden aldı. “Şuna bakın. Böyle bir şey dekorasyondan başka bir amaç taşıyamaz. Dinozor olsunlar veya olmasınlar bize benziyorlarmış. Zekiymişler. Alet kullanıyorlarmış. Binalar ve hatta bir şehir inşa etmişler. Sanattan ve süs eşyalarından da anlıyorlarmış...”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Evet,” dedi Lobsang. “Trollerin aksine bir konuda bize çok benziyorlarmış. Bu yaratıklar tıpkı bizim gibi etraflarında kültürel bir çevre yaratmışlar. Objelerimiz, şehirlerimiz geçmiş çağların bilgeliğini temsil eden harici depolardır.</span></span> <span class="Bodytext2"><span style="font-family:Calibri,serif;font-size:117%;color:#000000">Troller öyle şeylerden anlamazmış gibi görünüyorlar, tabii şarkıları o yönde atılmış bir adım olabilir. Fakat bu yaratıklar belli ki o kabiliyete sahiplermiş.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Üstelik bizim gibi dik omurgalı bipedlere benziyorlar, değil mi?” dedi Joshua.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Belki burada bazı evrensellerle karşı karşıyayızdır,” dedi Lobsang. “Dört uzuvlu temel bir vücut planı söz konusu olduğunda dik omurgalı bipedal bir tasarım alet kullanabilen faydalı bir formdur; ve belki de zeki, insansı ve alet kullanabilen yaratıklar şehir türü oluşumlarda toplanmaya yatkındırlar. Parlak nesnelere yönelik bir ilgi bile yaygın bir özellik olabilir. Fakat burada tüm bunlar kaybolup gitmiş. Bu yaratıklar kendi kendilerini zehirledikleri gibi şimdi de bizi zehirliyorlar.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Sally dönüp Joshua'ya baktı. “Ölü doğan bir ikiz kardeşim olduğunu öğrenmiş gibiyim.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Burada daha fazla zaman geçirmemizin hiçbir anlamı yok,” dedi Lobsang. “Bu yerin uygun donanımlı —ve tabii radyasyon kıyafetleri giyen— bir arkeoloji heyetine ihtiyaç duyduğu ortada. Yine de gönül rahatlığıyla ayrılabiliriz; Esas'tan çok uzaktayız ve bu yerin yakın bir zamanda turistlerce ziyaret edileceğinden</span></span> <span class="Bodytext2"><span style="font-family:Calibri,serif;font-size:117%;color:#000000">kuşkuluyum. Gelin bakalım, çocuklar. Eve gidelim. Burada yapacak hiçbir şeyimiz yok.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Asansöre dönerlerken Joshua buruk bir edayla konuştu. “Tüm bunlar tam bir israf gibi gözüküyor, değil mi? Yani tüm bu dünyalar. Bilinç olmadan ne anlamı var ki?”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Ne yaparsın, düzen böyle,” dedi Lobsang. “Sen bu meseleye yanlış bir açıdan bakıyorsun. Daha başka gezegenlerde zeki canlı türleri bulma ihtimalimiz nedir? Astronomlar diğer yıldızlarda birkaç bin gezegen tespit ettiler ama oralarda bizim gibi birilerinin yaşadığına dair hiçbir emareye rastlamadık. Belki de alet kullanan zeki canlıların ortaya çıkması zordur. Ve belki olasılık uzayının bu denli yakınındaki bu canlılarla tanışmamıza ramak kaldığı için bile minnet duymalıyız.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“İyi de bu yaratıklar gerçekten zekiyse niye onları tek bir dünyada bulduk?” dedi Sally. “Komşu dünyalarda da onlara ait bulgular tespit etmemiz gerekmez miydi? En azından bu konumda. Acaba zekâlarına rağmen adımlayamıyorlar mıydı?”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Belki,” dedi Lobsang. “Veya belki de doğal adımlayıcılar hiç adımlayamayanlar tarafından koyulmuşlardır. Tıpkı şu an Esas Dünya'da olduğu</span></span> <span class="Bodytext2"><span style="font-family:Calibri,serif;font-size:117%;color:#000000">gibi. Belki de bu kendi geleceğimizden bir kesittir.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Her ikisi de gizli birer doğal adımlayıcı olan Sally ile Joshua halden anlar bir ifadeyle aralarında bakıştılar.</span></span></p>
  <hr class="footnoterule" />

  <p class="Footnote" dir="ltr"><a class="FootnoteSymbol" href="#bodyftn120" id="ftn120">120</a> <span class="Footnote"><span style="color:#000000">&#160;Bir yapay zekânın insan gibi düşünme yetisine sahip olup olmadığını anlamak için uygulanan bir test,</span></span> <span class="FootnoteItalic"><span style="font-style:normal;color:#000000">—çn</span></span></p>

  <p class="Footnote" dir="ltr"><a class="FootnoteSymbol" href="#bodyftn121" id="ftn121">121</a> <span class="Footnote"><span style="color:#000000">&#160;Gabon Cumhuriyeti'nin Oklo bölgesindeki uranyum madenlerinde bir dizi doğal nükleer füzyon reaktörü keşfedilmiştir, —çn</span></span></p>
</body>
</html>
