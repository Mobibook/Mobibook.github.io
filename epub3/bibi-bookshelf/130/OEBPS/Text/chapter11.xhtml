<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.2.1. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h3 class="Standard" dir="ltr" style="page-break-before: always; margin-left: 0cm; margin-right: 0cm; background-color: rgb(255, 255, 255); text-indent: 0cm; text-align: center; font-family: Calibri, sans-serif; font-weight: bold; font-size: 150%;"><span class="Bodytext2"><span style="font-family:Calibri,sans-serif;font-style:normal;font-size:150%;color:#000000">7</span></span></h3>

  <p class="Bodytext21" dir="ltr" style="background-color:#ffffff;text-align:justify"><span class="Bodytext2"><span style="font-family:Calibri,serif;font-size:117%;color:#000000">Sally Linsay için Adım Günü'nden bir sene sonra Esas Dünya'dan ayrılmak hiç de ilk adım gibi değildi. Sally'nin dünyadan ayrılmasının sebebi babasının, babasından önce de ailesinin büyük bölümünün ondan önce oradan gitmiş olmasıydı. Sally artık on dokuz yaşındaydı.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Genç kadın bu konuda acele etmemişti. Teçhizatını toplamaya, işlerini yoluna koymaya vakit ayırmıştı. Ne de olsa bir daha geri gelmeyi planlamıyordu.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Sonra bir sabah erkenden bol cepli kolsuz montunu giydi, çantasını aldı ve teyzesinin evindeki odasından son defa çıktı. Tiffany Teyze o sırada evde değildi ve bu durumun Sally için bir sakıncası yoktu; vedalardan hiç hoşlanmazdı. Genç kadın Park Sokağı'na kadar gidip kampüste gezindi. Ortalıkta bir temizlik işçisi bile görünmüyordu; Wisconsin Üniversitesi uykudaydı. Sally sabahın o erken saatlerinin alışılmıştan daha sessiz olduğuna emindi. Belki de sandığından daha fazla kişi adımlamıştı. Göl kenarına vardığında kütüphanenin yanından geçip Lakeshore Path boyunca batıya ilerledi ve Picnic Point'e doğru yürümeyi sürdürdü. Mendota Gölü'nde bir iki tane yelkenli tekne,</span></span> <span class="Bodytext2"><span style="font-family:Calibri,serif;font-size:117%;color:#000000">uçuk turuncu renkli bir dalgıç kıyafeti giyen azimli bir rüzgâr sörfçüsü ve de üniversite kürek kulübünün iki kanosu vardı. Kanolardaki antrenörlerin megafondan çıkan bağrışları suyu aşıp oraya kadar ulaşıyordu. Ufuk yeşille bezeliydi.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Bazıları için gölün yanındaki bu yemyeşil üniversite cennetten bir köşe gibi olabilirdi. Fakat Sally için burası hiçbir anlam ifade etmiyordu. Sally gerçek tabiattan hoşlanırdı. Uzun Dünya onun gözünde yeni moda, Adım Günü hizmete giren bir eğlence parkı değildi. Sally orada</span></span> <span class="Bodytext2Italic"><span style="font-family:Calibri,serif;font-size:117%;color:#000000">büyümüştü. O</span></span> <span class="Bodytext2"><span style="font-family:Calibri,serif;font-size:117%;color:#000000">anda kanolara ve sörfçülere bakarken gördüğü tek şey bir kargaşa, kuşları kaçıran bir avuç budalaydı. Aynı şey ağzı bir karış açık daha başka budalaların adımlayarak rast geldikleri diğer dünyalarda da yaşanıyordu. Bu berrak göl bile Sally'nin gözünde anlamsız bir israftan ibaretti. En azından bu yere, her daim mutsuz olmadığı gölün yanındaki bu şehre veda etmek için güzel bir gün seçmişti. Üstelik hava da temizdi. Fakat gideceği yerde daha da temiz olacaktı.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Genç kadın tenha bir kısım bulup patikadan çıktı ve ağaçların gölgesine karıştı. Alet çantasını son bir kez gözden geçirdi. Hafif bir yaylı arbalet</span></span> <span class="Bodytext2"><span style="font-family:Calibri,serif;font-size:117%;color:#000000">de dâhil yanına bazı silahlar almıştı. Adımcısı babasının kullandığı türden plastik bir kutudaydı. Kutunun içi temel cihazın haricinde yedek parçalarla, hassas optik aletlerle, uzunca bir lehimle ve devre şemalarının çıktılarıyla doluydu. Tabii karmakarışık haldeki tüm o eski püskü elektronik bileşenlerin ortasında bir de patates olduğunu unutmamak gerekti. Acilen karın doyurması gerektiğinde mideye indirilebilecek bir pil kullanmak ne kadar zekice bir fikirdi. Bu, profesyonel bir gezginin teçhizat setiydi. Sally kutuya bir Wisconsin Üniversitesi çıkartması yapıştıracak kadar da nostaljikti.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Fakat aslında kutu bir kılıftı. Sally'nin adımlamak için bir Adımcı'ya ihtiyacı yoktu.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Uzun Dünya'yı ve onun içinde nasıl yolculuk edeceğini biliyordu. Şimdi oraya babasını bulmak için gidiyordu. Tabii bir de küçük bir kızken babasının Wyoming'deki kulübesinin önünde oyun oynadığı günlerden beri sürekli kafasını kurcalamış bir soruya cevap aramak, tüm bunların</span></span> <span class="Bodytext2"><span style="font-family:Calibri,serif;font-style:italic;font-size:117%;color:#000000">ne</span></span> <span class="Bodytext2Italic"><span style="font-family:Calibri,serif;font-size:117%;color:#000000">amaçla</span></span> <span class="Bodytext2"><span style="font-family:Calibri,serif;font-size:117%;color:#000000">olduğunu öğrenmek için de gidiyordu.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Sally hiçbir zaman kararsız biri olmamıştı. Rastgele bir yön seçti, sırıttı ve adımladı. Etrafındaki göl ve ağaç kümeleri yol boyunca</span></span> <span class="Bodytext2"><span style="font-family:Calibri,serif;font-size:117%;color:#000000">ona eşlik etti. Fakat patika, kanolar ve o budala sörfçü gözden kaybolmuştu.</span></span></p>
</body>
</html>
