<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.2.1. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h3 class="Standard" dir="ltr" style="page-break-before: always; margin-left: 0cm; margin-right: 0cm; background-color: rgb(255, 255, 255); text-indent: 0cm; text-align: center; font-family: Calibri, sans-serif; font-weight: bold; font-size: 150%;"><span class="Bodytext2"><span style="font-family:Calibri,sans-serif;font-style:normal;font-size:150%;color:#000000">23</span></span></h3>

  <p class="Bodytext21" dir="ltr" style="background-color:#ffffff;text-align:justify"><span class="Bodytext2"><span style="font-family:Calibri,serif;font-size:117%;color:#000000">Maç bittiğinde bütün dünyalarda güneş batıyordu.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Joshua duş alırken “tuhaf” sözcüğünün tüm anlamlarını ve kullanımlarını düşündü. Altlarından çok sayıda dünya geçip giderken yapay bir adamla bir on dokuzuncu yüzyıl buhar teknesi kaptanı gibi boks yapmak... Yaşantısı bundan daha garip bir hal alabilir miydi? Sonunda muhtemelen alabileceğine karar verip düşünmekten vazgeçti.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Sebebini tam olarak bilmese dahi Lobsang'den hoşlanmaya başlıyordu. Üstelik de Lobsang'in ne olduğunu hâlâ bütünüyle kavrayamamasına rağmen. Yapay zekânın tuhaf olduğu kesindi. Fakat o güne kadar pek çok insan</span></span> <span class="Bodytext2Italic"><span style="font-family:Calibri,serif;font-size:117%;color:#000000">Joshua'ya da</span></span> <span class="Bodytext2"><span style="font-family:Calibri,serif;font-size:117%;color:#000000">tuhaf ve hatta daha kötü yakıştırmalarda bulunmuştu.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Genç adam kurulandı, yeni bir şort ile “Dert etme! Kafanda ne varsa başka bir Dünya'da çoktan olup bitti,” yazılı bir tişört giydi ve gemi salonunun güvertesine döndü. Önünden geçtiği boş kamaralar onu rahatsız ediyor,</span></span> <span class="Bodytext2Italic"><span style="font-family:Calibri,serif;font-size:117%;color:#000000">Mark Twain</span></span><span class="Bodytext2Italic"><span style="font-family:Calibri,serif;font-style:normal;font-size:117%;color:#000000">'in</span></span> <span class="Bodytext2"><span style="font-family:Calibri,serif;font-size:117%;color:#000000">bir hayalet gemiye benzemesine yol açıyordu. Herhalde kendisi de onun ilk ve muhtemelen son hayaletiydi.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Joshua yemekhaneye girdiğinde Lobsang'i sade bir tulum giymiş olarak bir heykel gibi sabırla dikilirken buldu. “Akşam yemeği ister misin, Joshua? Kladistik ön analizlere göre sana verilen balık tam olarak bir somon sayılmaz ama ızgarada pişmeye yetecek kadar somon olduğu belli. Elimizde ona uygun her türlü baharat var. Ayrıca gerekli çeşnilere de sahibiz. İşte</span></span> <span class="Bodytext2Italic"><span style="font-family:Calibri,serif;font-size:117%;color:#000000">onları</span></span> <span class="Bodytext2"><span style="font-family:Calibri,serif;font-size:117%;color:#000000">daha önce hiç duymadığına bahse girebilirim.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Çeşniler bir yemeğin ana unsurunu tamamlayan ve en azından geleneksel olarak bahsi geçen unsurun yöresinde bulunan besinlerdir, mesela sığır beslenen kırsal bölgelerde yaban turpu köküne bol miktarda rastlanması gibi. Beni etkiledin, Lobsang.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Lobsang hoşnut bir şaşkınlığa kapılmış gibiydi. “Aynı şekilde sen de beni etkiledin. Ben bugüne dek basılmış tüm sözlüklere erişebilen dehası onaylanmış biriyim. Peki sen böyle az kullanılan eski sözcüğü nereden öğrendin?”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Rahibe Serendipity eski yemek pişirme usûlleri konusunda gerçek bir uzmandır. Dorothy Hartley adlı birinin</span></span> <span class="Bodytext2Italic"><span style="font-family:Calibri,serif;font-size:117%;color:#000000">İngiltere'de Yemek</span></span> <span class="Bodytext2"><span style="font-family:Calibri,serif;font-size:117%;color:#000000">adlı bir kitabı var. Serendipity o tür şeyleri baştan sona bilir; eline hangi malzemeler geçerse geçsin iyi bir yemek pişirebilir. Tadına doyulmaz patates ve</span></span> <span class="Bodytext2"><span style="font-family:Calibri,serif;font-size:117%;color:#000000">yolda ezilmiş hayvan eti yahnisini görmen lazım. Bana tabiattan beslenme konusunda çok şey öğretti.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Böyle yetenekleri olan bir kadının vaktini talihsiz gençlere ayırması ne güzel. Kendini başkalarına adadığı belli.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Joshua kafa salladı. “Şey, evet. Ama belki bunun bir sebebi de FBI tarafından aranıyor olmasıdır. Zaten o yüzden fazla dışarı çıkmaz ve bodrumda yatar. Rahibe Agnes her şeyin bir yanlış anlaşılmadan kaynaklandığını ve zaten merminin o senatörü bir kilometreyle ıskaladığını söyledi. Tabii bu konuda pek fazla konuşmazlar.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Lobsang güvertede ileri geri volta atmaya başladı. Ne zaman bir duvara ulaşsa hızla arkasına dönüyor ve bir nöbetçi gibi gerisingeri yürüyordu.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Joshua somonu hazırlamaya girişti; fakat sonu gelmez yürüyüş ve tahta döşemelerin gıcırtısı bir süre sonra sinirine dokundu. Lobsang on ikinci defa önünden geçerken daha fazla dayanamadı. “Kaptan Ahab'ın</span></span><span class="Bodytext2"><span style="font-family:Calibri,serif;font-size:117%;color:#000000"><span class="Footnoteanchor"><a href="#ftn72" id="bodyftn72">72</a></span></span></span> <span class="Bodytext2"><span style="font-family:Calibri,serif;font-size:117%;color:#000000">da böyle yaptığını biliyor muydun? Bak onun başına neler geldi. Aklını kurcalayan nedir, Lobsang?”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Aklımı ne mi kurcalıyor? Neredeyse her şey! Yine de boks gibi yumuşak bedensel egzersizlerin bilişsel süreçlere harika geldiğini belirtmeden geçemeyeceğim. Ne kadar insansı bir gözlem yaptım, değil mi?” Volta kaldığı devam etti.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Somon benzeri balık nihayet pişmeye başladıysa da Joshua gözünü ondan ayırmadı.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Lobsang en sonunda gezinmeyi bıraktı. “Dikkatini toplamada oldukça iyisin, değil mi, Joshua? Dikkat dağıtıcı eylemleri görmezden gelmek faydalı bir kabiliyet. Üstelik sana belirli bir huzur da veriyor olmalı.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Joshua'dan ses çıkmadı. Pencerenin dışında bir ışık parladı, uzaklardaki bir yanardağ Avrasya'nın sonsuz yeşillikleri üstünde patlıyordu. Yeniden adımlamalarıyla birlikte o da göz açıp kapayana dek kayboldu.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Dinle, Joshua,” dedi Lobsang. “Gel doğal adımlayıcılardan konuşalım. Senin gibi.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Ve Er Percy, değil mi?”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Yaptığım araştırmaları sormuştun. Adım Günü'nden beri bu yeni ve dikkat çekici fenomeni her yönüyle keşfetmeye gayret ettim. Örneğin ilkel insanlar tarafından kullanılan mağara sistemlerini incelemeleri için dünyanın</span></span> <span class="Bodytext2"><span style="font-family:Calibri,serif;font-size:117%;color:#000000">dört bir yanına araştırmacılar gönderdim. Bunların görevi bitişik dünyalardaki benzer mağaraları denetlemek, paralel yerleşkeler olup olmadığını belirlemekti. Bu pahalı bir girişim olmasına rağmen sonuç verdi, çünkü araştırmacılarım kısa sürede komşu Fransalar</span></span><span class="Bodytext2"><span style="font-family:Calibri,serif;font-size:117%;color:#000000">ın</span></span> <span class="Bodytext2"><span style="font-family:Calibri,serif;font-size:117%;color:#000000">birindeki Chauvet yakınında bulunan bir mağarada diğer bazı şeylerle beraber bir de resim buldular. Daha doğrusu Birinci Dünya Savaşı'na katılmış belirli bir Kent alayının tamamen doğru bir şekilde çizilmiş nişanını.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Hani şu Er Percy'nin de mensubu olduğu alayın mı?”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Evet. Eh, ondan ve adımlama maceralarından zaten haberim vardı. Fakat yılmak bilmez araştırmacılarım daha sonra Somerset, İngiltere'deki Cheddar Gorge mağaralarının komşu bir versiyonunda orta yaşlı bir adamın eksiksiz iskeletinin yanı sıra ağzı tıpayla kapatılmış bir testi elma şırası, birkaç sikke ve de on sekizinci yüzyılın ortalarında üretilip metal parçalarından geriye yalnızca altın ve pirinç kısımları kalan bir saate rastladılar. Orası sulu bir mağara olmasına rağmen adamın botları henüz yok olmamıştı ve tıpkı zavallı adamın kendisi gibi onlar da tavandan damlayan</span></span> <span class="Bodytext2"><span style="font-family:Calibri,serif;font-size:117%;color:#000000">suyun yol açtığı ışıltılı bir kalsiyum karbonat tabakasıyla kaplıydı. Ne ilginçtir ki botların kabaraları ve bağcık uçları yerinde yoktu.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Bağcık uçları mı?”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Bağcıkların uç kısmına takılan küçük metal başlıklar... Burada sana bir betimleme yapmaya çalışıyorum, Joshua.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Betimlemen biraz sıkıcı, Lobsang.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Sabrediver. Bu keşfin asıl ilgi çekici kısmı şuydu: ceset sırf bir elinin parmakları mağaranın dibindeki çok ufak bir boşluğa sıkıştığı için bulundu. Çalışanlarım beyefendiye aşağı mağaralardan birini keşfederlerken rastladılar. Tavandan çıkıntı yapan parmaklar gördüler. Sanki adam ölmeden önce o daracık aralığı boş yere genişletmeye çalışmıştı. Ne kadar Edgar Ailen Poe'ca, değil mi? Adamlarım elbette ki bulundukları mağaranın tavanını kazarak yukarıdaki boşluğa ulaştılar. Gerisini tahmin edebilirsin. Sonradan adamın yörede Passover diye bilinen azılı bir hırsız ve serseri olduğu anlaşıldı.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Adam da bir adımlayıcıydı, değil mi?” diye lafı uzatmadan sordu Joshua. “Ve bahse girerim ki mağaranın başka bir girişi yoktu.” Kanayan parmaklarına karanlıkta buz gibi su damlayan,</span></span> <span class="Bodytext2"><span style="font-family:Calibri,serif;font-size:117%;color:#000000">tabutumsu bir mağaradan çıkmak için çırpınan birini kısa bir süreliğine hayalinde canlandırdı. Adamcağız iki tek atmış olsa gerek. Rahibe Serendipity bir keresinde bana elmadan yapılan Somerset şırasının kurşun güllelerden yapılmışçasına ağır olduğunu söylemişti. Demek ki adam kafayı bulduktan sonra yönünü şaşırdı,</span></span> <span class="Bodytext2Italic"><span style="font-family:Calibri,serif;font-size:117%;color:#000000">adımladı</span></span> <span class="Bodytext2"><span style="font-family:Calibri,serif;font-size:117%;color:#000000">ve adımladığının farkına bile varmadan kendini o küçücük mağarada buldu. Tabii bu onu daha da şaşırttı. El yordamıyla dışarı çıkmaya çalışırken kafasını çarpıp bayıldı. Nasıl gidiyorum?”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Harika. Adamın kafatası gerçekten de biraz hasar görmüştü,” dedi Lobsang. “İyi bir yoldan ölmediği kesin. Acaba daha başka kaç kişi başlarına neyin geldiğini anlamadan kendini bir yerlere sıkışmış halde bulmuştur?</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2Italic"><span style="font-family:Calibri,serif;font-size:117%;color:#000000">“Doğal adımlayıcılar,</span></span> <span class="Bodytext2"><span style="font-family:Calibri,serif;font-size:117%;color:#000000">Joshua. Kayıtları nasıl gözden geçirmen gerektiğini bilirsen Esas Dünya'nın tarihi onlarla dolu. Gizemli kayboluşlar. Gizemli ortaya çıkışlar! Her türden kilitli oda esrarları</span></span><span class="Bodytext2"><span style="font-family:Calibri,serif;font-size:117%;color:#000000"><span class="Footnoteanchor"><a href="#ftn73" id="bodyftn73">73</a></span></span></span><span class="Bodytext2"><span style="font-family:Calibri,serif;font-size:117%;color:#000000">. Thomas Rymer, yani elflerin kraliçesini öpüp bu dünyadan ayrıldığı söylenen İskoç kâhini en sevdiğim örneklerden biridir.</span></span> <span class="Bodytext2"><span style="font-family:Calibri,serif;font-size:117%;color:#000000">Elbette daha modern zamanlarda da kara bilim ve istihbarat</span></span><span class="Bodytext2"><span style="font-family:Calibri,serif;font-size:117%;color:#000000"><span class="Footnoteanchor"><a href="#ftn74" id="bodyftn74">74</a></span></span></span> <span class="Bodytext2"><span style="font-family:Calibri,serif;font-size:117%;color:#000000">edebiyatı alanında belgelenmiş pek çok vaka var.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Elbette.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Kısacası sıradışıs</span></span><span class="Bodytext2"><span style="font-family:Calibri,serif;font-size:117%;color:#000000">ın</span></span><span class="Bodytext2"><span style="font-family:Calibri,serif;font-size:117%;color:#000000">, Joshua. Fakat eşsiz değilsin.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Bunu bana niye şimdi söylüyorsun?”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Çünkü aramızda sır kalsın istemiyorum. Ayrıca az sonra tehlikeli bir konuya değineceğim ve sana annenden bahsedeceğim.”</span></span></p>

  <p class="Bodytext21" dir="ltr" style="background-color:#ffffff;text-align:justify">&#160;</p>

  <p class="Bodytext21" dir="ltr" style="background-color:#ffffff;text-align:justify"><span class="Bodytext2Italic"><span style="font-family:Calibri,serif;font-size:117%;color:#000000">Mark Twain</span></span> <span class="Bodytext2"><span style="font-family:Calibri,serif;font-size:117%;color:#000000">Batı istikametinde adımlarken itilen havanın dışındaki patlamadan daha az ses çıkıyordu.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Joshua pişmekte olan balığın altını dikkatlice kıstı ve elinden geldiği kadar sakin bir şekilde konuştu. “Anneme ne olmuş ki? Rahibe Agnes bana bilmem gereken her şeyi anlatmıştı.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Hiç sanmıyorum, çünkü</span></span> <span class="Bodytext2Italic"><span style="font-family:Calibri,serif;font-size:117%;color:#000000">o da</span></span> <span class="Bodytext2"><span style="font-family:Calibri,serif;font-size:117%;color:#000000">her şeyi bilmiyordu. Ben biliyorum. Ve bir bütün olarak ele alındığında hakikatin pek çok şeye açıklama getiren iyi bir hakikat olduğunu söyleyebilirim. Bence o hakikati öğrenmek sana iyi gelecektir. Ama istersen bunu aklımdan çıkarabilirim. Yani</span></span> <span class="Bodytext2"><span style="font-family:Calibri,serif;font-size:117%;color:#000000">hafızamdan ebediyen silebilirim. Seçim sana kalmış.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Joshua büyük bir soğukkanlılıkla dikkatini balığın üstünde tuttu. “Sen böyle konuştuktan sonra 'bana ondan bahset' demem de ne derim?”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Pekâlâ. Rahibe Agnes'ın Ev'in kontrolünü bu olay sonucu devraldığını herhalde biliyor veya en azından tahmin ediyor olmalısın. Bu olay derken senin doğumunu çevreleyen skandal</span></span><span class="Bodytext2"><span style="font-family:Calibri,serif;font-size:117%;color:#000000">ı</span></span> <span class="Bodytext2"><span style="font-family:Calibri,serif;font-size:117%;color:#000000">kastediyorum. Sonrasında yaşananların yanında tefecileri Tapınak'tan atmak</span></span><span class="Bodytext2"><span style="font-family:Calibri,serif;font-size:117%;color:#000000"><span class="Footnoteanchor"><a href="#ftn75" id="bodyftn75">75</a></span></span></span> <span class="Bodytext2"><span style="font-family:Calibri,serif;font-size:117%;color:#000000">bile bir bekarlığa veda partisi gibi kalıyor. İnan bana, dosyaları gördüm; artık bir kardinaller meclisinin dahi Agnes'ı makamından almaya kalkışacağından kuşkuluyum. O tüm sırları biliyor. Dahası sırların</span></span> <span class="Bodytext2Italic"><span style="font-family:Calibri,serif;font-size:117%;color:#000000">altında</span></span> <span class="Bodytext2"><span style="font-family:Calibri,serif;font-size:117%;color:#000000">neyin yattığını da...</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Annen sana hamile kaldığında gençti; hem de çok genç. Ev'in bu konuda onu yeterince koruyamadığı belli. Ayrıca babanı ben bile tanımıyorum.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Hiç şaşırmadım. Maria ondan hiç bahsetmezdi.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Eski yönetim sırasında annenin tüm yaşantısı sonu gelmez bir kefaretten ibaretti. Bu kefaretin nasıl ödetildiğini anlatan tutanaklar Rahibe Agnes'ın özel kasasının yanı sıra benim kendi dosyalarımda da mevcut ve açığa çıkmak için uygun zamanı bekliyorlar. Eski yönetim modern çağa hiç uygun değildi. Aslında hiçbir çağa uygun değildi ama bir zamanlar ona müsamaha gösterilebilirdi.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Joshua robota doğru dönüp ifadesiz bir sesle konuştu. “Birinin maymunlu bileziğini annemden aldığını biliyorum. Aptalca bir takıydı ama ona kendi annesinden kalmıştı. Elindeki tek şey oydu. Rahibe Agnes bana öyle söyledi. Herhalde batıl bir eşya olarak görüldü.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Evet, bilezik hakkında öyle düşündüler. Tabii ortada epeyce bir kötü niyet de vardı. Maria o sırada hamileliğinin ileri safhalar</span></span><span class="Bodytext2"><span style="font-family:Calibri,serif;font-size:117%;color:#000000">ın</span></span><span class="Bodytext2"><span style="font-family:Calibri,serif;font-size:117%;color:#000000">daydı. Evet, bu önemsiz bir hadise gibi gözükebilir ama onun için olabilecek en kötü zamanda bardağı taşıran son damlaydı. Bu yüzden o akşamüstü doğum sancıları başladığında Maria evden kaçmaya çalıştı. Fakat panik yaptı ve</span></span> <span class="Bodytext2Italic"><span style="font-family:Calibri,serif;font-size:117%;color:#000000">adımladı.</span></span> <span class="Bodytext2"><span style="font-family:Calibri,serif;font-size:117%;color:#000000">Bu noktada da devreye sen girdin.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Annen aslında</span></span> <span class="Bodytext2Italic"><span style="font-family:Calibri,serif;font-size:117%;color:#000000">iki defa</span></span> <span class="Bodytext2"><span style="font-family:Calibri,serif;font-size:117%;color:#000000">adımladı. Seni doğurdu ve Esas'a dönerek Ev'in dışındaki yolun</span></span> <span class="Bodytext2"><span style="font-family:Calibri,serif;font-size:117%;color:#000000">yakınlarında belirdi. Rahibe Agnes onu orada buldu. Agnes anneni sakinleştirmeye çalıştı; Maria elbette ki perişan bir haldeydi. Fakat ne yaptığını anlayıp tekrar adımladı. Geri geldiğinde seni de pembe tiftik kazağına sarılı olarak yanında getirdi ve bebeğini hayretler içindeki Rahibe Agnes'a teslim etti. Tabii Agnes'ın olup bitenlerden hiç haberi yoktu. Ancak Adım Günü'nden sonra adımlamak yaygınlaştığı zaman gerçeği kavramaya başladı.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Ve Maria doğum sonrası kan kaybından öldü, Joshua. Bunun için çok üzgünüm. Rahibe Agnes elini ne kadar çabuk tuttuysa da ona yardım edemedi.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Böylece geriye sen kaldın, dostum. Doğum ânında sadece bir iki dakikalığına bile olsa çok büyük bir ihtimalle</span></span> <span class="Bodytext2Italic"><span style="font-family:Calibri,serif;font-size:117%;color:#000000">koskoca bir evrendeki</span></span> <span class="Bodytext2"><span style="font-family:Calibri,serif;font-size:117%;color:#000000">tek insan olman seni eşsiz kılıyor. O sırada tamamıyla yapayalnız, bütünüyle tek baş</span></span><span class="Bodytext2"><span style="font-family:Calibri,serif;font-size:117%;color:#000000">ın</span></span><span class="Bodytext2"><span style="font-family:Calibri,serif;font-size:117%;color:#000000">ayd</span></span><span class="Bodytext2"><span style="font-family:Calibri,serif;font-size:117%;color:#000000">ın</span></span><span class="Bodytext2"><span style="font-family:Calibri,serif;font-size:117%;color:#000000">! Bu olayın bebeklik dönemindeki bilincine nasıl bir etkisi olduğunu çok merak ediyorum.”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Ömrü boyunca Sessizlik'in uzak ve kutsal mevcudiyetinin farkında olan Joshua da bunu merak ediyordu.</span></span> <span class="Bodytext2Italic"><span style="font-family:Calibri,serif;font-size:117%;color:#000000">Benim mucizevi doğumum,</span></span> <span class="Bodytext2"><span style="font-family:Calibri,serif;font-size:117%;color:#000000">diye aklından geçirdi.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Lobsang sözlerine devam etti. “Neyse, konumuza dönelim. Bu ayrıntıların hiçbirinden haberin yoktu, değil mi? Duydukların kendini biraz daha iyi anlamana yardım etti mi?”</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Joshua Lobsang'e boş gözlerle baktı. “Balığı soğumadan servis etsem iyi olacak.”</span></span></p>

  <p class="Bodytext21" dir="ltr" style="background-color:#ffffff;text-align:justify">&#160;</p>

  <p class="Bodytext21" dir="ltr" style="background-color:#ffffff;text-align:justify"><span class="Bodytext2"><span style="font-family:Calibri,serif;font-size:117%;color:#000000">Lobsang genç adamın ufak ufak doğranmış soğanlarla, bezelyeyle ve Lobsang'in adli meselelerde çok işine yarayan burnunun dahi, bileşimini tam olarak çıkartamadığı —fakat bol miktarda rezene içerdiğinden emin olduğu— bir dereotu sosuyla pişirilen balığın büyükçe bir kısmını yemesini sessiz sedasız izledi. Joshua tüm bulaşıkları ışıl ışıl parlayana kadar sistemli bir biçimde yıkarken ve her şeyi ancak kusursuz olarak tanımlanabilecek bir düzende yerine koyarken de Lobsang onu izlemeyi sürdürdü.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Joshua uyandı. Sanki gerçeklik baharda kabaran bir nehirmiş de Joshua'nın üstünü kaplamış gibiydi. Lobsang böyle hissetmişti.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">“Sana bir hediyem var,” dedi Lobsang nazikçe. “Eminim ki annen de bunu almanı isterdi.” Lobsang yumuşak kâğıda sarılı küçük bir eşya çıkarıp mutfak tezgâhının üstüne yavaşça bıraktı. Öyle yaparken yasla ve büyük kayıplarla</span></span> <span class="Bodytext2"><span style="font-family:Calibri,serif;font-size:117%;color:#000000">başa çıkmayı konu alan çok sayıda çalışma indiriyor, bir yandan da arka planda geminin sistem kontrollerini gerçekleştiriyordu.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Joshua paketi ihtiyatla açtı. İçinde annesinin ucuz ama bir o kadar da değerli plastik bileziği vardı.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Sonra Lobsang genç adamı yalnız bıraktı.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Lobsang gemi boyunca ilerlerken Benjamin Franklin'in de belirttiği gibi yürüme sürecinin düşünmeyi ne kadar kolaylaştırdığına bir kez daha şaştı. Bunun somutlaşmanın, somut bir hale gelmiş bilişin bir yönü olduğunu tahmin ederek bu fenomeni araştırması —veya hatırlaması— gerektiğine karar verdi. O yürürken arkasında kalan ışıklar birer birer sönüyor, gemi gece moduna geçiyordu.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Dümen kumanda odasına vardığında pencereyi açtı. Suni tenine yerleştirilmiş nanosensörlere karşı dünya üstüne dünya dolusu temiz ve dondurucu havanın tadını çıkardı ve pek çok ayın ışığıyla gözler önüne serilen Uzun Dünya'ya baktı. Ara sıra gökyüzünü aydınlatacak kadar güçlü bir volkanik faaliyetin olduğu veya karanlıkta göz kamaştıran bir yıldırım düşmüş orman da olmasına rağmen arazinin kendisi nadiren önemli bir değişim</span></span> <span class="Bodytext2"><span style="font-family:Calibri,serif;font-size:117%;color:#000000">gösteriyordu. Ay, güneş ve Dünya'nın temel geometrisi geçip giden dünyaların değişen, birbirine karışan biyolojileri için statik bir sahne teşkil ediyordu. Fakat ay ışığı bile dünyalar boyunca sabit değildi. Gökteki aylara epey dikkat eden Lobsang dünyaları birbiri ardına geride bıraktıkça o tanıdık ve kadim suratın nasıl kayıp aktığını gözden kaçırmıyordu. Kadim lav denizleri yerini korusa bile her bir gerçeklikte rastgele kozmik kayaların farklı bir grubu ay yüzeyini dövmüş, geride farklı bir krater ve kanal örüntüsü bırakmış oluyordu. Lobsang eninde sonunda</span></span> <span class="Bodytext2Italic"><span style="font-family:Calibri,serif;font-size:117%;color:#000000">aysız</span></span> <span class="Bodytext2"><span style="font-family:Calibri,serif;font-size:117%;color:#000000">—veya negatif aylı— bir dünyaya geleceklerini biliyordu. Ne de olsa ay bile bir tesadüftü, güneş sisteminin oluşumu sırasında yaşanan rastlantısal çarpışmaların bir sonucuydu. Uzun Dünya'da yeteri kadar yolculuk ederseniz ay</span></span><span class="Bodytext2"><span style="font-family:Calibri,serif;font-size:117%;color:#000000">ın</span></span> <span class="Bodytext2"><span style="font-family:Calibri,serif;font-size:117%;color:#000000">yokluğu bir kaçınılmazlıktı. Lobsang'in tek yapması gereken tahmin ettiği diğer pek çok tesadüf gibi bununla da karşılaşana kadar beklemekti.</span></span></p>

  <p class="Bodytext21" dir="ltr" style="margin-left:0.0cm;margin-right:0.0cm;background-color:#ffffff;text-indent:0.635cm;text-align:justify"><span class="Bodytext2"><span style="font-family:Calibri,serif;font-size:117%;color:#000000">Lobsang pek çok şeyi anlıyordu. Fakat yolculukları sürdükçe adına Uzun Dünya denen gizem onu giderek daha çok endişelendiriyordu. Evdeyken yanında çalıştırdığı ehli profesörler Uzun Dünya'dan bir tür kuantum-fiziksel yapı</span></span> <span class="Bodytext2"><span style="font-family:Calibri,serif;font-size:117%;color:#000000">olarak bahsederlerdi, çünkü öyle bilimsel bir dil en azından ortaya doğru bir tablo koyuyor gibiydi. Fakat Lobsang artık bunun tam tersine, tüm o mürekkep yalamışların yanlış tabloya bakmakla kalmayıp yanlış sanat galerisinde bulunuyor olabileceklerine inanmaya başlıyordu. Uzun Dünya düşünülenden çok daha garip bir şey olabilirdi. Lobsang gerçeği bilmiyor ve bilmemekten nefret ediyordu. Bu akşam endişe içinde ayların batmasını seyredeceğinin, sonra da gün ağarana kadar endişelenmeyi sürdüreceğinin bilincindeydi. Sonra günlük angarya işlerin zamanı gelecekti ve o işlerin arasında yeni bir tane daha olacaktı: endişelenmek.</span></span></p>
  <hr class="footnoterule" />

  <p class="Footnote" dir="ltr"><a class="FootnoteSymbol" href="#bodyftn72" id="ftn72">72</a> <span class="Footnote"><span style="color:#000000">&#160;M</span></span><span class="FootnoteItalic"><span style="color:#000000">oby Dick</span></span> <span class="Footnote"><span style="color:#000000">romanının baş kahramanı, —çn</span></span></p>

  <p class="Footnote" dir="ltr"><a class="FootnoteSymbol" href="#bodyftn73" id="ftn73">73</a> <span class="Footnote"><span style="color:#000000">&#160;Orj.</span></span> <span class="FootnoteItalic"><span style="color:#000000">locked room mystery:</span></span> <span class="Footnote"><span style="color:#000000">imkânsız görünen şartlar altında gerçekleştirilmiş suçları konu alan bir polisiye edebiyat türü, —çn</span></span></p>

  <p class="Footnote" dir="ltr"><a class="FootnoteSymbol" href="#bodyftn74" id="ftn74">74</a> <span class="Footnote"><span style="color:#000000">&#160;Bilimkurgu, tarih, fantezi ve sihir öğelerini bir arada kullanan bilimkurgu alt kolu, —çn</span></span></p>

  <p class="Footnote" dir="ltr"><a class="FootnoteSymbol" href="#bodyftn75" id="ftn75">75</a> <span class="Footnote"><span style="color:#000000">&#160;Hz. İsa'nın Kudüs'teki kutsal tapınağı bir hırsız yuvası haline getirmekle suçladığı tefecileri oradan kovmasıyla ilgili bir Hıristiyan inanışı, —çn</span></span></p>
</body>
</html>
