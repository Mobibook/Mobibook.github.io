<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ilk250ki2</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre4">
    <h1 class="calibre13"><span class="calibre19"><br /></span></h1>

    <h1 class="calibre13"><span class="calibre19"><br /></span></h1>

    <h1 class="calibre13"><span class="calibre19"><br /></span></h1>

    <h1 class="calibre13"><span class="calibre19">7</span><br class="calibre1" /></h1>

    <div>
      <span class="calibre19"><br /></span>
    </div>

    <div>
      <span class="calibre19"><br /></span>
    </div>

    <div>
      <span class="calibre19"><br /></span>
    </div>

    <div class="chapter">
      <span class="calibre17"><br class="calibre3" /></span>
    </div>

    <p class="calibre16">Hüsmen Bulgar beyliği tabancayı yüzden fazla mermiyle getirdi Poyrazın yanına saygılıca koydu.</p>

    <p class="calibre16">"Nişancı nerde?"</p>

    <p class="calibre16">"Evinde," dedi Vasili, "tabancasını bekliyor."</p>

    <p class="calibre16">"Al getir."</p>

    <p class="calibre16">Nişancı koşarcasına yel yepelek geldi. Poyrazın gözlerinin içine baktı. Poyraz, torbayı eline verdi, "Al," dedi, "hayırlı, uğurlu olsun. Aç torbayı!" Nişancı elleri titreyerek torbayı açtı, torbadan ilk eline gelen, sırma işleme bir fişeklikti ve doldurulmuştu. Elini bir daha torbaya soktu, işlenmiş bir fişeklik daha çıkardı. Torbadan son olaraktan tabancayı aldı, kılıfından çıkardı. Kızoğlan kız tabanca güne gelince menevişledi. Nişancı yağ kokan tabancayı bir güne tutuyor, uzun bir süre bakıyor, bir yakına getirip hayran kalıyordu. Bir süre yanını yöresini unuttu, ortalıkta tabancasıyla tek başına kaldı. Tabancanın topunu döndürüyor, toptaki mermileri önüne döküyor, döktüğü mermileri öyle el çabukluğuyla alıyor tabancayı dolduruyordu ki, sanki elleri gözükmüyordu.</p>

    <p class="calibre16">Nişancının ayağa kalktığını, gidip önlerindeki taşın üstüne, başparmak iriliğinde ak bir çakıltaşı koyduğunu, koyar koymaz da çekilip ateş ettiğini, ateş ettiği yere bakınca yüzünün kırıştığını, taşın yerinde durduğunu gördüler.</p>

    <p class="calibre16">"Tüh be," dedi, derinden içini çekti, "vuramadım."&nbsp;</p>

    <p class="calibre16">Tabancadaki mermilerin hepsini boşalttı, çakıltaşı yerinde duruyordu.</p>

    <p class="calibre16">"Tüh be, hiç vuramadım."</p>

    <p class="calibre16">Kerevetin üstündeki fişeklik torbasını aldı büzgüsünü açtı, içinden mermileri aldı, sinirli, elleri titreyerek küfürler ederek tabancayı göz açıp kapayıncaya doldurdu, doldurur doldurmaz da ateşe başladı.</p>

    <p class="calibre16">Tabancayı bir anda dolduruyor, hemen ateşe başlıyor, taşı bir türlü vuramıyordu. Tepeden tırnağa ter içinde kalmıştı.</p>

    <p class="calibre16">Durdu, soluk aldı, ağzından, bir "aah!" çıktı. "Kocadın Nişancı Veli, kocadın," dedi. Der demez de tetiğe bastı, çakıltaşı uçtu gitti.</p>

    <p class="calibre16">"Ahmet, oğlum, git oraya, o büyüklükte çakıltaşlarını topla, ben vurdukça sen yerine koy."</p>

    <p class="calibre16">Ahmet gitti, iki avuç çakıltaşı topladı, çakılın birini taşın üstüne koydu çekildi. Nişancı tetiğe bastı, çakıl uçtu. Bir daha, bir daha, artık Nişancı hiç boşa atmıyordu. Sonunda Ahmedin avuçlarındaki taş tükendi.</p>

    <p class="calibre16">"Taşlar tükendi Veli Reis, daha küçük taşlar toplayayım mı?"&nbsp;</p>

    <p class="calibre16">"Üç tane küçük. Yan yana koy üçünü de."</p>

    <p class="calibre16">Ahmet küçük taşları yan yana koydu. Nişancı Veli, bir, iki, üç, dedi. Üç taş da arka arkaya havalandı.</p>

    <p class="calibre16">Atıcılik bittikten sonra Nişancı elinde tabanca ortalıkta bomboş kalakaldı, ne yapacağını bilemiyordu. Poyraza gitti, Poyraz ayağa kalkmış onu bekliyordu.</p>

    <p class="calibre16">"Nişancılığa alışman için yüz mermiye gerek yokmuş meğer."</p>

    <p class="calibre16">"Yokmuş," dedi Nişancı, utangaç.</p>

    <p class="calibre16">Adaya son gelen, Kürt ağzıyla konuşan yaşlı kişi, errr, diye en büyük, Kürtçe hayret sesi çıkardı. "Vay babo, vay ağam. Vallahi bizim memlekette bile böyle bir atıcı yoktur."</p>

    <p class="calibre16">"Sağ olasın kardeş," dedi Nişancı, "adını bağışla."</p>

    <p class="calibre16">"Benim adımı sorarsan, bana Şehmus derler. Ta oradan, çölün ucundan olurum. İki oğlumun biri Heko, öteki Muho. İkisi de harpten çıkmıştır. İkisinin de bedeni kalbur gibi olmuştur. Benim de bedenim kalbur gibidir. Öldürmeyen Allah öldürmüyor. Bizim hatunlarda hiçbir yara bere yok."</p>

    <p class="calibre16">"Bizimkilerde de... Sen memlekette ne yapardın?"</p>

    <p class="calibre16">"Ben askercilik yapardım."</p>

    <p class="calibre16">"Öyleyse bu çocuklar nasıl oldu?"</p>

    <p class="calibre16">"Arada sırada askerden kaçıyor, kasabaya geliyor, yakala<span class="calibre17">nıyor, askere götürülüyordum. Askerden her kaçışımda bir ço</span><span class="calibre17">cuğum oluyordu. Her seferinde de yaptığım askerlik yanıyor</span><span class="calibre17">du. Ben de askerliğe yeniden başlıyor, yeniden kaçıyordum."</span></p>

    <p class="calibre16">"Bu adayı nasıl buldun?"</p>

    <p class="calibre16">"Ben şimdi gene asker kaçağıyım. Her kaçışımda beni yakaladılar. Üç oğlumu askere aldılar. Onlara öğütler verdim. Askerciliğin sonu yok çocuklar, dedim. Korkak çıktılar, beni dinlemediler. Üçü Rus cephesinden dönmedi. Oradan bizim kasabaya bir tek kişi döndü. Onun da bir gözü, bir kolu, bir bacağı yoktu. O söyledi. Benim oğlanlar donmuş kazık kesilmişler. Ben de kaça kaça burasını buldum. Sen bana söyle kurşunu çok Veli Ağa, beni burada bulamazlar ya. Bu adayı hükümet duymuş mu, biliyor mu?"</p>

    <p class="calibre16">"Biliyor ya ben seni hükümete teslim etmem."</p>

    <p class="calibre16">"Harp bitti mi, şu dışarılarda daha sürüyor mu?"</p>

    <p class="calibre16">"Çoktan bitti," dedi Nişancı. "Mustafa Kemal Paşa Ankara<span class="calibre17">da oturuyor."</span></p>

    <p class="calibre16">"Ben onun adını çok duydum," dedi Şehmus Ağa, "O, çok&nbsp;<span class="calibre17">iyi adamdır. Fakir fıkaranın da dostudur, diyorlar."</span></p>

    <p class="calibre16">Bir süre sustu, bekledi.</p>

    <p class="calibre16">"Doğru?"</p>

    <p class="calibre16">"O, çok iyi bir adamdır."</p>

    <p class="calibre16">"İyidir. O bir daha savaş çıkarmaz?"</p>

    <p class="calibre16">"Çıkarmaz," dedi Nişancı.</p>

    <p class="calibre16">Şehmus Ağa sevindi, ta yürekten ağız dolusu güldü.</p>

    <p class="calibre16">"Ben de oğullarımı askere göndereceğim. Onlara sıkı sıkıya&nbsp;<span class="calibre17">tembih edeceğim, askerden kaçıp da yirmi yıl asker ocağında&nbsp;</span><span class="calibre17">sürünmesinler. Harp olursa kaçsınlar buraya gelsinler. Kaçar&nbsp;</span><span class="calibre17">gelirlerse onları kimse bulamaz, öyle mi?"</span></p>

    <p class="calibre16">"Harp olmayacak."</p>

    <p class="calibre16">"Nasıl, sen deli misin, harp olmaz olur mu?"</p>

    <p class="calibre16">"Mustafa Kemal harp sevmiyor. Bundan sonra harp yap<span class="calibre17">mak yasaktır," dedi Nişancı.</span></p>

    <p class="calibre16">"Hay, o benim canımdır. O aslandır. Hay o benim iki gözümün ışığıdır. Ya öbür paşalar onu dinlerler mi?"</p>

    <p class="calibre16">"Dinlerler. O, birinci paşadır."</p>

    <p class="calibre16">"Hay, senin ballar akan dillerin kurban olsun asker Şeh<span class="calibre17">mus. Bana memlekette herkes asker Şehmus diyordu. Yirmi yıl&nbsp;</span><span class="calibre17">kaça kaça adım askere çıkmıştı."</span></p>

    <p class="calibre16">"Ben askerden bir kez kaçtım, bir daha da yakalanmadım."</p>

    <p class="calibre16">Şehmus şaşkınlıkla, hayranlıkla gözlerini onun yüzüne&nbsp;<span class="calibre17">dikti:</span></p>

    <p class="calibre16">"Hiç mi yakalanmadın?"</p>

    <p class="calibre16">"Yakalanmadım."</p>

    <p class="calibre16">"Nasıl?"</p>

    <p class="calibre16">"Bizim köy dağlarda, sarp kayalıkların içinde, kartal yuva<span class="calibre17">sı gibi bir yerdeydi."</span></p>

    <p class="calibre16">"Anladım." Boynunu büktü, yüzü buruştu, acılaştı. Derin<span class="calibre17">den bir ah çekti. "Bizim memlekette hiç dağ yoktu. Yeryüzü&nbsp;</span><span class="calibre17">gökyüzü hep çöldü," dedi. "Ah ki aaah."</span></p>

    <p class="calibre16">Nişancının kolunu tuttu yavaşça çekti, ona önemli bir giz&nbsp;<span class="calibre17">verircesine:</span></p>

    <p class="calibre16">"Bak canım arkadaşım Nişancı Veli Ağa, ben sana ne de<span class="calibre17">yim, bizim karı kasabada kaldı."</span></p>

    <p class="calibre16">"Sebep?"</p>

    <p class="calibre16">"Ne sebebi olacak, korktu. Denizin ortasında, bir kaya par<span class="calibre17">çasının üstünde kalınır mı, dedi, ne ettim ne eyledimse gelmedi."</span></p>

    <p class="calibre16">"Köye geri kaçmasın?"</p>

    <p class="calibre16">"Niçin kaçsın, burasını buluncaya kadar anamızdan emdi<span class="calibre17">ğimiz süt burnumuzdan geldi de... Bir de kaçsın mı o çöle."</span></p>

    <p class="calibre16">"Ne buraya geliyor, ne de geriye dönüyor, öyle mi?"</p>

    <p class="calibre16">"Denizi görünce burası da bunların çölü, deniz çölü, dedi diretti."</p>

    <p class="calibre16">"Kimin yanında şimdi?"</p>

    <p class="calibre16">"Birlikte geldiğimiz komşuların."</p>

    <p class="calibre16">"Haydi şimdi kasabaya gidelim de onları alıp getirelim. Deniz çölü ne imiş, bizim adamız nasıl bir cennet imiş görsünler de parmakları ağızlarında kalsın."&nbsp;</p>

    <p class="calibre16">Nişancı Poyrazın yanına gitti:&nbsp;</p>

    <p class="calibre16">Ben kasabaya gidiyorum Poyraz."&nbsp;</p>

    <p class="calibre16">Güle güle Nişancı. Bugün bize balık yok mu?"&nbsp;</p>

    <p class="calibre16">"Yok" dedi Nişancı, "kasabadan bir şey istiyor musun?"</p>

    <p class="calibre16">"İstemiyorum," dedi Poyraz, gözlerini onun gözlerinin içine dikerek, "seni anlıyorum kardeş. Var git kasabaya da..."&nbsp;</p>

    <p class="calibre16">Şehmus:</p>

    <p class="calibre16">"Bizimki Geliye Botan Emirliğinin en büyük kilim ustasıdır. Onun dokuduğu bir kilime Botan emirleri, Arap şeyhleri, Kürt beyleri ya bir kese altın ya da bir Arap kısrağı verirlerdi. Şerife Hatun kilimleri her eve giremezdi." Boynunu büktü, yüzü ağlamsı bir hal aldı. "Şu yollarda çektiklerimizi Allah düşman başına vermesin."</p>

    <p class="calibre16">"Haydiyin çabuk gidin, kilim ustası, ada korkağı Şerife Hatunu alın uçarak gelin." İskeleye giden Ahmedi gördü, "Sen de mi gidiyorsun Ahmet?"</p>

    <p class="calibre16">"Veli Reis öyle istedi."</p>

    <p class="calibre16">Nişancı Reis gitti geldi:</p>

    <p class="calibre16">"Haydi gidelim arkadaş. Bak, Kadri Kaptan da geliyor."</p>

    <p class="calibre16">"Gel Kaptan, hazır mısın, Baytara bir tekne almaya gideceğim. Önce Ali Çavuşa uğrayacağız, ardından da çok güzel, bir baytara layık bir tekne buluncaya kadar kıyıdaki bütün köyleri dolaşacağız."</p>

    <p class="calibre16">"Başım üstüne Poyraz Reis."</p>

    <p class="calibre16">Tekneye bindiler, Kadri Kaptan kolu bir çevirmeyle motoru çalıştırdı.</p>

    <p class="calibre16">Baytar:</p>

    <p class="calibre16">"İşte böyle bir motorum olmalı, bir kez çevirmeyle almalı." Elini Poyrazın omuzuna koydu. "Baytardan balıkçı! Balıkların, kuşların, fillerin baytarı!"</p>

    <p class="calibre16">Ali Çavuş tekneyi ta uzaklardan görmüş, Kadri Kaptan Poyrazla geliyor, diye sevinmiş, iskelenin ucuna dikilmişti.</p>

    <p class="calibre16">Tekne iskeleye yanaşır yanaşmaz yolcular iskeleye hemen atladılar, Ali Çavuşla kucaklaştılar. El ele tutuşup çınarın altındaki kanepeye oturdular.</p>

    <p class="calibre16">"İşte bu delikanlı Baytar Cemil. Şark cephesinde Ruslarla çarpışmış, bizim askerlerin yarısını bit yemiş, yarısı da bitleriy-le birlikte kazık kesilmiş, bu Baytarı parçalamaya bitler tenezzül etmemiş, soğuk memleket adamı, yani Vanlı olduğundan dolayı da donmamış. Onun da bedeni hepimizin bedeni gibi kalbura dönmüş. Az buz iyileştikten sonra hastaneden kaçmış.&nbsp;<span class="calibre17">Nankörlük diye buna derler. Kaçmış da bomboş kalmış şehri Vana gelmiş. Sonra da düşmüş yollara, ora senin bura benim bizim adamıza düşmüş. Hastanede çok balık düşleri gördüğü için muhkem bir balıkçı olmuş. Şimdi de senden yedi denizlerin en güzel teknesini istiyor."</span></p>

    <p class="calibre16">"Başım üstüne. Kör Salihe gidelim."</p>

    <p class="calibre16">"O da kim?"</p>

    <p class="calibre16">"O da bizden, Çanakkaleden canını nasılsa kurtaranlardan. Bir kurşun sağ gözünü almış götürmüş, İngiliz kumandanına vermiş. İngiliz kumandanı da bakmış bakmış da, lalüebkem kalmış, tevatür, demiş, dünya cihangiri İngilizde böyle güzel bir göz yok, olamaz da, demiş. Benim şu bacağımı kesip de İngiliz kralına götürdüklerinde, kral breh, breh, breh, demiş. Şaşkınlıktan gözleri pörtlemiş. Dünyanın hiçbir yerinde böyle bir kesik bacak olamaz. Şu görkemli bacağı alın da sarayın has bahçesinin ortasındaki hüyüğün tepesine dikin. Yöresini de binbir tane mumla aydınlatın ki, bu bacağa yeryüzü, gökyüzü ve hem de bilcümle mahlukat hayran kalsın, demiş. İngilizler de kırılmış gibi benim bacağımı seyreyliyorlarmış gece gündüz."</p>

    <p class="calibre16">Kadri Kaptan onları aldı Kör Salihin köyüne götürdü. Kör Salih onları iyi karşıladı. Oysa Salih kör oldu olalı çok mendeburlaşmıştı. O gün bu gündür de yüzü gülmüyordu. Onları güleç, saygılı kabul etti. Ali Çavuşla da kucaklaştılar. Hem çocukluk, hem de askerlik arkadaşıydılar. Çınarın altına, çeşmenin yanına oturdular, Kör Salihin evinden kahve getirtip içtiler.</p>

    <p class="calibre16">"Eeee, Ali Çavuş, ne var ne yok?"</p>

    <p class="calibre16">"İyilik be Salih, senden bir isteğimiz olacak. Şu arkadaşı görüyor musun, bu arkadaş zabit, hem de baytar zabiti. Rus cephesinde çarpışmış, kalbur gibi olunca da gelmiş Karınca Adasına sığınmış. Bu da Poyraz Musa gibi. Bu da zabit. Bit muharebelerinde şehit olan doksan binlerin kalıntılarından. Bir de ben..." Tahta bacağını küt, diye yere vurdu.</p>

    <p class="calibre16">"Sus, ne istediğini biliyorum, İngiliz bayrağına sarıp da İngiliz kralına götürdükleri bacağını, değil mi?"</p>

    <p class="calibre16">"Senin de bilmediğin yok. Benim diyeceğim başka. Bu Baytar Cemil Bey, Van denizini göre göre deryalar kaptanı, hem de yedi denizler balikçısı olmuş. Sendeki teknelerden birini istiyor."</p>

    <p class="calibre16">"Veremem, onlar emanet."</p>

    <p class="calibre16">"Ne emaneti, kimin emaneti?"</p>

    <p class="calibre16">"Kimin olacak, komşuların, Alekonun."</p>

    <p class="calibre16">"Boş ver Salih sen ona. Aleko gelemeyecek."</p>

    <p class="calibre16">"Aleko gelirim, dedi. Alekodur o, Aleko hiç yalan bilmez.&nbsp;<span class="calibre17">Gelirim dediyse gelir."</span></p>

    <p class="calibre16">"Gelemez."</p>

    <p class="calibre16">"O Alekodur gelir."</p>

    <p class="calibre16">Kör Salihle uzun uzun konuştular, baştan sona değiş toku<span class="calibre17">şu anlattılar. Dillerinde tüy bitti. Salih, Nuh dedi de peygamber&nbsp;</span><span class="calibre17">demedi. Ali Çavuş kırk dereden su getirdi. İki tekne parası&nbsp;</span><span class="calibre17">önerdiler, olmadı da olmadı.</span></p>

    <p class="calibre16">Kör Salih:</p>

    <p class="calibre16">"Şu kıyılar tekne dolu. Size Alekonun teknesinden daha&nbsp;<span class="calibre17">güzelini, daha yollusunu, daha gıcır gıcır yenisini bulurum, Ben de balıkçıyım. Tekneden de iyi anlarım."</span></p>

    <p class="calibre16">Baytar:</p>

    <p class="calibre16">"İstemez," diye bozuk attı. "Vazgeçtim. Ben balıkçı deği<span class="calibre17">lim. Ha dedim, adada oturuyoruz, bizim de bir teknemiz olsun.&nbsp;</span><span class="calibre17">İstemez."</span></p>

    <p class="calibre16">"Bu tekne, bu denizde, olduğu yerde çürüyecek ulan kör&nbsp;<span class="calibre17">oğlan. Senin de alacağın olsun. Bu tekne çürüyünce de sana ge</span><span class="calibre17">leceğim. O zaman sana birkaç sözüm olacak."</span></p>

    <p class="calibre16">"Şimdiye kadar seni hiçbir şey için kırmadım Ali kardeşim,&nbsp;<span class="calibre17">gene de kırmazdım. İşte orada, benim teknemi bir kuruş ver</span><span class="calibre17">meden alın götürün."</span></p>

    <p class="calibre16">Baytar:</p>

    <p class="calibre16">"İstemez."</p>

    <p class="calibre16">Öfkeyle teknelerine bindiler, adalarına süklüm püklüm&nbsp;<span class="calibre17">vardılar. Her birinin yüzüne bir sinek konsa bin parça olurdu.</span></p>

    <p class="calibre16">Nişancı Veli Şehmusun hatununu getirmiş onları bekliyor<span class="calibre17">du. Onları böyle süngüsü düşük görünce bozuldu.</span></p>

    <p class="calibre16">"Hoş geldiniz," dedi , "tekneyi ne yaptınız?"</p>

    <p class="calibre16">"Alamadık," dedi Poyraz.</p>

    <p class="calibre16">"Ne oluyor size böyle, yüzünüzden düşen bin parça oIu<span class="calibre17">yor."</span></p>

    <p class="calibre16">"Hiç."</p>

    <p class="calibre16">Çınarların altına gittiler oturdular, ağızlarını bıçak açmıyordu. Lena az sonra kahvelerini getirdi. Dibek kahvesinin kokusu ortalığı almıştı. Kahvelerini içince yüzleri azıcık ışıdı. Nişancı merakından çatlıyor, bu zehir zemberek adamlara bir şey soramıyordu. Sonunda Baytar Cemil:</p>

    <p class="calibre16">"Dur, Nişancı," dedi, "dur, sana olanı biteni ben anlatayım." Olanı biteni tane tane, öfkesiz, olduğu gibi anlattı.</p>

    <p class="calibre16">Nişancı hiçbir söze varmadı, düşündü kaldı. Ardından da, boynunu omuzlarının arasına çekti kalktı gitti. Oysa o Şehmusa bir ev almak derdindeydi. Şimdiyse evi söylemenin sırası değildi. Poyraz çok üzülmüştü. Nişancı, işte buna dayanamazdı.</p>

    <p class="calibre16">Akşamüstü çınarların altına sevinç içinde döndü Nişancı Veli. Ötekiler yemeklerini yemiş, azıcık da olsa kendilerine gelmişlerdi.</p>

    <p class="calibre16">"Bana bakın," dedi Nişancı şakıyarak, "Poyraz sana söylüyorum, yarın sen kasabaya gidecek, Şehmusa benim evin yakınından bir ev alacak, bir de onları nüfusa yazdıracaksın, anladın mı?"</p>

    <p class="calibre16">Nişancının sevinci onlara da geçti.</p>

    <p class="calibre16">"Anladım. Yarın kasabaya inecek, Şehmus Ağaya bir ev alacak, onları da nüfusa yazdıracağım. Başka?"</p>

    <p class="calibre16">"Başkasını da sen benden iyi bilirsin. Bir de, şimdi şimdi bir tekne alacak para vereceksin bana, hemen şimdi. Siz yediniz içti-niz, ben de sizin yüzünüzden acımdan öldüm. Ben Lenaya gidiyorum. O beni doyurur. Ben dönünceye kadar para hazır olsun."</p>

    <p class="calibre16">"Baş üstüne."</p>

    <p class="calibre16">"Ne idi o adamın adı?"</p>

    <p class="calibre16">"Ne olacak yani, Kör Salih. Öbür gözü de çıksın."</p>

    <p class="calibre16">"Çıksın," dedi Nişancı, uzaklaştı.</p>

    <p class="calibre16">Poyraz arkasından gitti, cebinden cüzdanını çıkardı kağıt paraları Nişancıya uzattı. Nişancı ona şaşkınlıkla baktı.</p>

    <p class="calibre16">"Ne bakıyorsun bana öyle Nişancı?"</p>

    <p class="calibre16">"Çok para verdin."</p>

    <p class="calibre16">"Baytarın çok parası var."</p>

    <p class="calibre16">"Var," dedi Baytar Cemil.</p>

    <p class="calibre16">"Haydi, bana allahaısmarladık."</p>

    <p class="calibre16">Bu sefer şaşırmak Poyraza düştü.</p>

    <p class="calibre16">"Nereye böyle Nişancı, yel yepelek?"</p>

    <p class="calibre16">"Hazreti Nuhun Gemisini satın almaya."</p>

    <p class="calibre16">Eeeh, sana hayırlı olsun Nuhun Gemisi. Sana at da yakışır,&nbsp;<span class="calibre17">pusat da, Nuhun Gemisi de."</span></p>

    <p class="calibre16">Nişancı çok ciddiydi ve Ahmet yanındaydı. Tekneye bindi<span class="calibre17">ler. Çabucak da adadan uzaklaştılar, akşama doğru Ali Çavu</span><span class="calibre17">şun evindeydiler. Ali Çavuş onu coşkuyla karşıladı.</span></p>

    <p class="calibre16">"Yahu Ali Çavuş gelirken baktım da sizin denizin suyu pı<span class="calibre17">nar suyu gibi. Dünyada ne kadar ışık varsa denizin dibine çök</span><span class="calibre17">müş. Hiç böyle ışıklı deniz görmedim. Altında ne varsa gözü</span><span class="calibre17">küyor. Yosun, kaya, mercan, balık, kum, çiçek, gelirken gör</span><span class="calibre17">düm, sizin denizin dibi, kimi yerlerde, çiçek bahçesi gibiydi. Bir&nbsp;</span><span class="calibre17">de sizin deniz balık kaynıyor."</span></p>

    <p class="calibre16">"Öyledir," dedi Ali Çavuş konurlanarak. "Bizim denizin&nbsp;<span class="calibre17">balıklarının lezzeti hiçbir denizin balığında yok. Bunu bütün&nbsp;</span><span class="calibre17">dünya da böyle bilir."</span></p>

    <p class="calibre16">Nişancının gözleri ışıladı:</p>

    <p class="calibre16">"Demek, bunu siz de biliyordunuz?"</p>

    <p class="calibre16">"Biz bilmeyip de kim bilecek!"</p>

    <p class="calibre16">"Doğru, kim bilecek," dedi Ali Çavuş. "Bu bizim Marmara<span class="calibre17">nın balığı dünyada o kadar ünlüdür ki, burdan taa Amerikaya,&nbsp;</span><span class="calibre17">daha düne kadar balık salamurası, çiroz, kurutulmuş balık&nbsp;</span><span class="calibre17">gönderirdik sandık sandık, teneke teneke."</span></p>

    <p class="calibre16">"Bu akşam gene de balık istemem."</p>

    <p class="calibre16">"Mantı," dedi Ali Çavuş.</p>

    <p class="calibre16">"Bir de tarhana."</p>

    <p class="calibre16">"Doğru, bir de tarhana."</p>

    <p class="calibre16">"Bir de tarhana, oldu işte."</p>

    <p class="calibre16">"Tarhana kokusu ekşimsi, kurutulmuş bulgur ve yoğurt,&nbsp;<span class="calibre17">kızdırılmış tereyağı, keskin nane kokusu, sarımsak kokusuna&nbsp;</span><span class="calibre17">karışmış."</span></p>

    <p class="calibre16">Biraz sonra taze bir tarhana kokusu ortalığı aldı. Nişancı&nbsp;<span class="calibre17">yaramaz bir çocuk gibi şımardı:</span></p>

    <p class="calibre16">"Tarhana kokusu, tarhana kokusu, acımdan öldürdü beni,&nbsp;<span class="calibre17">yetiştirin. Sofrayı, arkasından da bazlamayı, onun arkasından&nbsp;</span><span class="calibre17">da tarhanayı, mantıyı yetiştirin. Bu tarhana kokusu beni acım</span><span class="calibre17">dan öldürdü."</span></p>

    <p class="calibre16">İşlemeli kilim sofra geldi hemen serildi, bir anda da üstü dumanlı tarhana geldi. Tarhana sofraya gelince sarımsak kokusu öbür kokuları bastırdı.</p>

    <p class="calibre16">Nişancı yemeğini yer yemez, doğru yatağa. Başını yastığa kor komaz da uyudu. Ve daha tanyerleri ışımadan da uyandı.</p>

    <p class="calibre16">"Haydi Ahmet kalk, bak tarhana çoktan pişirilmiş, kokusu ortalığı cennete döndürmüş. Kalk Ahmet kalk."</p>

    <p class="calibre16">Sofra kurulmuş, uzun kalaylı, ağzı geniş bakır tarhana tasları sofraya konmuş tütüyordu.</p>

    <p class="calibre16">"Haydi Ali Çavuş kalkalım da beni şu adama götür."</p>

    <p class="calibre16">"Ben o adama seni götüremem Nişancı Reis. Ben ona küstüm. Ölünceye kadar da ona selam vermem. O benim savaş arkadaşımdı. O benim anamdan babamdan, çocuklarımdan ileriydi. Baba bulunur, ana bulunur ama savaş arkadaşı nerede bulunur. O beni, beni bir tekne için kırdı. Poyraz Reisin karşısında yerin dibine geçtim. O, benim canımdan da değerliydi. Sen var git öteki gözü de çıkası o Salihe, bakalım mendebura anlatabilecek misin? Sen canavar dili bilir misin, her ağızdan yalımlar fışkırtan yedi başlı canavar dili bilir misin, melek dilini, ermişlerin dilini, Hızırın dilini bilir misin, o hiçbir dilden anlamaz. Biz onunla ölümün üstüne yürüdük Çanakkalede. Sen ölümü gördün mü, bilir misin?"</p>

    <p class="calibre16">"Bilemem."</p>

    <p class="calibre16">"Bilemezsin de o insanlıktan istifa etmiş bir kepazenin ayağına nasıl gidiyorsun bir tekne için değil, o tekne için?"</p>

    <p class="calibre16">"Sınayacağım."</p>

    <p class="calibre16">"Sina bakalım, sen de gör babanın gününü."</p>

    <p class="calibre16">"Görelim bakalım."</p>

    <p class="calibre16">Ahmetle birlikte şafak sökerken Kör Salihin köyüne vardılar, Salihi buldular. Salihle birlikte Kısırkayaya yürüdüler döndüler. Hiç konuşmuyorlar, arada bir duruyor, göz göze geliyor bakışıyorlardı. Öğlen olunca eve geldiler, yemeklerini yediler. Gene Kısırkayaya yürüdüler, gün kavuşuncaya kadar gittiler geldiler, iskelede biribirlerinden ayrıldılar, Ali Çavuşun evine döndüler.</p>

    <p class="calibre16">"Ne oldu Nişancı, o kör domuzla ne konuştunuz?"</p>

    <p class="calibre16">"Hiçbir şey Ali Çavuş."</p>

    <p class="calibre16">"Konuşmadınız da ne yaptınız?"</p>

    <p class="calibre16">"Sabahtan akşama kadar Kör Salihin köyünden Kısırkaya<span class="calibre17">ya kadar gittik geldik."</span></p>

    <p class="calibre16">"Şimdi ne yapmayı düşünüyorsun?"</p>

    <p class="calibre16">"Gene gideceğim."</p>

    <p class="calibre16">"Demek daha boyunun ölçüsünü almadın!"</p>

    <p class="calibre16">"Alamadım."</p>

    <p class="calibre16">İkinci gün gene deniz beyazken yola çıktılar. Sular menevişleyince Kör Salihin köyünün iskelesine vardılar. Salih iskelede onları bekliyordu. Onları görünce gözü ışıdı, bir sevincin gölgesi yüzünden geldi geçti. Kısırkayaya doğru yola düştüler, Gene dünkü gibi durup durup bakıştılar. Karanlık kavuşunca geriye döndüler. Bu gece Ali Çavuş Nişancıya hiçbir şey sormadı. O da bir şey söylemedi.</p>

    <p class="calibre16">Nişancı o gün Çavuşa dönmedi, Kör Salihin evinde kaldı Ahmedi de Ali Çavuşa gönderdi, "Gelme buraya Ahmet," dedi "Ben seni Ali Çavuşun evinde bulurum."</p>

    <p class="calibre16">Uzun sürmedi, birkaç gün sonra Nişancı tanyerleri ışırken Alekonun teknesini Ali Çavuşun köyünün iskelesine yanaştır<span class="calibre17">dı. Meraktan deli divane olmuş Ali Çavuş onu iskelede buldu.</span></p>

    <p class="calibre16">"Vay ananı avradını, vay senin yedi sülaleni Kör Salih, ba<span class="calibre17">na bunu mu yapacaktın, ölüme birlikte gittiğin arkadaşına!"</span></p>

    <p class="calibre16">Nişancı onu duymamışcılığa vurdu.</p>

    <p class="calibre16">"Benzini nerden buldunuz, bunca zaman denizde kalmış&nbsp;<span class="calibre17">motoru kim çalıştırdı, hiç mi paslanmamış?"</span></p>

    <p class="calibre16">"Paslanmamış," dedi Nişancı.</p>

    <p class="calibre16">Elini uzattı, tuttu sıktı, ardından da kucakladı:</p>

    <p class="calibre16">"Sağ ol Ali Çavuş kardeş," dedi. "Biz seninle ölünceye ka<span class="calibre17">dar dost kalacağız." Benzini de Kör Salih verdi diyemedi.</span></p>

    <p class="calibre16">Ahmet, Ali Çavuşun arkasındaydı.</p>

    <p class="calibre16">"Haydi Ahmet, atla bizim tekneye, Baytarın teknesini ben&nbsp;<span class="calibre17">götüreceğim."</span></p>
  </div>
</body>
</html>
