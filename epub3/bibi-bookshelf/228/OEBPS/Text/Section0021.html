<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p><span style="font-family: 'TR GALLERIA'; font-size: 2.5em; font-weight: bold; text-indent: 0em;">Z</span>aras, adamlarıyla yanıma geliyordu. Bindikleri develer tüm güçleriyle dörtnala koşuyorlardı. Develer muhteşem yaratıklardı.</p>

  <p>Kısa mesafelerde bedevi atlan develerimi geride bırakırdı; ancak bu hızlarını iki üç saatten çok devam ettiremezlerdi. Öte yandan develerim bu kumlu ve aldatıcı zeminde gün boyu koşabilirlerdi. Develer ayrıca henüz su içmişlerdi. En az on gün daha su içmelerine gerek yoktu. Bu susuzluk, sıcak ve kum üzerindeki ağır gidiş şartları altında atlar yarın gün doğumuna dek tükenmiş olacaktı, halbuki develerim bugünden itibaren bir hafta daha koşabilirdi.</p>

  <p>Olduğum yere geldiğinde Zaras’a hazırlanmasını emrettim.</p>

  <p>Her devede silahlı bir adamı vardı. Vakit kaybetmeden yarısını develerden indirip diğer iki kızı korumaları için yaya olarak mağaraya gönderdim. Kuşkusuz Bekatha’nın güvenliği, Loxias'ınkinden yüz kat daha önemliydi, buna karşın o küçük Giritli kıza karşı içimde ayrı bir şefkat ve muhabbet besliyordum.</p>

  <p>Zaras, her deveye tamamen dolu kırbaları yükleme basireti göstermişti. Bu, gecikmesinin nedenini açıklıyordu. Artık eyerlerin yansı boştu, böylece düzenli fasılalarla binicileri değiştirebilecektim. Aynca Zaras’ın beraberinde El Namjoo'yu getirdiğini görünce çok sevinmiştim. Bu araziyi ondan daha iyi kimse bilemezdi.</p>

  <p>Her binici, arkasına yedek devenin kılavuz ipi bağlı ve güven veren bir şekilde kırbası şişkin vaziyette develere bindiğinde, yarın öğlene dek El Havsavi'ye yetişeceğimize bir torba gümüş memine bahse girmeye hazırdım.</p>

  <p>Rüzgar etkisini kaybedip hafif bir melteme dönüşmüştü; ancak hala çok sıcaktı. Hiç değilse artık Çakal hayvanının ayak izlerini, takip etmeme fırsat vermeden yok edecek kuvvette esmiyordu. Develeri, izleri dikkatle okuyabileceğim hızda yürütüyordum.</p>

  <p>Güneşin açısından ne kadar zaman geçtiğini hesaplıyordum; üç saat sonra takibimizde hayli mesafe kat ettiğimizi fark ettim.</p>

  <p>Develeri değiştirmek için kısa süre için durduğumuzda adamların, tekrar yola çıkmadan ikişer bardak su içmelerine müsaade ettim. Son sürat gitmiyorduk; develeri hiç zorlamadan tırıs gidiyorduk.</p>

  <p>İki saat sonra kaçakların tükenmekte olduğunun fiziksel kanıtıyla karşılaştık. Çakal’ın atını bitkin halde, sürü arkadaşlarının izleri boyunca tek başına aksayarak yürürken görmüştük. İlerleme hızımızdan memnundum; Zaras’a, karanlık çökmeden bile onları yakalayabileceğimizi umduğumu söyledim.</p>

  <p>Çok geçmeden bu fikrimin ne kadar vakitsiz olduğu ortaya çıktı. Bir saat sonra ilk ayırmaya geldiğimizi anladım. Arkamdakilerin durması için elimi kaldırdım. Sonra bu direktifimi sözlü olarak Zaras'a tekrarladım.</p>

  <p>"Adamlar develerden inip bacaklarını dinlendirsinler. İkişer bardak su içebilirler. Fakat kesinlikle izlerden uzak durup ben okuyana dek onları dağıtmasınlar."</p>

  <p>Takibi ayırma, kuvvetlerini iki eşit gruba bölmeden oluşan eski bir bedevi hilesiydi. Sonra her bir grup farklı bir istikamette yol alırdı. İki gruptan hangisinin Tehuti'yi beraberinde götürdüğünü bilmemiz mümkün olmadığından mevcut durumda iki kat etkiliydi. Her iki grubu da takip etmek için kuvvetlerimizi ikiye bölmeye mecburduk.</p>

  <p>Deveden inip dizginleri benim yerime tutması için Zaras'a uzattım. Yaya olarak biraz ilerledim. Çetenin ayrıldığı noktaya ulaşana dek ihtiyatla adım atıyordum. Atlarından inmemişlerdi. Bu yüzden Tehuti’nin ayak izlerini ayırt etmem imkansızdı.</p>

  <p>Dizlerimin üstüne çöküp yardım etmeleri için tekrar tanrılarıma seslendim.</p>

  <p>"Yüce Horus, göster bana. Bu aciz gözlerimi aç ve bana yolu göster, sana yalvarıyorum. Gözlerimi aç sevgili Horus. Ben de gönlünü hoşnut edecek kurban sunayım."</p>

  <p>Gözlerimi kapatıp kalbimin yirmi kez atmasını dinledikten sonra tekrar gözlerimi açtım. Dikkatle çevreme bakındım, ama görüşüm değişmemişti. Çöl, aynıydı. Zalim kumulları aydınlatan yarı saydam ışık filan yoktu ya da bana yolu gösterecek dans eden gölgeler.</p>

  <p>Sonra bir ses duydum. Başımı kaldırıp dinledim. Fakat kumullar arasında uğuldayan rüzgardan başka bir şey değildi.</p>

  <p>Rüzgarın kulağımı okşamasına izin vermek istercesine yavaşça başımı çevirdim. İşte o anda hafif ama belirgin sesini duydum.</p>

  <p>"Bırak sana Hathor yolu göstersin." Bu Tehuti’nin sesiydi.</p>

  <p>Omzumun üstünde dikilir halde bulacağım ümidiyle etrafıma bakındım. Ama orada değildi. Gözlerimi kapatıp geleceğini bildiğim küçük mucizeyi beklemeye başladım. Sessizce başımı eğip, ona beslediğim az önceki aşağılayıcı düşüncelerden dolayı tanrıça Hathor'dan af dilemek için gözlerimi kapattım.</p>

  <p>"Sana şimdi ihtiyacımız var güzel Hathor. Tehuti’nin ve benim sana ihtiyacımız var."</p>

  <p>Yıllar öncesine ait bir sahne kapalı gözkapaklarımın arkasında tekrar oynamaya başladı. Tehuti'yle birlikte yine küçük, sazdan bir teknede, Nil’in kutsal sularında sürükleniyorduk. Keyifle gülümsüyor ve elinde, kadınlığının kırmızı çiçeğini kutlamak için ona az önce verdiğim hediyeyi tutuyordu. Bu, tüm sevgimi ve becerimi nakşettiğim güzel bir mücevherdi. Güzel bir zincire, aşk ve bekaretin boynuzlu tanrıçası Hathor'un ufak, altın başı asılıydı.</p>

  <p>Hala gülümseyen Tehuti, altın zincirini boğazına sardı, iki eliyle arkaya uzanıp kolyenin kancasını taktı. Altın baş, göğüslerinin arasındaki ipeksi cildinden aşağı sallanıyor, tanrıça şekli esrarlı biçimde bana gülümsüyordu.</p>

  <p>"Bunu dalına takacağım Tata." Tehuti’nin dedikleri kelimesi kelimesine aklımdaydı. "Bu kolyenin cildime değdiğini her hissettiğimde seni düşüneceğim ve sana olan sevgim giderek büyüyecek." Bana söz vermişti. Kısa bir süreliğine de olsa ayrıldıktan sonra tekrar bir araya geldiğimizde daima boynundan sarkan altın zinciri gösterir, sonra onu dudaklarına değdirirdi.</p>

  <p>Şimdi, zaman ve sürat böylesine hayatiyken durduk yere neden aklıma bu gelmişti ki? Bir türlü anlam veremiyordum, zihnimden bu görüntüyü atmak için uğraştım. Ancak anı adeta bana direniyordu. Sonra kolyenin, artık Tehuti’nin ahlaki yapısıyla bütünleşip onunla dolu olduğu düşüncesi aniden zihnimde heyecanla belirdi. Tehuti burada, gerçekten karşımdaymış gibi hatasız şekilde kolyeyi saptayabilecektim. Sonra rüzgarın içinden gelen aklıma düşeni teyit etti.</p>

  <p>"Hathor'u bulursan beni de bulursun."</p>

  <p>Sıçrayarak ayağa kalktığımda hala El Havsavi’nin çetesinin ikiye ayrıldığı noktadaydım. On kişilik bir grubun buradan kuzeye yöneldiklerini anladım. Önce, onları takip etmeye karar verdim. Atların toynaklarının oluşturduğu izlerin yanında kalarak yavaşça ilerlemeye başladım.</p>

  <p>Tehuti'den ya da Hathor'dan talimat alabilmek için iç sezgilerimi açtım. Ancak hiçbir şey hissetmiyordum. Yürümeye devam ediyordum ki biraz sonra bir his içimi kemirmeye başladı. Bu, attığım her adımda daha da büyüyen hayal kırıklığı ve yalnızlık hissiydi.</p>

  <p>Başladığım yere geri döndüm; ayrılma noktasına vardığımda o rahatsız edici hisler giderek azalmış, sonra aniden yok olmuştu.</p>

  <p>Haydutların ikinci grubu güneye yönelmişti. Bu kez onların izlerini takip etmeye başladım.</p>

  <p>Tam o anda içim heyecanla doldu. Attığım her adımda kendimi daha coşkulu hissediyordum. Sonra küçük, sıcak bir elin eli mi tutup sıktığını hissettim. Başımı eğdim, ama elim boştu; artık yanımda, bana yol gösteren varlığın mevcudiyetinden tamamen emindim.</p>

  <p>Kavrulmuş kumların yüzeyini araştırmak için ileri doğru koştum. Yüz metre kadar ilerlemiştim ki hemen önümde, çöl kumlarının arasında parıldayan bir şey gördüm. Sarı kumların içine yarıya kadar gömülüydü, ama hemen tanıdım. Dizimin üstüne çöküp gevşek kumlan yana attım. Sonra minik sarı altını alıp dudaklarıma götürdüm.</p>

  <p>Dönüp Zaras’a baktım. Devesinin yanında durmuş beni izliyordu. Elimi kaldırıp sallayarak gelmesini işaret ettim. Hemen devesine atlayıp benim hayvanımın da yularını çekerek gelmeye başladı.</p>

  <p>"Tehuti’nin diğerinden değil de bu yoldan gittiğine nasıl emin olabilirsin?" diye sordu devemin yularını bana uzatırken.</p>

  <p>"Bu süs eşyasının ne olduğunu biliyor musun?" Elimi açıp avucumdaki tanrıça kafasını ona gösterdim. Sessizce başını sallayıp onayladı.</p>

  <p>"Bulmam için bırakmış, işaret olsun diye."</p>

  <p>"Öyle harika ki!" Ses tonu gayet saygılıydı. "Dünyada onunla kıyaslanabilecek başka bir kadın yok."</p>

  <p>İki saat daha develerimizle yol aldıktan sonra bitkin düşmüş başka bir bedevi atıyla karşılaştık. Kafasını eğmiş, tek bir adım dahi atamayacak halde öylece duruyordu. Binicisi onu terk etmeden önce merhametsizce kırbaçlamıştı. Kıçının üstü kamçı yaralarıyla doluydu. Yaralarının üstündeki kan kurumuş, siyah, parlak bir hal almıştı.</p>

  <p>"Ona su ver," dedim Zaras'a. Zaras inip devesinin taşıdığı kırbalardan deri kovayı suyla doldurdu. Aynı anda ben de devemden inip hayvanın omuzlarının arkasına gittim. Kılıcımı sıyırdım.</p>

  <p>Zaras su kovasını talihsiz hayvanın önüne koyduğunda at ağzını kovaya daldırdı. Birkaç kez ağız dolusu içmesine fırsat verdikten sonra iki elimle kılıcımı başımın üstüne kadar kaldırdım. Hayvan hala su içerken tüm ağırlığım ve gücümle kılıcımı indirdim.</p>

  <p>Tek seferde kesilen baş, gerdanından ok gibi ayrıldı. Kopan damarlardan fışkıran kanlarla leş dizleri üstüne çöktü, sonra yana devrildi.</p>

  <p>"Suyu ziyan etme," diye uyardım Zaras’ı, kılıcımı atın omzuna silip temizlerken. Sonra tekrar kınına soktum.</p>

  <p>Zaras, kovadaki suyu tekrar kırbasına döktü. İtidalimi sağlamak için birkaç dakikaya ihtiyacım vardı. Neredeyse merhamet darbemi indirmeden önce o atın çektiği kadar azap çekiyordum.</p>

  <p>Gaddarlığın ve ıstırabın her türlüsünden tiksiniyordum ve o hayvan gaddarca istismar edilmişti. Ne var ki gerçek hissiyatımın anlaşılmasının önüne geçtim. Neler hissettiğimi adamlarım öğrenirlerse büyük ihtimalle tuhaf biri olduğumu düşünecek ve bana olan saygılarının bir kısmını kaybedeceklerdi.</p>

  <p>Güneş ufka değene dek devrilmiş üç atın daha yanından geçtik. Kumdaki izlerin derinliğinin artmasından kaçak Arapların bir kısmının arkadaşlarını atlarına aldıklarını anladım. Diğerleri ise arkadaşlarının atlarının dizginlerine yapışıp ayakta durmaya çalışarak yürüyerek devam etmişlerdi.</p>

  <p>Her geçen saat aradaki mesafeyi daha da kapatıyorduk. Güneş battıktan sonra da yola devam ettik. Sonunda dolunay çıkmış, yolumuzu aydınlatıyordu. O kadar gümüşi parlaktı ki Arap atlarının kumda bıraktığı her toynak izinin içinde gölge oluşturuyordu. İzleri uzaktan bile fark edebiliyordum. Hathor ay tanrıçasıydı, o yüzden bunun, dualarıma cevabı olduğunu biliyordum. Hesabıma göre kovaladıklarımızın iki katı hızda ilerliyorduk. Develer seve seve itaat ediyorlardı.</p>

  <p>Yol kenarında düşmüş iki at daha gördük, ancak acı çeker halde değillerdi, bu yüzden onlarla ilgilenmek için vakit kaybetmedim. Sonra doğruca yolumuzda uzanan bir insanla karşılaştık. Bir yerden tanıdık geliyordu. Bu defa devemi durdurup çöktürdüm.</p>

  <p>"Dikkat et Taita!" diye seslendi Zaras endişeyle. "Tuzak olabilir. Ölü taklidi yapıyordur belki. Elinde bıçak olabilir."</p>

  <p>Uyarısını dikkate alıp kılıcımı çektim. Fakat adamın yanına geldiğimde kımıldayıp acı içinde başını kaldırdı, bana baktı. Ay ışığı adamın yüzüne vuruyordu; onu tanımıştım.</p>

  <p>Adama bakakaldım; öyle şaşırmıştım ki ilkin konuşamadım.</p>

  <p>"Ne oldu Taita? Canını sıkan ne?" diye bağırdı Zaras. "Adamı tanıyor musun?" Sorularına doğrudan cevap vermedim.</p>

  <p>"Bana El Namjoo'yu gönder," diye emrettim başımı çevirmeden. Ayaklarımın ucundaki adam dehşetle titriyor, gözlerini benden ayıramıyordu. Sonra boğazının altında düğümlenmiş yırtık pırtık haldeki kefiyeyle yüzünün alt kısmını örtüp başını benden çevirdi.</p>

  <p>Zaras’ın El Namjoo’ya öne gelmesini seslendiğini ve sonrasında devesinin arkamda çökerken çıkardığı sesi duydum.</p>

  <p>"Buraya, yanıma gel El Namjoo." Ses tonum sertti. Yanıma gelirken ayaklarının kumda çıkardığı sesi duysam da dönüp bakmadım.</p>

  <p>"Geldim sahip," dedi hafifçe.</p>

  <p>"Bu adamı tanıyor musun?" Ayak ucumda uzanan adamı, sandaletimin ucuyla dürttüm.</p>

  <p>"Hayır lordum. Yüzünü göremiyorum ... " dedi El Namjoo sessizce mırıldanarak, ama sesindeki titremeden yalan söylediğini biliyordum. Uzanıp kefiyenin ucunu tuttum ve adamın yüzünü örten kısmını yırttım. El Namjoo'nun soluğu kesilmişti.</p>

  <p>"Şimdi yüzünü görüyorsun," dedim. "Kim bu?"</p>

  <p>Gergin bir sessizlik oldu; yerdeki adam başını dirseğinin arasına gömüp duygusal patlamayla hıçkırıklara boğuldu. Başını kaldırıp bize bakamıyordu.</p>

  <p>"Söyle bana El Namjoo, bu pis kokulu domuz boku kim?"</p>

  <p>Öfkemim ve üzüntümün boyutunu anlaması için bu kelimeleri bilhassa seçmiştim.</p>

  <p>"O oğlum, Harun," diye fısıldadı yaşlı adam.</p>

  <p>"Peki, oğlun neden ağlıyor El Namjoo?"</p>

  <p>"Sizin ve benim güvenimize ihanet ettiği için ağlıyor lordum."</p>

  <p>"Güvenimize nasıl ihanet etti, yaşlı adam?"</p>

  <p>"Çakal El Havsavi'ye bizi nerede bulabileceğini anlatmış.</p>

  <p>Onu, mağara göletine götürüp bize pusu kurmasına yardım etmiş."</p>

  <p>"Böylesi bir kalleşliğe uygun ceza nedir El Namjoo?"</p>

  <p>"Cezası ölümdür. Harun'u öldürmelisiniz lordum."</p>

  <p>"Hayır, yaşlı adam." Kılıcımı sıyırdım. "Onu ben öldürmeyeceğim. Senin oğlun, bu yüzden sen öldürmelisin."</p>

  <p>"Öz oğlumu öldüremem sahip." İrkilerek geri sıçradı. "Bu akla gelebilecek en kötü, en aşağılık hareket olur. Oğlum ve ben, sonsuza dek Seth’in karanlık dünyasına mahkum oluruz."</p>

  <p>"Öldür onu, ben ruhunuz için dua ederim. Bilirsin, güçlü biriyimdir. Tanrılarla aracı olduğumu da biliyorsun. Benim dualarıma kulak vermeleri her zaman mümkün. Bu riske girmek zorundasın."</p>

  <p>"Yalvarırım sevgili efendim. Beni bu korkunç görevden bağışla." Şimdi o da ağlıyordu, ama sessiz sessiz. Ay ışığında sakalında gümüş gibi parıldayan gözyaşlarını görebiliyordum. Dizleri üstüne çöktü, ayaklarımı öpmeye başladı.</p>

  <p>"Babasının elinden ölmek, ona verilebilecek en uygun ceza."</p>

  <p>Yakarışlarını dikkate almamıştım. "Ayağa kalk El Namjoo, yoksa önce daha küçük iki oğlun Talal ve Musa’yı öldürürüm, sonra Harun'u ve sonun da seni. Ocağında erkek bırakmam. Ruhun için dua edecek kimse kalmaz."</p>

  <p>Titreyerek ayağa kalktı. Kılıcımı ellerine yerleştirdim. Gözlerimin içine baktı; kararlılığımın elmas kadar sert olduğunu görünce teslimiyetle başını eğdi.</p>

  <p>"Yap şunu!" Ben ısrar ettikçe iki eliyle gözlerindeki yaşları sildi. Sonra başını kararlı şekilde kaldırdı. Ona uzattığım kılıcın kabzasını tuttu. Yanımdan bir adım uzaklaşıp Harun'un başının üstüne geldi.</p>

  <p>"Yap şunu!" diye tekrar ettim. Kılıcı kaldırdı. Bir kez indirdi, sonra ikinci kez ve nihayet üçüncü kez. Kılıcı bırakıp en büyük oğlunun cesedinin üstüne çöktü. Yarılmış başı göğsüne dayadı; parmaklarının arasından sarı beyin akıyordu. Acıyla feryat ederek ağıt yakmaya başladı.</p>

  <p>Kılıcı yerden alıp ağzını cesede sildim. Sonra devemin yanına gidip bindim. El Namjoo'yu acısını yaşamaya bırakıp tekrar Çakal’ın peşine takıldım.</p>

  <p>Şefkat hissim, tüm insanoğlunu kapsamıyordu ve bağışlayıcılığım da bana karşı işlenen tüm suçları.</p>
</body>
</html>
