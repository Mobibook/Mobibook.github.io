<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p style="text-indent: 16px;"><span style="font-family: 'TR GALLERIA'; font-size: 2.5em; font-weight: bold; text-indent: 0em;">N</span>ihayet Miyah Keiv'in üstündeki çizgili kayalara ve orada toplanıp bizi karşılamak için bekleyen yol arkadaşlarımıza ulaşmıştık. Neşe çığlıklarıyla etrafımızı sarmışlar, Prenses Tehuti’nin ayaklarına kapanıyorlardı. Sonra onu havaya kaldırıp kardeşi Bekatha’nın Lort Remrem ve Albay Hui'yle birlikte onu karşılamak için bekledikleri yere götürdüler.</p>

  <p>Üç gün üç gece ziyafet verip eğlendik. Üç genç deve kesip leziz etlerini yaktığımız elli ateşin kömürlerinde kızarttık. Prenses Tehuti, her gece on beş büyük bira amforasının açılıp herkese dağıtılmasını emretti. Bunun aşırı olduğunu düşünüyordum, ama yine de vicdan azabımı bastırıp mayalı içkiden bir ya da iki kupa içerek tadına baktım. Bununla birlikte daha az miktarda sunulan firavunun sarayındaki mahzendeki şaraplara daha çok saygı gösteriyordum. Bu nektara, alelade asker kalabalığında yazık olacağı düşüncesiyle kendime hak vermiyor değildim.</p>

  <p>Ay batana dek saray müzisyenleri bizim için şarkılar çalmış, topluluk ateşlerin çevresinde şarkılar söyleyip dans etmişti. Daha sonra prensesler beni şarkı söylemeye ikna edince bana eşlik etmesi için Zaras’ı çağırdım. Fırsat buldukça onu eğitmiştim. Doğal göz alıcılığı ve çok yönlülüğünün benimkiyle boy ölçüşebilecek tek kabiliyet olduğu konusunda hakkını teslim etmek zorundaydım. Birlikte düet söylemeye başladığımızda dinleyiciler tek bir notasını dahi kaçırmamak için adeta nefes almaya zar zor cesaret edebiliyordu.</p>
</body>
</html>
