<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p><br /></p>

  <p><span style="font-family: 'TR GALLERIA'; font-size: 2.5em; font-weight: bold; text-indent: 0em;">E</span>rtesi sabah sığ kayalıkları ayırt etmeye ve aralarından güvenle geçebilecek bir yol bulmaya yetecek kadar hava aydınlanınca tekrar kadırgaları suya indirdik.</p>

  <p>Akşama doğru, doğudan küçük ağaçlıklı bir burun, bahdan çıplak bir çamurluk kıyıyla çevrelenmiş haliç ağzından geçene dek Nil deltasındaki sayısız halice yaklaştıkça konumumuzu daha kesin çıkarabiliyordum. Denize bakan bumun üstünde, badanayla boyanmış, basit, kerpiç kule vardı. Kulenin çatısı, deniz tarafına bakan duvarının büyük bölümü gibi çökmüştü. Buna karşın yapının, muhtemelen çoktan ölmüş olan bazı Mısırlı denizciler tarafından dikilmiş, Dimyat kanalı için bir seyrüsefer işareti olduğuna kanaat getirmemi sağlayacak kadarki kısmı hala ayaktaydı.</p>

  <p>Koşarak tekli yelken direğinin dibine gittim ve direğe sarılıp tırmanarak eğik üçgen yelken serenine ulaştım. Bacaklarımı çevresine dolayıp ana direğe sarıldım. Bu bakış açısıyla karayı net biçimde görebiliyordum; uzaklarda, karanın içlerine doğru ağaç tepelerinin hemen üzerinde kendini gösteren kare şeklinde insan yapımı yapıyı fark etmem uzun sürmedi. Kanaldaki seyrüsefer işareti gibi burası da badanalıydı. Tüm bunların, aramakta olduğumuz Girit ticaret kalesi ve hazinesinin nöbet kulesi olduğundan en ufak şüphem yoktu. Direkten kayarak indim ve ayaklarım yere değer değmez dümenciye dönüp, "Dümene asıl! Üç derece sancak!" diye bağırdım.</p>

  <p>Zaras koşarcasına olduğum yere geldi. "Evet?" diye sordu.</p>

  <p>Genelde güler yüzlü ve sokulgan biriydi, ama bu gibi durumlarda çabuk karar veren ve daha çabuk harekete geçen birine dönüşüyordu.</p>

  <p>"Evet!" diye tasdik ettim. Aniden yüzünde beliren kısa, soğuk bir tebessümle dümenciye dönüp hafifçe başını sallayarak emrimi teyit etti. Açık denize doğru yönelmiştik. Diğer iki kadırga bizi takip ediyordu. Artık kavis çizerek karadan uzaklaşıyorduk.</p>

  <p>Bununla birlikte sonraki burnun yanından geçip, Dimyat Kalesi nöbetçi kulesindeki gözcülerin görüş alanından çıktığımız anda tekrar rota değiştirme emri verdim. Bu defa doğruca karaya, deltanın labirent gibi bataklıklarına yöneldik.</p>

  <p>Haritam sayesinde gemileri güvenle demirleyebileceğimiz yeri nerede bulacağımı biliyordum. Yelken direklerini indirip güvertelere uzatmakla uğraşırken kıyıda uzanan sık papirüs ağaçlan ve sazlıklar arasında kazıklarla iterek belirlediğim korunaklı lagüne ulaştık. Sık bitki örtüsü burada bizi tamamen gizliyordu.</p>

  <p>Tekneleri, omurgaları çamurlu dibin hemen üzerinde olacak şekilde bulanık, sığ sulara uzunlamasına demirledik. Lagünün en derin yeri ancak kalçalarımıza geliyordu, böylelikle suda yürüyerek tekneler arasında geçiş yapabiliyorduk.</p>

  <p>Güneşin batışını ve ayın yükselişini izleyerek adamlar kalan tütsülenmiş tonbalıklarını afiyetle yediler. Zaras, bata çıka sessizce kadırgadan kadırgaya gidip en iyi sekiz adamını seçmiş, ertesi sabah keşif görevi için bize eşlik etmeye hazır olmalarını · söylemişti.</p>

  <p>Şafak sökmeden bir saat önce, kadırgaların yedeğinde getirdiğimiz iki kike doluştuk. Geniş lagünün karşı tarafına, kalenin gözcü kulesini gördüğüm burna en yakın kıyıya doğru kürek çektik.</p>

  <p>Karanlıkta yanımızdan uçuşan bataklık kuşlarının ötüşlerini ve kanat hışırtılarını duyabiliyordum. Hava aydınlandıkça uzun sürüler halinde uçuşan su kuşlarını ve parıldayan göklerde ok başı biçiminde süzülmelerini ayırt edebilmeye başladım. Yabankazları, ördekler, leylekler, balıkçıllar, uzun gerdanlı, incecik bacaklı turnalar, ibisler, akbalıkçıllar ve ellinin üzerinde başka tür kuş vardı. Üstlerine doğru ilerledikçe, lagünün yüzeyinden koca sürüler halinde kalkıyorlardı. Güneş, ufuktan kendisini gösterdikçe, etrafımızı saran uçsuz bucaksız delta ortaya çıkmaya başladı.</p>

  <p>Burası, insan yerleşimi için hiç uygun olmayan yabani, tenha bir yerdi.</p>

  <p>Nihayet sert zemine ulaştığımızda kikleri sığ sulardan çekip sazlıklar arasına gizlemek zorunda kaldık. Kalenin ve çevresinin nasıl olduğu konusunda emin değildim, bu yüzden sık sazlıklar ve çalılıklar arasında el yordamıyla, hiç olmadığımız kadar ihtiyatla yolumuzu aradık.</p>

  <p>Aniden karşımıza, papirüs yataklarını Orta Deniz’in açıkları doğrultusunda güneyden bölen derin bir kanalın kıyısı çıktı. Yaklaşık 150 adım genişliğindeydi ve görebildiğim kadarıyla sular içinden yürüyerek geçemeyeceğimiz kadar derindi. Kanalın diğer kıyısında, önceki gün fark ettiğimiz kulenin düz çatısını seçebiliyordum. Siper duvarları üstünden, devriye gezen en az üç muhafızın miğferli başı görülüyordu.</p>

  <p>Birdenbire kanaldan yukarı denizden, bulunduğumuz yöne doğru ilerleyen bir deniz taşıtının karıştırılması imkansız gürültüsünü duydum. Beraberimdekileri sessiz olmaları için uyardım.</p>

  <p>Armasının çıkarttığı gıcırtı, pruvada laflayan denizcilerin sesi, ıskarmozlardaki küreklerden gelen pat pat sesleri giderek arttıkça aniden kanaldaki dönemecin çevresinde devasa bir gemi belirdi.</p>

  <p>Daha önce bu büyüklükte ve türde bir gemi görmemiştim, yine de casuslarımın tariflerinden bunun bir Girit triremesi olduğunu anladım. Bu, hem yük gemisi hem de savaş gemisiydi. Üç güverteliydi ve üç kürek sırası vardı.</p>

  <p>Uzun, sivri pruvasında düşman gemilerine mahmuzla çarpmak için dövme tunç levhalarla kuvvetlendirilmişti. Sahip olduğu iki yelken direği, yelkenlerin hayli geniş olmasına imkan veriyordu; ancak şu anda dar kanalın içinde küreklerle ilerlerken bu yelkenler indirilip sıkıca bağlanmıştı. Uzun, kusursuz dış hatlara sahip, yüksek kıç yatırmalı güzel bir gemiydi. Ona bakınca, Giritlilerin neden dünyanın egemen deniz gücü olduklarını anlamak hiç zor değildi. Bu, tüm denizlerdeki en hızlı ve en güçlü gemiydi.</p>

  <p>Adeta güvertesine su dolacak kadar ağır yüklü olmasına karşın onunla boy ölçüşebilecek hiçbir gemi yoktu. Bununla birlikte benim asıl ilgimi çeken ambarlarındaki yükün ne olduğuydu.</p>

  <p>Gemi, saz yatakları arasında gizlendiğimiz yere yaklaştıkça bana, subaylarını inceleme fırsatı doğmuştu. Üç tane kıçta vardı, uzun dümen küreğini idare eden dört denizcinin yanında dikiliyorlardı. Miğferlerinin yanaklıkları yüzlerinin büyük bölümünü örtüyor olsa da görünüşe göre ortalama bir Mısırlıdan daha uzun ve gürbüz gibiydiler. Eteklerinin en mükemmel ketenden olduğunu, silahlarının titizlikle cilalandığını ve işlemelerle kaplı olduğunu görebiliyordum. Bunlar tüccardan ziyade askerdi.</p>

  <p>Yanımızdan geçerken geminin pis kokusunu rüzgar bulunduğumuz yere sürükledi. Üstteki uzun kürek sırasında mürettebatının, yani yük hayvanına dönmüş kölelerin değil savaşçıların kürek çektiklerini biliyordum. Kaptanlarının emriyle kürekleri bırakıp oturakların altında, ayak uçlarına uzattıkları silahlarını kapıp yerlerinden fırlıyorlardı. Askerler gibi savaşıp ganimetten paylarını alıyorlardı.</p>

  <p>Buna karşın alt katlardaki kürekleri, güverte kerestelerine zincirli köleler çekiyordu. Burnumuza gelen pis koku, bütün hayatları bu oturaklarda geçen işte bu bahtsızlardan gelmekteydi.</p>

  <p>Oturdukları yerde kürek çeker, uyur, yer, pisler ve sonunda ölürlerdi.</p>

  <p>Girit kadırgası yanımızdan süzülerek geçti, subayların bağırarak verdiği emirleri duyabiliyorduk. Yukarı çekilen üst kürek sırası, gümüşi martı kanatlan gibi suyun üstünde duruyor, gemi kanaldaki son dönemeci dönüp başları rüzgarda sallanan papirüs yatakları üzerinde uzaktan görülen kalenin parıldayan beyaz duvarlarına doğru ilerlerken sadece alt kürek sıraları suya batıyor ve zarifçe çekiliyordu.</p>

  <p>Sonrasında çok daha olağandışı bir olay, benim tamamen hazırlıksız olduğum bir şey vuku buldu. İkinci bir gemi, ilkinin neredeyse tıpatıp aynısı, kanaldaki dönemeci aşıp gizlendiğimiz yerin yanından geçti. Bu da suya iyice batmıştı, taşıdığı yük ağırdı.</p>

  <p>Sonra, benim şaşkın ve keyifli bakışlarım arasında kanalda iyice yüklü üçüncü bir trireme belirdi ve yanımızdan geçti. Kaleye doğru diğer iki kardeşini takip ediyordu.</p>

  <p>Neler olup bittiğini anlamıştım. Casuslarım üç ay önce bana, hazine yüklü üç geminin en büyük Girit limanı Aggafer' den yelken açacağı bilgisini vermişlerdi. Ne var ki bu bilginin bana ulaşması aylar sürmüştü. Bu esnada konvoyun yola çıkışı öngörülemeyen bazı şartlar, büyük ihtimalle de kötü hava koşulları yüzünden tehir edilmiş olmalıydı. Casuslarım, bu gecikme konusunda beni vaktinde uyaramamıştı.</p>

  <p>Dimyat Kalesi'ne, konvoy ulaşıp, yükünü boşaltıp Aggafer’e dönüş yolculuğu için tekrar yola çıktıktan epey sonra ulaşmayı umuyordum.</p>

  <p>Benim ve hazine konvoyunun Dimyat'a tam olarak aynı vakitte ulaşma ihtimali öylesine uzaktı ki bunun ilahi bir müdahaleyle ayarlanmış olmasından başka izahı olamazdı. Küçük yaşımdan beri tanrıların, bilhassa dua ettiğim yüce tanrı Horus'un gözdesi olduğumun farkındaydım. Başka nasıl olur da bu kadar çok yetenek ve faziletle doğabilirdim? Başka nasıl olur da daha zayıf herhangi birini kesinlikle mahvedecek onca ölümcül tehlikeyi ve korkunç belayı bertaraf edip hayatta kalabilirdim? Başka nasıl olur da tüm yaşıtlarımın saçları ağarıp, yüzleri buruşup, yaşlılıktan unutulup gitmelerine rağmen ben bu kadar genç ve yakışıklı kalmayı ve zekamın böylesine keskin kalmasını başarabilirdim?</p>

  <p>Beni diğer ölümlülerden farklı kılan bir şey vardı.</p>

  <p>Şimdi bu durum da Horus'un lütuf ve müsamahasının sadece başka bir örneğiydi. Fısıldayarak ona hamt ettim ve ilk fırsatta cömertçe kurban sunacağıma yemin ettim. Sonra sürünerek Zaras’ın yanına gittim ve gömleğinin kolunu çektim.</p>

  <p>"Bu kanalı geçip Girit kalesine yaklaşmam gerekiyor," dedim.</p>

  <p>Biricik Mısır'ımızda hiçbir zaman kabullenemediğim iki muamma vardı. İlki, yük hayvanı olarak ve savaşta birincil silahımız olan savaş arabalarında atı kullanabiliyor olmamıza rağmen neredeyse hiçbir Mısırlı ata binemezdi. İkinci muamma ise muazzam bir nehrin kıyısında yaşıyor olmamıza karşın neredeyse hiçbir Mısırlı yüzmeyi bilmezdi. Şayet içlerinden birini çevirip bunun nedenini soracak olursanız genellikle önce bir omuz silkip sonra, "Böylesi görgüsüzce bir davranış tanrıları öfkelendirir," diye cevap verirlerdi.</p>

  <p>Diğer çoğu kişiden farklı olduğumu daha az evvel söylemiştim. Her açıdan üstün biri olduğum düşüncesini telkin etmekten imtina ederim, ama sanırım hem uzman bir binici hem de kuvvetli ve yorulmak bilmeyen bir yüzücü olduğumu belirtmek yeterli olacaktır.</p>

  <p>Savaş arabasının dizginlerini eline aldığında yenildiğini hiç görmediğimi söyleyip hakkını vermem gerekse de Zaras’ın bu iki beceriden yoksun olduğunu biliyordum. Bu yüzden suyun üstünde kalabilmesi için yanına mantar meşesi kabuğundan yapılmış bir şamandıra almasını söylemiştim. Peştamallarımızı belimize sarıp kanala girdik. Zaras, kılıcını mantar meşesine bağlamıştı.</p>

  <p>Benimki ise sırtımdaydı. Zaras, kızgın suaygırı gibi uflayıp pufluyordu; oysa ben susamuru gibi yüzüyordum ve o daha yarı yola gelmeden kanalın diğer ucuna varmıştım.</p>

  <p>Güçbela olsa da karşı tarafa geçmeyi başarınca kıyıya çıkmasına yardım ettim. Biraz soluklanmasına fırsat verdikten sonra sazlıkların arasından usul usul Girit kalesine doğru ilerlemeye başladık. Binayı iyi gören bir yere ulaştığımızda Giritlilerin neden bu bölgeyi seçtiğini anlamıştım. Yumuşak alüvyon toprakları arasında, dar bir kireçtaşı sırtın en yüksek noktasına kuruluydu ve kale için sağlam bir temel sağlıyordu.</p>

  <p>Bu kireçtaşı oluşumu, ana kanalın akış güzergahını bölerek kale çevresinde doğal bir siper hendeği oluşturuyordu. Nehrin, kale çevresinde dolaşmasıyla oluşan küçük koyda demirli çok sayıda farklı türden tekne vardı. Bunların çoğu, tahminime göre Giritlilerin inşaat malzemelerini taşımak için kullandıkları mavnalardı. İçlerinde tek bir açık deniz taşıtı yoktu. Bunun tek istisnası, daha önce saklandığımız yerin yanından geçen üç muhteşem triremeden oluşan filoydu.</p>

  <p>Bunlar, koyda demirlememişlerdi. Doğrudan Dimyat Kalesi’nin ana kapısının aşağısında kalan taş iskeleye yanaşmışlardı.</p>

  <p>Kalenin kapıları ardına kadar açıktı. Yeni gelenleri karşılamak için iskelede üniformalı askerler toplanmıştı. Tüylü miğferlerinden ve havasını attıkları altın nişanlardan yüksek rütbeli olduklarını anlayabiliyordum.</p>

  <p>Zaras'la ben, kanalın karşı tarafına geçip şu anki yerimizi alana dek mürettebat ilk triremenin ambar kapaklarını açmış ve zincirli, yarı çıplak köleler sıra halinde dizilmiş yükü boşaltmaya başlamışlardı. Köleler, yarım zırh giyinmiş, bellerinde kısa kılıçlar olan çok sayıda gardiyanın emrinde çalışıyorlardı. Gardiyanların hepsinin elinde deri kırbaçlar vardı.</p>

  <p>Köleler, borda iskelesinden kıyıya birbirinin aynı ahşap sandıklar taşıyordu. Sandıklar çok büyük olmasa da kölelerin güçlükle yürümelerinden oldukça ağır oldukları belliydi. Çalışan güruha bağırıp ateş püskürmelerinden, gardiyanların boşaltma sürecinin çok yavaş ilerlemesinden hoşnut olmadıkları anlaşılıyordu.</p>

  <p>Biz olan biteni izlerken kölelerden biri, ayağını borda iskelesinden rıhtıma atarken ayağı boşluğa geldi. Sert bir şekilde düşüp başının üstünde dengede tutup taşıdığı sandığı düşürdü. Taşa çarpan sandık açıldı.</p>

  <p>Parlak güneş ışığının iskeleye dökülen gümüş külçelerinin metalik yüzeylerinden yansıyarak ışıldadığını görünce kalbim göğsümden fırlayacak gibi oldu. Külçeler küçük ve dikdörtgen şeklindeydi ve büyüklükleri el kadardı; buna karşın sandıkta yirmiden fazla külçe istifliydi. Bu külçelerle dolu tek bir sandık bile, muhtemelen onu Orta Deniz' den buraya kadar taşıyan muazzam triremenin yapım masrafına yeterdi. Tüm ümitlerim ve beklentilerim gerçekleşmişti. Tahmin ettiğim o muazzam hazine buradaydı.</p>

  <p>Üç gardiyan, yüzükoyun yerde uzanan kölenin başına toplanıp kamçılarını büyük bir zevkle terden parıldayan bedenine indirmeye başladı. Adam çığlıklar içinde acıyla debelenip kollarıyla başını korumaya çabalıyordu. Kırbaç darbelerinden biri adamın yüzüne gelmiş, sağ gözünü çıkarmıştı. Adam başını sağa sola salladıkça sadece sinir bağlarıyla tutunan göz, yanağından aşağı sallanıyordu. Köle nihayet bilincini kaybedip arlık kendini koruyamaz halde sere serpe yığıldı. İşkencecilerden biri eğilip zavallı adamı topuğundan tuttu ve rıhtımın kenarına kadar sürükleyerek getirdi. Sonra kenardan aşağı itti. Nehre düşen baygın adam çabucak batıp çamurlu suyun derinliklerinde gözden kayboldu.</p>

  <p>Rıhtımdaki diğer köleler, gardiyanların bağırmalarına ve vızıldayan kamçı seslerine derhal icabet etti. Yarı çıplak insan güruhu yeniden hareketlenmiş, az önceki olay hiç yaşanmamış, işleri bölünmemişçesine yüklerinin altında sarsak adımlarla ilerliyorlardı.</p>

  <p>Dikkatini çekmek için Zaras’ın omzuna hafifçe dokundum, sonra birlikte sazlıkların derinliklerine doğru sürünerek çekildik.</p>

  <p>Güvende olduğumuza kani olduğum gibi önüne geçip kalenin uzak tarafından dönerek nehrin diğer kolunun kıyısına dek ilerledik. Kale ve çevresinin stratejik yapısına yukarıdan bakabileceğim geniş görüş açısı sağlayan bir noktayı bulabilmek ihtiyatlı ve dikkatli manevralarla bir saatten fazla zamanımı almıştı. Artık casuslarımın bana iletmiş oldukları raporları bizzat teyit edebilirdim.</p>

  <p>Kalenin surları heybetli ve hatta muhtemelen aşılamaz olsa da çevreledikleri alan çok büyük değildi. Zırhın üstündeki alanın miktarı çok sınırlıydı; yalnızca hazine ve kanallardan birini kullanarak denizden gelen küçük bir baskın müfrezesinin karaya çıkma teşebbüsünü püskürtecek muhafız birliğini barındıran bir kışla için ancak yeterdi.</p>

  <p>Buna karşın, sahilden karaya çıkıp içlere doğru ilerleyerek kaleye kesin bir saldırı düzenleyebilecek daha kalabalık düşmana karşı koymak için birkaç bin askerden oluşan çok daha büyük bir kuvveti hazır tutmaları gerektiğini Giritliler de fark etmiş olmalıydı. Bu sorunu, nehrin her iki kanalını birbirine bağlayan bir dubalı köprü kurarak çözmüşlerdi. Böylelikle Giritli savunma askerleri, nehrin ortasındaki ada üzerine kurulu kaleye, her iki taraftan çabucak ulaşabileceklerdi.</p>

  <p>Uzandığım yerden kanalın en doğusundan ötesindeki dümdüz çorak topraklara kadar geniş alanı rahatlıkla görebiliyordum.</p>

  <p>Burası Giritlilerin, ordularının asıl kısmına kışla vazifesi gören müstahkem kamplarını inşa ettikleri yerdi. Kampın etrafını, iki adam boyunda sivri uçlu tomruklarla örülü koruma duvarıyla çevirmişlerdi. Hesaplarıma göre bu kamp, iki ila üç bin askeri barındırabilirdi.</p>

  <p>Kare şeklindeki koruma duvarlarının her bir köşesinde bir gözcü kulesi vardı. Gördüğüm kadarıyla çitlerin içindeki yapıların çatıları, nehir kıyısından alınmış, iyice sıkıştırılıp kurutulmuş kara çamurla kalınca sıvalıydı. Bu, çitlerin üstünden gelebilecek düşman ok yağmuruna karşı koruma sağlıyordu.</p>

  <p>Giritliler, nehre en yakın surlardaki kapılardan dubalı köprüye uzanan kurutulmuş kara kerpiçten geçit inşa etmişlerdi. Burası da kamptan dışarıya taarruza geçtiklerinde askerlere, düşman saldırılarına karşı koruma sağlıyordu.</p>

  <p>Köprülerine duba işlevi görmesi için nehrin her iki kanalından karşı kıyıya dek şalopaları sıra halinde yan yana demirlemişlerdi. Bunların üstünden, baltalarla kestikleri kalasları kullanarak geçiş yolu oluşturmuşlardı. Bu köprü, çok sayıda askerin en çok lazım oldukları bölge her neresi olursa süratle ulaşabilmelerine imkan veriyordu.</p>

  <p>"Her şeyi en ince ayrıntısına kadar düşünmüşler," dedi Zaras istihkamları incelerken.</p>

  <p>Aynı fikirdeydim. "Giritlilerin en meşhur oldukları özellik de bu ... mükemmeliyetçilik." Ancak yine de Girit savunmasında herhangi bir zayıflık bulabilmek için çevreyi incelemekten geri kalmıyordum. Ne kadar dikkatle arasam da sadece tek bir tane bulabildim. O da dubalı köprünün ta kendisiydi, onun çaresine bakabileceğime emindim.</p>

  <p>Dikkatimi tekrar, üç büyük triremenin hala demirli olduğu rıhtıma çevirdim. Giritlilerin ilk geminin yükünü boşaltma biçimini gözümün önüne getirdim. Çok etkili olmadığı muhakkaktı.</p>

  <p>Şayet aynı görev bana tevdi edilseydi, açık ambar kapaklan üzerinde üçayaklar ve palangalar kurar, gümüş sandıklarını istif rafları üstünde bu mekanizmayla güverte seviyesine yükseltirdim.</p>

  <p>O noktada hazır ettiğim el arabalarıyla sandıkları rıhtımın diğer ucuna, oradan da kale kapılarından içeriye taşıtırdım.</p>

  <p>Girit köleleri, her bir sandığı, gemi ambarının en dibinden merdivenlerden çıkarak teker teker insan gücüyle taşıyorlardı. Bu hızla her geminin boşaltılması birkaç gün sürerdi.</p>

  <p>Birden endişeye kapıldım. Karşımda görene dek üstlendiğim görevin azametini tam olarak anlayamamıştım. Binlerce külçenin hakkından gelmekten düşünmeden söz etmek kolaydı, halbuki böylesi büyüklükte bir hazinenin fiziksel ağırlığını ve kapladığı alanı karşımda gördüğümde ve onu ele geçirip peşinizde hınç dolu bir düşman varken denizleri, dağları ve çölleri yüzlerce fersah aşarak nakletme sorunuyla karşı karşıya kaldığımda mevzu tamamen farklı bir hal alıyordu.</p>

  <p>Gerçekleştirilmesi imkansız bir görevi üstlendiğim endişesine kapıldım ve kasvet içinde belki de böylesine muazzam bir yükü ele geçirebilmek için tek çözümün, onu Orta Deniz’in açıklarına götürüp Kral Beon ve Yüce Minos'un sonsuza dek ulaşamayacağı bir yerde suya boşaltmak olacağını düşünmeye başladım.</p>

  <p>Sonra da Giritlilerin gazabından kurtulmayı başaran tüm adamlarımla Teb’e kaçardım. Kim bilir, daha sonra belki de Yüce Minos, bu işin sorumlusunun Kral Beon olduğuna ikna olurdu, gerçi bundan şüpheliydim.</p>

  <p>Çözüm hemen aklıma gelmemişti, hatta Zaras'la birlikte papirüs yataklarında uzanmış halde yaklaşık bir saat boyunca kafamda bu sorunla boğuşup durdum. Neden sonra çözüm birdenbire zihnimde şimşek gibi çaktı. Öylesine dahiyaneydi ki ben bile güzelliği karşısında afallamıştım.</p>

  <p>Bir an ayrıntılarıyla Zaras'a da izah etmeyi düşündüm, ama sonra bu kadar basit ama bir o kadar da şeytani derecede karma şık bir şeyle onu ezmek istemedim.</p>

  <p>Başımı kaldırıp gökyüzüne baktım. Güneş tam tepeye ulaşalı epeyce olmuş, şimdi ise günbatımına doğru gökyüzünde yolunu çoktan yarılamıştı. Dönüp bir kez daha hazine gemisi üçlüsüne baktım, sanırım yüzümde beliren sırıtışa hakim olamamıştım.</p>

  <p>Zaras’ın dikkatle beni izlediğini sezdim. Galiba sonunda bir çözüme varmak üzere olduğumu anlamış, henüz ona ifşa etmeye hazır olmadığım talimatlarımı duymaya can atıyordu.</p>

  <p>"Bu kadar yeter!" dedim. "Gitmeliyiz."</p>

  <p>"Nereye, Taita?"</p>

  <p>"Teknelere dönüyoruz. Karanlık çökmeden yapmamız gereken çok iş var."</p>

  <p style="text-align: center;">***</p>

  <p>Nihayet Zaras'la birlikte yüzerek ve bata çıka üç küçük tekneyi bıraktığımız lagüne dönmeyi başardığımızda güneş batıyordu.</p>

  <p>Adamlar, bizi tekrar gördükleri için ziyadesiyle keyiflenmişlerdi.</p>

  <p>Sanırım düşman tarafından fark edildiğimize, öldürüldüğümüze ve onları kalan kısıtlı kaynaklarıyla öndersiz şekilde geriye dönmek zorunda bıraktığımıza iyiden iyiye inanmışlardı. Emirlerimi almak için etrafıma toplandılar.</p>

  <p>Karşı karşıya olduğum pek çok güçlükten ilki, neredeyse hiçbiri yüzme bilmeyen tepeden tırnağa silahlı ve zırhlı her bir adamımı kaleye ulaşmak için nehrin derin kanallarının karşı tarafına geçirmekti.</p>

  <p>Bu maksatla üç teknemizin en küçük ve en hafif olanını seçtim. Sonra adamlara kalan iki teknedeki halatları çözmelerini ve işe yarar diğer malzemeleri almalarını söyledim. Diğer tekneleri bir an yakmayı düşündüm, fakat Giritlilerin dumanı görüp nedenini araştırmak için adam göndereceği muhakkaktı. Bunun yerine diplerinde delik açtırıp lagünün en derin yerinde suya batırttım.</p>

  <p>Sonra seçmiş olduğum tekneyi kaleye en yakın noktaya, lagünün doğu kıyısındaki sığ sulara çektik. Oradan, her bir adamım bir ucundan kaldırarak karadan diğer tarafa nehir kanalına taşıdı.</p>

  <p>Batırdığımız iki tekneden söktüğümüz çapa halatlarını, yanımıza aldığımız teknenin burnuna bağlamalarını emrettim.</p>

  <p>Her halatı çeken yüz adam sayesinde teknenin omurgası kızak vazifesi gördü ve gövde, ağırlığı altında ezilen papirüs sapları üstünde kolayca kaydı. Buna karşın nehrin ana kanalına ulaşmak için önümüzde kat etmemiz gereken aşağı yukarı yarım fersahlık kuru zemin vardı. Vardığımızda neredeyse gece yarısı olmuş, kambur hilal gökyüzünde yerini almıştı.</p>

  <p>Adamlarıma, zırhlarını giyinmeleri ve soğuk yemeklerini yiyebilmeleri için nehir kıyısında kısa bir mola verdim. Sonra usulca kürek çekerek ve her defasında karşıya elli kişi alarak adamları kanalın diğer tarafına taşımaya başladık. Herkes karşıya geçtiğinde küçük birliğimizi iki gruba ayırdım.</p>

  <p>Daha kalabalık olan 150 kişilik gruba, sazlıklar arasından sürünerek Zaras'la birlikte gözcüler tarafından fark edilme riskine girmeden kalenin ana kapısına olabildiğince yaklaşmalarını söyledim. Benden işaret gelene kadar orada gizleneceklerdi.</p>

  <p>Ayrılmadan evvel planımı Zaras'a izah ettim. Elli kişilik mürettebatla kanal boyu tekneyle ilerleyecektim. Gayem, düşmanın ana kampını hazinenin olduğu adaya bağlayan dubalı köprüye saldırmak ve yok etmekti. Ayrılmadan Zaras’ı hafifçe kucakladım ve herhangi bir yanlış anlaşılma olmaması için talimatlarımı bir kez daha tekrarladım.</p>

  <p>Onu gönderdikten sonra bekleyen kadırgaya bindim ve kürekçilerime küreklere asılmaları emrini verdim. Akıntı şiddetliydi, ama adamlarım var güçleriyle karşı koyuyor, kalenin en uzak noktasından kanal kıyısı boyunca ilerliyorduk. Akıntıya karşı hızımız gayet iyiydi. Çok geçmeden ay ışığında parlayan badanalı kuleyi gördük. Kürekçiler hedefi görünce cesaretlenip çok daha gayretli asılmaya başlamışlardı.</p>

  <p>Kanaldaki son dönemeci geçtikten sonra kale karşımızda uzanıyordu. Üç trireme son gördüğüm gibi, taş rıhtıma yanaşık halde demirliydiler. Ay ışığı, ikisinin hala külçelerle yüklü, suya daha çok batmış olduklarını ayırt etmeme yetecek kadar aydınlık sağlıyordu. Üçüncüsü biraz daha yüksekti. Yükünün çoğu boşaltılmış olsa gerekti. Yine de hesabıma göre hazine sandıklarının yarısından fazlası hala ambarlarındaydı.</p>

  <p>Görünürde hiç Giritli nöbetçi yoktu. Koca gemilerde en ufak bir ışık yoktu. Fakat rıhtımın diğer ucunda yanan bir ateş ve kale kapısının her iki yanındaki oyuklarda meşaleler vardı.</p>

  <p>Tunç miğferi başımdan çıkarıp kucağıma koydum. Sonra, yüzümün alt kısmını gizlemek için boynuma doladığım parlak sarı bezi düzelttim. Bu, ipek olarak bilinen olağanüstü bir kumaştı.</p>

  <p>Çok nadirdi ve kendi ağırlığında gümüşten yüz kat daha pahalıydı. Dünyanın diğer ucundaki bir diyardan, insan eliyle değil kurtçuklar tarafından eğirildiği bir ülkeden geliyordu. Sihirli güçlere sahipti. Kötü büyüleri ve veba ya da sarı çiçek gibi hastalıkları defediyordu. Ne var ki şu an onu sadece yüzümü gizlemek için kullanıyordum.</p>

  <p>Yüz hatlarım öylesine fark edilirdi ki her zaman ya bir düşman ya da bir dost tarafından tanınmam daima kuvvetle muhtemeldi. Güzelliğin de bir bedeli vardı. Bizzat firavununinkinden sonra muhtemelen uygar dünyadaki Mısır’ı kastediyorum, en çok tanınan sima benimkiydi. Miğferimi tekrar giydiğimde, ben de yanımdaki sıra sıra meçhul adamlar arasında onlardan biriydim.</p>

  <p>Rıhtıma yaklaştıkça meşalelerden gelen titrek ışıklar, battaniyeye sarınmış nöbetçilerin gözcü ateşinin sıcaklığına sokulduklarını fark etmem için yeterliydi.</p>

  <p>Giritli subayların geceyi, tüm adamlarıyla birlikte tıkış tıkış olmuş kalenin içinde geçirmeyi istemedikleri aşikardı. Karanlık çökünce adamlarının çoğunu da yanlarına alıp köprünün karşı tarafında, kanalın uzak ucundaki tafsilatlı, rahat kamplarına gitmiş olmalıydılar. Bu, amacım için biçilmiş kaftandı.</p>

  <p>Yine de kanal elverdiği ölçüde rıhtımdan uzak durarak demirli kadırgaların ve hayal meyal görünen kale surlarının yanından sessizce kürek çektik. Onları geride bıraktıkça önümüzde, kanalın bir ucundan diğer ucuna uzanan dubalı köprüyü oluşturan sıra halinde dizilmiş şalopaları görebiliyordum.</p>

  <p>Ana kanal boyunca, hesabıma göre dubalı köprünün en az iki yüz elli arşın yakınına gelene dek yukarı kürek çekmeye devam ettik. Sonra tekneyi akıntıya karşı döndürdüm ve burnunu, uzun, dar dubalı köprünün ortasına doğrulttum. Adamlara sessizce kürek çekmeyi bırakıp kürekleri tekneye almalarını söyledim ve nehrin bizi, köprünün ortasına doğru sürüklemesi için kendimizi akıntıya bıraktık.</p>

  <p>Son anda dümeni çevirip köprüye bordalama döndük. Akıntı, sancak tarafımızdan bizi geçide itti.</p>

  <p>Adamlarım da zaten bunu bekliyordu. Üçer adamlık iki küçük grup gemimizin pruvasından ve kıçından atlayarak tekneyi köprüye yanaştırdılar. Kalan adamlar ellerinde balta ve kılıçlarla geminin yanından dubaların üzerine üşüştüler. Başka bir emri beklemeden şalopaları birbirine bağlayan halatları kesmeye başladılar.</p>

  <p>Balta ve kılıç darbesi sesleri, kuşkusuz kanal boyunca yankılanıp kıyının uzak ucundaki kampa kadar ulaşmıştı. Neredeyse aynı anda Girit alarm davullarının çalmaya başladığını duyduk.</p>

  <p>Kampta kızılca kıyamet kopmuştu; komutanların bağırmaları, kalkan ve silah gümbürtüleri, davul patırtıları, metal sesleri bize kadar geliyordu. Çok geçmeden yanan meşale ışıkları, göğüs zırhlarının parlak metallerinden yansıyordu.</p>

  <p>Kampın kalas surlarından dubalı köprünün başına açılan geçidin ağzından uzun bir piyade bölüğü hızla fırladı. Giritliler, dörderli sıra halinde dar köprünün üzerinde ilerlemekteydi. Metal çivili sandaletlerin sert darbeleriyle köprü tartıp sallanıyordu.</p>

  <p>Düşman öncü hatları çabucak meşale ışıkları yüzünden yerleri belli olan yıkım ekibimizin üzerine doğru ilerlemeye başladı.</p>

  <p>Dubalar arasındaki halatlar, adamlarımın balta darbelerine hala direniyordu. Aralarında sadece elli adım kalmıştı ki komutanlardan birinin saldırı emri verdiğini duydum. Dillerini bilmiyordum, ama anlamı gayet anlaşılırdı.</p>

  <p>Öndeki Girit piyadeleri, geçit boyunca hızlarını yavaşlatmadan gerilip mızraklarını savurdular. Koca mızraklar, hala şalopaları bir arada tutan düğümleri kesmeye çalışan adamlarımın arasına yağmur gibi düştü. Bir mızrağın, şalopa üzerinde dengesini sağlamaya çalışan adamlarımdan birinin sırtına saplandığını ve göğsünde koca bir delik açıp çıktığını gördüm. Adamım teknenin yanından devrilip karanlık suların içinde kayboldu. Yoldaşlarından biri bile işini bırakıp göz ucuyla dahi bakmamıştı. Bıkıp usanmadan dubaları birbirine bağlayan kendir halatlara balta sallamaya devam ediyorlardı.</p>

  <p>Halatlardan birinin koptuğunu haber verdiler, kısa süre sonra şalopaları sabitleyen halatlardan çoğu kopunca birbirine yaslanan tekne gövdelerinden kalasların gıcırtı ve çatırtıları gelmeye başladı.</p>

  <p>Sonrasında nihayet köprü ayrıldı. Ne var ki birbirinden ayrılan iki parçayı bu defa ortalarında bağlı haldeki kendi gemimiz bir arada tutuyordu. Baltalı adamlarıma çıldırmışçasına bağırarak tekneye dönmelerini istiyordum. Elbette ki kendi güvenliğimi dert etmiyordum. Tek derdim, cesur yiğitlerimin selametiydi.</p>

  <p>Zırhlı Giritliler, kontrol etmeden sel gibi dubaların üstüne gelmişlerdi. Yekpare falanks düzeniyle üstümüze saldırıyor, mızraklarını fırlatıyor, bağırarak bize meydan okuyorlardı. Adamlarım koşarcasına küçük teknemize toplanıp eğilerek siperlendiler, gövde kerestelerine mızraklar saplanıyordu.</p>

  <p>Şimdi de teknemizi köprünün ortasına bağlayan ipleri birinin kesmesi için bağırıyordum. O hengamede emirlerim arada kaybolup gidiyor, duyulmuyordu. Ben bile kendi sesimi işitmiyordum.</p>

  <p>Sintineye siperlenmiş adamlarımdan birinin baltasını kaptığım gibi pruvaya koştum.</p>

  <p>Karşıma, geçidin altına gelen bir Giritli çıktı. Pruvaya ikimiz de aynı anda ulaşmıştık. Mızrağını daha önce fırlatmıştı, bu yüzden kılıcına davrandı; fakat görünüşe göre kılıcı kınına sıkışmıştı.</p>

  <p>Tam karşı karşıya geldiğimizde kılıcı çıktı.</p>

  <p>Miğferinin altında sırıttığını görebiliyordum. Merhametine kaldığımı ve birazdan beni öldüreceğini düşünüyor olmalıydı.</p>

  <p>Gerildi, kılıcını göğsüme saplamayı amaçlıyordu; ama göz hareketlerinden niyetini anlamıştım, bu yüzden bu hamleyi yapacağını tahmin etmek benim için çok kolay olmuştu. Vücudumu hafifçeçevirdim, kılıcının ucu koltuğumun altından sıyırdı. Dirseğinden yakalayıp onu kilitledim.</p>

  <p>Artık onu tamamen hareket edemez hale getirmiştim. Kurtulmayı denedi, fakat ayaklarının altındaki tahtalar ağırlığıyla esneyince dengesini kaybetti. Tam bu kritik anda kavradığım kılıç tutan elini bıraktım. Bunu beklemiyordu, geriye doğru sendeledi; dengesini yeniden sağlamak için iki kolunu birden bana doğru uzattı.</p>

  <p>Baltamı savurdum, vücudunda metalle kaplı olmayan tek bölgeyi hedef almıştım: kılıç tutan elinin bileğini. Sallanan teknede ben de dengemi kaybetmiştim, bu yüzden mükemmel bir darbe olduğu söylenemezdi. Amaçladığım gibi bileğini tamamen koparamamıştım. Fakat bilek kemiğini parçalamıştım. Liflerin koparken çıkarttığı sesleri duyabiliyordum. İstemsiz şekilde parmakları açıldı ve elindeki kılıç, köprü kalaslarının üzerine zangırdayarak düştü. Sendeleyerek arkadan sıkıştıran arkadaşlarından birinin üzerine düştü. Birbirlerine son anda tutunarak ikisi birden köprünün yanından, arkalarından epeyce su sıçratarak suya düştüler. Zırhlarının ağırlığı onları hemen dibe çekmişti.</p>

  <p>Balta hala elimdeydi; teknemizin pruvasını köprünün dubasına bağlayan iki çapa halatı tam önümde öyle gerilmişti ki aradan geçmeye çalışan su adeta fışkırıyordu. Baltayı başımın üzerine kaldırdım; iki halattan daha kalın olana nişanlayıp tüm ağırlığım ve gücümle indirdim. Halat, yay teli gibi ikiye ayrıldı.</p>

  <p>Tüm ağırlığın tek bir ince halata binmesiyle teknemiz sertçe yan yattı. Baltayı bir kez daha savurdum. İkiye ayrılan halat bükülüp zemberek gibi havaya sıçradı. Teknenin burnu, onu tutan ağırlık ve dirençten kurtulduğu anda yukarı doğru havalandı. Kurtulan tekne akıntıya kapılıp dengesini sağladı.</p>

  <p>Kopmanın köprüye etkisi çok daha çarpıcı olmuştu. Köprünün her iki parçası hala nehrin her iki yakasında sabitlendikleriyerlere sıkıca bağlıydı. Ne var ki kanalın orta yerinde artık bağlı değillerdi ve akıntı çabucak parçaları birbirinden ayırdı. Ayaklarının altındaki geçidin sarsılıp savrulmasıyla çok sayıda Giritlinin köprüden düştüklerini görebiliyordum.</p>

  <p>Değişken ağırlıkları, suyun üstündeki dubaların dengesizliğini daha da artırıyordu. Ağır zırhlı askerler dengesini kaybediyor, sarhoş gibi sendeleyip bağırarak birbirlerini aşağı atmaya çalışıyordu.</p>

  <p>Dehşet dolu bakışlarım arasında dubalardan biri alabora oldu ve üzerindeki herkesi denize savurdu. Dakikalar içinde Giritlilerin büyük bölümü karanlık sularda hayatta kalma mücadelesi veriyor, kuyuya düşen sıçanlar gibi boğuluyordu.</p>

  <p>Bu manzarayı benim için daha da trajik kılan, bu insanların düşmanımız bile olmayışıydı; tasarlayıp uyguladığım tüm bu tahribat, aslında onları kandırıp müttefikimiz olmaya ikna etmek içindi. Bunu biricik Mısır'ım ve firavunum için yaptığımı bilmek beni çok az teselli ediyordu. Yaptıklarımın sonuçları karşısında dehşete kapılmıştım.</p>

  <p>Sonra muazzam bir iradeyle suçluluk ve vicdan azabımı bir kenara ittim. Yaptıklarımın geri döndürülemeyeceğini biliyordum. Boğulan askerleri zihnimden çıkarıp kendi halkımı ve verdiğimiz kayıpları hatırlamaya çalıştım. Zihnimdeki pişmanlığı def etmek için kendimi zorladım, bizi köprüye bağlayan halatı kestiğim yerden uzaklaştım. Mürettebatıma bağırıp öfkemi onlardan çıkarıyordum. Kükrercesine tekrar kürek başına geçmelerini emredip, şaşkınlık içinde tereddüt edenleri tekme tokat zorla kürek sıralarına ittim.</p>

  <p>Sonunda yeniden dümen küreği ellerimin arasındaydı ve adamlar ahenk içinde kürek çekmeye başlamışlardı. Dümeni, kalenin ana kapılarının altında, hazine gemilerinin demirli olduğu taş rıhtıma çevirdim.</p>

  <p><br /></p>
</body>
</html>
