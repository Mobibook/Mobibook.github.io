<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p style="text-indent: 16px;"><span style="font-family: 'TR GALLERIA'; font-size: 2.5em; font-weight: bold; text-indent: 0em;">D</span>ört gün sonra serin bir akşamüstü Lort Remrem, ekibin yarısıyla iki yüz fersah kuzeydeki Zeynep vahasına doğru yola çıktı. Tehuti'yi yanıma alıp güvenle yola çıktığını görmek için yolculuğunun ilk beş fersahında Remrem'e refakat ettik. Sonra nihayet vedalaşıp ikimiz Miyah Keiv'e dönmek üzere yola çıktık.</p>

  <p>Mavi Timsah Tümeni'nden yirmi kişilik koruma ekibimiz, bir tehlike baş gösterdiğinde yardımımıza koşacak kadar yakın, ancak sohbetimize kulak misafiri olamayacakları uzaklıkta arkadan bizi takip ediyorlardı.</p>

  <p>Miyah Keiv'den ayrılmadan evvel Prenses Bekatha’yı da bizimle gelmeye davet etmiştim; ama beni hayrette bırakarak bu teklifimi, derslerinin bir parçası olarak hazırladığım hiyeroglif tomarını bitirmek istediği bahanesiyle reddetmişti. Şimdi yazmaya karşı bu ani ilgisini kimin ateşlediğini öğrenecektim.</p>

  <p>İlk fersah boyunca Tehuti'yle üzengilerimiz neredeyse birbirine değecek şekilde sokulgan bir sessizlikle at sürdük. Sonra birdenbire bana dönüp, "Babamı çok iyi tanırdın, değil mi?" diye sordu. "Bense hakkında neredeyse hiçbir şey bilmiyorum. Daha önce ondan hiç bahsetmedin. Lütfen Taita, bana biraz babamdan söz et."</p>

  <p>"Mısır'da herkes babanı iyi tanır. O tanrı firavun Mamose'ydi:</p>

  <p>adının ve hanedanın sekizincisi. Krallığın direği, adil, yüce, her şeyi gören, merhameti bol..."</p>

  <p>"Hayır, değildi," diye düpedüz beni yalanladı. "Lütfen bana yalan söyleme canım Taita." Bu itham, fikri dinginliğimi perişan edip çölün dört bir yanına dağıtmış gibiydi. Eyerin üstünde dönüp akli melekelerimi yeniden toparlamak istercesine Tehuti'ye baktım.</p>

  <p>"Anlaşılan bana yanlış anlatmışlar!" diyerek önemsemez bir kahkaha atmayı denedim, ama bana bile yavan gelmişti. "Eğer firavun değilse, o halde, sizin gibi bir kızı olacak kadar talihli bu adamın kim olduğunu lütfen söyler misiniz? Onu gerçekten kıskanırım."</p>

  <p>"Gerçek babam Lort Tanus'tu ve onun da babası Pianki, Lort Harrab'dı. Annesi azat edilmiş köle Tehenu'ydu, san saçlarımı ve mavi gözlerimi ondan almışım. Çok güzel olduğu söyleniyor. Babamın da ona çektiği ve onun da çok güzel olduğunu, Mısır'daki en güzel adam olduğunu söylüyorlar."</p>

  <p>"Tüm bunları kim ... " Aslında tam, " ... saçmalıkların dik alasını kim söylüyor?" diyecektim ki güç de olsa kendimi toparladım.</p>

  <p>"Annem söyledi. Kraliçe Lostris. Şimdi bana annemin yalan söylediğini de."</p>

  <p>Şaşkına dönmüştüm, hiç olmadığım kadar paniğe kapılmak üzereydim. Firavunun tahtı ve biricik Mısır'ımın temelleri sarsılıyordu. Gök kubbe üzerime çökmek üzereydi. Bunlar, o ana dek duyduğum en tehlikeli sözlerdi.</p>

  <p>"Başka kime anlattın?" diye sordum nihayet nefesim kesilmiş halde.</p>

  <p>"Hiç kimseye, sadece sana."</p>

  <p>"Başka birine anlatırsan neler olacağını biliyor musun?"</p>

  <p>"Canım Taita, ahmak değilim." Eyerin üzerinden uzandı, korkmuş çocuğunu teskin eden bir anne gibi elimi tuttu.</p>

  <p>"Bundan ağabeyine hiç bahsetmediğine emin misin?" diye üsteledim. Sesim yükselmiş, kendi kulağıma bile kulak tırmalayıcı geliyordu. "Firavun bunu biliyor mu? Bekatha? Ona anlattın mı?"</p>

  <p>"Hayır." Aksine onun sesi sakin, teskin ediciydi. "Bekatha hala küçük sersem bir kız. Ve gerçek firavun olmadığını öğrenmek Mem’i öldürür."</p>

  <p>"Annen sana başka ne anlattı?" Elini telaşla salladım, dehşet içindeydim. "Sana her şeyi anlattı mı? Lütfen yanlış anladığımı söyle, lütfen."</p>

  <p>"Beni çok iyi anladın. Annem bana, üçümüzün de Firavun Mamose’nin değil, Lort Tanus'un çocuğu olduğumuzu söyledi.</p>

  <p>Biz üç küçük piçmişiz."</p>

  <p>"Tüm bunları bana neden şimdi anlatıyorsun Tehuti?"</p>

  <p>"Çünkü çok yakında annemin yaşadığıyla çok benzer bir durum içinde olacağım. Onu kurtarmıştın ... " diye başladı, başımı hemen reddedercesine iki yana salladım.</p>

  <p>"Bana başını sallama Lort Taita!" Gülüyordu. Aslında yüzümün haline gülüyordu. "Annemi kurtarmıştın ve şimdi benim için de aynısını yapmalısın."</p>

  <p>Bu fazlasıyla doğruydu. Kraliçe Lostris, hayatımdaki tek gerçek aşktı, ancak şimdi o yoktu ve Tehuti onun yerini almıştı.</p>

  <p>Ondan hiçbir şeyi esirgeyemezdim, ama en azından kendi kurallarımı ve şartlarımı belirtebilirdim. Kuşkusuz vaktinde annesinin yaptığı gibi söyleyeceklerimi neredeyse tamamen göz ardı edecekti, ama hiç değilse çabalamış olacaktım.</p>

  <p>"Benden tam olarak ne talep ettiğini söyle Tehuti."</p>

  <p>"Annem bir kralla evliydi, ama eşi kendi tercihiydi. Onun çocuklarını doğurdu, kralın değil. Bunu kendi başına yapmış olamaz. Tüm bunları başarmasında ona yardım ettin. Olan buydu, değil mi?"</p>

  <p>"Evet, buydu," diye itiraf ettim. Görünüşe göre bana açılan tek yol vardı.</p>

  <p>"Hayatımın çoğunu ağabeyimin hareminde yaşayarak geçirdim," diye sözlerini sürdürdü. "Kardeşimin iki yüz karısı var, ama içlerinden sadece birini seviyor. Masara hepsinden önce geliyor. Ağabeyime üç evlat verdi. Eğer Masara’nın sahip olduğuna sahip olabileceksem buna razı olurum. Ama diğer eşlerinin sefaletini seyrettim. Kardeşim çoğunun, karısı oldukları onca zaman boyunca bir ya da iki defadan fazla yanına uğramıyor. Peki, ne yaptıklarını biliyor musun Taita?" diye sordu, sesinde bariz bir kınama havası vardı. Başımı iki yana salladım, devam etti. "Kendileriyle ya da haremdeki diğer kadınlarla oynaşıyorlar, bir erkekle değil ... İstedikleri ve sevdikleri erkekle değil. Fildişinden veya gümüşten kendilerine oyuncak penisler yapmışlar. O korkunç şeyleri kendi içlerine veya birbirlerine sokuyorlar." Birden durup ürperdi. "Öyle üzücü ki. Onlar gibi olmak istemiyorum."</p>

  <p>Yüzü değişti, kederle karışık kasvetle kaplandı. Gözünün içindeki köşelerde aniden beliren gözyaşlarını görebiliyordum.</p>

  <p>Artık rol yapmıyordu.</p>

  <p>"Beni tuhaf, yabancı bir diyara götüreceğini biliyorum. Orada beni buruş buruş olmuş, ak saçlı yaşlı bir adama vereceksin; soğuk elli, iğrenç kokan nefesi vücudumun en ücra zerresini bile hasta eden birine. Bana çirkin şeyler yapacak birine ... " Hıçkırıklara boğulmuştu. "Bu olmadan önce sadece bir kez anneme verdiğin şeye sahip olmak istiyorum. Beni güldüren ve kalbimin daha hızlı atmasını sağlayan bir erkeğe sahip olmak istiyorum. Beni gerçekten seven ve gerçekten sevdiğim bir adam istiyorum."</p>

  <p>"Zaras’ı istiyorsun," dedim sakince. Çenesini kaldırdığında ona baktığımı gördü. Gözleri yaşlıydı.</p>

  <p>"Evet, Zaras’ı istiyorum. Yalnızca bir kez aşık olmak ve o kıymetli şeyi yüreğimde saklamak istiyorum. Zaras’ın kocam olmasını ve içimin ta derinlerinde onun olmayı istiyorum. Eğer bunu, sadece birazcık bir zaman için olsa bile bana sağlarsan, o zaman memnuniyetle gider ve firavun için, Mısır için ve canım Taita, senin için görevimi yaparım."</p>

  <p>"Bana söz verebilecek misin Tehuti? Bunu başka hiç kimseye, kendi çocuklarına bile anlatmayacağına söz verir misin?"</p>

  <p>"Annem ... " diye başlamıştı ki itirazını yarıda kestim.</p>

  <p>"Annenin özel şartları vardı. Senin durumunda aynısı olmayacaktır. Bana tüm kalbinle söz vermelisin."</p>

  <p>"Tüm kalbimle söz veriyorum," dedi. Ondan kuşku duyamazdım.</p>

  <p>"Zaras’ın çocuklarını asla taşıyamayacağını anlaman gerek, asla."</p>

  <p>"Böyle olmamasını isterdim Taita. Tamamen bana ait küçük bir Zaras'a sahip olmayı yürekten isterdim. Ama senin dediğin şekilde olması gerektiğini biliyorum."</p>

  <p>"Her ay kadınlığının kızıl çiçeği çiçek vereceği zaman içmen için sana bir yudum karışım vereceğim. Rahmindeki bebek kan akıntısıyla dışarı atılacak."</p>

  <p>"Bunu tasavvur ettikçe gözyaşı dökeceğim."</p>

  <p>"Yüce Minos'un karısı olduğunda Zaras'tan sonsuza dek vazgeçeceksin. Girit' teki kral haremine tahammül edeceksin, Zaras da Mısır'a dönecek. Onu bir daha asla görmeyeceksin. Bunu anlıyor musun Tehuti?" Başını sallayarak tasdik etti.</p>

  <p>"Konuş!" diye emrettim. "Anladığını söyle."</p>

  <p>"Anlıyorum." Sesini anlaşılır biçimde yükseltmişti.</p>

  <p>"Minos'la düğün gecenizde senin için kanla dolu bir kuzu mesanesi hazırlayacağım. Seni yatağına aldığında mesane patlayacak. Bu onu, bekaretin ve iffetin konusunda ikna edecektir."</p>

  <p>"Anladım," diye fısıldadı.</p>

  <p>"Kimseye anlatmayacaksın," diye yineledim. "Bekatha’ya bile, özellikle de Bekatha’ya." Küçük kardeşi müzmin bir boşboğazdı ve sır tutamamasıyla ünlüydü.</p>

  <p>"Kimseye anlatmayacağım," diye onayladı. "Küçük kız kardeşime bile."</p>

  <p>"Nasıl bir tehlike içinde olacağını anlıyor musun Tehuti? Yaşamana ve ölmene karar vermek Minos'un kudretinde olacak. Bir kralı kandırmak deli cesareti işi. Asla ifşa olmamak için azami dikkat göstermelisin."</p>

  <p>"Anlıyorum. Senin de benimle aynı riske girdiğinin farkındayım. Bu yüzden seni daha çok seviyorum."</p>

  <p>Kuşkusuz bu delilikti, ama hayatım boyunca delicesine o kadar çok şey yapmıştım Tek avuntum, hazırlıklarımı tamamlamak için minicik de olsa hala bir hareket alanımın olmasıydı.</p>

  <p>Zaras’ın yaralan onun adına bir engeldi. Henüz, delişmen bir sevdaya atılacak durumda değildi. Fakat hızla iyileşiyordu .</p>
</body>
</html>
