<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p><span style="font-family: 'TR GALLERIA'; font-size: 2.5em; font-weight: bold; text-indent: 0em;">K</span>endimden oldukça memnun halde yatmaya gittim. Çok kısa süre içinde uyuyakalmıştım. Nadiren çok derin uyurdum. Zihnim o tür bir müsamahaya fırsat vermeyecek kadar faal ve tetikte olurdu.</p>

  <p>Zihnim o tür bir müsamahaya fırsat vermeyecek kadar faal ve tetikte olurdu.</p>

  <p>Uyandığımda birinin çadırıma dikkatle ve gizlice girmiş olduğundan emindim; kapkaranlık çadırda karyolamın üzerinde süzülüyordu. Nefes alıp verişini duyabiliyordum; ayrıca kraliyet alanı kapısındaki nöbetçileri atlatıp gelmiş olmasından niyetinin kötü ve ciddi bir tehlike ve tehdit olmasının kuvvetle muhtemel olduğunu biliyordum.</p>

  <p>Kendi soluk ritmimi değiştirmeden ve tek bir cılız aksi ses çıkarmadan daima karyolamın başucundaki özel kınında asılan hançerime uzandım.</p>

  <p>Çadırımın örtüsünden yıldızların ışıkları süzülüyordu ve mükemmel bir gece görüş yeteneğine sahiptim, bu yüzden başımın üstündeki suikastçının endamını ayırt edebildim. Sağ elimle hançeri kılıfından çıkardım ve aynı anda sol kolumu kötü adamın boynuna sıkıca sardım.</p>

  <p>"Kıpırdarsan seni 'öldürürüm!" diye uyardığımda küçük bir kız gibi cırladı. Sonra burnuma, nefesindeki hoş süt kokusu geldi ve vücudumla kıpırdayamayacak şekilde kilitlediğim bedeninin asla karıştırmayacağım hatlarını hissettim.</p>

  <p>"Beni öldürme Taita. Benim, Bekatha! Hem ben zaten ölüyorum. Buraya beni kurtarasın diye geldim. Kanamadan öleceğim.</p>

  <p>Lütfen ölmeme izin verme."</p>

  <p>Onu hemen serbest bırakıp karyolamdan sıçradım. Kandilimin fitilini yeniden tutuşturmak sadece bir dakikamı almıştı. O esnada Bekatha yatağımda iki büklüm olmuş, içler acısı halde hıçkırıyor, karnını tutuyordu. "Çok ağrıyor, Taita. Lütfen beni bu sancıdan kurtar."</p>

  <p>Onu şefkatle kollarıma aldım. "Neren kanıyor, küçücüğüm?"</p>

  <p>"Bacaklarımın arası kanıyor. Ne olur durdur şunu. Ölmek istemiyorum."</p>

  <p>İçten içe sızlandım. Demek ki artık bir değil iki kızışmış kısrakla uğraşmak zorundaydım.</p>

  <p>Albay Hui çok yakında sadece akşam yemeklerinde, masanın diğer ucundan ona fırlatılan ekmek parçası ve hurmaları savuşturmaktan çok daha başka şeyler için endişelenmeye başlamak zorunda kalabilirdi.</p>
</body>
</html>
