<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p><span style="font-family: 'TR GALLERIA'; font-size: 2.5em; font-weight: bold; text-indent: 0em;">S</span>abahleyin Phat Tur daireme geldiğinde tamamen giyinmiş onu bekliyordum. Kuvvetim ve kararlılığım canlanmıştı ve kendime fevkalade güveniyordum. Saray koridorlarından ve salonlardan öylesine hafif ve gayretli adımlarla yürüyordum ki Lort Remrem, Phat Tur ve maiyetimin kalanı bana yetişmek için koşmak zorunda kalıyordu.</p>

  <p>Konsey salonuna girdiğimizde Nemrut'un tahtı boştu. Buna karşın oda danışmanları ve komutanlarıyla doluydu. Uzun masada beni karşılamak için ayağa kalktılar ve koltuklarımıza oturduktan kısa bir süre sonra ana kapının dışındaki trompetler debdebeyle çalmaya başladı.</p>

  <p>Kral Nemrut, vakur biçimde odaya girdi. Onu gördüğümde ilk aklıma gelen, bizimle birlikte olabilmek için İş tar Tapınağı'ndan kaymak almaya ve kiraz toplamaya sabah erkenden gittiğiydi.</p>

  <p>Bana gösterdiği hürmetin farkındaydım ve bu, birazdan yapacağım şey konusunda özgüvenimi pekiştiriyordu. Kraliyet protokolünü takip ettikten sonra ayağa kalkıp doğrudan krala hitap ettim.</p>

  <p>"Majesteleri, zatıaliniz ve en çok itimat ettiğiniz bir tek kişiyle sınırlandırılmasını arzu ettiğim oldukça hassas ve gizli bir önerim var. Teklifimin iki tarafın da fevkalade menfaatine olacağına ve şu an kendimizi içinde bulduğumuz zor durumu halletmede çok yararı olacağına size temin ederim."</p>

  <p>Nemrut bariz şekilde afallamıştı, bir süre karar vermekten imtina etti; fakat yüz ifademde en ufak müsamaha göremeyince sonunda ısrarımı geri çeviremedi.</p>

  <p>Lort Remrem’i sağımda, tercümanımız olarak da Phat Tur'u solumda alıkoydum. Nemrut, Amiral Alorus'a masada kalmasını işaret etti. Sonra diğer kurmaylarını gönderdi.</p>

  <p>Odada sadece beşimiz kalınca cüppemin yeninden şahin mührünü çıkardım ve masanın üstünde aramıza koydum.</p>

  <p>"Eminim majesteleri bu işaretin öneminin farkındadır."</p>

  <p>"İlk defa kendi gözlerimle görüyorum; ama bunun, Mısır hükümdarı Firavun Tamose adına ve onun yetkisiyle konuştuğunuzu teyit eden şahin mührü olduğunu biliyorum."</p>

  <p>"Bu doğru majesteleri."</p>

  <p>Kral Nemrut, soğuk kara gözlerini bana dikti. Tek bir kelime daha etmedi; ama suyun kenarında avının yaklaştığını sezen leopar gibi tetikte bekliyordu. Her zerresiyle dikkat kesildiğini göz önüne almıştım.</p>

  <p>"Majesteleri, siz de ben de savaşta pişen askerleriz; tecrübemiz ve aklımızla savaşların sadece cesur ruhlar ve keskin kılıçlarla değil, aynı zamanda düşmana fırlatabileceğimiz ağırlıkta gümüşle kazanıldığını biliriz."</p>

  <p>"Daha önce bu şekilde ifade edildiğini hiç duymamıştım; ama konuştuklarınız bilgece sözler ve gerçeklerden ilham alıyor," dedi sessizce.</p>

  <p>"Mısır hükümdarı Firavun Tamose adına ve taşıdığım şahin mührünün bana verdiği yetkiyle Mısır'la askeri ittifaka girmeniz şartıyla size otuz lakh değerinde ve ağırlığında gümüş öneriyorum; bu armağanı yalnızca Kral Gorrab ve emrindeki Hiksos yağmacılarını yok etmek için kullanacaksınız."</p>

  <p>Remrem’in yanımda derin bir iç çektiğini işittim. Bu teklif için firavunun onayını almadığımı biliyordu ve aldığım riskin farkındaydı. Fakat ona bakmaya tenezzül etmedim. Nemrut tahtına yaslandı; sessizce ve kuşkuyla beni süzüyordu. Tacının kenarının altından, alnından minicik ter damlalarının sızmaya başladığını fark ettim.</p>

  <p>Sonunda konuşmaya başladığında boğuk sesinde güvensizlik ve açgözlülük sezilebiliyordu. "Firavununuzun elinde gerçekten bu büyüklükte bir meblağı gözden çıkartabilecek hazine var mı?"</p>

  <p>"Sizi temin ederim var majesteleri. Firavun tarafından iki ulus arasında anlaşma imzalamak için derhal siz majestelerinin eline üç lakh tutarında gümüş teslim etmekle görevlendirildim.</p>

  <p>Bu yalnızca, sonrakilerin teminatı."</p>

  <p>Uzunca bir süre Nemrut sessizce bana baktı. Sonra birdenbire ayağa sıçrayıp hızla odayı adımlamaya başladı. Yüzü, ölüm saçarcasına çatılan kaşlarıyla kırış kırış olmuştu. Ufacık bir kan damlası çenesinden nakışlarla süslü tuniğine damlayana dek dudağını ısırdı. Herhangi bir acı emaresi göstermiyordu.</p>

  <p>Aniden önümde durup gözlerimin içine dik dik baktı. "Üç lakh hemen, yirmi yedi de yıl içinde?" diye sordu. Onaylamadan önce Phat Tur'un tercüme etmesini bekledim.</p>

  <p>"Si'.? majesteleri kabul ettiği anda. Ancak kalan miktarı Teb'den teslim almak için en iyi alayınızı göndermeniz gerekiyor.</p>

  <p>Firavun, kendi adamlarıyla nakletme riskini kabul etmeyecektir."</p>

  <p>Nemrut sırtını dönüp adımlamaya devam etti. Tunç tabanlı sandaletleri, adımını yere her vurup kaldırdığında taş döşeme üzerinde şıngırdıyordu. Sümer dilinde kendi kendine tartışmaya başladı.</p>

  <p>"Bu sinsi, taşaksız ucubeye nasıl güvenebilirim? Seth ve diğer tüm karanlık şeytanlarla birlik olduğu sır değil. Hatta bu herifin bizzat daha karanlık ruhlardan biri olduğuna inananlar var," diye kendi kendine mırıldandıktan sonra söylediklerinin farkına vardı; aniden dönüp Phat Tur’a haykırdı. "Söylediklerimi tercüme edersen günah benden gider! Eğer öyle bir şey yaparsan seni kendi bağırsaklarına boğarım, anladın mı?"</p>

  <p>Phat Tur'un rengi atmıştı, yere baktı. "Majesteleri nasıl emrederse," diye razı oldu. Nemrut odanın içinde bir ileri bir geri yürümeye ve kendi kendine tartışmaya devam etti. Sonra tekrar önümde durdu.</p>

  <p>"Efendine, ona güvendiğimi söyle," diye emretti Phat Tur’a.</p>

  <p>"Ama ittifakı kabul edebilmem için önce Mısır hükümdarı Firavun Tamose'yle bağlayıcı bir antlaşmam olmalı." Bu durumu dile getirirken gözlerinin içinde yanan şehvet ateşini gördüm.</p>

  <p>"Eğer mümkünse firavunun razı olacağını biliyorum," dedim ihtiyatla kesin cevaplar vermekten kaçınarak.</p>

  <p>"Kendi ailemi, Mısır hanedanıyla birleştirmek istiyorum,''</p>

  <p>dedi Nemrut. "Firavunun iki kız kardeşi, Tehuti ve Bekatha’yı, karım olarak almak istiyorum. Bu şekilde firavun kayınbiraderim olacak."</p>

  <p>Arsızlığının, küstahlığının ve açgözlülüğünün büyüklüğü karşısında hayrete düşmüştüm. Bu dolandırıcı hem para hem de et istiyordu. ''Mısır'a böyle bir ihsanda bulunmayı teklif etmeniz büyük bir onur. Başka şartlar altında firavunun bir an tereddüt etmeden önerinizi kabul edeceğini biliyorum." Bana hakaretler yağdırmış olan ve şimdi de göz göre göre çok sevgili kızlarıma şehvetle bakan bu iğrenç yaratığa öfkemi makul bir ses tonuyla gizledim. Ancak firavun iki millet arasında askeri ittifak yapmak için iki kız kardeşinin de Girit Kralı Yüce Minos'la evleneceklerini taahhüt etti. Sözünden asla dönemez. Minoslular, onurlarının kırılmasını kabul etmezler."</p>

  <p>Nemrut omuz silkip belli belirsiz bir şeyler mırıldandı. Buna karşın teklifini reddedişimden ciddi anlamda rahatsız olmadığını anlayabiliyordum. İkimiz de bunun fırsatçılık ve anlaşmamızda kendi sayfasına son mümkün menfaat yazma çabası olduğunu biliyorduk. Karşılarındaki ne kadar fazla teklif ederse etsin, insanoğlu daima daha fazlasını almak için uğraşırdı.</p>

  <p>Nemrut, zihninde her şeyi tartarken odanın etrafında bir kez daha döndükten sonra sonraki hamlesini yaptı. "Bahsettiğiniz üç lakh gümüşü daha erken görmeyi çok isterim; size ve firavununuza sözünüzü onurlandırmayacağınız konusunda güvenmediğimden değil; sadece şimdiye dek o gümüşleri nasıl sakladığınızı merak ettim ... " Nemrut, Sümer dilini anladığımı ifşa etmek için beni oyuna getirmeyi umarak ki buna eminim, doğrudan bana hitap ediyordu. Tercüme etmesi için Phat Tur’a bakınca kralı bir kez daha hayal kırıklığına uğrattım. Nemrut'un tuzaklarının etrafından dolaşıp bertaraf etmekten keyif almaya başlamıştım. Lort Aton’a karşı bao taşlarıyla oynamaktan farklı değildi.</p>

  <p>Şehir surları dışındaki alay kampımızdan gümüşü alıp getirmeleri için Zaras ve Hui'yi yolladım. Nakil için elli adam ve iki vagon gerekmişti. Sonunda konsey odasının zeminine tepeleme yığılınca etkileyici bir külçe istifi olmuştu. Nemrut, ışıldayan istifin çevresinde dolaştı; her bir külçeye okşarcasına dokunup çok sevdiği evcil hayvanlarıymış gibi sevgi sözcükleri fısıldıyordu.</p>

  <p>O akşam bir kez daha Nemrut'un sofrasındaki ziyafete katıldık. Bu geceki şarap, daha önce sundukları mide ağrıtan sıvıdan çok daha içilebilirdi. Buna karşın ev sahibimiz ve emrindekilerin tavır ve davranışlarının üzerindeki etkisi daha az övgüye değerdi.</p>

  <p>Kral Nemrut, İştar Tapınağı'ndaki sabah ibadetini kaçırmıştı.</p>

  <p>Münasip olsun olmasın, Kudretli Avcı’nın doyumsuzluk göstersiyle muamele görmüştük. Ziyafet salonundaki kadınların yarısı geceyi, şehvetle kendilerinden geçmiş halde sonlandırmıştı.</p>

  <p>İki prensesimi, kapılarında nöbet bekleyen Zaras ve bir düzine kadar adamıyla dairelerinde kapıları kilitli halde bıraktığım için memnundum.</p>
</body>
</html>
