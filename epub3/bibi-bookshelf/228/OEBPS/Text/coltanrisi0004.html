<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p><span style="font-family: 'TR GALLERIA'; font-size: 2.5em; font-weight: bold; text-indent: 0em;">O</span>gün öğleden sonra hiç durmadan güneye ilerledik. Sonra güneş, nehrin batı kıyısındaki tepelerin ardından batar batmaz Zaras'a gece için demirleyebileceğimiz güvenli bir yer bulmasını emrettim. Nil’in bir kıvrımında, ana akıntının uzağında dar, sığ bir yer seçti.</p>

  <p>Grall’ın tahmininde haklı olduğunun ve Menfis’in kuzeyine hala bir buçuk günlük yolumuzun kaldığının farkındaydım. Zaras, her gemiye bir çapa nöbetçisi koydu. Aynca herhangi bir haydut takımının gece karanlığından istifade ederek fark ettirmeden yaklaşmasını önlemek için kıyıya ilave nöbetçiler yerleştirdi.</p>

  <p>Kamp ateşlerinden birinin çevresinde akşam yemeklerimizi yediğimiz gibi üç kaptanımla birlikte düşman gemilerine mahmuzlama taktiği üzerinde müzakere ettik. Bu manevra nazariye sini ünlü deniz savaşı ilmi eserimi yazdığım sırada incelemiştim.</p>

  <p>Süreç esnasında kendi geminize zarar vermeden ve kendi adamlarınızın ölümüne neden olmadan düşman gemisi ve mürettebatına en büyük oranda nasıl tahribat verileceğini ayrıntılarıyla anlattım.</p>

  <p>En önemli esasın, adamlarınıza, düşman gemisiyle çarpışmadan önce sıkıca tutunma pozisyonunu benimsemeleri gerektiğini öğretmek olduğunu defalarca tekrarladım.</p>

  <p>Diğer her bakımdan sakin ve olaysız bir geceydi. Yine şafak sökmeden herkes uyanmış ve kanalı ayırt edecek kadar hava aydınlanır aydınlanmaz çapayı çekip tekrar yelken açmıştık. Gece boyu şiddetlenen rüzgar, kuzeydoğudan kuvvetle esmekteydi.</p>

  <p>Bizi önüne katıp öylesine hızlı sürüklüyordu ki pruvaya çarpıp sıçrayan sular ileriye bakmaya çalışırken yüzlerimizi sırılsıklam etmişti. Adamlar oldukça neşeliydi. Hala alt güvertelerde olan zincirli forsalar da hızlarını artırmış ve Teb’e ulaşır ulaşmaz azat edilecekleri sözüme gayet iyi karşılık vermişlerdi. Bulunduğum dümen mahfilinden dahi şarkı söylediklerini duyabiliyordum.</p>

  <p>Galiba gemide teşebbüsümüzle ilgili kuruntuları olan tek kişi bendim. Teb' den bu yana her şey öylesine yolunda gitmişti ki adamlar iyiden iyiye benim yanılmaz, kendilerinin de yenilmez olduğumuza inanmaya başlamışlardı. Ben, bu her iki faraziyenin de yanlış olduğunu gayet iyi biliyordum. Menfis'e ulaştığımızda bizi neyin beklediğini bile bilmiyordum. Gelişimiz konusunda Beon'u uyaracak kadar gözü kara iş yaptığım için derin pişmanlık duymaya başlamıştım. Geriye baktığımda, bez sarılmış küreklerle geceleyin sessizce başkentin yanından ilerlemenin çok daha akıllıca ve güvenli olacağı aklımdan çıkmıyordu. İçim bir türlü rahat etmiyordu. O sırada Zaras, kara kara düşündüğüm geminin yan tarafına geldi ve samimi şekilde sırtıma oturaklı bir şaplak attı.</p>

  <p>Öylesine sertti ki olduğum yerde sendeledim.</p>

  <p>"Şöhretini duymayan yoktur, ama böylesine pervasız bir yiğit olduğunu hiç bilmiyordum Taita. Senin bu çılgınlıklarını hayal dahi edebilecek başka kimse tanımadım. Kendi kahramanlıklarını övmek için bir şarkı bestelemelisin. Eğer yapmazsan, senin adına ben yapmak zorunda kalabilirim." Kahkahayı patlatıp bir şaplak daha indirdi. Bu, ilkinden bile daha çok acıtmıştı.</p>

  <p>Şu anda içinden geçtiğimiz yerler Mısır toprakları olmasına rağmen, düşmanımız tarafından yıllar önce ele geçirilmişti. Çocukluğumdan beri nehrin bu bölümünü tekrar ziyaret etmemiştim. Burası bana ve gemideki diğer herkese yabancı topraklardı, bir kişi müstesna.</p>

  <p>O da Dimyat Kalesi'nde bulup azat ettiğim Mısırlı köle 26.</p>

  <p>Savaş Arabası Birliği'nden Rohim'di. Hiksosların elinde beş yıl tutsak kalmıştı ve bu sürenin yarısını, Nil’in bu bölümünde devriye gezen bir kadırganın kürek sırasına zincire vurulmuş halde geçirmişti.</p>

  <p>Zaras'la ben, yelkenler gerildikçe ve her kürek güçlükle çekildikçe triremeyi güneye doğru idare ederken arkamızda duruyordu. Yol aldığımız kanaldaki kıvrımları ve dönemeçleri, oralara ulaşmadan çok önce söyleyebiliyor, yüzeyin altındaki gizli engeller konusunda bizi uyarabiliyordu.</p>

  <p>Karanlık bastırdığında gecelemek için demirledik. Ancak ertesi sabah güneş doğduğunda tekrar yola koyulmuş, Nil boyunca ilerliyorduk. Bu, Epiphi ayının beşinci günüydü, Beon'a, Menfis'e ulaşacağımızı söylediğim gün.</p>

  <p>Dört saat boyunca yol aldıktan sonra, alçak kayalıklar arasında uzanan daracık zikzaklı bir kıvrıma girdik. Buradan sonra su, önümüzde yaklaşık iki fersah boyunca dümdüz ve sakin şekilde devam ediyordu.</p>

  <p>"Burası Menfis'e ulaşmadan önceki son düzlük," dedi Rohim. "Bu geçidin sonunda kanal sola dönüyor ve Menfis şehri dönüşün hemen ardında nehrin her iki yakası üzerine yayılıyor."</p>

  <p>"Kürek bırak!" diye talimat verdim Zaras'a. "Dönemece ulaşana dek kürek başındakileri dinlendir. Kırbalardan su içmelerine izin ver. Ben işaret verdiğim anda bizi çarpışma hızına çıkarmaya hazır olmaları gerek." Diğer iki trireme de bizi örnek alıp kürekleri yukarı çektiler. Üç gemi, sadece yelkenlerle geçide doğru ilerliyorduk.</p>

  <p>Nehir, kadırgadan alamanaya, şalopaya kadar her tür ve ebatta su taşıtıyla adeta cıvıl cıvıldı. Şimdiye dek karşılaştığımız tüm teknelerden tamamen farklı bir tavır sergiliyorlardı. Hürmetle bize yol vermelerine karşın öncekiler gibi kaçmaya çalışmıyorlardı. Mürettebat yanlarından geçerken el sallıyor, dostça selamlıyorlardı.</p>

  <p>"Bizi bekliyorlarmış," dedim Zaras'a durumdan memnun şekilde. Rahatladığımı gizlemeye çalışıyordum. "Görünüşe göre güvercinimiz yuvasına giden yolu bulmuş."</p>

  <p>Zaras, saklamaya uğraşmadığı bir şaşkınlıkla bana baktı.</p>

  <p>"Planladığınız da bu değil miydi? Daha azını mı umuyordunuz efendim?" diye üsteledi. Başımı iki yana sallayıp sırtımı döndüm.</p>

  <p>Adamlarımın benden mükerrer bir şekilde mucizeler gerçekleştirmemi beklemesi fazlasıyla ürkütücüydü. Diğer çoğu adamdan daha zeki ve kurnaz olduğumu biliyordum, ama bana göre şans, zekadan yeğdir ve şans da hercai kadın gibidir. Beni ne zaman yüzüstü bırakacağını asla bilemem.</p>

  <p>Kürek sıralarına indim ve burada da aynı çocuksu itimat ve uçsuz bucaksız beklentiyle karşılaştım. Adamlar beni tebessümle ve küçük aptalca hareketlerle selamladı, samimiyetle karşılık verdim. Ancak benim asıl amacım, oturakların altına gizli yayların kirişlerinin takılı ve yanlarındaki sadakların okla dolu olup olmadığını kontrol etmekti.</p>

  <p>Kıç tarafımızdan delicesine sertçe esen rüzgar yüzünden suları adeta yararak ilerliyorduk ve nehirdeki son kıvrım sanki koşarcasına üzerimize geliyordu. Herhangi bir telaş emaresi göstermeden hala adamlara tebessümle ve aynı hazırcevaplıkla karşılık vererek dümen başındaki yerime döndüm.</p>

  <p>Dibar ve Akemi’nin triremelerinin kanatlarda ok başı saldırı düzenlerini koruduklarından emin olmak için son bir kez göz ucuyla yan taraflarımıza baktım. Hem Dilbar hem de Akemi beni selamlamak ve savaşa hazır olduklarını göstermek için sağ ellerini kaldırdılar.</p>

  <p>Kıvrıma girerken Zaras’a başımı salladım ve tek bir kelime haykırdım: "Kürekler!"</p>

  <p>Kanatlarımızdan uzanan tüylü kürek ağızları su yüzeyinin adeta köpüğünü alıyordu.</p>

  <p>"Kürek çek!" komutumla kürek ağızları suya daldı; suya tutunan kürekler hızımızı iki katına çıkarıp bizi ok gibi ileri fırlatı.</p>

  <p>Davulcular çekiş temposunu ayarlıyor, hızımız arttıkça tempoyu da artırıyorlardı.</p>

  <p>Aniden kıvrımı döndük. Nehir kıyıları iki taraftan genişliyor, Menfis şehri önümüzde uzanıyordu. Göz kamaştıran güneş ışığı, mermer surlar ve burçlardan, altın yaprağıyla örtülü kubbeler ve kulelerden yansıyordu. Önümüzde uzanan sarayların ve tapınakların ihtişamı, neredeyse benim sevgili Teb'imdekilerle yarışıyordu.</p>

  <p>Nehrin her iki kıyısında üç ila dört sıra küçük araç sıralanmış, her biri hıncahınç insanla doluydu. O kadar çoklardı ki sayılacak gibi değildi. Teknelerin birçoğu kırmızı ve beyaz flamalarla süslenmişti. Bunların, Hiksoslar için mutluluk ve neşeyi simgeleyen renkler olduklarını biliyordum. Kalabalık bizi selamlamak için ellerindeki palmiye yapraklarını sallıyordu. Sesleri, uğultu hengamesi ve vahşi ulumalar gibi yükseliyordu.</p>

  <p>Nil’in tam ortasında bir hat, bizi karşılamak için gemi trafiğinden tamamen arındırılmıştı. Bu sulak anayolun en ucunda, muhteşem şekilde boyanmış bir grup mavna ve nehir kadırgası demirliydi. Tam ortada, üç trirememiz hariç nehirdeki diğer her şeyi gölgede bırakan kraliyet mavnası vardı.</p>

  <p>"Hızı çarpışma hızına çıkarın." Gürültü içinde duyulabilmek için Zaras'a bağırdım. "Hattın sonundaki şu kırmızı mavna Beon'unki olmalı. Onu hedef alın."</p>

  <p>İpek maskemin gözlerimin hemen altından yüzümün alt kısmını tamamen örttüğünden emin olmak için iki elimle birden kontrol ettim, sonra tunç miğferi sıkıca kafama geçirdim. Beon'un saray halkından bir tekinin bile gelecekte günün birinde ters bir zamanda yüzümü asla hatırlamayacağından tamamen emin olmak istiyordum.</p>

  <p>Dümen küreklerindeki iki adam, trirememizin pruvasındaki tunç mahmuzu, hiç tereddüt etmeden Kral Beon'un saray mavnasının tam ortasına hizaladılar. Filomuzun diğer iki triremesi, her iki yanımızda, yarım gemi boyu arkamızdaki konumlarını muhafaza ediyorlardı, yani ilk darbeyi vuran biz olacaktık. Davulcumuz, kürek hızını mahmuzlama hızına ayarlayacak şekilde tokmaklıyordu. Kalp atışım adeta bu tempoya ayak uyduruyordu.</p>

  <p>Kırmızı mavna ile aramızdaki mesafe çabucak iki yüz adımdan yüz adıma düşmüştü. Mavnanın, akıntıya karşı yanlamasına durduğu için hem pruvadan hem de kıçtan demirli olduğunu görebiliyordum. Üst güvertenin tam ortası, üstü kubbemsi bir gölgelikle kaplı çok basamaklı bir piramit şeklindeydi. Kubbenin altındaki tahtı ve üzerinde oturan cüsseli bir insan siluetini zor da olsa ayırt edebiliyordum. Fakat ayrıntıları seçebilmem için hala çok uzaktı.</p>

  <p>Tahtın çevresi, her biri tepeden tırnağa zırhlı ve silahlı mızraklı şeref kıtasıyla çevriliydi. Miğferleri ve göğüs zırhları, cengaver ve şaşaalı bir sükse sağlıyordu.</p>

  <p>Kraliyet mavnasının her iki yanında daha küçük tekneler sıralanmıştı. Bunlar, Beon'un maiyetini oluşturan saray mensuplarıyla doluydu. Sayıları yüzlerle ifade edilebilirdi, fakat tam olarak kaç kişi olduklarını söylemek olanaksızdı, zira sıkış sıkış haldeydiler ve uzun adamların arkasında çok sayıda kadın vardı. Hepsi kahkaha atıyor, el sallıyor ve alkışlıyordu. Adamlardan bazıları merasim zırhlarını ve süslü metal miğferlerini giyinmişti. Diğerleri, kadın erkek hepsi, akla gelebilecek her renkten parlak, egzotik kıyafetler içindeydi. Kozadan henüz çıkmış, rüzgarda kanat çırpan, fırıl fırıl dönen, dans eden bir kelebek sürüsü gibi rengarenk ve harikuladeydiler.</p>

  <p>Muazzam kraliyet mavnasının yanında demirli küçükçe bir teknede, bir müzik ekibi yabani Hiksos müziği çalıyordu. Bu, hayvan boynuzu trompetler, tahta nefesli çalgılar, kavallar, davul ve utların kakofonisi gibiydi.</p>

  <p>Kraliyet mavnasına doğru o kadar hızlı ilerliyorduk ki artık biraz evvel mesafe yüzünden ayırt edemediğim ayrıntıları görebiliyordum. Piramit biçiminde gölgeliğin en tepesinde, boyalı kubbenin altında, dövme çelik tahtında oturan Kral Beon'du. Babası Kral Salitis’in ölümünün ardından tahta o geçmişti.</p>

  <p>Onu ilk görüşte tanıdım. Onu daha önce Teb’de savaş meydanında görmüştüm. Hiksosların sol kanadına komuta ediyordu, emrinde kırk bin piyade ve okçu vardı. Öyle kolaylıkla unutulabilecek birisi değildi.</p>

  <p>Dev gibiydi. Kaftanı çadır gibi hacimliydi, dışarı fırlamış göbeğinin çevresinde dalga dalga kabarıyordu. Kıvırcık kara sakalı kalın örgülerle örülmüş, bunların bir kısmı beline kadar uzanırken bir kısmı omuzlarından arkasına sarkıtılmıştı. Sakalları, parlak gümüş ve altın zincirlerle ve süslerle örülüydü. Şatafatlı, ışıl ışıl mücevherlerle süslü parlak gümüşten oldukça uzun, sorguçlu bir miğfer giyiyordu. Muhteşemdi, adeta tanrılar gibi görünüyordu. Hiksoslarla ilgili her şeyden tiksinen ben bile etkilenmiştim.</p>

  <p>Kral Beon, ya selamlamak ya da takdis etmek için olsa gerek avuç içi bize dönük şekilde bir elini kaldırmıştı; niyetinin ne olduğundan emin değildim, ama gülümsüyordu.</p>

  <p>Birkaç kelimeyle Zaras'a, kraliyet mavnasının gövdesinin en hassas noktasının, geminin ana kaburgasının geriliminin toplandığı yeri belirttim. Burası, kasaranın biraz önüydü.</p>

  <p>"Şurayı hedef al Zaras ve çarpışma anına dek tam oraya sür."</p>

  <p>Şimdi, Kral Beon'un artık gülümsemediğini görebilecek kadar yakınlaşmıştık. Altçenesi düşmüş, kararmış ön dişleri görünüyordu. Aniden ağzını kapattı. Son anda niyetimizin düşmanca olduğunu fark etmişti. Kıllı patisini tahtının dirsekliğine dayayıp doğrulmayı denedi. Ancak hantal ve yavaştı.</p>

  <p>Kraliyet gemisinin her iki yanındaki mavnaları dolduran saray mensupları, hızla yol alan triremelerimizin doğruca Üzerlerine tehditkar bir şekilde geldiğini aniden fark ettiler. Kadınların çılgın haykırışlarını olduğum yerden rahatça duyabiliyordum. Adamlar demirli mavnaların yan taraflarına ulaşmaya çabalıyor, kılıçlarını kınlarından çekip beyhude savaş naralarıyla bize meydan okuyor, öfkeyle küfürler savuruyordu. Kadınların pek çoğunun yere düşüp ayaklar altında ezildiğini görebiliyordum. Diğerleri geminin yanına doğru ilerliyordu. Gemiden Nil’in sularına ya atlıyorlar ya da itiliyorlardı. Bu keşmekeşin üzerine dağlardan kopup gelen çığ gibi saldırdık.</p>

  <p>"Kürekler!" Zaras, Hiksosların çığlıkları ve ağlamaları arasında duyulabilecek seste bağırarak komut verdi. Trirememizin her iki yanındaki kürekçiler, darbenin etkisiyle kırılmamaları için küreklerini dikey şekilde yukarı kaldırıp ıskarmozlarına çektiler.</p>

  <p>Aramızdaki son birkaç arşını kat ederken hızımız hiç azalmamıştı.</p>

  <p>Çarpışma anından hemen önce güvertede dizlerimin üstüne çöküp önümdeki kürek oturağına sıkıca sarıldım. Etrafıma bakınca çevremdekilerin nihayet talimatlarımı ciddiye aldıklarını gördüm. Hepsi iki büklüm halde ellerini sıkı sıkıya baldırlarına kenetlemiş, yüzlerini dizlerine bashrıyordu.</p>

  <p>Kraliyet mavnasına tam olarak Zaras'a söylediğim noktadan çarptık. Pruvamızdaki yekpare tunç mahmuz, şiddetli bir çatırtıyla hedefinin kalaslarını parçalayarak içeri girdi. Adamlarımızın birçoğu çarpışmanın etkisiyle kürek sıralarından güvertenin her yanına savrulmuştu; ama ben, sağlam kereste oturağa sıkı sıkıya tutunmayı başarmıştım. Etrafımda olup biten her şeyi görebiliyordum.</p>

  <p>Trirememizin tüm kuvveti ve ağırlığı, kraliyet mavnasının yanındaki küçük bir bölgeye odaklanmıştı. Kocaman keskin bir baltanın ince bir çıraya vurması gibi hedefi ortadan ikiye ayırmıştık. Gövdenin kopan iki yarısını pruvamızın altına katarak üzerinden gitik.</p>

  <p>Mavnayı önümüze kattığımızda şöyle bir etrafıma bakınca, Hiksos muhafızlarının, kış fırtınalarında firavuninciri ağacının yüksek dallarından kopan sonbahar yapraklarının, girdap gibi dönen kral piramidinin basamaklarından savrulduklarını gördüm.</p>

  <p>En yükseğe fırlayan Kral Beon olmuştu. Beyaz kaftanı, şişko bedeninin çevresinde rüzgarla kabarıyor, karmakarışık sakal örgüleri suratını kırbaçlıyordu. Havayı dövercesine elini ayağını etrafa savururken tekrar nehre düştü. Kaftanının içine hapsolan hava sayesinde, kürek oturaklarından destek alarak doğrulduğum yerin en fazla otuz metre ötesinde suyun üstünde sürükleniyordu.</p>

  <p>Her iki yanımdaki diğer triremeler, Hiksos düzenindeki daha küçük diğer mavnalara çarpmıştı. Onları kolayca ezip geçmiş, gövdelerini kağıt gibi yırtıp atmışlar, güvertelerindeki panikten kaskatı kesilmiş insanları adeta mancınıkla fırlatır gibi nehre savurmuşlardı.</p>

  <p>Kraliyet mavnasının enkazı, yırtılan yelken, kopan halat, parçalanan kalas ve birbirine sürtünen gövdeler arasında ezilen insanların acı dolu feryatlarıyla trirememizin yanlarına kazırcasına sürtünerek batıyordu. Bizim gemimiz de oldukça dik bir açıyla yan yatmış, adamlar ve bağlı olmayan teçhizat iskele tarafına doğru kaymıştı.</p>

  <p>Sonra, enkazdan kurtulan sevgili gemimiz iki yana sallandı ve adeta kadınsı bir zarafetle dengesini yeniden sağlayıp suda tekrar dimdik pozisyonuna döndü.</p>

  <p>Zaras’ın tekrar, "Kürekler!" diye haykırmasıyla adamlar hemen karşılık verdi. Ağır kürekleri koydukları yerden çıkarıp ıskarmozlara yerleştirdiler.</p>

  <p>"Tornistan çek!" diye bağırdı Zaras. Yalnızca arka oturaklardaki forsaların kürekleri suya ulaşabiliyordu. Suda debelenen kraliyet mavnasının enkazı ön sıralardaki adamların kürek çekmesini engelliyordu.</p>

  <p>Yapabilenler kürek ağızlarını suya batırıp birkaç güçlü asılmayla gemimizi enkazdan tamamen kurtardı. Saniyeler içinde kraliyet mavnasının ikiye ayrılan bölümleri suyla doldu. Suyun içinde ters dönüp dibe gömüldüler. İçlerine hapsolan hava, büyük bir gürültüyle yüzeye fışkırdı.</p>

  <p>Gözucuyla diğer iki triremeye baktım. Dilbar ve Akemi bağırarak adamlarına emirler yağdırmaktaydı. Tayfası çabucak doğrularak kürek sıralarında yerlerini aldı ve kürekleri hazırlayıp davulcunun ritmine ayak uydurdular. Dümenciler gemileri, bizimkinin yanındaki yerlerine geri döndürdü.</p>

  <p>Aramızdaki nehir yüzeyi, bahp çıkan insan kafaları, debelenip çıkmaya çalışan bedenler ve enkaz parçalarıyla doluydu.</p>

  <p>Boğulmakta olan kadınların ve erkeklerin çığlıkları, mezbahanın kapısından içeri sokulmaya çalışan kuzuların içerideki kan kokusunu aldıklarındaki meleyişleri gibi acınasıydı.</p>

  <p>Uzunca bir süre, bu katliamı dehşet içinde izledim. Neredeyse içimi suçluluk ve pişmanlık duygusu tamamen kaplamıştı. Artık bu zavallı canlıları sadece Hiksos hayvanlarıymış gibi görmek için kendimi zorlamam dahi yetmiyordu. Hayatları için çırpınan insanlardı. Yüreğim parçalanıyordu.</p>

  <p>Sonra, tekrar Kral Beon'u gördüm ve hissiyatım o anda değişti. İnatçı yüreğim, tıpkı her daim yuvasını bulan güvercin gibi şaşmaz şekilde geri gelmişti. Beon'un, Naquada Savaşı sırasında, emrindeki Hiksos hayvanlarıyla tutsak aldığı en seçkin ve yiğit iki yüz okçumuza neler yaptığını hatırladım. Onları, savaş meydanının yukarısındaki tepenin üzerindeki Seth Tapınağı'na kapatıp canavar tanrısına kurban etmek için canlı canlı yakmıştı.</p>

  <p>Şimdi aynı Beon, tek eliyle kraliyet mavnasından kopmuş bir tahta parçasına yapışmıştı; diğer eliyle mücevherlerle süslü kılıcını sallıyor, tutunduğu kalasa sığınmaya çalışan hareminden kadınların başını koparmaya uğraşıyordu. Kadınları hiç merhamet etmeden geri itti, tüneğini bir tanesiyle bile paylaşmak istemiyordu. Canım küçük Beketha'mdan daha büyük olmayan küçük bir kız çocuğuna kılıcını indirişini izledim. Kılıç, kızın başını çenesine kadar olgun nar gibi ikiye ayırmıştı. Kızın açık renkli kanı fışkırıp sulan pembemsi renge boyarken, Beon küfürler edip bir kılıç daha indirdi.</p>

  <p>Çabucak yere eğilip, önümdeki kürek sırasının altındaki çift kavisli yaylardan birini aldım. Sadakdaki oklar dökülmüş, ayaklarımın etrafına saçılmıştı. Hemen birini kapıp doğrulduğum gibi kirişi sonuna kadar gerdim. Her ehil okçu gibi ben de daima kirişi dudaklarıma kadar değince bırakırdım. Ne var ki bu defa ellerim sinirden titriyordu ve ok uzağa gitti.</p>

  <p>Okum, hedeflediğim gibi Beon'un gırtlağına değil, kalasa tutunduğu koluna isabet etmişti, uğruna kendi çocuk karısını öldürdüğü kalasa.</p>

  <p>Zaras ve diğerleri, keyifle naralar atarak beni izliyorlardı.</p>

  <p>Ne kadar usta bir okçu olduğumu bildikleri için Beon'un koluna kasten nişan aldığımı düşünüyorlardı. Yerden yeni bir ok aldım, bu kez itiraf etmem gerek ki seyircilerime oynamıştım. Bile bile Beon'un kılıç tuttuğu kolunu kalasa çiviledim; tahta kirişin üzerine çarmıha gerilmişçesine uzanmıştı.</p>

  <p>Aslına rücu edip yaltakçı çakallar gibi uluyordu.</p>

  <p>Tabiatım gereği şefkatli bir insanım, bu yüzden aslında fazlasıyla hak etse de daha fazla acı çekmesine gönlüm elvermedi.</p>

  <p>Üçüncü okum tam gırtlağının ortasına saplandı.</p>

  <p>Üç triremedeki tüm mürettebat beni örnek aldı. Yaylarını kapıp, aşağıdaki sularda debelenen sefillere ok yağdırmak için gemilerin küpeştelerine akın ettiler.</p>

  <p>Bunun olmasını engelleyecek gücüm yoktu ya da belki de bunu yapmak için gereken dürtü ve istekten yoksundum. Bu meşum sefiller, adamlarımın çoğunun, babalarını, ağabeylerini katletmişlerdi. Analarına, kız kardeşlerine bunlar tarafından tecavüz edilmiş, evleri yakılıp yerle bir edilmişti.</p>

  <p>Bu yüzden öylece durup Hiksos hanedan çiçeğinin göz açıp kapayıncaya kadar budanışını izledim. Suyun üstünde, her tarafına oklar saplanmış cesetler de akıntıyla sürüklenip gözden kaybolduğunda adamlarımı yeniden kontrol altına alıp küfrederek kürek başlarındaki yerlerine oturttum.</p>

  <p>Yaptıklarından en ufak bir pişmanlık duymayan tayfanı, hala kana doyamamıştı. Sevinç çığlıkları atarak yelkenleri açıp küreklere asılmaya başlamışlardı. Hiksosları, iğrenç tanrıları Seth’in merhametine bırakıp hızla Teb’e ve asıl Mısır Krallığı'na doğru güneye yol almaya devam ettik.</p>
</body>
</html>
