<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p style="text-indent: 16px;"><span style="font-family: 'TR GALLERIA'; font-size: 2.5em; font-weight: bold; text-indent: 0em;">E</span>rtesi sabah sabah tekrar yelken direğine tırmandım, fakat bu defa hayal kırıklığına uğramamıştım. Sabahın ilk ışıklarında sancak ufkunda Girit Adası mavilikler içinde uzanıyordu. Burası onu bulmayı beklediğim yön değildi; çünkü doğruca önümüzde, en az elli fersah kuzeyde olacağını sanıyordum.</p>

  <p>Aslını söylemek gerekirse bu küçük aksilik canımı sıkmamıştı. Prenseslerimi hiç değilse fazladan birkaç gün mutluluktan mahrum etmeye can attığım için bir an evvel Yüce Minos'la tanışmak için her şeyi göze almış bir telaşe içinde değildim. Bu beklenmedik fırsatın büyük bölümünü, bu mitler ve efsaneler krallığını daha fazla anlamak için kullanmaya kararlıydım. Romantizmine ve mistik kudretine zaten elimi uzatsam suyun öte tarafından dokunacak gibiydim.</p>

  <p>Başkaları burnunu sokmadan sonuna kadar bu keyfi yaşamak istiyordum, ama öyle olmayacaktı. Önümüzde seyreden <i>Öfke</i>' de, aniden bir hareketlilik yaşandı, sonra da çılgınca "Kara göründü!" çığlıkları.</p>

  <p>Tam o anda insanlar heyecanla altımdaki güverteye akın etti.</p>

  <p>Sancak küpeştesine yığılıp karayı daha iyi görebilmek için armaya tırmandılar. Elçi Toran bana katılmak için direğe tırmanana kadar çevrem tayfalarla dolmuştu. Elçi, benden çok daha neşeliydi ve yolculuğumuza eklenen süreyi o da benim gibi dert etmemişti.</p>

  <p>"Hypatos'un seyrüsefer hatası bağışlanabilir, özellikle kara görmeden bu kadar uzun süre yol aldığımızı hesaba katarsak; ayrıca kestirilmesi imkansız rüzgar ve akıntıları da göz ardı etmemek gerek. Denizde yön bulma sırf hesap kitap işi değildir. Daha çok içgüdülere dayanır. İşin aslı Hypatos'un yanlış hesabı belki de tesadüftür."</p>

  <p>Soru soran gözlerle ona baktım. "Biraz daha açabilir misin?"</p>

  <p>"Eminim, Sayda'dan yola çıkmadan önce Yüce Minos'un fermanıyla, krallığın kuzey kıyısındaki Knossos Limanı' na hiçbir yabancı savaş gemisinin girmesine izin verilmediğini izah ettiğimi hatırlarsın. Orası, bizim savaş gemilerimizin üssü."</p>

  <p>"Evet, hatırlamaz mıyım, bana gemilerimin, güney kıyısındaki Krimad Limanı'nı kullanmak zorunda olduğunu söylemiştin.</p>

  <p>İşin aslı, orası kadırgalarını için çok daha uygun bir yer olacak. Nil deltasındaki Hiksos mevkilerine ulaşmak için çok fazla yol gitmek zorunda kalmayacaklar."</p>

  <p>Toran, dikkatimi uzaktaki karaya çevirdi. "İda Dağı’nın eteklerindeki şu beyaz binaları görüyor musunuz? Onlar Krimad Limanı'ndaki tekne tersaneleri. Filonuzu hemen ayırıp, limanda size tahsis edilen demirleme yerlerini tutmaya göndermeniz gerekiyor. Kaptan Hypatos, kaptanlarınıza kılavuzluk etmesi için bir subayını da gönderecek."</p>

  <p>"Harika!" diye bağırdım. "Yüce Minos, filomla birlikte Krimad'da kalmamı mı arzu eder?"</p>

  <p>"Yok, hayır, Taita!" diye aceleyle karşılık verdi. "Yüce Minos, Firavun Tamose’nin temsilcisi olduğunuzu ve bu nedenle en üst düzey hürmete layık olduğunuzu gayet iyi biliyor. Knossos şehrinin yukarısında, İda Dağı eteklerinde bir köşk sizin ayrıcalıklı kullanımınıza tahsis edildi. Ancak. .. " Duraksadı, gizemli bir edayla göz kırptı. " ... maiyetinizde, şu an gemide bulunup Knossos'tan ziyade Krimad'da kalması daha münasip kişiler var."</p>

  <p>"Ah!" dedim yapmacık bir cehaletle. "Bu kişiler kim olabilir acaba?"</p>

  <p>"Kimseye münasebetsiz bir tavır ima etmek istemem, fakat Yüce Minos'un müstakbel eşleriyle fazlasıyla samimi gibi görünenler var."</p>

  <p>"Herhalde kraliyet nedimesi küçük Loxias’ı kastetmiyorsun?" Toran bakışlarını yere çevirdi. İkimizin de gizlediği sırlar olduğunu ona gayet ihtiyatlı bir şekilde hatırlatmıştım.</p>

  <p>"Bunu sizin kusursuz muhakemenize bırakıyorum." Toran nezaketle tartışmadan çekilmişti.</p>
</body>
</html>
