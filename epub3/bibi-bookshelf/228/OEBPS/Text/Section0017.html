<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p style="text-indent: 16px;"><span style="font-family: 'TR GALLERIA'; font-size: 2.5em; font-weight: bold; text-indent: 0em;">M</span>esore ayının ilk günü, Zaras, öncü birliklerin başında Kızıldeniz kıyısı civarında Sagafa Limanı'na ulaşmıştı. Kıyıya çekili, karşıya geçmek üzere tüm kervanımızı almaya hazır toplu bir mavna ve dhov filosu bulduğunu belirten mesajı taşıyan bir güvercin gönderdi. Bu güvenceyle kervana harekete geçme emri verdim.</p>

  <p>Nil’in kayalıklı yamaçlarından tırmanırken firavun benimle birlikte kervanın başındaydı. Yüksek bir alana ulaşınca hepimiz atlardan indik.</p>

  <p>Prensesler, firavunun her iki yanında minderli taburelerde oturuyorlardı. Tüm danışmanlar ve mevcut kıdemli subaylar, kraliyet üçlüsünün çevresinde daire oluşturdular. Sonra firavun öne çıkmamı emretti, ileri çıkıp ayaklarına kapandım. Beni kaldırıp dinleyenlere hitap etti.</p>

  <p>"Bu merasime tanıklık etmek için burada toplanan değerli ve sadık tüm tebaama sesleniyorum."</p>

  <p>Tehuti ve Bekatha dahil her biri, "Firavunumuz çok yaşa!</p>

  <p>Sana itaatimiz ve hürmetimiz sonsuzdur!" diye hep bir ağızdan bağırarak karşılık verdi.</p>

  <p>Firavun, iki eliyle ufacık bir altın şahin heykelciğini başının üstüne doğru kaldırdı.</p>

  <p>"Bu şahin mührüm, nişanım ve sembolümdür. Bunu taşıyan kişi, benim tanrı tarafından bahşedilmiş yetkimle konuşur. Gören, ikazımı anlasın ve kudretimden ve gazabımdan sakınsın."</p>

  <p>Hala dizüstü çökmüş vaziyette ellerimi birleştirip avucumu açtım; firavun bana doğru eğilip şahin mührünü avucumun içine yerleştirdi.</p>

  <p>"Bilgelikle kullan Lort Taita ve sonraki karşılaşmamızda bana teslim et."</p>

  <p>"Emrinizi duymak itaat etmektir asil firavunum," diye herkesin duyabileceği şekilde haykırdım.</p>

  <p>Beni ayağa kaldırıp kucakladı. Horus ve tüm Mısır tanrıları, gayretlerinizi hoşnutlukla izlesin."</p>

  <p>Dönüp kız kardeşlerini uğurladı. Sonra atına bindi, beraberindekiler çevresini sardı. Mahmuzuyla aygırı dürtüp, Nil Ana kıyılarındaki Teb’in parıldayan surlarına doğru, kayalıklardan aşağı dörtnala atını sürdü. Kervanın, kayalıkları aksi yönde tırmanmakta olan ucunun yanından geçip gitti.</p>

  <p>Köleler, altında oturmamız ve bize sıcak, kavurucu güneşe karşı gölge yapması için deve kılından örme güneşlik serdiler. Altına oturup, firavun ve muhafızları aşağımızda, parıldayan ufukta gözden kaybolana dek izledik.</p>

  <p>Önde, Timsah Tümeni müfrezesi vardı. Bunların hemen ardında Arap binicilerin kullandığı elli deve geliyordu. Bu hantal hayvanların her biri, hörgüçlü sırtlarının her bir yanında ikişer tane olmak üzere, devasa dört deri kırba taşımaktaydı. Arabistan’ın kavurucu çöllerinde, su kuyularını ve vahaları ayrran uzun çorak arazilerde bu kırbalara bel bağlamaya mecbur kalacaktık.</p>

  <p>Develerin ve taşıdıkları kıymetli suyun ardından Mavi Timsah Tümeni’nin ikinci müfrezesi geliyordu. Düşman saldırdığı takdirde prensesleri ve savunmasız merkezimizi korumak için geri çekilmek ya da önde su rezervimizi muhafaza etmek üzere ideal şekilde konumlanmışlardı.</p>

  <p>Güzergahımızı, Hiksosların kendi toprakları olduğunu iddia ettikleri Sina Yarımadası’nın epeyce güneyi ve doğusundan geçecek şekilde planlamış olmama karşın, Gorrab’ın planlarımızı öğrenip önümüzü kesmek için bir müfreze savaş arabası yollama ihtimalini göz ardı edemezdim.</p>

  <p>Yakın muhafız birliğinin ardından aheste aheste ilerleyen elli deve daha vardı. Çadır, tefriş malzemeleri ve yolculuğumuz süresince her molada kurulacak diğer kamp öteberisini taşıyorlardı.</p>

  <p>Onları, yaya olarak ilerleyen hizmetçi ve köle kalabalığı izliyordu. Kafilenin sonraki kısmını yirmi hecin devesi oluşturmaktaydı. Bunlar ağır gümüş sikke çuvallarını taşıyorlardı.</p>

  <p>Dümdar bölümünü, Timsah Tümeni’nin üçüncü müfrezesi, yedek at ve develer ve bagaj vagonları oluşturmaktaydı. Bu kısım da dinlendiğimiz noktaya ulaşınca, altında oturduğumuz güneşliğin toplanmasını emrettim.</p>

  <p>Atlarımızı sürüp, çöl boyunca yaklaşık yarım fersah uzanan uzun, kıvrım kıvrım kervanımızın orta kısmındaki yerimizi aldık.</p>

  <p>Bu lenduha ve yavaş insan ve hayvan yığınının Kızıldeniz’in batı kıyılarına ulaşması tam on gün sürmüştü.</p>
</body>
</html>
