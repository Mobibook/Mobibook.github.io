<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p><span style="font-family: 'TR GALLERIA'; font-size: 2.5em; font-weight: bold; text-indent: 0em;">F</span>ilomuz yedi gemiden oluşuyordu. <i>Kutsal Boğa</i>, bu konvoyun merkezindeydi.</p>

  <p>Şahsım ve Zaras <i>Kutsal Boğa</i>, tarafından bu konvoyun komuta edilmesi gereken, ancak şu anda kaptanları Dilbar ve Akemi olan en süratli iki kadırga keşif kolu olarak ilerlemekteydi.</p>

  <p>Diğer dört kadırga filonun kanatlarını ve arka korumasını sağlıyordu. Her gemi en yakınındaki gemiyle görsel bağlantıyı korumaktaydı. Bu şekilde her doğrultuda altmış fersah boyunca dağılmış ilerliyorduk. Basit bir sancakla işaret verme sistemi geliştirmiştim; böylelikle sancak gemisinde tüm tehlikelerden, daha henüz gerçekleşmeden, haberdar olacaktım.</p>

  <p>Tüm bu önlemler hayatiydi; çünkü Orta Deniz’in bu bölümü, Deniz Kavimleri’nin avlanma bölgesiydi. Bunlar, tüm medeni ve kanunlara saygılı milletlerden kovulmuş hain serserilerdi. Sürgündeyken bir araya gelip bir nevi korsan kardeşliği oluşturmuşlardı.</p>

  <p>Kimseye sadakat duymazlar, hiç kimseyi efendi kabul etmezlerdi.</p>

  <p>Ahlaktan, vicdandan tamamen yoksundular. Aç aslanlar ya da zehirli yılanlar veya akrepler kadar tehlikeliydiler. Denizlerde, gizli kayalıklardan ya da insan yiyen köpekbalıklarından bile daha çok tehlike saçıyorlardı. Mısır’da biz onlara, Yamın’ın Evlatları derdik. Yamın, fırtınalı ve kabarmış denizlerin tanrısıydı. Müşfik tanrılardan biri değildi.</p>

  <p>Bununla birlikte şu aralar, biz Mısırlıların Orta Deniz’in bu bölümüne verdiğimiz isimle Engin Yeşil' de yelken açmak için yılın en elverişli dönemiydi. Hava ılıman, rüzgar uygun ve deniz sakindi. Kutsal Boğa’nın yolcuları olarak biz de yolculuğun tadını çıkan yorduk.</p>

  <p>Zaras, Tehuti’nin silah eğitimine devam ediyordu. Prensesin ok talimi yapabilmesi için geminin arkasında değişebilen uzaklıklarda çekilen suyun üstünde durabilen, tahtadan geçici bir hedef ayarlamıştı.</p>

  <p>Aynca yanında, ağızlan koyun postuyla sarmalanmış tahtadan talim kılıçlan ve tahta kalkanlar getirmişti. Tehuti'yle birlikte güverte meydanında kılıç dövüşüne tutuşuyorlardı. Tehuti’nin muzaffer haykırışları, yine isabet ettirdiğinin deliliydi. Hamlelerinde ve darbelerinde gaddarlığından hiç geri adım atmıyordu.</p>

  <p>Bu hamleler her zaman çok güçlüydü ve Zaras, o müthiş kılıç ustası, hamlelerden sakınmakta zorluk yaşıyormuş gibiydi. Ancak tuhaf bir şekilde misilleme olarak kılıcını hiç Tehuti'ye vuramıyordu.</p>

  <p>Bekatha da okçuluk derslerine başlamıştı; fakat ablasıyla aynı ağırlıkta yayı gerecek kadar kuvvetli değildi, bu yüzden onun kadar isabetli atışlar yapamıyordu. Bir gün sonra somurtup vazgeçti. Daha sonra Tehuti'ye tahta kılıçlarla tek seferlik bir maç yapması için meydan okudu. Aldığı darbelerden oluşan morlukların geçmesi bir hafta sürdü.</p>

  <p>Zarafetle mücadeleden çekilip tüm enerjisini Albay Hui'ye bao oyununu öğretmeye yönlendirdi. Hui içler acısı bir öğrenciydi. Bekatha acımadan onu yeniyordu. Albay sonunda bu işkenceye dayanamayıp isyan edince Bekatha, derslerini şarkı söyleme, dans ve bilmece sormaya dönüştürdü.</p>

  <p>Hui, hepimizi şaşırtarak derecede çok iyi bir sese ve becerikli adımlara sahip olduğunu göstermişti. Bu iki disiplinde sivrilmişti; özellikle dans dersleri ona, öğretmenine sarılmak için iyi bir bahane sunmuştu. Ne var ki asıl becerisi bilmecelerdeydi. Bekatha, onun dolambaçlı muhakemesine ayak uydurmakta zorlanıyordu.</p>

  <p>"İki anne ve üç kız at binmeye gidecekler. Kaç ata ihtiyaçları olur?" diye Bekatha’ya sordu.</p>

  <p>"Tabii ki beş."</p>

  <p>"Yanlış," dedi Hui sinsice sevinerek. "Sadece üç ata ihtiyaçları olur. Biri büyükanne, diğeri anne, diğeri de kız."</p>

  <p>"Ah, seni sersem herif!" Bekatha, yemekte olduğu narı albayın kafasına fırlattı. Hui meyveyi havada yakalayıp bir ısırık aldıktan sonra tekrar sahibine fırlatı.</p>

  <p>Elçi Toran’ın baş aşçısı, efendisinin mükemmeliyet sözlerini kesinlikle hak ediyordu. Bize art arda ikram ettiği leziz yemekleri, kıç güvertesinde güneşliğin altında dört kişilik flüt ve diğer nefesli çalgılar korosunun çaldığı şarkılar eşliğinde yiyorduk.</p>

  <p>Toran’ın ikram ettiği Kiklad şarapları damaklarımıza adeta bayram ettiriyordu, sadece muhabbet dillerimizdeki o muhteşem tadı daha da parıldatıyordu.</p>

  <p>Mutlu günlerdi. Tasasız çocuklar gibi bol bol gülüp eğleniyorduk.</p>

  <p>Elbette hiçbir şey mükemmel değildir. Görünüşe göre Kutsal Boğa’yı fareler ya da başka gececi tuhaf yaratıklar sarmıştı. Herkes kendi odasına çekildiğinde kamaramın dışındaki koridorda gizli gizli bir yukarı bir aşağı koşuşturmalar ya da benimkinin iki yanında yer alan ve masum kızlarımın hemen uykuya daldığına emin olduğum odalardan hışırtı ve gıcırtılar duyuyordum.</p>

  <p>Odası koridorun diğer tarafında, benimkinin karşısında olan Elçi Toran bile bu gizemli karmaşadan yakasını kurtaramamış gibiydi. Rahatsız olmuşa benzemiyordu; zira ara ara odasından kıkır kıkır gülüp fısıldadığını ve bana Minoslu bir kadına aitmiş gibi gelen, daha gayretli olması için teşvik eden cevaplar alıyordu.</p>
</body>
</html>
