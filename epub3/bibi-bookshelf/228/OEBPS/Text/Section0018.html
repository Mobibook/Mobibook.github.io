<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p style="text-indent: 16px;"><span style="font-family: 'TR GALLERIA'; font-size: 2.5em; font-weight: bold; text-indent: 0em;">Z</span>aras, bizi karşılamak için Sagafa Limanı'ndan gelmişti. Şeref kıtasıyla birlikte dörtnala kervanımızın arkasından yetişip kraliyet kısmına ulaşınca atının dizginlerini çekti ve iki prensesi selamlamak için eyerden sıçrayarak indi.</p>

  <p>Tehuti’nin önünde diz çöküp prensese yumruk selamı verdi.</p>

  <p>Tehuti, onu neşeli bir tebessümle mükafatlandırdı.</p>

  <p>"Komutan Zaras, Babil yolculuğumuzun kalan kısmında bize eşlik edecek olmanızdan çok memnunum. Lort Taita'yla birlikte Dimyat görevinden döndüğünüzde kaleye yaptığınız saldırıyla ilgili nutkunuzu gayet iyi hatırlıyorum. Bu akşam yemekte bize katılıp başka bir şiirle bizi eğlendirmeniz beni ziyadesiyle mutlu eder. Babil yolculuğunun kalan kısmına gelirsek, emrim ve arzum bu karavanın keşif kolundaki görevinizi başka bir subaya bırakmanız ve kız kardeşim Prenses Bekatha ve şahsımın koruma görevini doğrudan sağlayabileceğiniz bir konuma geçmenizdir."</p>

  <p>Sertçe ve beni duyabileceği kadar yüksek sesle iç çektim, ne var ki Tehuti bastırılmış itirazımı görmezden geldiği gibi tüm dikkatini Zaras’a vermişti. Zaras, prensese cevap verirken oldukça rahatsız görünüyordu, hafifçe kekeledi, onu ilk defa böyle görüyordum.</p>

  <p>"Prenses hazretleri, emrinizi duymak itaat etmektir. Ancak beni mazur görmenizi rica edeceğim. Derhal firavunun bu kervanın komutasını verdiği ve kraliyet şahin mührünü emanet ettiği Lort Taita’ya rapor vermek zorundayım."</p>

  <p>Zaras’ın bana sadakati ve Tehuti'ye nihai otoritenin kimde olduğunu hatırlatma çabası beni etkilemişti. Zavallı adamcağız, Tehuti’nin sırtına yüklemeye çalıştığı çıkar çatışmasının altından çaresizce paçayı kurtarmaya çabalıyordu.</p>

  <p>Kraliyet fırtınası başında koptuğunda Zaras’ı kurtarmak için kendimi hazırladım. Tehuti, en basit emirlerinin dahi sorgulanmasına alışkın değildi. Ancak beni bir kez daha şaşırttı. Zaras’ı yerle bir etmek yerine gülümseyip başını sallamakla yetindi.</p>

  <p>"Hemen yapın o halde Komutan Zaras. Asker olarak vazifeniz diğer her şeyden önce gelir."</p>

  <p>Zaras yanıma geldi; hemen altında, deniz kenarında Sagafa’nın dağınık binalarının uzandığı sarp kayalığın kıyısından aşağı ilerlerken bilerek prenseslerin duyma mesafesinin hemen dışında kalmaya özen gösteriyordum.</p>

  <p>Benden bu ipucunu alan Zaras sesini alçaltıp, gelişimizi beklediği sırada hızlı dhovlardan biriyle karşı kıyıya geçip sahilin ilerisindeki küçük balıkçı limanı El Kumm'a gitme fırsatı bulduğunu anlattı. Bedevi rehberimize talimatlarımızın ulaşıp ulaşmadığından ve bize Arabistan Çölü'nü geçerken rehberlik etmek üzere adamlarıyla birlikte beklediğinden emin olmak için gitmişti.</p>

  <p>Bu rehber El Namjoo, yani Orta Deniz sahillerine ve Dimyat Kalesi' ne olan yolculuğumuzda bize Sina Yanmadası'nı geçerken yol gösteren rehberdi.</p>

  <p>"El Namjoo'nun, geleceğimizi bildiren mesajımdan bu yana, iki ayı aşkın süredir gelişimizi beklemekte olduğunu size bildirmekten mutluluk duyarım." Zaras halinden memnun görünüyordu. "İki oğlu da onunla beraber, ama onları kervan güzergahı boyunca su kuyularını ve vahaları araştırmaları için önden göndermiş. Şimdiye dek gönderdikleri raporlara göre, yılın bu mevsimi umduğumuz gibi hepsinde yeterli su varmış."</p>

  <p>"Bunu duymak beni rahatlattı," dedim, ancak sonra kafamı çevirmeden yan gözle ona baktım. "Devam et Zaras. Başka bir diyeceğin var gibi," diye üsteledim. Şaşırmıştı.</p>

  <p>"Ama nasıl ... " diye başlamıştı ki cümlesini ben tamamladım.</p>

  <p>"Nasıl mı biliyorum? Biliyorum, çünkü benden bir şey gizleyecek kadar becerikli değilsin. Bunu azarlama değil iltifat olarak kabul et."</p>

  <p>Başını iki yana sallayıp zoraki güldü. "Çok uzun zamandır ayrıyız lordum. Karşınızdakinin düşüncelerini okuyabildiğinizi unutmuşum. Ama haklısınız lordum. Tam da başka bir şeyden bahsedecektim ancak çok pinpirikli olduğumu düşünürsünüz diye tereddüt ettim."</p>

  <p>"Anlatacağın hiçbir şey öyle olduğuna beni inandıramaz,"</p>

  <p>diye teskin ettim.</p>

  <p>"O halde size anlatmam gerek, El Namjoo'nun kampındayken, çölden üç mülteci getirdiler. Öyle berbat haldeydiler ki neredeyse susuzluktan ve aldıkları yaralardan ölmek üzereydiler.</p>

  <p>Doğrusunu söylemek gerekirse içlerinden biri, El Namjoo'nun çadırına ulaşıp kurtulduktan kısa bir süre sonra öldü, diğeriyse konuşamıyordu."</p>

  <p>"Neden, Zaras?" diye sordum. "O şanssızların başına hangi kara talih gelmişti?"</p>

  <p>"Lordum, ilkinin derisi kızgın kılıçlarla yüzülmüştü, derisinin çoğu yakılarak bedeninden koparılmıştı. Ölüm onun için sa dece ıstıraptan kurtaran mutlu bir son olabilirdi. Diğer adama gelince, dili boğazından hunharca koparılmıştı. Sadece hayvan gibi homurdanıp böğürebiliyordu."</p>

  <p>"Horus'un merhameti aşkına, başlarına ne gelmiş öyle?"</p>

  <p>"Üçüncü adam çok acımasız yaralarla kaçmayı başarmıştı.</p>

  <p>Bize, elli develik bir kervanın reisi olduğunu ve pek çok kadın erkek Turok kasabasından bakır külçesi ve tuz götürürken Cabir el Havsavi’nin saldırısına uğradıklarını anlattı. Adamları ona Çakal diyorlarmış."</p>

  <p>"Sadece ününü duymuştum," diye itiraf ettim. "Arabistan’ın en korkulan adamlarından biri."</p>

  <p>"Adamdan korkmak için bir sürü sebep var lordum. Kervandaki diğer tüm kadın ve erkeklerin yumurtalıklarını kesip bağırsaklarını çıkartmış, hem de sırf zevk olsun diye. Elbette Çakal ve adamları kadın erkek demeden hepsini katletmeden önce ırzlarına geçmiş."</p>

  <p>"Bu Çakal şimdi nerede? Şu kurtulan adam nereye gittiklerini biliyor mu?"</p>

  <p>"Hayır lordum. Tekrar çöle dönüp ortadan kaybolmuş.</p>

  <p>Ama kesin olan bir şey var, tıpkı adını aldığı hayvan gibi kervan güzergahlarında pusuya yattığı."</p>

  <p>O sırada Tehuti at sırtında geri dönüp omzunun üstünden bize seslendi. "Siz ikiniz öyle samimi samimi neyi tartışıyorsunuz? Buraya gelin ve Bekatha ve benimle devam edin. Zaras'la birlikte birbirinize hikayeler anlatıyorsanız, o zaman anlattıklarınızı bizimle de paylaşmanızı isteriz."</p>

  <p>Ben bile Tehuti’nin emirlerini bu kadar kısa sürede art arda iki kez reddetmeye cüret edemezdim. İkimiz atlarımızı hızlandırıp prenseslerle aynı hizaya geldik. Becerikli Tehuti, kendisini özellikle ilgilendirmeyen meseleleri görüşmemizi önlemek için atıyla benimkiyle Zaras'ınkinin arasına girdi. O sırada takip ettğimiz sarp ve kayalık yol yamaç tepesine ulaştı; Tehuti atının dizginlerini çekerek hayret ve sevinç çığlığı attı.</p>

  <p>"Bak! Ah, şuna bakmayacak mısın? Hiç bu kadar geniş ve mavi bir nehir görmüş müydün? Hathor'un boynuzlu kafası aşkına, Nil'imizden yüz kat daha geniş olsa gerek. Karşı tarafı göremiyorum bile."</p>

  <p>"O nehir değil prenses hazretleri," dedi Zaras. "Orası deniz, Kızıldeniz."</p>

  <p>"Devasa," dedi Tehuti hayran hayran. Zaras, prensesin kendi çıkarına numara yaptığını fark edecek kadar onu tanımıyordu.</p>

  <p>"Dünyadaki en büyük deniz olmalı."</p>

  <p>"Hayır prenses hazretleri," diye düzeltti Zaras saygıyla.</p>

  <p>"Tüm denizler arasında en küçüğü aksine. En büyüğü Orta Deniz, ancak bilge adamlar dünyanın üzerinde yüzdüğü Büyük Karanlık Okyanus'un çok daha büyük olduğunu hesaplamışlar."</p>

  <p>Tehuti, gözleri hayranlıkla açılmış halde Zaras’a döndü. "Komutan Zaras, o kadar çok şey biliyorsunuz ki, belki de neredeyse Lort Taita kadar. Bu konulan bize öğretmek için her gün en azından birkaç saat bana ve kardeşim Bekatha’ya eşlik etmelisiniz."</p>

  <p>Tehuti, amacından öyle kolay vazgeçmezdi.</p>
</body>
</html>
