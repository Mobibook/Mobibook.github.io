<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p><span style="font-family: 'TR GALLERIA'; font-size: 2.5em; font-weight: bold; text-indent: 0em;">H</span>alkımız, Hiksoslar tarafından anayurdundan sürülmeden, büyük göçten önce hükümdarımız Firavun Mamose'ydi. O dönemde ben, Taita, Karnak monarkı ve tüm Yukarı Mısır'ın yirmi iki monarkının veziriazamı Lort İntef'in kölesiydim. Bununla birlikte efendim, sayısız unvanı ve görevinin yanı sıra ayrıca Nekropol Lordu ve Kraliyet Mezarları Sorumlusu'ydu.</p>

  <p>Geçmişteki ve günümüzdeki, hayatta ya da ölü tüm firavunların mezarlarının bakımından sorumluydu. Ama çok daha önemlisi aynı zamanda Firavun Mamose’nin kabrinin resmi mimarıydı.</p>

  <p>Efendim Lort İntef, asla yaratıcı becerilere sahip olamamıştı.</p>

  <p>Yetenekleri daha ziyade yıkım ve tahribat üzerineydi. Bir firavuna yaraşır teferruatlı bir kral mezarı şöyle dursun, bir sığır ahırı yahut güvercin kümesi tasarlayabileceğinden dahi kuşkuluydum.</p>

  <p>Unvanına uygun kralın şükran ve lütfunu kazandıracak görevleri uhdesinde tutarken, hazzetmediği veya sınırlı kabiliyet ve becerilerinin ötesinde olan çetin görevleri uğraşmam için bana bırakmıştı.</p>

  <p>Lort İntef'le ilgili anılarım hoş değildir. Dalkavuklarından birine beni hadım emrini veren oydu. Acımasız, hatta büsbütün gaddar biriydi. Neyse ki nihayetinde kati surette aramızdaki skoru eşitlemiştim.</p>

  <p>O mesut günden çok önce, Firavun Mamose’nin muhteşem kabrinin her bir odasını, tünelini ve cenaze salonunu tasarlayan bendim. Sonra inşaatçıları, duvar ustalarını, sanatçıları ve bu teşebbüse hizmet etmesi için görevlendirilen tüm zanaatkarları idare edip yönettim.</p>

  <p>Firavun Mamose’nin dış lahdi, devasa tek bir granit bloktan oyulmuştu. Birbirinin içine düzgün şekilde giren yedi gümüş tabut kümesini sarmaya yetecek kadar genişti. Bu tabutların en içteki, firavunun mumyalanmış cesedinin konulması içindi. Tüm bunlar, muazzam bir büyüklük ve ağırlık demekti. Bunun, büyük bir hürmetle, Nil Nehri kıyısındaki cenaze mabedinden, Krallar Vadisi'nde dağ eteklerindeki kabre kadar üç bin arşın taşınması gerekiyordu.</p>

  <p>Bu nakli gerçekleştirmek için, Nil kıyısından, kral mezarının girişine dek kara toprak kıyı ovası boyunca, ok gibi dosdoğru uzanan bir kanal tasarlayıp inşa ettirdim. Bu kanal, firavunun cenaze mavnasının içinden geçebileceği genişlikte ve derinlikteydi.</p>

  <p>Firavun Mamose'yi ecel yakalamış ve mezarında tek bir gün yatmadan Hiksoslar bizi topraklarımızdan sürmüştü. Uzun göçe koyulduğumuzda, firavunun mumyalanmış cesedini yanımızda götürürken başımızda karısı, Kraliçe Lostris vardı.</p>

  <p>Uzun yıllar sonra Kraliçe Lostris bana, binlerce fersah güneyde, Nübye’nin insan eli değmemiş yabanilikleri arasında başka bir mezar tasarlayıp inşa etmemi emretti.</p>

  <p>Krallar Vadisi'ndeki asıl mezar, tüm bu zaman boyunca boş kalmıştı. Planlarım için çok daha önemlisi, Nil kıyısındaki cenaze mabedinden kral mezarına inşa ettirdiğim kanal hala ufak bir tamiratla mükemmel hale gelecek durumdaydı. Biliyordum, çünkü yalnızca çok kısa süre önce, iki küçük prensesime babalarının boş mezarını göstermek için daha önceden kıyı boyu gitmiştim. Maalesef itiraf etmem gerekir ki hiçbiri kendi ailelerinin tarihine ışık tutan bu derse pek ilgi göstermemişti.</p>

  <p>Geçen onca yıldan sonra bile Mamose’nin cenaze mavnasının tam ölçülerini hatırlıyordum. Hafızam asla şaşmazdı. Hiçbir olayı, sayıyı ya da yüzü unutmazdım.</p>

  <p>Şimdi el koyduğumuz Minos hazine triremelerinin bir uçtan diğer uca uzunluklarını ölçtüm. Sonra Zaras'a akıntısız bir yerde demirlemesini söyledim. Bu sırada triremenin altına yüzüp ambarları tamamen külçeyle doluyken taşırdığı su miktarını ölçtüm.</p>

  <p>Her nasılsa bu ölçümler gemiden gemiye farklılık gösteriyordu.</p>

  <p>Araştırmamın sonuçlarından ziyadesiyle memnun şekilde yüzeye çıktım. Artık Firavun Mamose’nin cenaze mavnasının ölçülerini, ele geçirdiğimiz triremelerinkiyle kıyaslayabilirdim.</p>

  <p>Cenaze kanalı, en büyük trirememin geçişine, gövdenin her iki yanından on cubit, omurga altında on beş cubit boşluk kalacak şekilde imkan veriyordu. İşin çok daha cesaret verici olan yanı, onca yıl önce, kanalı granit bloklarla kaplamış ve her zaman Nil suyunun içine dolması için kanal havuzları ve su kaldıraçlarından oluşan bir sistem tasarlamış olmamdı.</p>

  <p>Tecrübelerime göre tanrılara hak ettikleri ve bekledikleri saygı ve hürmeti göstermekte kusur etmezseniz, çoğunlukla övgünün karşılığını vermeyi isterler. Kimi zaman kaprisli olsalar da bu defa beni unutmamışlardı.</p>

  <p>Yolculuğumuzun son ayağı olan cenaze kanalının girişine ulaşmamızın, güneş battıktan kısa süre sonra olacağını planlamıştım. Karanlıkta, Firavun Mamose’nin cenaze mabedinin aşağısındaki taş rıhtıma gemileri bağladık. Kuşkusuz Mamose artık bir tanrıydı ve kendine ait tapınağı, Nil'e tepeden bakıyordu. Taş iskele üzerinde kısacık bir yürüyüşten sonra Zaras'la birlikte karaya ayak bastık.</p>

  <p>Çok heybetli bir mabet değildi. Bunun sorumluluğunu kabul etmeliyim. Büyük göçten ve Teb muharebesinde Hiksosları bozguna uğrattıktan sonra Teb’e döndüğümüzde, hanımım Kraliçe Lostris, uzun zaman önce ölen firavun adına bir tapınak yapmaya kararlıydı. Kocasını onurlandırmak ve aynı zamanda ücra diyarlardan güvenle dönüşümüz için şükranlarını sunmak istiyordu.</p>

  <p>Pek tabii bu tapınağı yapmak için beni emretti. Kraliçenin aklındaki yapının boyutunu ve ihtişamını anlayınca şoke olmuş, paniğe kapılmıştım. Nehrin karşı kıyısında kalacak firavunların büyük saraylarını gölgede bırakacaktı. Firavun Mamose, kedi için diktirdiği iki mezarla biricik Mısır' ımızı neredeyse açlığa mahkum etmişti. Bunlardan biri burada, Krallar Vadisi’nin girişinde, çok daha kompleks ve masraflı olanı da Nübye' deydi.</p>

  <p>Şimdi de hayran olduğum ve taparcasına sevdiğim hanımım, kocası için başka bir parmak ısırtan bina dikerek milletimizi bir kez daha küçük düşürmeyi planlamaktaydı.</p>

  <p>Neyse ki duyarlı bir delikanlı olan tek oğlu, şimdiki firavun Tamose üzerinde hatırı sayılır etkim vardı. Uzun ve acı tecrübelerle kraliçemin hovarda aşırılıklarını nasıl kontrol altına alacağımı biraz olsun öğrenmiştim. Sonunda karar verdiğimiz Mamose tapınağının ölçüleri, Teb'deki vergi tahsildarı binasının yarısı büyüklüğündeydi, hatta mermer zemin ısrarından da vazgeçmesini sağlamıştım.</p>

  <p>Bu büyüklükteki bir yapı, artık kraliçenin aklındaki sayıda keşişin görev yapmasına gerek duymayacaktı. Kararlılığını yavaş yavaş tükettiğimde sonunda ilk düşüncesi olan dört yüzün aksine karşı teklifim olan dört keşişe usançla ellerini havaya kaldırıp razı olmuştu.</p>

  <p>Şimdi Zaras'la birlikte nehirden yukarı çıkıp tapınağın arka girişinden geçtik. Karşımıza çıkan, içtikleri ucuz hurma şarabından hafif sarhoş olmuş dört dindar beyefendiye geldiğimizi haber vermeden orta sahna ilerledik. Aynı sarhoşlukta ve anlaşılmaz bir nedenle çıplak halde iki genç hanım onlara eşlik etmekteydi. İki Mamose keşişinin, göründüğü kadarıyla fırınlanmış kerpiç zemin üstünde yuvarlanmak ve birbirine yapışıp çılgınca kendinden geçme çığlıkları atmaktan müteşekkil ibadet ayinine dalmışlardı.</p>

  <p>Boştaki iki keşiş ayakta duruyor, ellerini çırparak ibadet edenleri, dinsel bağlılık gösterisini daha gayretli yapmaya zorluyorlardı.</p>

  <p>Varlığımızı fark etmeleri biraz sürmüştü. O anda kadınlar telaşla elbiselerini kapıp tanrı Mamose heykelinin arkasındaki gizli kapıdan ortadan kayboldular. Onları ne bir daha görmüş ne de keşişlerle müteakip sohbetimizde kendilerinden söz açılmıştı.</p>

  <p>Mamose’nin keşişleri bana karşı çok nazikti. Kraliçe Lostris’in ölümünden bu yana, aylıkları ve masraflarından kendimi sorumlu kılmıştım. Dördü önümde diz çöküp tanrının adıyla beni kutsuyorlardı.</p>

  <p>Ayaklarıma kapanmışlarken pelerinimin altından firavunun şahin mührünü gösterdim. Bir an hayranlıkla kalakaldılar. Başrahip ayaklarıma kapanıp öpmeye çalıştı. Burnumun direğini kıracak şekilde ağır ter, ucuz şarap ve daha da ucuz kadın kokuyordu. Geri çekildim, bu sırada Zaras, kılıcının yanıyla adamın çıplak kalçasına vurarak saygı gösterisini daha da ileri taşımaktan vazgeçirdi.</p>

  <p>Sonra dördüne birden hitap edip, ön kapının dışındaki rıhtımda demirli büyük savaş gemisinin varlığından, bizzat Firavun Tamose dışında hiç kimseye bahsedilmemesi ve varlıklarının inkar edilmesi konusunda kısa ancak kati biçimde uyardım. Ayrıca mabedin üstüne ve kanalın diğer ucundaki boş mezara gece gündüz silahlı muhafızlar yerleştirilecekti. Bundan sonra sadece Kaptan Zaras’ın emrindeki bu adamların kutsal muhite girmelerine izin verilecekti. Aynı muhafızlar, dört keşişin kesinlikle bu muhitin dışına çıkmamalarını sağlayacaktı.</p>

  <p>Akabinde başrahibeye, kabrin ve sorumluluğundaki diğer tüm abidelerin anahtarlarını bana teslim etmesini emrettim. Hala görevlerine, bana ve firavuna bağlılıklarını ve emirlerime harfiyen itaat edeceklerine yemin ettikten sonra onları orada bırakıp Zaras'la birlikte gemilere döndük.</p>

  <p>Krallar Vadisi’nin girişindeki zeminle nehir kenarındaki rıhtım arasındaki eğim, yirmi cubitten daha azdı, ancak triremelerimizi teker teker kabre götürebilmek için dört kanal havuzundan yukarı kaldırmamız gerekiyordu. İlk gemiyi mabedin aşağısındaki kanal havuzuna çekip ardından kapılarını kapattık. Kanal havuzundaki su seviyesi, kanaldakinden beş cubit daha azdı.</p>

  <p>Üç kaptanıma, zemindeki çark kanatlarını nasıl açacaklarını gösterdim. Sonra üst kanaldaki su, kanal havuzuna boşalıp yavaşça koca gemiyi üst kanalla aynı hizaya yükseltti. Ardından kapaklar kapanır kapanmaz, koca triremeyi kanaldan sonraki havuza çekmek için çekme halatlarına asılmış hazır bekleyen elli adam vardı. Bu geminin ardından aynı süreç ikinci gemiyi yükseltmek için tekrarlanacaktı.</p>

  <p>Adamlarımdan hiçbiri daha önce buna benzer bir şey görmemişti, benim içinse hiç de şaşırtıcı değildi, zira bu sistemi bizzat ben icat etmiştim. Dünyada eşi benzeri yoktu. Sihir olarak algıladıkları bu sistem karşısında heyecan duyup coşmuşlardı. Ne var ki benim sihrimin arkasında genelde hummalı bir çalışma olurdu.</p>

  <p>Neyse ki bu zahmetli işi gerçekleştirmek için yanımda iki yüz adam vardı. Bunlara, Minoslular tarafından zincire vurulmuş köleler de dahildi. Artık özgür olsalar da özgürlükleri için çalışmaya mecburdular.</p>

  <p>Tekneyi kaldırmak için üstteki kanaldan boşalan suyun tamamlanması gerekiyordu. Bunu, bir dizi su kaldıracı sayesinde nehirden taze su pompalayarak başarmıştım. Kaldıraçlar, her birini iki adamın kullandığı, karşı ağırlıklı kova zincirleriydi.</p>

  <p>Her gemi için dört kez tekrarlanması gereken karışık ve zahmetli bir işti.</p>

  <p>Her gemi ilk kanal havuzuna kaldırılmadan evvel yelkenler ve yelken direkleri toplanarak güvertenin üzerine yatırılıyordu.</p>

  <p>Sonra gemi uzaktan şekilsiz çöp yığınını andıracak şekilde gövdesi örme saz hasırlarla kaplanıyordu. Ertesi sabah Teb halkı uyanıp nehrin karşı tarafına baktığında, kıyı boyunca hiçbir şey göremeyecekti. Üç koca trireme, sanki hiç var olmamışlarcasına ortadan kaybolmuş olacaktı.</p>

  <p>Gemileri ovanın diğer tarafına çekip Mamose’nin kabrinin girişine demirlediğimizde ertesi sabah güneş doğmak üzereydi.</p>

  <p>Adamlar çok yorulmuştu, bu yüzden Zaras'a, adamlara fazladan kurutulmuş balık, bira ve ekmek dağıtmasını ve gün kızımında dinlenmelerine izin vermesini söyledim.</p>

  <p>Kanaldan mabede giden yedekçi yolundan geri döndüm. Görünüşe göre keşişler, önceki akşamki meşakkatli ayinlerden, dualardan ve ibadetlerden sonra kendilerini toparlamışlardı. Tapınağın kikiyle beni nehrin karşısına götürdüler. Seferimizin başarısını firavuna bildirmek üzere yola koyuldum.</p>

  <p>Bu, adeta can attığım keyifli bir vazifeydi. Firavuna olan sadakatimi, sadece annesi, Kraliçe Lostris'e olan bağlılığım geride bırakabilirdi. Elbette akrabaları kıyaslamak nafile olurdu, bu yüzden bu eşitlikte prenseslerimden bilhassa bahsetmeyeceğim. Sanırım, benim kraliyet ailesine bağlılığımın, tüm üyelerini kapsadığını söylemek yeterli olacaktır.</p>

  <p>Muti keşişlerim, şehrin nehir kıyısındaki, henüz sabahın ilk saatleri olmasına karşın çoktan kalabalıkla dolup taşan çarşısının aşağısındaki basamaklarda karaya bıraktılar. Saray kapılarına ulaşmak üzere dar sokaklardan ilerledim. Paralanmış miğferim ve pislik içindeki maskem sayesinde kimse beni tanıyamamıştı.</p>

  <p>Ne var ki karşıma çıkan bir avuç baldırı çıplak velet, etrafımda dans edip bana kepaze laflarla seslendiler ve taşladılar. Taşlardan birini havada yakalayıp bana geldiğinden ziyadesiyle hızlı geri fırlattım. Çetenin lideri olduğu her halinden belli afacan acıyla çığlık atıp iki eliyle başına yapıştı; kanlar içinde kalan yüzüne aldırmadan diğerlerini toplayıp kaçarak uzaklaştı.</p>

  <p>Saray kapısına ulaşınca başımdakileri çıkardım; saray muhafızlarının komutanı beni hemen tanıdı. Hürmetle selam durdu.</p>

  <p>"Firavunu görmem gerek!" dedim ona. "Hemen bir haberci gönderip teşriflerini beklediğimi ilet."</p>

  <p>"Özür dilerim Lort Taita." Onu düzeltmedim. Galiba bu yeni unvanıma alışıyordum. "Firavun Teb' de değil ve yakında dönmesi de beklenmiyor."</p>

  <p>Başımı salladım. Bu, benim için hayal kırıklığıydı, ama tam anlamıyla bana sürpriz olduğu da söylenemezdi. Firavun vaktinin ve enerjisinin büyük bölümünü, kuzeyde Hiksoslara karşı bitip tükenmek bilmeyen seferlerde harcıyordu. "Öyleyse beni saray nazırı Lort Aton’a götür."</p>

  <p>Özel odasına vardığımda Aton koşarak beni kapıda karşıladı ve sarıldı. "Havadisler ne, eski dostum?" diye sordu. "Teşebbüsümüz nasıl gitti?"</p>

  <p>"Aslını ararsan havadisler iç karartıcı." Kasvetli bir yüz ifadesi takındım. "Yüce Minos'un Dimyat Kalesi'ndeki hazinesi yağmalanmış ve Kral Beon öldürülmüş."</p>

  <p>Koluma sıkıca yapışıp gözlerimin içine baktı. "Benimle dalga geçiyorsun güzel Taita," diye itham etti. "Bunları duyan her dürüst insan gözyaşlarına boğulur. Böylesine iğrenç suçları kim işler ki?"</p>

  <p>"Yazık! Her ikisini de aynı el işledi Aton. Senin de tanıyabileceğin bir el, muhtemelen tanırsın." Sonra sağ elimi kaldırıp yüzünün önüne getirdim. Yapmacık bir şaşırmayla bir süre elime baktı.</p>

  <p>Saray nazırı olarak bunca süre hayatta kalmayı başarmış birinin bu tür teatral becerilerinin olması gerekirdi.</p>

  <p>Sonra başını iki yana sallayıp kıkırdarcasına gülmeye başladı; önce sakindi, ancak gülüşünün şiddeti yavaş yavaş artarak keyiften kendini kaybetmiş bir kahkahaya döndü. Odada sendeleyerek dolaşırken eşyalara çarptı, gülmeye devam ediyordu. Kamı ve adeta vücudunun her parçası onunla birlikte kahkaha atıyor gibiydi. Sonra aniden gülmeyi kesip bitişikteki helaya koştu. Kısa süreli bir sessizliğin ardından peşinden gitmeme fırsat kalmadan Nil’in çağlayanlarından dökülen suyun çıkardığı sese benzer bir ses duyuldu. Tekrar yanıma gelmesi hayli uzun sürmüştü. Cüppesini düzeltirken yüzündeki ifade artık daha ciddiydi.</p>

  <p>"Şans senden yanaymış sevgili dostum, lazımlığa tam zamanında yetiştim, yoksa sen de Kral Beon gibi boğulup gidecektin."</p>

  <p>"Beon'un boğulduğunu nerden biliyorsun?"</p>

  <p>"Yüzümde gördüğünden daha çok gözüm kulağım var benim."</p>

  <p>"Madem öyle, öyleyse bana Minos hazinesinden de bahset."</p>

  <p>"O konu hakkında bir şey duymadım." Başını teessüfle iki yana salladı. "Peki, bununla ilgili sen bir şey öğrenebildin mi bari?"</p>

  <p>"Sadece yanıldığını bilecek kadar."</p>

  <p>"Hangi konuda yanılmışım?"</p>

  <p>"Sen hazine miktarının on lakh olabileceğini söylemiştin, değil mi?" Başını sallayınca devam ettim.</p>

  <p>"Maalesef yanlış hesaplamışsın."</p>

  <p>"Bunu ispat edebilir misin?"</p>

  <p>"Daha iyisini de yapabilirim Aton. Tartmana izin verebilirim," diye temin ettim. "Ama saraydan ayrılmadan önce firavuna bir mesaj bırakmalıyım."</p>

  <p>Aton, odasının köşesindeki yazı mahfazasını işaret etti. "Sen mesajını yaz, gece olmadan firavunun eline ulaşmış olur," diye söz verdi.</p>

  <p>Mesajım kısa ve şifreliydi. "Lütfen bana biraz sabret," diye rica ettim Aton'dan, mesajı ona uzatırken. "Neredeyse iki aydan beri ne banyo yaptım ne temiz kıyafet giydim. Seninle Mamose’nin mezarına gitmeden önce burada, saraydaki odama bir uğramam gerek." Döndüğümden beri iki küçük prensesimi de henüz görmediğimi ona bahsetmeye değer bulmadım.</p>

  <p>Odama ulaşır ulaşmaz, kölelerimden birini hanedan kadınlarının kontuna gönderip ekselanslarına bir haber yolladım.</p>

  <p>Küvetime henüz girmiştim ki iki prenses çölden esen hamsin rüzgarı hızı ve şiddetiyle içeri daldı. Dünyada kölelerim dışında beni çıplak görmesine izin verdiğim sadece bu ikisiydi. Zaten tüm kölelerim benim gibi hadım edilmişti, bu yüzden önemsizdi.</p>

  <p>Tehuti ve Bekatha artık küvetimin mermer kenarına oturmuş, art arda sorularla beni canımdan bezdiriyordu. Çıplak olmama hiç aldırış etmiyorlardı. Yıllar önce bir defasında Bekatha ikisi adına bu mevzudan bahsetmişti. "Sen de tıpkı benimle Tehuti gibisin; önümüzden asılan şu sallanan şeyler olmadan üçümüz de çok daha zarif görünüyoruz."</p>

  <p>Şimdi ise iki ayağını küvetimin içine daldırmış, suda çırpıyor ve sızlanıyordu. "Gittiğinden beri her şey o kadar sıkıcıydı ki.</p>

  <p>Yaptığın her neyse neden bu kadar uzun sürdü? Bir dahaki sefere bizi de yanında götüreceğine yemin et." Benden koparmaya çalıştığı yemini etmemek için sıcak su ibriğini başımdan aşağı döktüm.</p>

  <p>"Bize hediye getirdin mi Taita? Yoksa unuttun mu?" Sorgu sırasını Tehuti kapmıştı. Büyük kardeş olarak daha değerli şeyler konusunda daha keskin bir idrake sahipti.</p>

  <p>ki "Tabii ikinize de bir şeyler getirdim. Siz iki küçük baş belasını nasıl unutabilirdim ki?" diye karşılık verince neşeyle el çırpmaya başladılar.</p>

  <p>"Göstersene!" dedi Bekatha cıvıldarcasma.</p>

  <p>"Ah, evet, canım Taita," diye katıldı Tehuti. "Lütfen göster.</p>

  <p>Seni öyle çok seviyoruz ki."</p>

  <p>"O halde bana kesemi getirin." Bitişik odadaki koltuğun üstünü işaret ettim. Her zaman olduğu gibi ilk ulaşan Beketha'ydı.</p>

  <p>Dans ede ede, elindeki keseyi sallayarak bana geldi. Sonra zıplayıp küvetin yanındaki yassı mermer taş üzerine çıkıp bağdaş kurdu, kese kucağındaydı.</p>

  <p>"Aç," dedim. Prenseslerimi aklımdan hiç çıkarmadığım için Dimyat' ta esir aldığımız Minos subaylarından topladığımız ganimet içinden, iki parça mücevher seçmiştim.</p>

  <p>"Kırmızı beze sarılı bir şey var mı?" diye sorunca Beketha heyecanla çığlık ath.</p>

  <p>"Evet, canım, her şeyden çok sevdiğim Taita. Bu benim mi?</p>

  <p>Kırmızı olan benim mi?"</p>

  <p>"Elbette senin."</p>

  <p>Küçük paketi açarken elleri heyecandan titriyordu. İçinden çıkan altın gerdanlığı kaldırdığında sevinç gözyaşlarına boğulmuştu. "Bu şimdiye dek gördüğüm en güzel şey!" dedi fısıldayarak.</p>

  <p>Zincire asılı, iki altın figür vardı. Minicik olmalarına rağmen en ince detaylarına kadar işlenmişti. Büyük olan, saldıran bir boğa şeklindeydi. Başını eğmiş, korkunç eğimli boynuzlarıyla her an saldırmaya hazır gibiydi. Gözleri, öfkeyle parıldayan minik yeşil taşlardandı. Kamburlaşmış omuzları, hayvani kuvveti ve kızgınlığım adeta özetliyor gibiydi. Diğer figüre saldırıyordu: zarif, güzel bir kıza. Kız, sanki o ölüm saçan boynuzların hemen ötesinde dans ediyordu. Başında çiçeklerden bir çelenk vardı, göğüs uçları kıpkırmızıydı. Öfkeli boğaya gülermişçesine başı geriye doğru sarkmıştı.</p>

  <p>"Kız o kadar hızlı ki boğa onu asla yakalayamaz." Bekatha, figürlerin dans ehnesi için gerdanlığı elleri arasında zıplattı.</p>

  <p>"Çok doğru, Bekatha. Kız, tehlikeye karşı tılsım. Bunu taktığın sürece tehlikeler senden hep uzak olur. Boğa dansçısı seni tüm kötülüklerden korur." Gerdanlığı elinden alıp boynuna taktım.</p>

  <p>Başım eğip kolyeye baktı, çocuksu göğsünün üstünde figürlerin dans etmesi için omuzlarım salladı. Güldüğünde çok sevimli oluyordu.</p>

  <p>Tehuti, sabırla sıranın kendine gelmesini beklemişti; ona döndüğümde kendimi bir parça suçlu hissettim. Gözdelerimi belli etmeyi hiç sevmezdim. "Sizin hediyeniz mavi beze sarılı ekselansları."</p>

  <p>Özenle paketi açtı, ışıldayan yüzüğü görünce adeta nefesi kesilmişti. "Bu kadar parlak bir şey hiç görmedim," diye çığlık attı.</p>

  <p>"Ortaparmağına tak," dedim.</p>

  <p>"Çok büyük. Dönüp duruyor."</p>

  <p>"Çünkü taşı çok özel. Onu asla hiçbir erkeğe göstermemelisin, sadece ... "</p>

  <p>"Sadece ne?"</p>

  <p>"Sadece sana aşık olmasını istediğin birine gösterebilirsin. Bunun dışında daima avucunda gizlemelisin. Unutma, sihri yalnızca bir kez işe yarar. Bu yüzden yüzüğü gösterdiğin kişinin kim olacağına çok dikkat et."</p>

  <p>Yüzüğü, parmaklarıyla sıkıca sardı. "Hiçbir erkeğin bana aşık olmasını istemiyorum," diye sertçe karşılık verdi.</p>

  <p>"Ama neden, cancağızım?"</p>

  <p>"Çünkü aşık olduklarında içine bir bebek koyuyorlar. Bebek bir defa içeri girdi mi asla dışarı çıkmak istemiyor. Haremdeki kadınların çığlıklarını duymuştum, bunu istemiyorum."</p>

  <p>"Günün birinde fikrini değiştirebilirsin," dedim gülümseyerek. "Aynca, taşın, onu özel kılan başka vasıflan da var."</p>

  <p>"Anlatsana. Nesi özel, Taita?" Kardeşinin saçma endişeleri Bekatha’nın gözünü korkutmamıştı.</p>

  <p>"İlk olarak bu tüm dünyadaki en sert şey. Hiçbir şey onu kesemez, çizemez, en keskin tunç hançerler bile. Bu yüzden Yunancada, 'parçalanamaz'adını vermişler. Suda ıslanmaz. Fakat sahibi olan kadının cildine sihir gibi yapışır."</p>

  <p>"Sana inanmıyorum Taita." Tehuti kuşkulu gözlerle bakıyordu. "Bu da o oydurduğun hikayelerden biri."</p>

  <p>"Sen sadece bekle ve sana söylediklerimin doğru olup olmadığını gör. Ama unutma ... " İşaretparmağımı sert sert salladım. " ... Bir erkeği çok sevmedikçe ve seni ebediyen sevmesini istemedikçe asla ama asla bu yüzüğü ona gösterme." Bunu ona neden söylediğim hakkında hiçbir fikrim yoktu, sadece kızlar hikayelerime bayılıyorlardı ve ben onları hayal kırıklığına uğratmayı hiç istemiyordum.</p>

  <p>Küvetten doğrulup kahyam Rustie' den kurulanmak için bir havlu istedim.</p>

  <p>"Yine gidiyorsun Taita," dedi Tehuti suçlarcasına. Kadın sezgileri gelişiyordu. "Geleli sadece bir saat oldu ve şimdi yine gidiyorsun. Belki de bu defa hiç dönmeyeceksin." Gözyaşlarına boğulmuştu.</p>

  <p>"Hayır! Hayır!" Havluyu bırakıp ona sarıldım. "Bu doğru değil. Babanın doğu kıyısındaki boş kabrine gideceğim sadece."</p>

  <p>"Doğru söylüyorsan biz de seninle gelelim," dedi Bekatha.</p>

  <p>Tehuti ısrar etmeye başladı. "Ah, lütfen gelelim. Seninle gelmemize izin ver sevgili Taita."</p>

  <p>Bir an duraksayıp bu öneriyi düşündüm ve kızların olduğu kadar benim de işime geldiğine hükmettim.</p>

  <p>"Ama bir sorunumuz var." Yapmacık bir gönülsüzlüğe büründüm. "Yapacak olduğumuz çok büyük bir sır ve orada göreceklerinizi ve yapacaklarımızı başka hiç kimseye anlatmayacağınıza yemin etmeniz gerekiyor."</p>

  <p>"Sır!" diye haykırdı Bekatha, bu düşünce bile gözlerinin ışıldamasına yetmişti. "Yemin ederim Taita. Tüm tanrılar üstüne yemin ederim, hiç kimseye tek kelime etmeyeceğim."</p>
</body>
</html>
