<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p style="text-indent: 16px;"><span style="font-family: 'TR GALLERIA'; font-size: 2.5em; font-weight: bold; text-indent: 0em;">N</span>emrut'un, gümüş teşvikini aldıktan sonraki haftalar boyu, ordusundaki atölyeler yeni zırh ve silah yapımı, eski savaş arabalarının tamiratı ve benim üstün tasarım ve özelliklerime göre yüzlerce yenisinin yapımıyla gece gündüz çalışmaktaydı. Yeni askere alınmış askerler, uygun adımda kıta kıta yürüyerek Babil sokaklarını dolduruyor; çarşılar sıkı pazarlık yapan müşteriler ve satıcılarla dolup taşıyordu.</p>

  <p>Phat Tur ve casusları vasıtasıyla, Sümer Krallığı’nın diğer tüm şehirlerinin aynı askeri dirilişin keyfini sürdüklerini öğrenmiştim. Krallığın, öncesinde işsiz olan binlerce askeri, sürüler halinde tekrar kralın sancağının altına -ve gümüş sikkelerininakın etmekteydi.</p>

  <p>Üzerime aldığım iş, Sümer dilini akıcı bir şekilde bilmezmiş gibi yaptığımı belli etmeden yeterince zor ve karmaşıktı. Ev sahiplerimize aksak ve çocuk gibi Sümerce konuşmaya başlamış, günden güne daha akıcı ve dilbilgisi olarak daha doğru biçimde geliştirmiştim. Kral Nemrut bile bulunduğum ortamlarda dalkavuklarına benim hakkımda aşağılayıcı ifadeler kullanmayı bırakmak zorunda kalmıştı. Çok geçmeden ev sahiplerimizi şakalarımla ve dillerinde yaptığım zekice cinaslar, kelime oyunlarıyla şaşkına çevirmeye başlamıştım.</p>

  <p>Bir sabah, savaş arabası talim alanının diğer ucunda Amiral Alorus'un, Kral Nemrut’a, Sümer dilini bu kadar çabuk sökmemin mucizeden başka bir şey olmadığını söylediğini gördüm. İltifatından dolayı ona teşekkür etmek için geniş alanın diğer tarafına geçtiğimde Alorus, batıl inançlı bir şaşkınlıkla irkilip geri çekilmiş, sonra kem göze karşı işaret yapmıştı. Dudak okumanın ne·demek olduğunu daha önce duyduğunu hiç sanmıyordum. Fakat pek tabii her eğitimli ve makul insan gibi büyücülüğe inanıyordu.</p>

  <p>İkindi vakitlerinin serinliğinde Fırat' ta yüzme ya da prenseslerimin refakatinde şehir sınırlarının ötesindeki güney tepelerine doğru at sürme fırsatı buluyordum. Bu kaçamaklarımızda en ücra yerlere gittiğimizde dahi Zaras'la nasıl olup da bu kadar sık karşılaşabildiğimiz benim için ayrı bir eğlence konusuydu. Sanki her defasında biri ona gelişimizi haber veriyor gibiydi. Bu, elbette Tehuti olamazdı. Zaras’ı yolun kenarında boş boş dolaşırken bulduğumuzda prensesin şaşkınlığı neredeyse benimkini gölgede bırakıyordu.</p>

  <p>Akşamları sürekli Sümerli ev sahiplerimizle ya da kendi subaylarımla yemek davetleri oluyordu. Şayet Kral Nemrut da oradaysa prenseslerime sıkı sıkı, onlara göz kulak olabileceğim bir yerde, yakınımda oturmalarını tembihliyordum.</p>

  <p>Diğer çoğu gece dairemin dışındaki balkonda tek başıma dinlenmeye çekiliyor, sabahlara kadar pelerinli kadının dönmesini bekliyordum. Geceler birbirini kovalıyor, ama ümitlerimi hep boşa çıkarıyordu.</p>

  <p>Tüm bu telaşlı koşturmacanın içinde günler çabucak geçmişti. Sonra, Sayda'daki donanma üssünden gelen ulak, Nemrut'tan satın aldığım altı savaş kadırgasının öngördüğümden yirmi gün önce denize indirilmeye hazır olacağı haberini getirdi. Hantal kervanımızın, Orta Deniz kıyısındaki Sayda’ya ulaşması, yaklaşık olarak bu sürenin yarısı kadar zaman alırdı. Zaras ve Hui'ye, Babil' den sahile yolculuğumuzun son hazırlıklarının yapılması emrini verdim.</p>

  <p>O akşam, prenseslerime, sarayın doğu kanadındaki kraliyet dairelerine kadar refakat ettikten sonra kendi daireme döndüğümde ay henüz doğmamıştı. Kölelerim odamdaki ve terastaki kandilleri yakmışlardı. Talimatlarım doğrultusunda kandildeki gaza, dumanı, sivrisinekleri ve diğer gece haşaratını uzak tutan ve aynı zamanda dinlendirici bir uykuya ve münasip rüyalar görmeye tesir eden bitkiler karıştırmışlardı.</p>

  <p>Rustie, yatmamı bekliyordu. Kıyafetlerimi almak için yanıma geldi ve yatağımın kenarına gümüş bir kadehte şarabımı bıraktı.</p>

  <p>"Gece çok uzun sahip," dedi kınarcasına. "Hafta başından beri birkaç saatten çok uyumuyorsunuz." Rustie o kadar uzun zamandan beri kölemdi ki ikimiz de kaç yıl olduğunu unutmuştuk.</p>

  <p>Uzun zaman önce kendine dadımmış gibi davranabileceği bir rol biçmişti.</p>

  <p>Onun yardımıyla üzerimdekileri çıkarıp balkona çıktım ve şarap kadehini aldım. Dudaklarımı ıslatıp hoşnutlukla iç çektim.</p>

  <p>Mechir arazilerimdeki üzüm bağlarından on yıllık bir bağbozumuydu. Sonra tanrıça mabedinin balkonuna bakmak için döndüm. Bomboş olduğunu görünce hayal kırıklığına uğrayıp kaderime boyun eğdim. O pelerinli kadına son defa göz ucuyla baktığımdan bu yana haftalar geçmişti.</p>

  <p>Rustie’nin ayrılmasına izin verdim; hala homurdanır vaziyette gidince dönüp, o akşam kralla yaptığımız müzakerelerde öne çıkan noktaları tekrar zihnimden geçirerek mermer zemini adımlamaya başladım.</p>

  <p>Aniden durdum, bir ayağım havada kalmıştı. Ay ışığının vasfı değişmiş, hoş, altuni bir parlaklığa bürünmüştü. Başımı kaldırıp aya baktım. O an doğaüstü güçlerin sahnede olduklarını anlamıştım, ama müşfik mi yoksa habis mi olduklarını ilkin anlayamamıştım. Kötülüğü uzaklaştırmak için iki parmağımla Horus'un işaretini yaptım ve mistik güçlerin kendilerini ortaya çıkarmalarını beklemeye başladım.</p>

  <p>Yavaş yavaş ılık geceyi saran hoş ama belli belirsiz bir koku hissettim. Daha önce hiç böyle bir koku almamıştım; ama nereden geldiğini bir türlü çözemesem de tüm duyularım harekete geçmişti.</p>

  <p>Ne olduğunu anlamak için döndüm; o kadar şaşırmıştım ki elimdeki kadehi yere düşürdüm. Yere çarpan kadehin çıkardığı sesler arasında bir an kalbimin göğsümde durduğunu hissettim; sonra kaçan bir atın toynak darb€leri gibi tekrar atmaya başladı.</p>

  <p>Tapınaktaki gizemli kadın tam önümdeydi; o kadar yakındı ki başlığın karanlığında dahi o zarif yüz hatlarını ayırt edebiliyodum. Elimi bir uzatsam ona dokunabilecektim; ama kıpırdayamıyordum.</p>

  <p>Nihayet sesimi tekrar bulmuştum; fakat konuştuğumda sesim hürmetten kısılmış gibiydi. "Kimsiniz siz?"</p>

  <p>"Adım İnana."</p>

  <p>Hem sesiyle hem de cevabının anlamıyla o anda tüm benliğimle çarpılmış gibiydim. Sesi, ilahi bir ezgi gibi kulaklarımda yankılanıyordu. Hiçbir insanın ağzından böylesi güzel bir sesin asla çıkamayacağını biliyordum. Söylediğinin anlamı çok daha vurucuydu. İnana, ta zamanın başlangıcından bu yana tanrıça İştar’ın kadim ismiydi.</p>

  <p>"Benim adım Taita." O an aklıma gelen tek yanıt buydu.</p>

  <p>"Adının dışında kendinle ilgili öylesine az şey biliyorsun ki, değil mi? Babanın ve annenin adını dahi bilmiyorsun." Söylerken merhametle ve nazikçe tebessüm etti.</p>

  <p>"Evet. Onları hiç tanımadım." Söylediklerinin doğruluğunu ikrar ettim. Şefkatle bir elini bana uzattı ve ben hiç tereddüt etmeden tuttum. Aniden elinden bana akan bir sıcaklık ve güç hissettim.</p>

  <p>"Korkma Taita. Ben senin arkadaşınım ve arkadaşından da öte."</p>

  <p>"Senden korkmuyorum İnana." Diğer elini de uzattı; tuttuğum anda aramızda güçlü bir kan ve zihin bağı olduğunu anladım.</p>

  <p>"Seni tanıyorum," diye haykırdım şaşkınlıkla. "Seni ta en başından beri tanıdığımı hissediyorum. Bana kim olduğunu anlat."</p>

  <p>"Buraya kendimden bahsetmeye gelmedim. Senden bahsetmeye geldim. Benimle gel Taita." İki elini de benimkilerden ayırmadan geriye doğru hareket edip beni açık balkondan yatak odama götürdü. Ayaklarından, elbette varsa, hiç ses çıkmıyordu.</p>

  <p>Yalnızca eteklerinden gelen hafif bir hışırtı vardı. Eteğinin altıda yere değen ayağı olmadığını anladım; zeminin hemen üstünde süzülüyordu.</p>

  <p>Girdiğimiz fenerle aydınlanan güzel oda, geçtiğimiz onca haftadan beri benim yuvamdı ve her santimini bildiğimi zannediyordum; ama karşı duvarda daha önce farkına hiç varmadığım bir kapı vardı. İnana beni ona doğru götürdüğünde kapı kendiliğinden açıldı. Geçidin ötesi zifiri karanlıktı. El ele kendimizi karanlığa bıraktık; her yanımızı sarmıştı. Aşağı doğru düşüyorduk, fakat elimi tuttuğu için korkmuyordum. İnişimizin oluşturduğu rüzgar yüzüme öyle hızlı çarpıyordu ki gözlerimi kısmak zorunda kalıyordum. Asırlardır karanlıkta uçuyor gibiydik, ama zamanın bir yanılsama olduğunun farkındaydım. Sonra ayaklarımın altında zemini hissettim; artık hareket etmiyorduk. İlkin yalnızca parıltıyla etrafımız aydınlandı. İnana’nın başını tekrar seçebiliyordum; sonra aşağı doğru yavaş yavaş bedeni ortaya çıktı. Artık o da benim gibi çıplaktı.</p>

  <p>Uzun ömrüm boyunca sayısız güzel kadının vücudunu görmüştüm; fakat İnana hepsinin fersah fersah ötesindeydi. Kalçaları şehvet uyandırıcıydı; ayrıca hemen üstteki daracık beli, kalçalarının zarif hatlarını ortaya çıkarıyordu. Boyu benim kadar uzun olmasına karşın uzuvları öyle narin, akıcı ve kusursuzdu ki uzanıp dokunmaktan kendimi alamadım. Parmağımı hafifçe bileklerinden omuz kıvrımlarına kadar gezdirdim. Teni ipek gibiydi, ama altındaki kasları bir o kadar sertti.</p>

  <p>Saçları yukarıda bağlıydı, ama başını yana salladığında parlak dalgalı bir çağlayan gibi omuzlarından aşağı dizlerine kadar döküldüler. Bu dalgalı perde adeta canlıymışlar gibi duran göğüslerini örtmüyordu. Göğüsleri, kusursuz derecede yuvarlak ve kısrak sütü gibi bembeyazdı; yakut rengi meme uçları, bakışlarım Üzerlerinde dolaşınca büzülmüştü.</p>

  <p>Vücudunda tüy yoktu. Cinsel organında da tek bir kıl yoktu.</p>

  <p>Organının iç dudakları, dikey yarıktan dışarı adeta utanırcasına çıkmıştı. Kadınsı şehvetin tatlı çiyi üzerlerinde parıldıyordu.</p>

  <p>Işık giderek artınca bulunduğumuz yerin Babil’in epeyce yukarısındaki Asma Bahçeleri olduğunu fark ettim. Çevremizi saran öbek öbek çalılar ve çiçekler harikulade güzeldi; ama İnana’nın güzelliği karşısında sıradanlaşıyordu. Ellerimi omuzlarından alıp birer birer öptü. Tüm benliğime yayılan bir hisle ürperdim.</p>

  <p>"Benden ne istiyorsun İnana?" Ses sanki bana ait değildi.</p>

  <p>"Seninle birleşmeyi öneriyorum."</p>

  <p>"Tam bir erkek olmadığımı elbette biliyorsun," dedim utançla fısıldayarak. "Uzun zaman önce hadım edildim."</p>

  <p>"Evet." Sesi müşfik ve nazikti. "Bunu sana yaptıklarında oradaydım. Bıçağı senin kadar keskin hissettim. Senin için gözyaşı döktüm Taita. Fakat kendi adıma memnun oldum. Birleşmek çiftleşmekle aynı şey değildir. Ben, tohumlarını sunan bir erkek ya da onu rahmine kabul eden bir kadın için seyrek bir mükafat olan cılız bir kas spazmıyla çabucak sona eren salt etlerin birleşmesinden bahsetmiyorum. Bu yalnızca tabiatın, başka bir ölümlü yaşamı, çok geçmeden ölümle son bulacak önemsiz ve kısa varlığını başlatma yöntemi."</p>

  <p>Sağ elimi yavaşça dudaklarından aşağı indirip parmaklarımı kasıklarının arasındaki yarığa iyice itti. İki parmağım kadar daracık ve kaygandı. Sanki benim belim onunkinin sıcaklığıyla eriyecek gibiydi. "Ben bundan bahsetmiyorum." Parmak uçlarıyla nazikçe, bacaklarımın arasında, eskiden erkekliğimin olduğu hoyrat yara izini okşadı. "Bundan da."</p>

  <p>"Bir erkek ve kadın başka nasıl birleşebilir ki İnana?"</p>

  <p>"Bedenleriyle değil, ruhlarıyla birleşirler. Yüce beyinlerin birbirine karışması. Bu, çok çok nadir gerçekleşebilen varoluşun gerçek mucizesi."</p>

  <p>Beni, gizli bahçedeki çimenlerin üstüne uzattı. Altımızdaki zemin, pufla ördeğinin altı gibi ipeksi ve yumuşacıktı. Hızlı ve yılankavi hareketle üzerime uzandı ve o anda bedenlerimiz, adeta tanrıların olması için tasarladığı gibi yakın ve içtenlikle birbirine kenetlendi. Kollarımız, bacaklarımız birbirine dolanmış, nefeslerimiz karışmıştı. Kalbinin benimkine doğru atışını hissedebiliyordum.</p>

  <p>Yavaş yavaş kalplerimiz, adeta paylaştığımız tek bir organ gibi olmuş, bir atıyordu. Birleşen soluk alıp verişimiz ahenkle birmiş gibi devam ediyordu. Bu, şimdiye dek başıma gelen en tatmin edici ve ruhumu canlandıran histi. İkimiz yekvücut olana dek bedeninin beni daha derinlerine çekmesini ve onu kendiminkinin içine çekmeyi istiyordum.</p>

  <p>Sonra onun zihninin benimkini kontrol ettiğini hissettiğim anda kısa süreli bir panik ve çaresizlik duygusuna kapıldım. Önlemeye çalıştım; ama sonra benim de onun zihnini aynı anda ele geçirdiğimi fark ettim. O benim anılarımı aldıkça ben de onunkileri hıfzediyordum. Aramızda kaybolan ya da unutulan hiçbir şey kalmamıştı. Kadim geçmişe dek uzanan bir benliği paylaşıyorduk.</p>

  <p>"Şimdi babamın kim olduğunu biliyorum," diye fısıldadım bunu kendi sesimden duymanın şaşkınlığıyla.</p>

  <p>"Kimmiş?" diye sordu. Daha soruyu zihninde oluşturmadan yanıtı biliyordu ve dudaklarından çıkmamış olsa da sorusunu duymuştum.</p>

  <p>Paylaştığımız ilahi sessizlik içinde cevap verdim. "Meniotos, ahlak ve öfke tanrısı."</p>

  <p>"Öyleyse annen kim?" diye sordu İnana. Cevabı paylaştığımız tek zihinde buldum.</p>

  <p>"Annemin adı Selias'tı; fakat o bir insan ve ölümlüydü. Beni doğururken öldü."</p>

  <p>"Sen bir yan tanrısın Taita. Ne tam bir insan ne de tamamen tanrısın. Çok daha uzun yaşayacaksın, ama bir gün senin de ölmen gerekiyor." Ruhumu sıkıca ve kendininkiyle korurcasına sardı. "O günün gelmesine hala epey var. Fakat geldiğinde seni korumak ve desteklemek için orada olacağım. Sen gittikten sonra da bin yıl yas tutacağım."</p>

  <p>"Sen kimsin İnana? Neden hem bedenen hem de ruhen kendimi sana bu kadar bağlı hissediyorum? Senin baban kim?"</p>

  <p>"Babam ışık tanrısı Hyperion. O, Meniotos'un kardeşi. Bu yüzden seninle ben aynı ilahi kanı paylaşıyoruz," diye doğrudan cevap verdi.</p>

  <p>"Daha sorumu sormadan vereceğin cevabı biliyordum," dedim sessizce. "Ya annen? O da tanrıça mıydı yoksa ölümlü mü?"</p>

  <p>"Annem Artemis," diye cevapladı.</p>

  <p>"Artemis, av ve tüm yabani hayvanların tanrıçası. Aynı zamanda bakire tanrıça ve tüm bakirelerin tanrıçası. Ancak, hem nasıl bakire olup hem de annen olabiliyor?"</p>

  <p>"Bilmen gerek Taita, bizim gibi tanrı ve yan tanrılar için her şey mümkündür. Babam Hyperion, ben doğduktan bir saat sonra annemi tekrar bekaretine kavuşturdu." Babasının büyüleyici pratik çözümü karşısında gülümsedim; İnana da benimle birlikte gülümsedi, sonra devam etti. "Ama ben de annem gibi bakireyim ve tüm tanrıların babası olan Zeus'un emriyle daima bakire kalmak zorundayım. Bu da benim Zeus'u, ensest ilişkinin ve benimle ilişkiye geçmenin yollarını arayan büyükbabamı reddetmemin cezası."</p>

  <p>"Böylesi abes tecavüz için çok gaddar bir ceza." Kendimi onun yerine koymuştum.</p>

  <p>"Bence değil Taita. Bence olabilecek en müşfik, en hoş ödül; yoksa aksi halde seninle ben geçen ve daha henüz gelmemiş onca asırlar boyu nasıl sevgili olabilir, bekaretimizi ve saflığımızı nasıl muhafaza edebilirdik?"</p>

  <p>"Bir başkası kaderimizi nasıl bilebilirdi ki İnana? Bahsettiğin o kadim zamanlarda ben doğmamıştım bile?"</p>

  <p>"Doğduğunda oradaydım Taita. Erkekliğin senden koparılıp alındığında da oradaydım ve bu korkunç eylemden ikimizin de milenyumlar boyunca ne kadar kazançlı çıkacağını bilmeme rağmen senin için ağladım."</p>

  <p>"Milenyumdan söz ediyorsun. Sen ve ben o kadar uzun süre birlikte olacak mıyız İnana?"</p>

  <p>Soruma doğrudan cevap vermedi. "Sen farkında olmasan da doğduğun günden beri seni çok yakından izliyordum. Başına gelen her şeyi biliyordum: her kısacık neşeyi ve her acı dolu ıstırabı."</p>

  <p>"Neden ben, İnana?"</p>

  <p>"Çünkü biz biriz Taita. Aynı kandanız, tek nefesiz."</p>

  <p>"Senden hiçbir şey gizleyemem," demek zorunda kaldım.</p>

  <p>"Ne var ki ben senin gibi bakire değilim. Ömrüm boyunca başka kadınlarla şehvetle birlikte oldum."</p>

  <p>İnana hüzünle başını iki yana salladı. "Sen sadece tek bir kadın tanıdın Taita ve o olduğunda ben oradaydım. Seni buna karşı uyarmıştım; zira o fani hazzın bedelini hadım eden bıçakla ödeyecektin." O sözlerine devam ederken nefesini ağzımda, acısını yüreğimde hissediyordum. "Seni bu ıstıraptan kurtarabilirdim; ama eğer yapsaydım, seni yaptığının sonuçları konusunda uyarmış olsaydım, o zaman seninle ben şu an olduğu gibi, ebedi ve ilahi iffetle asla birleşemezdik."</p>

  <p>Dediklerini havsalamda tarttım, sonra derin bir iç çektim, o da benim içimde iç çekti.</p>

  <p>"Hepsi o kadar önceydi ki kızın yüzünü bile hatırlamıyorum; hatta adını bile," diye itiraf ettim.</p>

  <p>"Çünkü o anıyı zihninden sildim," diye fısıldadı. "Eğer istersen tekrar yerine koyabilirim ve sonraki beş bin yıl daha aklından çıkmaz, ama sana hiç neşe vermeyecek. Bunu ister misin?"</p>

  <p>"İstemediğimi biliyorsun." Zamanında benim gibi köle olan o kayıp ruhtan vazgeçiyordum. Müşterek sefaletimizde birbirimize bir parça teselli vermiştik. Bana aşkını sunmuştu. Fakat çok uzun zaman önce zaman ve mekan boşluğunda kaybolmuş ve hiç kimsenin ardından gidemeyeceği bir yere gitmişti; hadım edilmiş bir yarı tanrının bile.</p>

  <p>Kendimi ana bıraktım; İnana’nın zihnindekilerin ve hatıralarının tadını çıkarıyordum, o da benimkilerin. Bedenlerimiz ve ruhlarımız iç içe kenetlenmişken zaman artık öyle nefes nefese hızla akıp giden nehir gibi değildi; artık üzerinde tüy gibi süzüldüğümüz, ebediyetin bir dilimiymiş gibi her anının zevkine vardığımız durgun bir okyanus halini almıştı. Ruhumun siperlerini yükseltmiş, beni tarifsiz bilgelikle donatıp kötülüğe karşı zapt edilemez kılmıştı.</p>

  <p>Birlikte ruhani letafet durumuna ulaşmıştık.</p>

  <p>Ebediyetin ardından ruhum onunkiyle konuştu. "Bu hiç bitmesin istiyorum İnana. Seninle sonsuza dek bu şekilde kalmak istiyorum." Sonra benliğimin derinliklerinden cevap verdiğini duydum.</p>

  <p>"Sen benim bir parçamsın Taita ve ben de senin bir parçanım.</p>

  <p>Fakat her birimiz aynı zamanda ayrı ve bütünüz. Dönmemiz gereken kendimize ait farklı benliklerimiz var. Tek başımıza gerçekleştirmemiz gereken kendi kaderlerimiz var."</p>

  <p>"Lütfen, beni bırakma," diye yalvardım.</p>

  <p>"Şimdilik senden ayrılıyorum. Artık gitme zamanım geldi."</p>

  <p>Sesi artık benimkine karışmıyordu.</p>

  <p>"Dönecek misin?"</p>

  <p>"Evet."</p>

  <p>"Nerede?"</p>

  <p>"Nerede olursan."</p>

  <p>"Ne zaman, İnana? Seni bir daha ne zaman göreceğim?"</p>

  <p>"Belki bir gün, belki bir yıl, belki de bin yıla." Bedeninin açıldığını hissettim. Kolları açıldı, artık sarılmıyordu; beni bırakıyordu.</p>

  <p>"Yalnızca birazcık daha kal." Ne kadar yalvarsam da çoktan gitmişti. Doğruldum. Şaşkın şaşkın etrafıma bakındım. Kendimi sarayın balkonundaki yatağımda uzanmış halde buldum. Yataktan fırlayıp yatak odasına koştum. Büyük odanın ortasında durup en son baktığımda İnana’nın beni uçurduğu gizli bahçeye açılan kapının olduğu ötedeki duvara uzun uzun baktım. Şimdi kapı filan yoktu.</p>

  <p>Ağır ağır duvara yaklaşıp parmaklarımı yüzeyinde gezdirerek kapı ve pervaz bağlantısı arayarak dikkatle inceledim. Sıva pürüzsüzdü ve hasar görmemişti. O anda İnana’nın bana söylediğini hatırladım.</p>

  <p>Bilmen gerek Taita, bizim gibi tanrı ve yarı tanrılar için her şey mümkündür.</p>

  <p>Bu noktada en son durduğumdan bu yana sanki uzun yıllar geçmiş gibiydi. İnana’nın beni götürdüğü kadar uzak bir yerde zaman gibi bir boyut var mı acaba, diye düşünmeden edemedim.</p>

  <p>Eğer varsa, belki de ben diğer alemde onunla birlikteyken bu dünyada zaman durmuştu.</p>

  <p>Gerçekliği imgelemden, doğruyu yanlıştan ayırt etmeye çabalarken gözüm zeminin orta yerinde duran koca tunç amfora içindeki kırmızı güllere takıldı. Yanına gidip çiçeklerin dikenli saplarını, goncalarını inceledim. En son gördüğüm gibi capcanlıydılar.</p>

  <p>"Yokluğumda defalarca değiştirilmiş olabilirler," dedim yüksek sesle. Sonra yere baktım. Mermer zeminin üstünde tek bir kırmızı gonca vardı. Kokusunun hazzına varmak için önceki akşamüzeri ana sapından kopardığımı hatırladım, sonra hizmetçilerin süpürmesi için yere atmıştım.</p>

  <p>Eğilip goncayı yerden aldım ve kokladım. Son kokladığım gibi hoş kokuyordu. Biraz daha yakından inceleyince susuz kalmış olmasına rağmen solmamıştı, hatta aksine kopardığım zamanki gibi taze ve canlıydı.</p>

  <p>Acaba İnana'yla ben, o ilahi kucaklaşma halinde hayal ettiğim gibi bir ömür değil de sadece bir gece mi geçirmiştik? Bu mümkün görünmüyordu. Kafam allak bullaktı; kırmızı güllerin taçyapraklarını farkında olmadan dudaklarıma sürüyordum.</p>

  <p>Dairemin ana kapısının açıldığını duydum, bunu sonra Kıptice kısık sesli konuşmalar izledi. "Kim o?" diye bağırdığımda içlerinden biri cevap verdi.</p>

  <p>"Benim sahip." Sesi tanımıştım. Rustie'ydi. Çok geçmeden yatak odasının kapısında göründü.</p>

  <p>"Neredeydin?" diye sordum.</p>

  <p>"Güneş ufku aşana dek sizi uyandırmamamı emretmiştiniz sahip," dedi, saklamayı beceremediği bir kızgınlıkla.</p>

  <p>"Bunu ne zaman söyledim?"</p>

  <p>"Dün gece, gitmemi söylediğinizde." Demek ki sadece bir gece yoktum. Ya da belki de hiç yaşanmamıştı. Belki hepsi sadece bir rüyaydı; ama yürekten olmamasını diliyordum. İnana'yla bir sonraki buluşmamızı şimdiden iple çekiyordum, tabii elbette ger çekse ve zihnimin bir oyunu değilse. Acaba bu muammanın cevabını hiç öğrenebilecek miydim: hayal ya da gerçek, İnana kimdi ve neydi?</p>

  <p>"Unutmuşum, bağışla beni Rustie."</p>

  <p>"Tabii sahip. Fakat asıl özür dilemesi gereken benim." Rustie’nin gönlünü almak çok kolaydı. Hoş bir adamdı ve onu gerçekten çok severdim. Yine de sertçe hatırlattım:</p>

  <p>"Beş gün içinde Sayda’ya gitmek üzere yola çıkacağımızı unutma. O zamana dek hazırlan."</p>

  <p>"Eşyalarımızın çoğunu vagonlara yükledim zaten. Bir saat içinde hazır olabilirim."</p>
</body>
</html>
