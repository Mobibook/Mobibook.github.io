<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p><span style="font-family: 'TR GALLERIA'; font-size: 2.5em; font-weight: bold; text-indent: 0em;">E</span>rtesi sabah güneş doğmadan kalkıp aceleyle kahvaltımı yaptıktan sonra Bahriye'ye gitmek üzere şehre indim. Tüm günümü orada Koramiral Herakal ve ekibiyle görüşüp müzakere ederek geçirdim; çoğu boşunaydı. Bana, yıllar boyu ticaret gemisi olarak kullanıldıkları besbelli, şimdi ise kullanım ömürlerinin sonuna gelmiş çok eski sekiz bireme vermeyi önerdiler. Benden bu gemilerle Hiksos çapulcularına boyun eğdirmemi bekliyorlardı.</p>

  <p>Minosluların genelde asık suratlı, somurtkan insanlar ve yabancılara karşı fazlasıyla düşmanca olduklarını öğreniyordum. Bu kuralın şimdiye tek tanıştığım tek istisnası, Elçi Toran'dı. Mısırlı olarak doğmuş olabileceğini düşündürecek derecede nazik ve yardımseverdi.</p>

  <p>O akşam atıma binip, ruhsal açıdan tükenmiş ve cesaretimi kaybetmiş halde yeni evime döndüm. Aşçının benim için hazırlamış olduğu kuzu ızgaranın tadına ancak bakabildim. Ancak Toran’ın mahzenime koydurduğu enfes şaraptan bir kulplu kadeh bana, ertesi gün şafakta bir kez daha Bahriye'ye gitme azmi ve kuvveti vermişti.</p>

  <p>Tüm pazarlık becerilerimi kullanmak ve biraz da Toran'dan yardım almak zorunda kalmıştım; ama onuncu gün nihayetinde neredeyse yepyeni altı tane üç güverteli gemiden oluşan bir filo toplamayı başarmıştım. Koramiral istemeye istemeye bu gemilerde görev almak üzere deneyimli Minos subayları ve mürettebat olarak da Kuzey İtalya'daki vahşi kabilelerden alınmış zorlu paralı askerler vermeyi kabul etmişti Bu paralı askerler kendilerine Latin ya da Etrüsk diyorlardı Toran, bu adamların mükemmel denizciler ve korkusuz savaşçılar olduğu konusunda bana güvence vermişti.</p>

  <p>Her triremede bu vahşilerden 120 taneyle, Hiksos donanmasındaki her gemiyle boy ölçüşebileceğimize ikna olmuştum.</p>
</body>
</html>
