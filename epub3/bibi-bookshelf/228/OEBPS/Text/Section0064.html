<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p><span style="font-family: 'TR GALLERIA'; font-size: 2.5em; font-weight: bold; text-indent: 0em;">K</span>arargah odasının demir parmaklıklı kapılarının ardında hafif bir koşturmaca olduğunda Lort Oramiral Herakal ve kurmaylarıyla toplantıdaydım "Ne oldu?" Herakal, Bahriye’nin mağara gibi odalarında yankılanan bir sesle haykırdı. "Ben kimse bizi rahatsız etmesin diye emretmedim mi?"</p>

  <p>Cilalı sedir ağacı kapıyı açan muhafız komutanı içeri girip başıyla selamladı, sonra özür diledi.</p>

  <p>"Danışma Meclisi'nden Lort Toran bir mesaj gönderdi. Son derece önemli olduğunu ve gecikmeksizin Mısırlı Lort Taita’nın şahsına teslim edilmesi gerektiğini söyledi."</p>

  <p>Herakal, ayıpladığını belli edercesine kasvetle bana bir bakış atıp yapmacık bir çaresizlik edasıyla kollarını açtı. "Bırak yaver girsin o zaman! Bırakın herkes girsin! Devam et ve kafanıza her estiğinde emirlerime itaatsizlik edin."</p>

  <p>Herakal’ın öfkesi karşısında şekilden şekile giren adamı korumak için hemen ayağa kalktım. "Lort Oramiral, tüm sorumluluk bana ait. Mısır'daki kaynaklarımdan son derece önemli bir haber bekliyordum."</p>

  <p>"Hepimiz bekleriz, sen keyfine bak Lort Taita." Kendi kendine homurdanıp taburesinden kalktı, ağır adımlarla sessizce pencereye doğru yürüyüp camdan koyun karşı tarafındaki Kronos Dağı'na bakmaya başladı. Mesajı yüzbaşının titreyen elinden kaptım.</p>

  <p>Sıkıca sarılmış, sarı, ipekten bir ruloydu. Serçeparmağımın üst boğumundan daha büyük değildi ve adeta tüy kadar hafifti.</p>

  <p>Ruloyu açtığımda kolum kadar uzun olduğunu ve her yanının sıkış sıkış Aton'la aramızda geliştirdiğimiz şifreli sembollerle dolu olduğunu gördüm. Bu semboller, hem etkili anlatım ve kapsamlarıyla hem de yazana sağladığı mana mükemmelliğiyle mevcut tüm dillerden çok daha ileriydi.</p>

  <p>Mesajı çabucak okuyup, sıradaki serzenişini oluşturup yapmasına fırsat vermeden Lort Oramiral'e baktım.</p>

  <p>"Lort Oramiral, harika haberlerim var. Karşımıza, ortak düşmanımızın tam kalbine bir darbe vurma fersatı çıktı. Hiksos Gorrab, Nil deltasının en kuzeyindeki Sur Ovası'nda binden fazla savaş arabasından müteşekkil bir süvari birliği oluşturmuş."</p>

  <p>"O bölgeyi biliyorum!" dedi Herakal, pencereden dönerken; ses tonu değişmişti. "Orta Deniz kıyısı boyunca Zin ve Dhuara şehirleri arasında uzanıyor."</p>

  <p>"Doğru!" diye teyit ettim. "Son bir yılı aşkın süredir firavunum ve Lort Kratas, saldırılarını Nil’in batı kıyısına yoğunlaştırdı.</p>

  <p>Zin’in sadece seksen fersah ötesindeki Karun Gölü' ne kadar ilerlediler." Sarı ipeği masanın üstüne yaydım; Herakal ve kurmayları başına toplandı. Aton, ipeğin bir tarafına mesajını yazmıştı, ancak diğer tarafında Kuzey Mısır’ın, hem Hiksos hem de Mısır ordularının konumlarını gösteren ayrıntılı haritasını çizmişti.</p>

  <p>"Kaynaklarım, Gorrab’ın büyük bir kanat saldırısıyla, Mısır’ın doğu sınırından dolaşıp şurada, Kuam'da uzayan sınırımıza saldırmayı planladığını bildiriyor." İpek haritadaki noktayı gösterdim. "Zekice bir plan, ama Zin' deki toplanma bölgesi denizden yapılacak saldırılara karşı son derece savunmasız. Görünüşe göre Gorrab hala müşterek filomuzun Krimad'da tam da böyle bir fırsatı beklemekte olduğundan habersiz."</p>

  <p>"Gorrab’ın bin savaş arabasının olduğunu mu söylüyorsun?"</p>

  <p>diye sordu Herakal. "Bunun anlamı muhtemelen üç bini aşkın savaş arabası süvarisinin olduğu. Sizden sayıca katbekat üstün olacaklar. Şayet Gorrab planlarınızdan haberdar olursa onlara saldırmanız halinde sizi tamamen ortadan kaldıracaktır."</p>

  <p>Aksini ispat etmek için parmağımla sarı ipek beze vurdum.</p>

  <p>"Evet, gerçekten de Gorrab, Zin' de bin savaş arabası toplamış; fakat elimdeki bilgiye göre savaş arabası süvarilerini henüz Karun Gölü'nde firavun ve Lort Kratas'la karşı karşıya gelen asıl kuvvetlerinden ayırıp o bölgeye sevk etmemiş. Burada görüldüğü kadarıyla şu anda savaş arabalarını koruyan adamlarının sayısı beş yüzden az." Aton'un ipeğe yazdığı sayıları okudum. "Beş yüz adam ve iki katı at."</p>

  <p>Herakal düşünceli bir edayla bıyıklarını sıvazladı. "Yani kabaca sizinkine denk bir kuvvet."</p>

  <p>"Filom denize açılmaya hazır ve şimdi yola çıkarsak altı gün içinde Zin' de oluruz; yani Gorrab adamlarının kalanını ulaştırmadan önce. Savaş arabalarımı düşmanın arka tarafından sahile çıkarıp geldiğimizi öğrenmeden onlara saldırabilirim. Tam teçhizatlı ve mürettebatlı bin savaş arabasına değer tam bir baskın unsuru avantajımız olacak."</p>

  <p>"Sana karşı açık konuşacağım Lort Taita, bundan hoşlanmadım. Her şey fazlasıyla muntazam ve tesadüfi görünüyor. Burnuma tuzak kokusu geliyor, ancak Yüce Minos sana bağımsız hareket etme izni verdi. Bu aceleci planın için benim onayımı almak zorunda değilsin."</p>

  <p>"O halde konuşacak başka bir şeyimiz kalmadı Lort Oramiral. Tavsiyeleriniz ve iyi dilekleriniz için size teşekkür ederim. Ben müsaade isteyeyim."</p>

  <p>Dağ boyunca atlarımı iyice zorlayarak tek başıma gittim. Güneş batmadan bir saat önce Krimad'a ulaştığımda Zaras ve Hui ahırlardaydı. Beni gördüklerine şaşırmışlardı, ama aklımdakini onlara anlattığımda şaşkınlıkları şeytani bir neşeye dönüştü.</p>

  <p>"Hava hala aydınlıkken atları gemilere yükle," dedim Hui'ye.</p>

  <p>"Zaras, yanına ne kadar gerekiyorsa o kadar adam al ve yelken açmadan önce tüm gemilerdeki savaş arabalarının iyice bağlandığından emin ol." Adamlarına talimatlar haykırarak aceleyle emirlerimi yerine getirmeye başladılar.</p>

  <p>Aton'un, Mısır'dan tehlikeli yolculuktan sağ çıkmayı başarmış güvercinlerinin yeni kümesine gittim. En besili ve güçlülerinden iki tane seçip, her birinin ayağına yazdığım aynı mesajı bağladım. Sonra başlarının üzerine birer öpücük kondurarak kanat çırpmaları için gökyüzüne doğru fırlattım. İstikametlerini algılayabilmek için limanın üstünde dört kez daire çizdikten sonra istikametine yöneldiler ve çöken akşam karanlığı içinde gözden kayboldular. Onlar için en hızlısı gece uçmaktı. Karanlık vakitlerde şahin ve doğan onları avlamazdı. Ama yine de emin olmak için aynı mesajı iki kez göndermiştim.</p>

  <p>Ondan, altı gün sonra bizi Zin' de bekleyecek kılavuzlar ayarlamasını istemiştim. Karaya çıktığımızda bizi karşılayıp Kral Gorrab’ın savaş arabalarını topladığı yere götüreceklerdi.</p>

  <p>Gece olmadan bir saat önce altı kadırgalık filom limandan ayrıldı. Açık denize çıkar çıkmaz kol düzeniyle güneye dönüp Mısır’a ve Zin Körfezi'ne yöneldik.</p>

  <p>Fecir karanlığında ötemizden geçen, gemisi Güvercin'le, Deniz Kavimleri Prensi Nakati’nin komutasındaki on iki savaş kadırgasından oluşan filoyu fark etmemiştik. Nakati, küçük filomla pür neşe yol almakta olduğum ihanet ve kalleşlik bataklığı konusunda beni uyarmak için acele ediyordu.</p>

  <p>Nakati, Krimad Limanı'na güneş doğduktan birkaç saat sonra vardığında gemilerimin yerinde yeller estiğini görmüştü. Ancak geride, yaraları ve hastalıkları yüzünden yola çıkmaya müsait olmayan beş adamımı bırakmıştım. Bu hastalar, Güvercin’i ele geçirip Nakati'yi kürek sıralarına zincirlettiğim Sümer Krallığı'ndaki Sayda yolculuğumda benimle birlikteydi. Deniz Kavimleri Prensi'ni azat edip tekrar Güvercin’in komutasına verdiğimde de oradaydılar. Bu nedenle Nakati’nin bizden biri olduğunu biliyolardı, bundan dolayı nereye gittiğimizi ve Zin'e baskınımın gayesini Nakati'ye söylemekte herhangi bir sakınca görmemişlerdi.</p>

  <p>Nakati, Krimad Limanı'nda sadece depomdan su ve erzak almasına yetecek kadar oyalanmıştı. Sonra gün doğumundan yaklaşık üç saat sonra benimkinin peşine takılmak üzere filosuyla yelken açmıştı; ne var ki ondan sekiz saat ilerideydim.</p>

  <p>Kuşkusuz bu aşamada Nakati’nin son süratle peşimden gelmekte olduğunu bilmemin imkanı yoktu. Aksine ona güvenerek azat ettiğimden beri ondan hiç haber alamamıştım. Şu anda zaten bu aceleci kararımdan ötürü pişmanlık duyuyordum. Beni kandırıp yeniden Deniz Kavimleri’nin başına geçtiğine ve bir daha asla yüz yüze gelmeyeceğimize, elbette başının kılıcımın altındaki hali hariç, inanmaya başlamıştım.</p>

  <p>Nakati’nin anlaşmamıza sadık kaldığını burada anlattığım olaylardan ancak çok daha sonra öğrenmiştim. Tüm bu süre zarfında aslında o, Deniz Kavimleri'ni oluşturan korsan ve yağmacılar arasından gemisine tayfa toplamakla meşgulmüş.</p>

  <p>Geçmişe baktığımda daha olumlu düşünmem gerektiğini anlıyorum; fakat ben her zaman Deniz Kavimleri’nin düzensiz ayaktakımı olduğuna; modem bir donanmanın örgütlenmesinden ve yapısından yoksun olduklarına inanmıştım. Korsan beylerinin pek çoğunun eğitimli ve yetenekli savaşçı denizciler oldukları ve sadece koşullar öyle gerektirdiği için sürgün ve kaçak durumuna düştükleri gerçeğini göz ardı etmiştim. Bunun yanında, eski dostum Aton'un yönettiğinden kesinlikle çok daha etkili, yaygın ve sıkı örgütlenmiş bir istihbarat ağları vardı. Nakati’nin, Aton'un adamlarının arasına yerleştirdiği çifte casusları vardı; ama bunun yanında Menfis' teki Hiksos karargahında da casusları vardı. Benim şebekeme de sızmış olduğundan şüphem yoktu. Kaynakları sayesinde Aton'la benim aramızdaki yazışmaların tamamen farkındaydı ve Hiksosların da aynı şekilde amacımdan haberdar olduklarını biliyordu. Ne var ki Nakati’nin elinde, olan biten hakkında beni uyarabileceği güvercinler yoktu. Beni felaketten kurtarmak için bizzat gelmişti; ama çok geç kalmıştı .</p>
</body>
</html>
