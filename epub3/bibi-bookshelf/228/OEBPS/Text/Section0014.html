<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p><span style="font-family: 'TR GALLERIA'; font-size: 2.5em; font-weight: bold; text-indent: 0em;">F</span>iravunun Tamose, bilhassa kısa süre önce Dimyat Kalesi'nde tadına vardığım başarıyı göz önüne aldığında Aton'un yaptığı gibi yeteneklerimi küçük görme konusunda aceleci davranmamıştı. Minos'la temas kurma planıma tüm dikkatini vermeye hazırdı. İki gün boyunca benimle birlikte oturup tüm ayrıntıların üzerinden geçerek planımda bir kusur ya da gözümden kaçmış olabilecek bir nokta aradı. Nihayet sadece, "Planlarında göze çarpan bir hata göremedim Tata. Yine de Lort Kratas ve kurmay ekibinin bazı itirazları olabilir," demek zorunda kaldı.<br /></p>

  <p>Sesi kısılıp uçsuz bucaksız kelime hazinesindeki her bir küfrü, sövgüyü ve laneti tüketene ve nehirden az evvel çekilen balık gibi ağzı açık halde boğazı düğümlenip sessizliğe gömülene dek bekledim. Sonra ılımlı ve makul bir tonla ekledim. "Söz etmeyi unuttuğum bir şey daha var lordum. Girit’e yanımda Hui ve Remrem’i de götürmem gerekiyor. Eminim emrinizdekiler arasında onların yerini doldurabilecek yeterince adamınız vardır."</p>

  <p>Kratas, dili tutulmuşçasına dehşetle bana uzun uzun baktı, sonra birden kahkahalarla gülmeye başladı. İlkin zorlama ve sessiz kıkırdamalar şeklindeki gülüşü, sonradan, daha az evvel lanetlerle inleyen salonu fazlasıyla inletecek kadar sesli kahkahalara dönüşmüştü. Bacakları adeta gülüşünün ağırlığıyla güçsüzleşmiş, muazzam kilosunu artık taşıyamayacak noktaya gelmişlerdi. Geriye doğru sendeleyip kendini sandalyesine bıraktı.</p>

  <p>Mobilyanın parçaları, onun cüssesine dayanabilmesi için özel olarak tasarlanmıştı ve gittiği her yere beraberinde götürülürdü.</p>

  <p>Fakat şimdi ağırlığın altında bağlantıları gıcırdamaya başlamış, ayakları kırılacak gibi bükülmüştü.</p>

  <p>Başladığı gibi aniden gülmeyi kesti; sonra koca erkekliğinin görülmesine aldırış etmeden iki eliyle tuniğinin eteklerini kaldırıp gülerken gözünden akan yaşları sildi. Sonra eteğini tekrar dizlerinin üstüne bırakıp normal ses tonuyla firavuna yöneldi. "Majesteleri, Taita’nın planının makul olarak derinlemesine düşününce, belli yararlılıkları var gibi. Sadece Taita’nın aklına böyle bir şey gelebilirdi ve sadece o, hayalarını şuranın gözünün önüne serebilirdi." Sonra yapmacık bir pişmanlıkla ellerini alnına kapadı.</p>

  <p>"Bağışlayın beni beyler. Sanırım uygunsuz bir benzetme yaptım."</p>

  <p>Gayet ciddi konuştuktan sonra tekrar kahkahalara boğuldu.</p>

  <p>"Bunu, Hui ve Remrem’in Girit yolculuğunda bana refakat edebilecekleri olarak mı anlamalıyım?" Eksik uzuvlarımla ilgili yaptığı talihsiz kinayeye rağmen tarafsız ifademi bozmamaya çalıştım.</p>

  <p>"Alabilirsin Taita. Askeri zafere karşı tutkun mükafatlandırılmayı hak ediyor. En iyi adamlarımdan ikisini almana hiç itirazım yok. Belki seni senden korumayı onlar başarabilir, hayalı ya da hayasız; yine de bunu yapabilecek birinin olduğundan şüpheliyim."</p>
</body>
</html>
