<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p style="text-indent: 16px;"><span style="font-family: 'TR GALLERIA'; font-size: 2.5em; font-weight: bold; text-indent: 0em;">K</span>ikler Kutsal Boğa'dan ayrılıp kadırgalarına doğru yöneldikleri anda Hypatos sancak gemisini döndürüp adanın doğu burnunun çevresinden dolaşmak üzere rotamızı tersine çevirdi.</p>

  <p>Sancak gemisinin yan yatan kıçının yukarısından bakıp birerli kol düzeniyle doğruca Krimad Limanı'na yönelen kadırgalarımı seyrettim. Hala kızlarımın acısına şahit olmanın kederini yaşıyordum. Sırf aklımı başka bir şeyle meşgul etmek için Toran’ın karşısına geçtim ve cevabını zaten bildiğim basmakalıp bir soru sordum.</p>

  <p>"Knossos'la Krimad arasındaki doğrudan karayolu mesafesi ne kadar?"</p>

  <p>"Önemli olan mesafe değil. Olsa olsa en fazla kırk fersahtır,"</p>

  <p>diye açıklamaya başladı. "Asıl sorun, yolun İda Dağı eteklerinin çevresinden geçtiği yerlerin sapa ve tehlikeli olması; yolun geri kalanı çok daha zorlu. Yolculuğu tamamlamak için atlarınıza yaklaşık iki gün gerekir. Bundan fazlası için zorlarsanız atları çatlatırsınız."</p>

  <p>Gemi komutanlarımla ve de saray haremindeki kızlarımla bağlantı kurmak istiyorsam bu güzergahı düzenli olarak kat etmem gerektiğini biliyordum. Öte yandan Toran’ın öngördüğü süreyi kabullenmem mümkün değildi. Adanın bir ucundan diğerine belirli aralıklarla mola zinciri kurmam gerektiğine karar vermiştim. Güzergah boyunca on fersah aralıklı bu mola yerlerinde bekleyen dinç atlarla, bineklerimi daha fazla zorlayabilirdim. Bu şekilde adanın diğer ucuna yaklaşık yedi saatte, hatta belki daha kısa sürede ulaşabilecektim. Kızlarımı yeni evlerine yerleştirir yerleştirmez ilk uğraşım bu olacaktı.</p>

  <p>Dikkatlerini kederlerinden başka bir yöne çekebileceği umuduyla onları, kısa süreliğine güverteye çıkmaya ikna etmek için alta indim. Fakat benimle gelmeyi reddettiler. Istırapları içlerine o kadar derinden işlemişti ki endişeli sorularımı cevaplamak için ağızlarını güçlükle açabildiler. Bir parça teselli bulmak için birbirlerine sıkıca tutunarak aynı döşeğin üstünde oturmuşlardı. Loxias da ayak uçlarına bağdaş kurup oturmuştu. Bu, Minoslu kızın sadakatinden ilk etkilenişim değildi.</p>

  <p>Kaderin acımasızlığını ve tanrıların kalpsizliğini kendi başlarına kabullenmeleri için kızlarımın zamana ihtiyaçları vardı. Hayatın zorlukları gençken insan gözünde yüz kat daha büyürdü, ama yaş kemale erdikçe aynı derecede hafiflerdi. Hepimizin sabretmeyi öğrenmesi gerekiyordu.</p>

  <p>Onları bırakıp güverteye döndüm. Toran alta inmişti, bu yüzden tekrar armaya tırmandım.</p>
</body>
</html>
