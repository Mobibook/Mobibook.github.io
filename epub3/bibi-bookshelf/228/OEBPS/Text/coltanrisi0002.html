<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p><span style="font-family: 'TR GALLERIA'; font-size: 2.5em; font-weight: bold; text-indent: 0em;">E</span>rtesi gün sabahın ilk ışıklarıyla kamptaki herkes uyanmıştı.</p>

  <p>Artık adamlar bedevi elbiseleri ve kefiyelerini çıkarıp içinde Hiksos zırh ve silahlarının olduğu çuvalları açabilirlerdi. Zırhların büyük bölümü kalın deriden yapılmıştı, ancak miğferler, metal burunluklu tunç başlıklıydı. Her adam yanına, çift kavisli güçlü birer yay ve bir sadak dolusu çakmaktaşı temrenli, Hiksos tarzı renkli tüylü başlı oklardan almıştı. Kılıçlan, sırtlarına bağlı kınlarda, her an sol omuzlarından sıyırmaya hazır vaziyette kuşanılmıştı. Kılıçların tunç palaları, bilindik Mısır kılıçlarındaki gibi düz değil, Doğu tarzı kavisli ağızlıydı.</p>

  <p>Bu silahlar ve zırhlar, doğrudan güneş ışığı altında kürek çekerken giyilemeyecek kadar ağır ve sıcaktı. Bu yüzden adamlar peştamallarını giyinip savaş teçhizatlarını, kürek sıra aralarında ayakuçlarına, güvertenin üstüne uzatmışlardı.</p>

  <p>Adamların çoğu açık tenli ve birçoğu sarışındı. Pişirme ateşinin kömürlerini kullanarak yüzlerini ve sakallarını, bir Hiksos askeri kadar çirkin olana dek karartmalarını emrettim.</p>

  <p>Neredeyse tamamen askerle dolu üç kadırgamızı kumsaldan itip küreklere asılarak koydan uzaklaştığımızda yine Zaras'la birlikte öndeki gemide yerimi almıştım. Kıçtaki uzun dümen küreğini idare eden dümencinin yanında dikiliyordum. Ushu'da banatekneleri satan aynı tüccardan, Orta Deniz’in, Calpe ve Alnilam Vadisi arasındaki güney kıyılarının ayrıntılarını gösteren bir papirüs haritası da satın almıştım. Adam bu haritayı kendi gözlemleriyle bizzat çizdiğini iddia etmişti. Haritayı güvertenin üzerine ayaklarımın arasına açtım ve sahilden aldığım çakıltaşlarını köşelerine koyup sabitledim. Kıyıdaki birtakım yeryüzü şekillerini haritada ayırt edebilmem neredeyse hiç vakit almamıştı. Görünüşe göre haritam neyse ki doğruydu.</p>

  <p>O sabah ufukta iki kez başka gemi yelkeni fark ettik, fakat genişçe bir kavis çizip açıklarından geçtik. İlerleyen vakitlerde güneş tam tepemizdeyken pruvadaki gözcü ileriyi işaret edip bir kez daha bağırarak bizi ikaz etti. Elimi gözlerime siper edip gösterdiği yönü dikkatle süzdüm. Hayretler içinde, devasa bir fırtına doğruca üzerimize gelircesine tüm ufkun beyaz köpükler halinde fokurdadığını gördüm. Ne var ki fırtına mevsimi değildi.</p>

  <p>"Yelkenleri indirt," diye Zaras'a haykırdım. "Küreklere geçin, pruvadaki çapa demirlerini bırakın ve sarsılmaya hazır olun."</p>

  <p>Kabaran sular üzerimize doğru geliyordu, birazdan bastıracak şiddetli rüzgara karşı bir yerlere sıkıca tutunduk. Köpürmüş beyaz sular yaklaştıkça giderek artan bir uğultu çıkarıyordu.</p>

  <p>Önümdeki bölmenin ahşap kasarasına sıkıca tutunup sarıldım. Çok geçmeden fokurdayan sular geminin her yanını sardı.</p>

  <p>Adamların bağırarak yağdırdığı yeminler, ettikleri küfürler, kabaran suyun uğultusuyla birleşince kulakları sağır eden bir hengame kopmuştu. Sular gemilerin bordalarına hücum edercesine çarpıyordu. Ne var ki hayretler içinde rüzgarın olmadığını fark ettim.</p>

  <p>Böyle rüzgarsız bir fırtınanın doğaüstü bir fenomen olduğunu hemen anladım. Gözlerimi kapadım ve yüce tanrı Horus'un bizi koruması için dua edip yakarmaya başladım. Kasaraya iki elimle yapışmış hm.</p>

  <p>Sonra bir kol omzumdan tutup sertçe salladı ve kulağıma doğru bir şeyler bağırdı. Zaras olduğunu biliyordum, ama gözlerimi açmamakta direniyordum. Tanrıların uygun gördükleri şekilde canımı almalarını bekliyordum. Ne var ki Zaras beni sallamaya devam ediyordu ve hala hayattaydım. Çekine çekine gözlerimi açtım. Fakat içimden dua etmeyi sürdürüyordum. Artık Zaras’ın bana ne söylemeye çalıştığını anlayınca cesaretimi toplayıp omzumun üstünden çabucak şöyle bir bakmaya cüret edebildim.</p>

  <p>Deniz, ok başına benzeyen devasa parlak şeylerle kaynıyordu.</p>

  <p>Bunların canlı yaratıklar olduğunu anlamak yine biraz zamanımı almıştı. Her biri en az bir at büyüklüğündeydi. Ancak bunlar devasa balıklardı. O kadar sıkış sıkış yüzüyorlardı ki altta yüzenler üsttekileri her yana su sıçratarak yüzeye doğru fırlamaya zorluyordu. İzdihamın büyüklüğü gözün görebileceğinin ötesindeydi.</p>

  <p>"Tonbalığı!" diye bana bağırıyordu Zaras. "Bunlar tonbalığı."</p>

  <p>Yukarı Mısır, denizle kıyısı olmayan bir ülkeydi, bu yüzden bu büyüklükte bir tonbalığı göçüne tanıklık edecek kadar denizde hiç zaman geçirmemiştim. Bununla ilgili o kadar çok şey okumuştum ki olan biteni anlamam gerekirdi. Birden gülünç duruma düşme tehlikesiyle karşı karşıya olduğumu anladım, bu yüzden gözlerimi açıp aynı şekilde Zaras'a bağırdım, "Herhalde tonbalığı, başka ne olacaklardı ki? Hemen zıpkınları hazırlayın!"</p>

  <p>Tekneye bindiğim anda zıpkınları fark etmiştim. Kürek sıralarının altında istiflenmişlerdi. Gemiye çıkmaya çalışan korsanları ve yağmacıları def etmek için kullanıldıklarına kanaat getirmiştim. Saplan, iki adam boyundaydı. Başlan, ustura gibi keskin çakmaktaşıydı. Kancanın arkasında içinden hindistancevizi lifinden sicim geçen bir delik vardı. Sicimin diğer ucu, tahtadan oyma şamandıraya bağlıydı.</p>

  <p>Zıpkın emrini veren ben olsam da herkesten önce atılan alışılageldiği gibi Zaras oldu. Daima emirlerini ilk uygulayan kendi olurdu.</p>

  <p>Tahta oturakların altına iple sabitlenmiş uzun silahlardan birini kapıp bir yandan geminin sancak bordasına koşarken bir yandan da sicim yumağını çözüyordu. Kadırganın küpeştesine sıçrayarak çıktı. Sapı omzunun üstünde, kancalı çakmaktaşı ucu, eriyik gümüş nehri gibi önünden akıp giden balık sürüsüne doğrultulmuş halde uzun zıpkını kolaylıkla dengeledi. Balıklar, dehşetle açılmış gibi görünen büyük yuvarlak gözleriyle ona bakıyor gibiydi.</p>

  <p>Zaras, hafifçe toparlanıp saldırma vaziyeti aldı, sonra zıpkını hemen aşağısındakine doğruca sapladı. Ucunun saplanmasıyla koca silahın sapı zangırdarcasına sallandı, sivri taş ucun saplandığı koca balığın hızla dalmasıyla zıpkın vızıldayarak suyun altına daldı.</p>

  <p>Zaras, hemen zıplayarak tekrar güverteye atladı ve boşalan sicimin ucundan yakaladı. Ahşap küpeşteye sürtünen çürük ipten dumanlar yükselmeye başlamış, balığın hızından sicim bulanıklaşmıştı. Mürettebattan üç kişi daha komutanlarına yardım için koşarak ön tarafa gelmiş, ipe sarıldıkları gibi balığa boyun eğdirip teknenin yanına çekmek için mücadeleye girişmişlerdi.</p>

  <p>Dört adam daha Zaras’ın yaptığı gibi oturakların altından birer zıpkın alıp küpeşteye doğru koştular. Çok geçmeden teknenin her iki yanında bu kocaman canlılarla boğuşurken heyecanla bağırıp küfür eden, birbirlerine abuk sabuk emirler yağdıran öbek öbek adamlar toplanmıştı.</p>

  <p>Balıklar birbiri ardına tekneye çekiliyor, sopalarla vurularak öldürülüyordu. Zıpkınla avlanan son balık öldürülüp parçalanmadan önce devasa sürünün geri kalanı ortaya çıktıkları gibi mucizevi şekilde ve çabucak suyun derinliklerinde gözden kaybolmuştu.</p>

  <p>O gece tekrar kıyıya çıkıp sahildeki kamp ateşimizin ışıklarında lezzetli tonbalığı etleriyle kendimize ziyafet çektik. Tüm denizlerde bulunabilecek kesinlikle en leziz yiyeceklerdi. Adamlar etleri bir tutam tuzla çeşnilediler. Aralarından bazıları etlerin közlerin üstüne atılmasını bekleyememişler, öyle çiğ çiğ, kanlı kanlı silip süpürmüşlerdi. Sonra şarap tulumlarından yudumlamaya başladılar.</p>

  <p>Ertesi sabah güçlü ve düşmanla ilk kez karşılaşmak için sabırsız halde olacaklarını biliyordum. Mısırın ya da diğer yavan yiyeceklerin aksine et, bir savaşçının yüreğindeki şeytanları uyandırırdı.</p>

  <p>Bu yüzden o gece onlara "Tanus ve Mavi Kılıç" şarkısını söyledim. Göklerin savaş marşıydı bu ve hepsini ateşlemeye yetmişti.</p>

  <p>Hepsi, seslerinin ne kadar kötü olduğuna aldırmadan koro halinde eşlik ediyorlardı, gözlerindeki savaş ışığını görebiliyordum.</p>

  <p>Her türlü düşmanla karşılaşmaya artık hazırdılar.</p>
</body>
</html>
