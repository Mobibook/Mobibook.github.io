<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p><span style="font-family: 'TR GALLERIA'; font-size: 2.5em; font-weight: bold; text-indent: 0em;">S</span>onunda kuzeyden gelen deve binicisi Miyah Keiv'e ulaşmıştı. Lort Remrem' den bana, öncü ekibinin Zeynep vahasından yola çıkmak üzere olduğunu ve orada iki hafta boyunca güçlerini yeniden toparladıkları bilgisini veren mesajı taşıyordu.</p>

  <p>Remrem, her şeyin yolunda olduğunu da belirtmişti. Hiç adam kaybetmemiş, sadece bir deve zayiat vermişti. O da başka bir boğayla kavga ederken bacağını kırmıştı. Bu yüzden hayvanı boğazlamak zorunda kalmış, etini adamlarının istihkakına ilave etmişti. Olabildiğince çabuk Zeynep'e gelmemi ısrarla tavsiye ediyor, vahayı ıssız ve yeraltı kaynaklarıyla yüzey suyunun tamamen dolmuş halde bulacağımı belirtiyordu.</p>

  <p>Hemen Zaras'a emir vermiştim; ancak kampın dağıtılması ve hayvanlara yüklenilmesi iki gün daha sürdü. Bu süre zarfında Zaras’ı huzuruma çağırtıp yaralarının iyileşme durumunu kontrol edebilmem için üzerindekileri çıkarmasını söyledim. Fiziksel durumu muhteşemdi. Ameliyat yaraları güçlükle ayırt ediliyor, özellikle Üzerlerini fazlasıyla kapatan siyah vücut kılları hesaba katıldığında görülmüyordu. Bağırsaklarının, maruz kaldığı içerdeki yırtılmalara rağmen işlevlerini eskisi gibi yerine getirdiklerini katiyetle söyledi; ben de bu iddiasını ispatlamasını gerekli görmemiştim. Daha o sabah Zaras’ı, omzunun üstünde koca bir kum çuvalı ve tepeden tırnağa zırh kuşanmış halde on fersahlık koşu yarışından dönerken görmüştüm.</p>

  <p>Grubumuz, ikindi vakti, güneş hasmane sıcaklığını kaybedince Miyah Keiv'den yola çıktık. Gece boyu, yükselen ayın yolumuzu aydınlatmasıyla ilerlemeye devam ettik. Yeni günün sıcak güneşi tepeye vardığında, ardımızda yaklaşık yirmi fersah bırakmıştık, tekrar kamp kurduk. Keyfim gayet yerindeydi. İstirahate çekilmeden, her şeyin muntazam olduğundan emin olmak için yeni kampımızı dolaştım. Ağzımdan çıkan birkaç nazik sözcüğün, maiyetimizin en düşük tabakasındaki üyeleri tarafından bile değerinin bilinmesi beni her zaman şaşırtmıştır. İnsan çoğu zaman, kendisinden daha az kabiliyetli diğer insanlar tarafından büyük saygı görmenin nasıl bir şey olduğunu unutabiliyordu.</p>

  <p>Ne var ki bu defa, kraliyet çadırlarına döndüğümde karşımda bulduğum hengame, tüm itidalimi paramparça etmişti. İşin doğrusu, hayli uzaktayken bile telaşenin farkına varmıştım. Ağlama sesleri, çaresizlik feryatları, acı itiraz çığlıkları çölün her yanından kolaylıkla duyulabiliyordu. Bir trajedi ya da ölümün bizi bulduğunu düşünerek koşmaya başladım.</p>

  <p>Çadırların arasına girdiğimde, kraliyet hizmetkarları ve uşaklarını dehşet içinde adeta akıllarını kaybetmiş halde buldum. Telaşlı sorularıma cevap vermekten acizlerdi. Aptallıkları sabrımı o kadar taşırdı ki Nübyeli hizmetçilerden birini yakalayıp aklının başına gelmesi için omzundan tutup silkeledim. Bunun çok da akıllıca olmadığını anlamıştım. Çevremi saran basit hengame yerini tam bir kızılca kıyamete bırakmıştı.</p>

  <p>Telaşla küçük kızı bırakıp onu cezalandırmayacağıma söz verdikten sonra Tehuti'ye ait merkezi çadıra yöneldim. İçeri girdiğimde prensesime ulaşmak için feryat figan edip dövünen kadın izdihamını yara yara ilerlemek zorunda kalmıştım. Tehuti, karyolasında uzanmaktaydı. Başını kollarının arası gömmüş, yüzüstü yatıyordu. Tüm bedeni hıçkırıklarla sarsılıyordu.</p>

  <p>Sesimi duyar duymaz karyolasından sıçrayıp boynuma sarıldı.</p>

  <p>"Ne oldu küçücüğüm? Biri mi öldü? Sana musallat olan bu korkunç felaket ne?"</p>

  <p>"Yüzüğüm! Yüzüğümü kaybettim ... ve birinin çaldığına eminim."</p>

  <p>"Ne yüzüğü?" Bir anlığına kafam karışmıştı.</p>

  <p>Tüm parmakları dimdik açılmış halde sol elini kaldırdı. "Yüzüğüm yok. Bana verdiğin yüzük; Dimyat Kalesi'nden bana getirdiğin sihirli elmas yüzük."</p>

  <p>"Sakinleş. Buluruz." Felaketin böylesi hafif olmasına rahatlamıştım.</p>

  <p>"Ama ya bulamazsan? Tüm dünyada en çok sevdiğim şey o.</p>

  <p>Eğer kaybolursa kendimi öldürürüm."</p>

  <p>"Önce tüm bu kadınlan dışarı çıkart, sonra bu konu hakkında seninle sakin sakin, makul biçimde konuşabiliriz."</p>

  <p>Asamı ve ikna edici üslubumu kullanarak gevezelik eden kadınlan çadırdan çıkarttım. Sonra dönüp karyolaya, Tehuti’nin yanına oturdum ve elini tuttum.</p>

  <p>"Şimdi söyle bana, yüzüğü en son ne zaman ve nerede görmüştün?" diye onu yanıma çağırdım. Prenses soruma kafa yorarken yüzüne bakıyordum ki tüm o hıçkırıklara, ağıtlara ve intihar tehditlerine rağmen o güzel gözlerinde gözyaşından eser yoktu.</p>

  <p>Aslında, artık yalnız olduğumuzdan oldukça rahat, hatta keyifli görünüyordu. Zihnimde aniden şüpheler belirdi.</p>

  <p>"Ah, evet! Buldum!" Teatral bir ferahlamayla yüzü aydınlandı. "Şimdi hatırladım. Onu büyük olasılıkla nerede kaybettiğimi biliyorum. Dün öğleden sonra Miyah Keiv' den ayrılmadan hemen önce Loxias ve Bekatha'yla üçümüz son bir kez daha yüzmek için mağaraya girmiştik. Suya girmeden önce yüzüğü parmağımdan çıkardığımı ve her zaman yaptığım gibi kaybetmemek için kayadaki aynı çatlağın içine koyduğumu hatırlıyorum. Orada bırakmış olmalıyım."</p>

  <p>"Emin misin? Başka bir yerde düşürmüş olamaz mısın?" Yalanlarına ve kurgularına ayak uydurup ciddi şekilde sormuştum.</p>

  <p>"Evet, eminim. Başka bir yerde düşürmüş olmam imkansız,"</p>

  <p>diye neredeyse aynı ciddiyetle cevap verdi.</p>

  <p>"Pekala, bu işimizi kolaylaştırıyor." Ona bakıp gülümsedim.</p>

  <p>"Endişelerin sona erdi Tehuti. Yüzüğü bulması için Albay Hui'yi Miyah Keiv'e geri yollayacağım. En hızlı atıyla yarın sabah olmadan gidip dönmüş olur."</p>

  <p>"Ama ... " Afallamıştı. Endişeyle ellerini büküp çeviriyordu.</p>

  <p>"Hayır ... Hui'yi göndermeni istemiyorum."</p>

  <p>"Neden göndermeyeyim k?" diye sordum masumane bir şekilde. "Hui çok iyi biridir."</p>

  <p>"Bence ... " Durakladı, ikna edici bir sebep bulmaya uğraşıyordu. Yeni yalanını ortaya koyması için ona biraz süre verdim.</p>

  <p>"Yüzüğü tam olarak nerede bıraktığımı Hui'ye tarif etmek çok zor olur. Hui, yabancı. Kıpticesi çok iyi değil."</p>

  <p>Gözümü ayırmadan ona bakıyordum; ama bakışlarını kaçırıyordu. "Aksanı yabancı olabilir, ama Kıpticesi koca alaya komuta etmeye yetecek kadar iyi." Bahanesini çürütmüştüm, fakat cesaretle kendini toparladı.</p>

  <p>"Hui'ye güvenmiyorum. Zavallı küçük Bekatha'mızı nasıl aşağıladığını biliyorsun. Büyük ihtimalle yüzüğü çalar. Ben olsam o adamın yanında bir şeyimi bırakmazdım."</p>

  <p>"Bu durumda belki de yüzüğü bulmak için mağaraya senin gitmen daha iyi olur."</p>

  <p>"Bak, ben bunu düşünmemiştim!" dedi heyecanla. Başından beri arzuladığı sonuca beni yönlendirmişti. "Ama haklısın Taita.</p>

  <p>Kendim gitmek zorundayım."</p>

  <p>"Fakat tek başına gidemezsin. Seninle birlikte birini göndermeliyim. Hui olmaz elbette zira yabancılara güvenmiyorsun."</p>

  <p>Düşünürmüş gibi yaptım. "Lort Remrem’i gönderirdim ama maalesef burada değil. Başka zaman olsa seninle ben gelirdim, ancak sırtım çok ağrıyor, dinlenmem gerek." İki elimi sırtıma koyup hafif bir sancı iniltisi çıkardım.</p>

  <p>"Zavallı Taita! Kendini daha çok incitmene neden olabilecek bir şey yapmana gönlüm elvermez." Merakla yüzüme bakıyordu.</p>

  <p>"Buldum!" dedim. "Komutan Zaras’ı seninle göndereceğim."</p>

  <p>Gözlerini devirdi. Onunla dalga geçtiğimi anlamıştı ve yüzü kızaracak kadar edep sahibiydi. Başını kaldırıp tekrar bana baktı, yüzümdeki ifadenin babacan olduğunu görünce rol kesmeyi bırakıp sevgiyle kıkırdamaya başladı. Sonra boynuma atılıp beni öyle sıkıca kucakladı ki canım acımıştı.</p>

  <p>"Seni seviyorum," diye fısıldadı. "Gerçekten, ama gerçekten."</p>

  <p>Ben de ona sarıldım. "O haşan yaşlı yüzüğü bana bırakman daha ihtiyatlı olur, bu defa gerçekten parmağından düşüp yiter diye."</p>

  <p>Yeninin içine uzandı. Elini çıkardığında avucu kapalıydı. Yüzümün hemen önüne kadar getirdi, ama oyun oynarcasına vermedi.</p>

  <p>"Sana sahip olduğum her şeyde güvenirim, bu hariç."</p>

  <p>Avucunu açtı; meşhur elmas yüzük avucunun içindeydi.</p>

  <p>"Geri döndüğümde parmağımda olacak ve onu bir daha asla çıkarmayacağım. Daima Zaras'a olan aşkımın bir sembolü olarak kalacak. Vazifem beni, Zaras’ı ebediyen terk etmeye mecbur bıraksa bile, bu yüzük hep benimle kalıp bana Zaras’ı hatırlatacak."</p>

  <p>Bir saat içinde Zaras'la yola çıktılar. Bineklerini güneye doğru öyle hızlı koşturuyorlardı ki en ötedeki kumulun arkasında gözden kaybolduklarında korumaları yarım fersah arkalarında kalmıştı.</p>

  <p>Vazifem konusunda bu bariz ihmalim nedeniyle bir parça suçluluk duyuyordum. Buna karşın, canım kadar sevdiğim iki gence bu kısacık mutluluk kaçamağını sunabilmiş olmanın verdiği haz, suçluluğumu bastırıyordu .</p>
</body>
</html>
