<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p style="text-indent: 16px;"><span style="font-family: 'TR GALLERIA'; font-size: 2.5em; font-weight: bold; text-indent: 0em;">K</span>esinlikle emin olduğum tek şey, elimi çok çabuk tutmam gerektiğiydi. Hiçbir insan bedeni, bu tür uzun süreli acılara dayanıp hayatta kalamazdı.</p>

  <p>Bunun dışında izlemem gereken başka bir yönerge yoktu.</p>

  <p>Dünya üzerinde, göze almaya hazırlandığım işe cüret edebilecek başka bir cerrah daha yoktu.</p>

  <p>Elimde, Zaras’ı en fazla bir saat daha baygın tutmaya yetebilecek bir küçük şişe kızıl şepen kalmıştı. Hepsine ihtiyacım olacaktı.</p>

  <p>Zaras’ın karın boşluğunu yarıp bağırsaklarının delindiği yeri bulmam gerekecekti. Kılıç kesiklerini dikerek tedavi etmek zorunda kalacaktım. Sonra bağırsaklarından karın boşluğuna kaçan kötü salgıları temizlemem gerekiyordu.</p>

  <p>Neyse ki, hepimiz gibi, Zaras da Miyah Keiv' den ayrıldığımızdan beri çok az yemişti. Yiyeceğimiz kıttı, bu yüzden erzak dağıtımında çok katı davranmıştım. Bağırsakları, dışkıyla dolu olmayacaktı. Yanımda, zehri dışarı atıp temizleme işi için demlenmiş söğüt kabuğu ve sedir usaresi karışımı vardı, ancak yeterli miktarda değildi. En etkilisi, damıtılmış şaraptı. Ancak ondan da sadece küçük bir kırba dolusu vardı. Hem Tehuti hem de ben bu kıymetli sıvıyla dolu küçük kasede ellerimizi yıkadık.</p>

  <p>Uzun zaman önce ısının, bu salgıları azalttığını keşfetmiştim.</p>

  <p>Adamlarımdan ikisi, talimatımla ateşe büyük bir çömlekle su koydu. Su iyice fokurdamaya başladığında tunç cerrah bıçağımı, iğnelerimi ve katgütü içine sarkıttım.</p>

  <p>Zaras’ın gırtlağından aşağı tekrar bolca kızıl şepen dökerken Tehuti, hastamızın karnını damıtılmış şaraba banılmış bezle temizledi.</p>

  <p>Daha sonra iriyarı adamlarım tekrar Zaras’ın kollarını ve bacaklarını sıkıca yere bastırdı. Çenesi acıyla kasıldığında dişlerinin kırılıp parçalanmaması için dişlerinin arasına ikiye katlanmış bir deri parçası yerleştirdim. Her şey hazırdı. Artık bir an bile olsun gecikmek için başkaca bir bahanem kalmamıştı.</p>

  <p>İlk uzun kesiyi karın duvarına, göbek deliğinin hemen altından kasık kemiği çıkıntısına kadar attım. Zaras, deri ağız tıkacının arasından acıyla inleyip başını bir o yana bir yana çarparcasına sallıyordu.</p>

  <p>Tehuti'ye, parmaklarını uzun kesinin iki tarafına kanca gibi geçirip ağzı ikiye ayırarak yarayı nasıl açık tutması gerektiğini gösterdim. Artık iki elimi de bileklerime kadar karın boşluğunun içine sokabilmiştim. Kılıç içeri girerken izlediği yolun resmi zihnimde şekillenmişti, ben de bu güzergah boyunca çalıştım.</p>

  <p>Nerdeyse aynı anda kaygan bağırsak boğumları arasında serçe parmağım uzunluğunda bir kesik buldum. Sindirilmiş yiyeceklerin pis kokulu atıkları delikten sızıyordu.</p>

  <p>Kıvrık tunç iğnemle düzenli aralıklı dikişlerle katgütle deliği dikerek kapadım. Sonra, herhangi bir sızıntı olmadığından emin olmak için lastiğimsi bağırsak kıvrımını alıp iki elimle ezdim. Attığım dikişten en ufak bir sızıntı çıkmıyordu, ama yaptığım baskı, bağırsakların derinliklerindeki diğer üç kesikten kahverengi, bulanık pisliğin püskürmesine neden olmuştu.</p>

  <p>Hız ve tesir arasındaki hassas dengeyi hiç ihmal etmeden bu küçük kesikleri de dikerek kapattım. Üzerinde uygulamaya mecbur kaldığım bu aşırı tedavi yüzünden Zaras’ın giderek fersizleştiğini görebiliyordum.</p>

  <p>Kılıcın neden olduğu başka herhangi bir hasarı gözden kaçırmadığıma kani olduğumda hem Tehuti hem de ben pis dışkı kokusuna alışmıştık. Bununla birlikte bu koku, Zaras’ın açık karın boşluğunu kapatmadan önce vücudundaki tüm pis salgıları yıkayıp temizlememin ne kadar elzem olduğunu sürekli bana hatırlatan uyarıcı gibiydi. Böylesine berbat kokan her şeyin musibet olduğu muhakkaktı.</p>

  <p>Tehuti, hala karın boşluğunu açık tutarken ağzımı şarapla doldurup Zaras’ın bağırsakları arasındaki boşluk ve kıvrımların arasına püskürttüm. Sonra Zaras’ı yana çevirip içine dolan sıvıyı boşalttık.</p>

  <p>Daha sonra vücut sıcaklığında soğutulmuş, kaynamış suyla bağırsakları tekrar yıkayıp, içeri dolan sıvıyı boşalttık.</p>

  <p>Nihayet sıra, içeriyi kendi idrarımızla temizlemeye gelmişti.</p>

  <p>Bu, salgılara karşı en etkili çarelerden biriydi, ama idrarın temiz olması ve başka bir sıvıyla ya da bedensel maddeyle temas edip kirlenmemiş olması gerekiyordu. En ideal şekliyle vericinin dış cinsel organlarına, yani erkeğin penisine ve sünnet derisine veya kadın cinsel organının altdudaklarına temas etmeden doğrudan sağlıklı mesaneden gelmesi gerekiyordu.</p>

  <p>Benim için bunun herhangi bir zorluğu yoktu. Cinsiyetimin simgesinin alınması öylesine kadim bir tarihteydi ki anıları artık bende en ufak bir ürpertiye yol açmıyordu. İdrarımı Zaras’ın içine boşalttığım sırada Tehuti de damıtılmış şaraba banılmış yünle kendi edep yerlerini siliyordu. Ben kenara çekilince Zaras’ın üzerine çömelip vulvasının dudaklarını ayırdı. Sonra suyunu Zaras’ın karın boşluğuna nişanlayıp tıslayarak boşalttı. İşini bitirince hareketsiz halde uzanan Zaras’ı yan çevirip içinde yığılan sıvıyı üçüncü ve son kez boşalttık.</p>

  <p>Sonra, her bir dikişte yaranın kapanması için bir dua beyti okuyarak karnını diktim.</p>

  <p>"O zalim kızıl ağzını kapatıyorum, ey Seth’in musibet şeyi!</p>

  <p>Burayı terk et. Sana emrediyorum, git!"</p>

  <p>"Benden uzak dur, çakal başlı Anubis, mezarlıklar tanrısı. Bırak bu yaşasın."</p>

  <p>"Bu yiğit için gözyaşı dök, nazik yürekli Hathor. Merhametini ondan esirgeme ve acısını dindir. Yaşamasına izin ver!"</p>

  <p>Zaras'm kamını cüppemden yırttığım keten bezleriyle sıkıca sarıp korunağındaki eğreti sedyesine uzattığımızda hava kararmıştı. Tehuti'yle birlikte iki yanma oturup onu rahatlatıp yardımına koşmak için elimizden geleni yapmak üzere beklemeye başladık.</p>

  <p>Zaras sayıklayarak bağırıp çağırmaya ve döşeğinin çevresini saran hayali ve gerçek şeytanlarla boğuşmaya başladığında Tehuti yanına uzanıp onu kollarına sardı. Sıkıca sarılıp şarkı söylemeye başladı.</p>

  <p>Bu ninniyi hatırlıyordum. Kraliçe Lostris’in, bebekken Tehuti'ye söylediklerinden biriydi. Zaras yavaş yavaş sakinleşti.</p>

  <p>Adamları nöbet ateşini, Zaras’ı beklediğimiz korunağın çevresinde daire şeklinde yakmışlardı. Sanırım onlar da bizim gibi komutanları için dua ediyorlardı. Uzun, sıcak gece boyu mırıldandıklarını duyabiliyordum.</p>

  <p>Şafağa doğru uyuyakalmıştım. Hizmetlerim için çok geçmeden tekrar başvuracağımı gayet iyi bildiğim yedek kuvvetimi ihtiyatlı kullanmaktan başka yapabileceğim bir şey yoktu.</p>
</body>
</html>
