<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p><span style="font-family: 'TR GALLERIA'; font-size: 2.5em; font-weight: bold; text-indent: 0em;">B</span>abil yolculuğu için hazırlıkların tamamlanması yaklaşık iki ay sürmüştü. Başlıca endişem, prenseslerimin ve maiyetinin güvenliği ve rahatıydı. Acil ihtiyaçlarını görmek için seksen üç köle ve hizmetçi istemişlerdi. Bunların arasında aşçılar, mutfak hizmetçileri, oda temizlikçileri, gardırop görevlisi kadınlar, güzellik uzmanları, berberler, masözler, müzisyenler ve diğer göstericiler vardı. Kızlar ayrıca yanlarına, manevi ihtiyaçlarını gidermek için bir falcı kadın ve neşe, aşk ve annelik tanrıçası Hathor'un rahibelerinden üç tane almakta ısrar etmişlerdi. Ağabeyleri, kızları tüm bunlardan mahrum bırakma şeklindeki en iyi tavsiyeme karşı kardeşlerinin savurganlıklarına göz yummuştu.</p>

  <p>Firavunun hazinesi ağzına kadar gümüşle doluydu ve tek bir sikke bile esirgemeden parayı adeta saçıyordu. Yıllar süren mecburi cimrilikle geçen hükümdarlığından sonra galiba bu abartılı israftan, kız kardeşlerinden bile çok daha fazla zevk alıyordu.</p>

  <p>Böylece cesaretlenen kızlarım, yanlarında götürdükleri çeşit çeşit evcil kedi, maymun, kuş, av köpeği ve şahin için terbiyecilere de ihtiyaç duyduklarına karar vermişlerdi. Bunların sayısı, saray harasından seçtikleri yirmi atın bakımı için gereken seyislerden bile fazlaydı.</p>

  <p>Benim bakış açıma göre lüzumlu olan, Girit'e vardığımızda, Yüce Minos ve maiyetinin dikkatli bakışları altındayken kızların olağanüstü kıyafetler içinde ve en güzel halleriyle olmalarıydı.</p>

  <p>Firavunla fikir birliğine vardık ve prensesler için ayrı ayrı bizzat tasarladığım muhteşem elbiseleri dikmek üzere Mısır’ın en mükemmel terzileri kesip dikmeye koyuldular.</p>

  <p>Kızlarla birlikte Teb çarşılarındaki dükkanların altını üstüne getirip, Minos'un aklını çelecek ve krallığımızın önemi ve zenginliğiyle hem onu hem de vekillerini etkilemeye fazlasıyla yetecek göz kamaştıran mücevherlerle birkaç büyük dolabı doldurmaya yetecek kadar kumaş satın aldık. Teb' den ayrılmayı planladığımız günün bir hafta öncesinde Tehuti ve Bekatha, tüm bu güzel kıyafetleri giyinip, takdirimizi ve tasdikimizi almak için firavunla benim karşımda adeta geçit töreni yapmışlardı. Artık, ister kral olsun, isterse sıradan biri, hiçbir erkeğin güzelliklerine karşı koyamayacağına tamamen ikna olmuştum.</p>

  <p>Hazırlıkların bu aşamasında, Loxias’ın Girit Adası'nı onlara anlatmasıyla ve hazırlıklarla, kızların heyecanı neredeyse histerik bir hal almıştı. İkisi de daha önce hiç deniz görmemiş, deniz yolculuğuna çıkmamıştı. Yüksek dağları ve uzun ağaçlı ormanları hiç bilmiyorlardı. Alev ve duman püskürten dağları hiç görmemişlerdi. Loxias'la beni gece yarılarına kadar uyutmuyor, sürekli sorular sorup bu muhteşemlikler hakkında detaylı tarifler istiyorlardı.</p>

  <p>Nehrin batı kıyısındaki Kraliyet Darphanesi son güne kadar gece gündüz çalışıp yüzlerce büyük Girit külçesini, yolculuk masraflarını karşılayacak, Girit'teyken ve uzun yolculuğumuz boyunca geçeceğimiz diğer yabancı ülkelerde bize yetecek vagon dolusu gümüş mem sikkelerine dönüştürüyordu.</p>

  <p>Babil'e kadar kervanımıza refakat edecek askeri birlik, Mavi Timsah Tümeni'nden seçilen iki müfreze süvariden oluşmaktaydı. Bu tümen, Mısır ordusundaki en meşhur düzendi. Firavun, her askerin sorguçlu miğferler, göğüs zırhları ve baldır zırhlarıyla tepeden tırnağa yeni dövülmüş zırhlar giyinmesi talimatını vermişti. Yanlarında çift kavisli savaş yayları, mızraklar, kılıç ve kalkanlar taşıyorlardı. Tüm bu silah ve zırhların üretim maliyeti, iki bin deben gümüşü aşmıştı. Buna karşılık askerlerin muhteşem görünüşü, bakan herkesi etkilemeliydi.</p>

  <p>"Biricik Mısır'ımızın varlığını sürdürmesi için çok küçük bir bedel." Masraflardan yakındığımda omuz silkmişti. "Şimdi bana şikayet etmenin ne anlamı var? Bunların hepsi senin fikrindi Tata." Ona nasıl itiraz edebilirdim ki?</p>

  <p>Yolculuk hazırlıkları o kadar sorunsuz ilerliyordu ki bunun aynı şekilde devam etmeyeceğini bilmem gerekirdi, bilhassa da Prenses Tehuti kendini zorla hazırlık sürecine fazlasıyla dahil etmişse.</p>
</body>
</html>
