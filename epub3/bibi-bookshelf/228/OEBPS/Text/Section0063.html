<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p><span style="font-family: 'TR GALLERIA'; font-size: 2.5em; font-weight: bold; text-indent: 0em;">K</span>ölelerin deri kovalarla terasa getirdiği sıcak suyla yıkandım. Sonra mavi, yün kitonumu giyip kütüphaneme geçtim.</p>

  <p>Önceki akşam odama girdiğimde açık bırakmış olmama rağmen kapısı kapalıydı.</p>

  <p>Sessizce itip açtım; sırtı bana dönük, pencereden dışarıyı izleyen pelerinli, başlıklı bir kadın gördüğümde iliklerime kadar uhrevi bir ürperti hissettim.</p>

  <p>"İnana!" diye fısıldadığım anda dönüp dizlerime kapandı ve sesimi toplamama fırsat kalmadan elimi öptü.</p>

  <p>"Lort Taita! Sizi görmek çok güzel. Sizi özledim. Hepimiz özledik." Başlığını geri itip başını açtı.</p>

  <p>"Loxias!" dedim şaşkın şaşkın. "Seni başkası sandım. Beni nasıl buldun?"</p>

  <p>"İyi bir arkadaşıma sordum, Lort Toran’a. Nerede olduğunuzu o söyledi."</p>

  <p>Onu ayağa kaldırıp sedire doğru geçirdim. Oturur oturmaz yazı sehpamın üstündeki pirinç zili çaldım. Kölelerimden üçü mutfaktan çıkan merdivenden koşarak geldiler.</p>

  <p>"Yiyecek içecek getirin," diye emrettim.</p>

  <p>Karşılıklı oturup kölelerin önümüze koyduğu koca tabak dolusu haşlanmış yumurta, kurutulmuş balık, domuz sucuğu ve çöreklerden afiyetle yemeye başladık.</p>

  <p>"Burada benimle birlikte olman güvenli mi? Senin de Tehuti ve Bekatha'yla birlikte saray hareminde hapis hayatı yaşadığını sanıyordum."</p>

  <p>"Ah, hayır!" Başını iki yana salladı, bukleleri de birlikte sallanıyordu. "Muhafız kadınlar beni sadece aşağı tabakadan bir köle olarak görüyor. İstediğim zaman girip çıkmama müsaade ediyorlar."</p>

  <p>"Köle hayatı belli ki sana çok iyi gelmiş Loxias. Seni en son gördüğümden bile daha güzel olmuşsun."</p>

  <p>"Pohpohçu yaşlı yaramazın birisin Taita." Utangaç bir edayla kendine çekidüzen verdi.</p>

  <p>"Bana diğer kızlarımdan bahset. Onlar da senin kadar mutlu mu?"</p>

  <p>"İkisi de can sıkıntısından ölmek üzere olduklarını söylüyor.</p>

  <p>Onları eğlendirdiğin hikayelerden birine bile hasretler."</p>

  <p>"Yeni kocalan onları eğlendirmiyor mu?" diye sordum ihtiyatla.</p>

  <p>"Teneke kafalı yaşlı Yüce Minos'tan mı söz ediyorsun?" diye mırıldandı kahkahayla. "Ona bu adı verdik; ama sanırım bunu duysa kellemizi uçurur. Tehuti de, Bekatha da düğün merasiminden beri onu hiç görmedi. Haremdeki yeni arkadaşlarımızdan hiçbiri düğünlerinden bu yana onu görmemiş ve bunlardan bazıları yirmi yıl veya daha uzun bir süreden beri oradalar. Aslında o Teneke Kafa olmadan onu hiç kimse görmemiş."</p>

  <p>"Anlamadım," dedim. "Eşlerinden hiçbiri kral hakkında dünyevi bilgi sahibi değil mi? Bana söylemeye çalıştığın bu mu?"</p>

  <p>Loxias, kullandığım tabirin anlamını bilecek kadar uzun süreden beri Elçi Toran'la arkadaştı; hafifçe kızardı, yere baktı. "Minos, zaman zaman kadın muhafızları gönderip eşlerinden bazılarını aldırıyor. Ne var ki haremden ayrıldıktan sonra geri dönen hiç olmadı."</p>

  <p>Kafam karışmıştı. "Onlara ne oluyor?"</p>

  <p>"Kadın muhafızlar, götürdükleri eşlerin tanrıların gözdesi mertebesine yükseldiklerini ve dağlardaki Yüksek Mabet'e çıktıklarını söylüyorlar."</p>

  <p>Loxias’ı dikkatle süzdüm; ancak bu konu hakkında bana şimdi söylediklerinden fazlasını bilmediği ve bu Yüksek Mabet’in nerede olduğu konusunda fikir sahibi olmadığı belliydi. Konuyu değiştirip sözü Zaras ve Hui’nin durumlarının nasıl olduğuna getirmeye uğraşıyordu. Bu bilgiyi hanımları adına öğrenmeye çalıştığının farkındaydım.</p>

  <p>Mütemadiyen konuyu tekrar Yüce Minos'un eş sayısının fazlalığına getirmek zorunda kalıyordum.</p>

  <p>"Sen ve prensesler hareme yerleştiğinizden bu yana başka kaç tane eşi tanrıların gözdesi oldu?" diye üsteledim.</p>

  <p>Hiç tereddüt etmeden cevapladı. "Kırk." Hem sayıya hem de Loxias’ın bunu kesin olarak bilmesine şaşırmıştım.</p>

  <p>"Yani bu durumda siz hareme yerleştiğinizden beri aşağı yukarı günde bir eş?"</p>

  <p>"Yok, yok lordum. Kırkının hepsi de haremden aynı anda ayrıldı. Saçlarında çiçeklerle dans edip şarkı söyleyerek gittiler."</p>

  <p>"Yüce Minos çok yoğun bir gece geçirmiş olsa gerek." Lafı gediğine koymadan duramamıştım. Loxias, ifadesini bozmamak için kendini zor tutuyordu, ama gözlerinin içindeki kahkaha kıvılcımı görülebiliyordu. Sorularıma devam ettim. "Bu kırk kadından hiçbiri hareme dönmedi, bundan emin misin?"</p>

  <p>"Kesinlikle eminim. Sarayın bulunduğumuz bölümünde olan biten her şeyi biliriz."</p>

  <p>Söylediklerini kafamda iyice düşünüp tarttım. Çok önemli bir şeyi kaçırdığım hissi beni huzursuz ediyordu.</p>

  <p>"Kırk eş aynı anda ayrılıyor ve hiçbiri geri gelmiyor," diye yüksek sesle düşündüm.</p>

  <p>"Bunu zaten sana söylemiştim Taita." Yüzünde sabırlı bir ifade vardı. "Tehuti, Zaras’ın şimdi nerede olduğunu bilmek istiyor.</p>

  <p>Krimad'da mı yoksa gemisiyle devriyeye mi çıktı? Prenses ona bir hediye göndermek istiyor. Hediyeyi Zaras’a iletir misin?" Soruyu duymazdan geldim. Bu entrikaların içine çekilmeye hiç niyetim yoktu.</p>

  <p>"Bu eşler, haremden ne zaman ayrıldı?" Sonuca ulaşmaya çalışıyordum.</p>

  <p>"Depremin olduğu gün öğlende gittiler," dedi Loxias sabırsızca çıkışırcasına. "Bunu zaten söylememiş miydim?"</p>

  <p>Beynimi, sohbetimizdeki her kıvrıma her dönüşe ayak uydurmaya zorlarken uzun uzun ona baktım. "Bana Teneke Kafa’nın depremin ortasında mı kırk bakirenin tadına baktığını söylüyorsun?"</p>

  <p>"Galiba öyle," dedi kıkırdayarak. "Eğer öyleyse onları seyretmeyi çok isterdim." Ayağa kalktı. "Şimdi gitmeliyim, yoksa kadın muhafızlar saraya girmeme izin vermez. Kızlara bir mesajın var mı?"</p>

  <p>"Onlara, onları dünyadaki her şeyden çok sevdiğimi söyle."</p>

  <p>"Peki, ya ben?" diye dudak büktü.</p>

  <p>"Bu kadar açgözlü olma. Seni seven zaten yaşlı biri var Loxias."</p>

  <p>"O kadar da yaşlı değil," diye karşı çıktı. "Oldukça genç ve zengin. Benimle evlenecek, bekle de gör."</p>

  <p>Loxias gittikten sonra balkonda tek başıma oturup bana anlattıklarını uzun uzun düşündüm. Anlam vermekte zorlanıyordum, içimdeki huzursuzluk hissi iyice yayılıyordu; yaklaşan bir felaket hissi.</p>

  <p>Bir an önce Krimad'a dönüp, Zaras ve Hui'yle birlikte beni avutacağına emin olduğum savaş hazırlıklarına dalmak istiyodum. Ne var ki Arkadaş’ın Teb’de Aton’a götürdüğü kuşlardan biri döndüğünde Elçi Toran’ın güvercin kafeslerinde olmak zorundaydım.</p>
</body>
</html>
