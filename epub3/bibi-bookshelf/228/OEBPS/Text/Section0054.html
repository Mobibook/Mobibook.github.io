<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p><span style="font-family: 'TR GALLERIA'; font-size: 2.5em; font-weight: bold; text-indent: 0em;">K</span>nossos Limanı içindeki ve civarındaki gemi yoğunluğu o kadar fazlaydı ki yaklaştığımızda liman şefi bir alamanayla Kutsal Boğa'nın hemen girişine izin verilemeyeceğini ve iç limanda bizim için bir palamar yeri bulunana dek liman ağzında demirle­memizi emreden bir mesaj göndermişti.</p>

  <p>Elçi Toran, geldiğimizi saraya bildirmek için liman şefinin gönderdiği alamanayla kıyıya gitti.</p>

  <p>Toran’ın ayrılmasından bir saat sonra demirlediğimiz yere bir filika yanaştı. Girit kraliyet sancağı taşıyordu. Bir yüzünde altın boğa, diğer yüzünde çift taraflı infaz baltasıyla Yüce Minos'un elindeki ölüm ve yaşam kudretini temsil ediyordu.</p>

  <p>Toran, karaya çıkmadan önce, müstakbel hanedan gelinleri olarak, Tehuti ve Bekatha'run kamaralarına kapanıp tüm erkek gözlerden uz.ak durmaları gerektiği konusunda beni uyarmıştı.</p>

  <p>Prenseslerin halkın karşısına çıktıklarında, yüzleri peçeyle iyice örtülmeli, hatta saray hareminde güvenle oturana dek elleri ve ayaklan bile tamamen kapalı olmak zorundaydı.</p>

  <p>Minos giyim kurallarını onlara anlattığımda kızlar öfkeden deliye dönmüşlerdi. Canlan istediğinde anadan doğma çıplak dolaşmaya alışmışlardı. Onları Minos adet ve geleneklerine uygun hareket etmeye ve Minos kraliyet ailesinin üyeleri gibi davranmaya ikna etmek için tüm takt ve pazarlık maharetlerimi kullanmam gerekmişti Bu kısıtlamalarla zihnim fazlasıyla meşgulken, saraydan gelen heyeti karşılamak için Kutsal Boğa’nın kıç güvertesinde Minoslu olmayan tek kişi bendim.</p>

  <p>Yaklaşan filikanın pruvasında Elçi Toran'la birlikte üç saray memuru dikiliyordu. Selamlama mesafesine girdikleri anda birisi bize hitap etti Yüce Minos'un adıyla gemiye çıkmak için müsaade istiyordu; Kaptan Hypatos'un şevkle verdiği bir izin.</p>

  <p>Bu üç ziyaretçi, ağır ve heybetli adımlarla güvertede bana doğru yürürlerken kenarları güverteye sürünen, ayaklarına kadar uzanan siyah cüppeler giyinmişlerdi. Hepsi de siyah kurdelelerle süslü, kenarsız, uzun şapka giyiyordu. Sakallan is karasına boyanmış, sıcak maşalarla kıvırcıklaştırılmıştı. Yüzlerine beyaz tebeşir tozu sürülmüş, ancak göz kenarlarına sürme çekilmişti. Zıtlık şaşırtıcıydı. Yüzlerindeki ifade kasvet vericiydi.</p>

  <p>Elçi Toran, hemen arkalarından geliyordu; heyet önümde durunca onları takdim etti. Toran adamların ayrıntılı unvanlarını ve birkaç kelimeden müteşekkil isimlerini saydıkça her birini sırayla başımla selamlıyordum.</p>

  <p>"Lort Taita!" Kıdemli elçi reveransıma karşılık verdi. "Yüce Minos'un adına Girit Krallığı' na hoş geldiniz ... " Gelişimizin şevkle beklendiğine beni ikna etmek için konuşmaya devam etti. Ne var ki bu mutlu olayın tam vakti ve günü konusunda sarayda bir belirsizlik yaşanmıştı. Şimdi, Yüce Minos'la nişanlanan Mısır prenseslerine yaraşır bir karşılama hazırlamak için bir yirmi dört saate daha ihtiyaçları vardı.</p>

  <p>"Kraliyet mavnası, yarın öğlen vaktinde bu gemiye yanaşacak. Mavna sizi ve hanedan gelinlerini, Yüce Minos'un onları ailesine kabul etmek için bekliyor olacağı saraya götürecek."</p>

  <p>''Yüce Minos Hazretleri çok nazik!" Esasında bir davetten ziyade diplomatik buyruk olan bu sözleri anladığımı ifade ettim.</p>

  <p>"Majesteleri bana, hanımefendilerin teşrifleriyle duyduğu memnuniyeti iletmemi emrettiler. Aynca lütfettiği bu hediyeleri kendilerine arz etmemi istediler." İki yanında duran siyah giyimli yaverlerin taşıdığı ağır, gümüş mücevher kutusunu gösterdi. Hediyeleri güvertenin üstüne bırakıp başlarını iyice eğip beni selamladıktan sonra sırtlarını dönerek gittiler.</p>

  <p>Görüşme bitmişti. Geldikleri filikaya döndüler. Minosluların, merasime ya da nazik formalitelere çok az zaman harcayan ciddi insanlar olduklarını öğreniyordum. Elçi Toran da onlarla birlikte kıyıya döndü. Hiç değilse o filikaya binerken hafif bir gülümseme ve ihtiyatlı bir el sallamadan imtina etmemişti.</p>

  <p>Yüce Minos'un gönderdiği hediyelerin prensesleriınin derin üzüntüsünü hafifletebileceğini umuyordum. Gerçekten de dünyanın en zengin hükümdarına layık olduklarını ispatlıyorlardı. Altın ve gümüşler ışıldıyor, kıymetli taşlar kamaranın içini rengarenk ışıklara büründürüyordu. Tehuti ve Bekatha, hediyeleri umarsızca inceledikten sonra bir kenara atıp tekrar melankoli dünyalarına geri döndüler.</p>

  <p>Şimdiye dek kızlarımın hiçbirine, üzümün avuntusunun keyfine hiç varmamalarını sağlayan kah kısıtlamalar uygulamamıştım; ancak artık korkunç ıstırabın güçlü bir devayı gerektirdiği o an gelmişti. Geminin ambarına inip Elçi Toran’ın amforalarından birini deldim. Enfes Kiklad kırmızı şarabıyla üç büyük bakır kulplu sürahiyi yarılarına kadar doldurdum. Sonra üzerlerine su ekleyip, kızlarımın mahzun halde durgunlaştığı kamaraya çıkarması için kamarota verdim.</p>

  <p>"Bizden bu zehri içmemizi mi istiyorsun?" diye sordu Tehuti.</p>

  <p>"Ama bizi kelleştireceğini söylemiştin."</p>

  <p>"Çok küçükken içerseniz öyle yapar, fakat şimdi hepiniz büyüdünüz," diye izah ettim. "Bana baksanıza, kel miyim?"</p>

  <p>"Ayrıca dişlerimizi dökeceğini de söylemiştin," diye hatırlattı Bekatha. Bunun aksini ispat etmek için kendi kusursuz dişlerimi gösterdim. Bir süre sessizce düşündüler.</p>

  <p>"Sizi daha neşeli, mutlu yapacak," diye ikna etmeye çalıştım.</p>

  <p>"Neşeli, mutlu olmak istemiyorum," dedi Bekatha sertçe.</p>

  <p>"Ölmek istiyorum sadece."</p>

  <p>"Hiç değilse mutlu ölürsün."</p>

  <p>"Belki de önce Loxias’a denettirmeliyiz." Tehuti, düşünceli şekilde Giritli kıza baktı. Bekatha, masadaki sürahilerden birini kızın önüne itti. Loxias derin bir iç çekip boyun eğdi. Uzun zaman önce en nahoş ve olası tehlikeli görevlerin üzerine kalmasına alışmıştı. Bardağı dudaklarına götürüp ufacık bir yudum aldı; sonra doğruldu, şarap hala ağzındaydı.</p>

  <p>"Yut şunu!" diye emretti Tehuti. Çaresiz itaat etti, diğerleri dikkatle onu izliyor, saçlarının ya da dişlerinin döküleceği anı bekliyorlardı. Loxias gülümsedi.</p>

  <p>"Tadı güzelmiş." Başını tekrar sürahiye doğru eğdi.</p>

  <p>"Bu kadar yeter! Hepsini içmene gerek yok," diye karşı çıktı Tehuti ve sürahiyi kızın elinden aldı. Aralarında dolaştırıp heyecanla tadı üzerine tartıştılar. Bekatha, tadının erik gibi olduğunu düşünüyordu, oysa Tehuti kesinlikle olgun nar tadında olduğunu söylüyordu. Loxias görüş belirtmedi, ama kendi payının elinden alınmasına da niyeti yoktu. İlk kahkaha atan o oldu. Diğer ikisi şaşkın şaşkın nedimelerinin yüzüne bakıyordu. Sonra Bekatha kıkır kıkır gülmeye başladı.</p>

  <p>Bir saat sonra üçü de tüm kıyafetlerinden sıyrılmış, Yüce Minos'un gönderdiği göz kamaştıran mücevherleri üst üste takmışlardı. Lirimle, en sevdikleri dans ezgilerinden birini çalıyordum, onlar da kamaranın içinde kahkahayla karışık çığlıklar atıp hoplayıp zıplıyorlardı. Gece yarısını geçtiğinde sonunda Bekatha döşeğinde sızmıştı, gerçi diğer ikisi de çok farklı durumda değildi.</p>

  <p>Çarşafla üzerlerini örttüm, her birine ayrı ayrı iyi geceler öpücüğü kondurdum, sonra lambayı üfleyerek söndürdüm. Gece havasının tadını çıkarmak için koridordan üst güverteye çıktım; kendimden memnun olacak kadar mutluydum.</p>
</body>
</html>
