<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p><i><span style="font-family: 'TR GALLERIA'; font-size: 2.5em; font-weight: bold; text-indent: 0em;">Ö</span>fke'</i>yle Afrika sahilinde karayı gördüğümüzde, Krimad'dan ayrılışımızın beşinci gününün şafağına bir saat kalmıştı. Rotamızı bilerek hafif batı yönünde saptırmıştım. Karayı görmeden beş gün boyunca denizde yol alıp tam Zin Körfezi' ne ulaşabilecek hiçbir denizci yoktu. Karaya çıkış noktamızı körfezin doğu yakası olarak belirlemek tehlikeli olurdu. Nil deltasına yakın kıyı şeridi, çok yoğun nüfusluydu. Ufukta görüldüğümüz anda fark edilmiş olurduk. Doğruca Zin Körfezi'ne ulaşabileceğimizden emin olamıyorsam biraz yanılıp hafif batıya yönelmek daha güvenliydi.</p>

  <p>Batı kıyısı Sahra Çölü'ydü; başıboş gezen birkaç bedevi dışında kimsecikler yoktu.</p>

  <p>Daha da önemlisi karayı görür görmez rotamdan tamamen emin olmuştum. Hiç tereddüt etmeden filoma sırayla sancak yönünde dönmelerini ve çölü iskele tarafında yanımıza alacak şekilde kıyıya yakın tek sıra halinde ilerlemelerini emrettim. Kıyıya paralel biçimde üç saat yol aldıktan sonra kasti hatamı telafi etmiştik. O anda en büyük endişem buydu, fakat geçici olduğu ortaya çıkmıştı. Bu durum, Nakati’nin bize yetişmesini fazladan geciktirmişti.</p>

  <p>Sonunda Zin Körfezi’nin ağzına gelmiştik; burayı içeriyi kuzeyden girişlere karşı koruyan belirgin burunlardan ayırt etmiştim. Gemileri sırayla çevirip körfezin girişine yönelmelerini emrettim.</p>

  <p>Hiksoslar bizi bekliyordu. Zin Körfezi’nin burunları arasından geçtiğimiz anda topluca üstümüze geldiler. Yüz fersah sahil ve Nil deltası boyunca suda yüzen ne varsa hepsini toplamış olmalıydılar. Sayılamayacak kadar kalabalıklardı. Küçük alamanalardan filomuza yapılan saldırıyı yöneten devasa triremeye kadar her türlü araç vardı. Birbirine yakın araçlar arkalarmdakilerin önünü kapatıyordu; büyük gemiler küçükleri perdeliyordu. Fakat aceleci bir tahminle altı gemimize karşılık en az yirmi beş Hiksos gemisi olduğunu söyleyebilirdim.</p>

  <p>Hepsinin de güvertesi tıka basa silahlı adamlarla doluydu.</p>

  <p>Miğferleri, göğüs zırhları, kılıçları ve kalkanları yükselen güneşin ışıklarıyla parıldıyordu. Bizi karşılamak için üzerimize geldikçe attıkları savaş naraları ve meydan okuma haykırışları gayet rahat duyulabiliyordu.</p>

  <p>Sabah rüzgarı, açık denizden gayet canlı esiyordu. Körfezin girişi doğruca filomuzun arkasında ve Hiksosların tam karşısındaydı. Bu, rotamızı değiştirip geldiğimiz yoldan kaçmamızı önlüyordu.</p>

  <p>Öte yandan Hiksos gemileri doğruca rüzgara karşı yol alıyorlar, gövdelerinin izin verdiği ölçüde orsa gitmeye çalışıyorlardı.</p>

  <p>Dümen idaresinde büyük güçlükler yaşamakla kalmıyor rüzgarın karşısında savruluyorlardı. Altı gemimiz ise rüzgarla dolan yelkenleriyle pruvalarımızın altında bembeyaz sular köpürte köpürte hızla ileri doğru yol alıyordu. Bir düzine kadar kürek çekimiyle tam mahmuzlama hızına yükselmiştik.</p>

  <p>Düşman araçlarının güverteleri o kadar tıkış tıkıştı ki kalkanlar ve diğer askerler okçuların hareket etmesini önlüyordu. Öte yandan Zaras, Hui, Akemi, Dilbar ve diğer kaptanlarını, daha az adamlı gemilerimizin sağladığı tüm avantajı kullanmışlardı.</p>

  <p>Körfezin burunları arasından geçip pusuya düşmeden okçular her ihtimale karşı hazırlanmıştı. Yayları gerilmiş, okları kirişe yerleştirilmişti. Düşmanla öncü gemilerimiz arasındaki mesafe uzun ok menziline düştüğü anda Zaras atış emri verdi. Doğruca kıç yönümüzden esen rüzgar en büyük müttefikimizdi: Bize üç arşından daha makbul bir avantaj kazandırıyordu. Hiksoslar oklarını bize ulaşabilecek kadar yükseğe dikemeden bizimkiler on el ok atabilmişti.</p>

  <p>Boz ok bulutu, güvertelerine yağmur gibi yağdı; katliam muazzamdı. Yaralananların çığlıkları, okların etlere saplanırken çıkardıkları tok sesle birleşiyordu.</p>

  <p>Trireme, gemilerimin yaklaşık yansı kadar daha büyüktü; ne var ki bu ters rüzgar altında büyüklüğü faydadan çok zarardı. Bunun bedelini rüzgarın önünde nasıl ödemekte olduğunu görebiliyordum. Pruvasındaki devasa tunç mahmuz, artık tehditkar bi çimde bize dönük değildi. Yalpa vurdukça gövde kaplamaları ve üç uzun kürek sırasının saldırımıza karşı en savunmasız olduğu orta kısmı açığa çıkıyordu.</p>

  <p>"Döndüğü anda mahmuzlayın!" diye bağırdım Zaras'a. Emrimi yerine getirmek için fırladı. Davulcular ritimlerini taarruz hızına çıkardı. Küreklerdeki forsalarımız dinç ve arzuluydular.</p>

  <p>Gözleri yuvalarından fırlayacakmış gibi küreklere asılıyorlardı.</p>

  <p>Rüzgarın itişi, küreklerin ivmesiyle <i>Öfke</i> adeta uçarcasına hızlanmıştı. Zaras’ı sürekli mahmuzumuzun tunç ucu daima triremenin en savunmasız noktasına dönük kalması için dümende gerekli ayarlamaları yapması için uyarıyordum.</p>

  <p>Hedefimizle aramızda kalan küçük Hiksos alamanalarını ve şalopalarını kenarlara savura savura ilerledik; çarpışmadan önceki son anda Zaras haykırdı: "Kürek içeri!" Kürekçiler, çabucak kürekleri içeri çektikleri anda kartal gagası gibi sivri uçlu tunç mahmuzumuz, triremenin gövdesini tam ortadan parçalayıp düşman gemisini devirdi. İçindeki adamların çığlıkları, parçalanan kerestelerin ve kırılan küreklerin seslerine karışıyordu. İki yelken direği de güverte hizasından kırılmıştı. Dönüşü olmayan noktayı geçmişti. Açık kürek deliklerinden içeri sular hücum ediyordu.</p>

  <p>Kürek sıralarına zincirli forsalar o anda boğuldular; üst güvertesinde yığılı askerler, suda bocalayan gövdenin yanından denize dökülüyordu.</p>

  <p>Çarpışmanın şiddetiyle Zaras'la birlikte <i>Öfke</i>’nin güvertesine savrulmuştuk. Gemimiz suyun içinde tamamen durmuştu; bu yüzden kendimize gelip ayağa kalktığımızda daha ufak Hiksos araçları etrafımıza toplanmış küpeştelere kanca atmışlardı. Silahlı askerler geyik leşi etrafında toplanan kurt sürüsü gibi uluyarak iplerden sürüne sürüne çoktan <i>Öfke</i>'ye yaklaşmaya başlamışlardı.</p>

  <p>Her iki küpeşte istikametinden baltalarını sallayarak, kılıçlarını savurarak geliyorlardı. Etrafımız sarılmıştı.</p>

  <p>Zaras, ben ve diğer güverte subayları sırt sırta verip yüzümüz düşmana dönük halde daire oluşturduk. Hepimiz de daha önce böyle sayısız çarpışmaya katılmış mükemmel kılıç ustalarıydık.</p>

  <p>Hiksos saldırganlarının hantal kılıç hamlelerine, yabani balta savurmalarına aman vermiyorduk. Fakat tam onları yere serdiğimiz anda diğerleri <i>Öfke</i>’nin küpeştelerinden arı sürüsü gibi üşüşüp diğerlerinin yerini alıyordu.</p>

  <p>Adeta göz açıp kapayıncaya dek ayaklarımın altındaki güverte kandan vıcık vıcık olmuş, kollarım dirseklerime kadar kan içinde kalmıştı; ama Hiksos barbarları hala saldırıyor ve ölüyordu.</p>

  <p>Zağ tarafımda Zaras sanki yorulmak nedir bilmiyor gibiydi, fakat ben hızla tükeniyordum. Kollarım ağırlaşıyor, ayaklarım çevikliğini ve kıvraklığını kaybediyordu.</p>

  <p>Birini daha haklayıp kılıcımın ucuyla geri doğru iterken gözüm geminin yan taraflarına takıldı. Filomdaki tüm gemilerin etrafı düşmanla sarılmış, şiddetli çarpışmaya tutulmuş, hayatta kalmak için savaşıyorlardı. Sonra dehşetle bir düzine kadar daha düşman gemisinin, açık denizden körfeze girmekte olduğunu gördüm. Gayretle kürek çeken neşeli adamlarla dolu büyük savaş kadırgalarıydı. Birazdan sayı olarak katbekat üstün olacaklarını ve hayatta kalamayacağımızı biliyordum. Bir an buradan nasıl geri çekilip açık denize kendimizi atabileceğimizi düşündüm. Ancak sonra bu düşüncenin sadece korkak bir ruhun son kaçış yolu değil, aynı zamanda biçare bir hayal olduğunu fark ettim. Bu kan denizinden kaçabilmenin imkanı yoktu. Tazelenen düşman dalga dalga üzerimize gelirken hala savaşıyorduk. Artık yorgunluktan ayakta duramıyordum, sendelemeye başladım. Zaras, bana destek verip ayakta tutabilmek için kalkanını benimkine sıkıştırdı, ama artık kılıcımı kaldırmak bile muazzam bir gayret gerektiriyordu. Yüzüm, kollarım, her yanım öldürdüğüm adamlardan sıçrayan kanla kıpkırmızı olmuştu.</p>

  <p>Sonra başka bir sakallı düşman önümde gözüktü; körleşen kılıcımı ona savurdum. Kılıcımın ağzının kenarları körelmiş, çentik çentik olmuş ucu kırılmıştı. Hamlem o kadar uyduruk o kadar fersizdi ki yeni hasmım bileğini bükerek aşağılarcasına kılıcımı kenara itti.</p>

  <p>"Taita!" diye bağırdı bana. Sonraki hamlemi yapmaya hazırlanırken afallamış halde ona baktım. Bir an için sakallarından ve görüşümü kapatan kanlı peçemden dolayı onu çıkaramamıştım.</p>

  <p>Fakat şimdi bu adamın başka bir Hiksos hayvanı olmadığını fark ettim. Yüz hatları asildi ve tanıdık geliyordu.</p>

  <p>"İndir kılıcını lordum. Ben senin memlukünüm." Sesi de tanıdık geliyordu.</p>

  <p>"Nakati?" dedim soluk soluğa. "Seni bir daha göremem sanmıştım."</p>

  <p>"Tanrılar her zaman yalvarışlarımıza dikkat etmiyorlar."</p>

  <p>Bana kendi sözümü iade ederken sırıttı. Sonra düşmemi engellemek için kolumdan tuttu, ama omuz silkip elini geri attım. Tazelenen umudumla gücüm yerine gelmişti.</p>

  <p>"Son anda geldin Nakati. Yine de hoş geldin." <i>Öfke</i>’nin pruvasının üzerinden çarpışmadan kaçan hayatta kalan Hiksosları işaret ettim. Karaya kaçıp kurtulmaya çalışıyorlar, teknelerini sahile yanaştırıp kumullara doğru koşuyorlardı. "Şu şimşek gibi kaçan tazı arkadaşları benim için yakala. Sonra tüm dikkatimizi savaş arabası depolarına veririz, elbette bulabilirsek."</p>

  <p>Seçtiğim kelimeler hoşuna gitmişti, kahkaha attı. "Ne şimşekler ne de tazı gibiler. Hiksos süvari mevzii bulunduğumuz yerin taş çatlasa bir fersah ötesinde."</p>

  <p>"Bundan emin misin?"</p>

  <p>"Muhbirlerimin sayısı sizinkiler ya da Lort Aton'unkiler kadar çok değil, ama en az o kadar etkililer. Gorrab’ın adamlarının sizin için hazırladığı bu pusuyu bana bildirdiler. Sizi uyarmak için hemen denize açılıp Krimad'a gittim, ama vardığımda siz çoktan gitmiştiniz. Horus'a ve İsis'e şükürler olsun ki tam zamanında gelip sizi hayatta bulabildim."</p>

  <p>"Bunun için minnettarım!" Kısa pelerinimin ucuyla yüzümdeki teri ve kanı sildim. Sonra mahvolmuş silahımı değiştirmek için eğilip yerden düşmanın ardında bıraktığı kılıçlardan birini aldım. Doğrulurken Zaras’a seslendim. "Bizi sahile götür. Şu Hiksos hayvanlarının bir tekinin bile kaçmasına izin verme!"</p>

  <p>Gemimizi kumsala çektik. Zaras ve Hui, savaş arabalarını gemiden çıkartıp atları koşarken Nakati emrime itaat edip adamlarıyla kaçan Hiksosların peşine düşmüştü.</p>

  <p>Aton'un gönderdiği bedevi kılavuzlar saklandıkları kumulların arasından ortaya çıktılar. Hui'yle birlikte savaş arabalarımızın yarısını da yanımıza alarak Hiksos süvari deposuna ulaşmak için kılavuzların ardına takıldık.</p>

  <p>Zaras kuvvetlerini, Nakati’nin adamlarına katıp savaştan kumullar arasına kaçan Hiksos kaçaklarını takibe koyuldu.</p>

  <p>Süvari deposundaki Hiksos muhafızlar, çarpışmanın gürültüsünü ve hengamesini duyup alarma geçemeyecek kadar savaş alanından uzaktaydılar. Hui'yle birlikte deponun dış çitlerine vardığımızda onlara, kendi dilleriyle seslenip kapılarını açmalarını istedim. Bizi, güneydeki ana ordudan gelen takviye kuvvetleri sanarak kapıyı açıp karşıladılar.</p>

  <p>Nasıl büyük bir hata yaptıklarının farkına varana kadar adamlarım aralarına girip silahlarını aldılar ve ellerini arkadan bağlayıp dizüstü çöktürdüler.</p>

  <p>Park alanında muntazam dört uzun sıra halinde dizilmiş, yeni yapılmış 850 savaş arabası bulduk.</p>

  <p>Besbelli ki Hiksos marangozları, bizim Mısır araçlarının tasarımlarını kopya etmişlerdi. Geleneksel Hiksos araçlarına göre muhteşem bir gelişim göstermişlerdi. Malakka kamışı ve bambusundan örme kasnak, masif çam ya da serviden çok daha hafif ve esnekti. Yekpare yerine ispitli tasarım kullanılan tekerlekler daha hızlı ve dayanıklıydı.</p>

  <p>Bu araçlar henüz vemiklenmişti; ayrıca tekerlek poyraları yanındaki araca değecek şekilde birbirlerine yanaşıklardı. Bu amaçla yanımızda getirdiğimiz kandil yağıyla araçların üstünü iyice yağladık. Yanan meşaleleri Üzerlerine attığımızda alevler çabucak bir diğerine geçiyor, susamış birinin bir kadeh iyi şarabı içeceği kadar kısa sürede küle çeviriyordu. Karşımda düşmanlarımı geçilmez yapıp savaş düzeniyle durmalarındansa yanmalarını görmek çok daha keyif vericiydi.</p>

  <p>Hiksos savaş arabalarıyla işimiz biter bitmez, Aton'un rehberleri bizi süvari mevzilerine götürdü. Burada, saz ve samandan örme ahırlarda tutulan aşağı yukarı iki bin savaş atı vardı.</p>

  <p>Hiksosların mükemmel olduklarını kabul edebileceğim bir şey -belki de tek şey at bakımlarıydı. Bu hayvanlar özenle büyütülüp seçilmiş, sonra özveriyle bakılıp kusursuz olana dek eğitilmişlerdi. Atları, diğer hayvan türlerine göre daha çok severdim, hele hele birçok insandan. Hiç değilse bir ata sonuna dek güvenebilirdiniz.</p>

  <p>Hayvanları önümüze katıp gemilerimizin olduğu sahile sürdük. Onlardan nasıl kurtulacağıma karar verememiştim. İki bin at, muazzam bir sayıydı. Gemilerimizde, Nakati’nin filosunu eklesek dahi, bu hayvanlara yetecek yer yoktu.</p>

  <p>Nakati’nin subaylarından birinden, tekrar Hiksosların ellerine geçmelerine izin vermektense bu muhteşem yaratıkları öldürmemiz gerektiği fikri, bedenimdeki tüm sinirlerin öfkeden yanmasına neden olmuştu. Nakati'ye döndüm.</p>

  <p>"Senin şu reziller arasında atlan sevip anlayan elli adam yok mu?"</p>

  <p>"Vardır lordum." Nakati öfkeden nasıl deliye döndüğümü anlamıştı.</p>

  <p>"Onları bana ver Nakati. Sürüyü aralarında bölüştüreceğim.</p>

  <p>Sonra her biri birbirinden bağımsız şekilde hayvanları güneye, Mısırlıların bölgesine sürmeyi dener. Ayrı güzergahlar seçecekler.</p>

  <p>Mechir' deki arazime ulaştırmayı başarabildikleri her bir at için onlara bir gümüş deben mükafat vereceğim. Şayet adamlardan herhangi biri bu uğurda ölecek olursa karılarına ve çocuklarına ömürlerinin sonuna kadar bakacağım. Buna yemin ederim!"</p>

  <p>Bir saat olmadan Nakati gönüllüleri toplamıştı. Ele geçirilen hayvanları aralarında taksim ettikten sonra çöken alacakaranlığa doğru önlerine kattılar; ilerledikçe küçük gruplar halinde bölünüyorlardı.</p>

  <p>Kimi atları Sahra'dan geçirip biricik Mısır'ımıza ulaşmak için Hiksos mevzilerinin batısının etrafından dolaşmayı denemeye karar vermişti, kimisi ise Nil deltasını geçmeyi aklına koymuş, koca nehrin kollarını atlan içlerinden yüzdürerek geçirip doğuda Sina Yarımadası'na ulaştıktan sonra güneye dönüp, Kızıldeniz kıyısı boyunca ilerleyerek Teb'e varmayı deneyecekti.</p>

  <p>Gitmelerini seyrederken Horus ve İnana’ya içten, hararetli dualarla, önlerinde uzanan tehlikeli yolculuk boyunca atlarıma göz kulak olmaları için yalvardım.</p>

  <p>Savaş arabası deposundaki birlikler ve Zin Körfezi'ndeki çarpışmadan hayatta kalanlarla birlikte toplam 793 Hiksos savaş arabası süvarisi ve denizcisi tutsak etmiştik. Zaras ve Nakati, bu tutsakları su hattının yukarısında sahil boyunca uzun sıralar halinde diz çöktürmüştü. Çırılçıplak soyulmuşlar, elleri ve kolları arkadan bağlanmıştı.Darağacının önünde infazcısının mahkeme kararını okumasını bekleyen mahkumlar gibi somurtarak kaderlerine razı olmuş gibiydiler.</p>

  <p>"Bu sefil yaratıkları ne yapmalıyız acaba?" diye sordum Nakati ve diğer subaylarıma. Hiçbiri konuya pek ilgi göstermemişti.</p>

  <p>Çarpışmada hasar gören gemilerimiz hızla onarılıp tekrar suya indirilmişti. Tamiratın ötesinde tahrip olanlar ateşe verilip kumsalda yakılmıştı. Savaş yapılmış ve kazanılmıştı. Herkes, yeni Hiksos çapulcuları kan ve intikam hırsıyla uluyarak kumulların ardından gelmeden önce bir an evvel gemilere binip gitmeye can atıyordu.</p>

  <p>"Öldürelim," diye önerdi Hui irticalen.</p>

  <p>"Aynı fikirdeyim." Zaras başını salladı. "Hepsini öldürelim."</p>

  <p>En yakındaki mahkumların duyup anlayabileceği şekilde yüksek sesle, Hiksos dilinde konuşmuştu.</p>

  <p>"Bu iyi bir fikir," diye fikrini belirtti Nakati. "Şimdi gitmelerine izin verirsek yarın geri dönüp erkeklerimizi öldürür, kadınlarımıza tecavüz ederler." Diğerleri homurdanarak tasdik ettiler.</p>

  <p>Fakat Nakati diğerlerinin dikkatini çekmek için bir elini kaldırıp konuşmaya devam etti. "Ne var ki, Lort Taita, seni, oldukça makul bu önerimize asla hak vermeyeceğinden emin olacak kadar iyi tanıyorum. Senden aman dilemiş birini asla soğukkanlılıkla öldüremezsin."</p>

  <p>"Belki mertliğimi gözünde çok fazla büyütüyorsundur," diye omuz silktim. "Seni şaşırtabilirim." Fakat elbette itirazımda samimi olmadığımın farkındaydı. Bana bakıp sırıttı.</p>

  <p>"İzin verirsen bir önerim var," dedi bu kez. "Müsaade ederseniz bu domuzların bir daha asla firavunumuza ve biricik Mısır'ımıza karşı kılıç savurup ok atmayacaklarından nasıl emin olacağımızı size göstereyim. Sonra vicdanınızın gerektirdiği gibi onları serbest bırakabilirsiniz lordum."</p>

  <p>"Bunu nasıl yapmamızı öneriyorsun? Onlardan şeref sözü mü alacağız, sonra da buna mı güveneceğiz?" Bu tartışmanın gereksizliği sinirlerimi geriyordu. Ben de diğerleri gibi bir an önce <i>Öfke</i>' ye binip Girit'e, prenseslerimin olduğu yere dönmek istiyordum. Gemilere biner binmez tutsakları salıvermeye zaten çoktan karar vermiştim.</p>

  <p>"Sadece bir dakikanızı istirham ediyorum." Nakati, diz çökmüş tutsakların başında dikilen Deniz Kavimleri adamlarından birkaçına başıyla işaret etti. Adamları, Hiksos savaş arabası sürücülerinden birini çekerek öne doğu çıkartıp, kolları hala arkasında bağlı vaziyette yüzüstü kumsala yatırdılar. Nakati adamın başında durup kılıcını sıyırdı.</p>

  <p>"Başparmaklarını aç be adam!" diye emretti, tutsak saf saf itaat etti. Nakati, iki kılıç darbesiyle adamın başparmaklarını ikinci eklemlerinden kesip attı. Mahkum, kesilen yerlerden kanlar fışkırırken ve kopan parçalar kumların arasında seğirirken acıyla ve çaresizlikle çığlık atıyordu.</p>

  <p>"Bahse girerim bu adam Mısır'a karşı bir daha asla ne kılıç sallar ne de ok atar," dedi Nakati. Ağzımız bir karış açık vaziyette, şaşkınlıkla bir süre ona baktık; sonra adamlarımın hepsi keyiften dört köşe olmuş halde kahkaha alıp bağırmaya başladı.</p>

  <p>Sonra müdahale etmeme fırsat kalmadan Zaras öne çıktı. Çıplak, yaralı adamı ayağıyla sırtüstü çevirdi. Kılıcını sıyırıp ucunu adamın sarkık penisinin altına koydu. "Ve işte Mısırlı bir kadına ya da yeni doğan bebeklerinden birine bir daha asla tecavüz etmeyeceğinden emin olmanın yolu." Kılıcını yukarı doğru hızla çektiği gibi adamın aletini, kasıklarından ayırdı. Sonra kılıcının ucuna geçirip kıyıya vuran köpüklü dalgaların içine doğru fırlattı.</p>

  <p>"Denizler tanrısı Poseidon'a bir kurban, elbette böylesi bir domuzun pis etini kabul ederse."</p>

  <p>Etrafımdaki adamlar takdirle bağırıyorlardı, ama benim sesim hepsininkini bastırmıştı.</p>

  <p>"Derhal şu vahşete bir son ver Zaras. Kılıcını kınına sok. Kendini bu Hiksos hayvanlarıyla aynı seviyeye düşürüyorsun."</p>

  <p>Zaras, kılıcını kınına soktu, fakat bana döndüğünde dişlerini sıkıyordu; gözleri en az benimkiler kadar hiddet doluydu. "Lort Taita, gemilerimizde bunları koyacağımız kadar yer yok," dedi bana meydan okuyarak. "Eğer bunları hiçbir zarar vermeden salıverirseniz kendi halkımızdan kaç kişiyi katlederler? Çocuklarımızdan kadınlarımızdan kaçı daha ölür?"</p>

  <p>Öfkemin, onun inatçı mantığı karşısında yavaş yavaş solduğunu hissediyordum. Hadım bıçağıyla aldığım yaranın hatırasının, muhakeme gücümü perdelediğini fark ettim. Aynı barbarlığın, ne kadar kötü, ne kadar rezil olursa olsun başka bir insan evladının başına gelmesine izin vermeye içim elvermiyordu. Sakinleşmek için derin bir nefes aldım, sonra sesimdeki öfkeyi bastırıp ılımlı bir edayla konuştum.</p>

  <p>"İyi bir noktaya değindin Zaras. Seninle ortada buluşabiliriz.</p>

  <p>Başparmaklarını alırız, ama pipilerini Seth'e bırakırız." Çocukların penis için kullandıkları edebikelamı kasten seçmiştim. Aramızda alevlenen gerilimi düşürmeye çalışıyordum. Hui ve diğerleri kahkahayı basmıştı; hatta Dibar, Akemi’nin ağzının içine kadar girdi.</p>

  <p>"Sanki senin pipi biraz asabi gibi? Yoksa Krimad'dan yola çıktığımızdan beri hiç olgun kuku görmedin mi?" Adamlarımın hepsi esasında çocuktu. Ben de kendimi onlarla birlikte tebessüm etmeye zorladım. Fakat Zaras'a döndüğüm anda tebessümüm dudaklarımdan kayboldu.</p>

  <p>Zaras, gözlerinden alev çıkacakmış gibi öfkeyle bana bakıyordu. Sessizlik giderek herkesi sardı. Duyduğumuz tek ses rüzgarınki ve kumsalda acıyla kıvranan yaralı tutsağın iniltisiydi.</p>

  <p>Zaras tekrar konuşmaya başladığında sesi buz gibi ve netti. Her birimiz onu duyabiliyor, yüreğimizde ürpertiyle hissediyorduk.</p>

  <p>"Hiksoslar köyümüzü istila ettiğinde kız kardeşlerimin biri yedi, diğeri sekiz yaşındaydı. Babam birliğindeydi. Hiksoslar önce anneme tecavüz ettiler, sonra iki kız kardeşime; günün yarısı boyunca sırayla. Ben beş yaşındaydım, ama kaçıp tarlada, her şeyi görebileceğim bir yere saklanmayı başarmıştım. Ailemle işlerini bitirdiklerinde annemi ve kız kardeşlerimi kulübemize attılar ve canlı canlı ateşe verdiler. Çığlıklarını hala duyabiliyordum." Zaras derin bir nefes aldı, sonra bana döndü. "Şimdi benden ne yapmamı istiyorsunuz?"</p>

  <p>Ona verebileceğim hiçbir yanıt yoktu. Teessürle başımı iki yana salladım. "Firavuna karşı vazifeni yap ve ailenin anısına karşı."</p>

  <p>"Teşekkürler lordum," diye karşılık verdi. Sonra kılıcını sıyırıp Nakati'ye katılmaya gitti.</p>

  <p>Aralarında kesme işlemini yapmak için en iyi otuz baltalı adamı seçtiler. Mahkumların kollarını ve bacaklarını tutup öne getirmek için her bir baltacının yanına dört yardımcı verdiler. İlk kurbanlar yumruklarını sıkarak başparmaklarını baltanın ağzına götürmeyi reddettiler. Baltacılar, mahkumları ikna etmek için vakit harcamaya tenezzül etmediler. Ellerinin tamamını bilekten kesip attılar. Sonraki esirler işbirliğine daha yatkındı.</p>

  <p>Sonra yardımcılar, esirleri sırtüstü uzatıyor ve kısacık bir merasim gibi cinsel organları kesip kenara fırlatıyordu. Mahkumlar kıvranarak yüzüstü kumullar üstünde sürünüyor, acıyla feryat edip kanamayı durdurabilmek için yaralarını tutuyorlardı.</p>

  <p>Kan kokusu martıları cezp etmişti. Bu bet sesli leşçiler, ciyaklayarak yükselen başparmak ve cinsel organ yığınları üzerinde uçuşup toplanıyordu. Bu et lokmalarını, neredeyse baltacıların onları kestiği hızda tek lokmada midelerine indiriyorlardı.</p>

  <p>Midem bu kadarını kaldırmıyordu. Sırtımı dönüp gemilerimizin çekildiği kumsala gittim. Hiksos tutsakların çığlıklarını ve yalvarışlarını duymazdan gelmeye uğraştım. Bunun yerine tüm dikkatimi savaş arabalarımızın, atların ve süvari deposunda bulduğumuz amforalar dolusu su ve erzakın gemilere yüklenmesini yönetmeye verdim.</p>

  <p>Kumsaldaki kanlı işlerini tamamladıklarında Nakati yanıma gelip ayrılmak için izin istedi. Anlaştığımız gibi Orta Deniz kıyısı boyunca yer alan Hiksos limanlarını ve kasabalarını tahrip edip yağmalamaya devam etmeyi amaçlıyordu.</p>

  <p>Zaras sonunda <i>Öfke</i>’nin güvertesine tırmanarak çıktığında hemen yanıma gelip önümde diz çöktü. "Size itaatsizlik ettim lordum," diye itiraf etti. "Adamların önünde emirlerinize karşı çıktım. Rütbemi söküp beni emrinizden azlederseniz tamamen haklısınız."</p>

  <p>"Sen doğru bildiğini yaptın," diye karşılık verdim. "Bir adam asla bundan daha iyisini yapamaz. Geminin komutasını al ve Krimad'a gitmek üzere yelken aç."</p>

  <p>Ayağa kalktı. "Teşekkürler Taita. Seni bir daha asla hayal kırıklığına uğratmayacağım."</p>
</body>
</html>
