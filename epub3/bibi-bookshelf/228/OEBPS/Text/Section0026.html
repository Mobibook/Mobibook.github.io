<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p style="text-indent: 16px;"><span style="font-family: 'TR GALLERIA'; font-size: 2.5em; font-weight: bold; text-indent: 0em;">M</span>iyah Keiv’de oyalanırken Zaras'ın yaralarının, İki Nehir Diyarı'na ve Babil şehrine yolculuğumuzun son kısmına başlamasına izin verecek kadar iyileşmesini bekliyordum. Bu kısım, daha uzun ve en çetin ayaktı; bu yüzden Zaras’ın sağlığını herhangi bir tehlikeye atmamaya kararlıydım.</p>

  <p>Genç bedenlerin ne kadar büyük bir eziyeti kaldırabildiği ve ne kadar çabuk iyileşebildiği beni çoğu zaman hayrette bırakmıştır. Zaras, daha yalnızca birkaç gün evvel Çakal’ın kılıcı iç organlarına kadar girmiş olmasına ve karnını yarıp sonra tekrar diktiğim gerçeğine rağmen, firavunun hasadı kutlamak için Teb' deki Horus mabedinin önünde her yıl Epiphi ayının ilk haftası düzenlediği atletizm oyunlarına hazırlanıyormuş gibi davranıyordu.</p>

  <p>Bu gayretlerden ilki, Tehuti’nin refakatinde uçurumun dibi boyunca sınırlı ve zahmetli bir yürüyüştü. Yaklaşık elli adımda bir durmak zorunda kalıyor ve Tehuti’nin uzattığı yardım eline omuz silkerek inlememeye çalışıyor, karnını tutuyordu.</p>

  <p>Tüm uyarılarıma ve itirazlarıma rağmen her gün bu mesafeyi uzatıyor ve hızını artırıyordu. Çok geçmeden tepeden tırnağa zırhını kuşanıp omuzlarının üstüne de bir kumtaşı bloku almıştı.</p>

  <p>Her gün üstünü çıkarmasını emrediyor, yaralarını kontrol ediyordum. Adeta onlara bakarken bile kapanıp büzülerek soluk yara izlerine dönüşüyor gibiydiler. Fiziki acıyı bastırıp görmezden gelme hususunda çok ender bir yeteneği vardı. Daha az cesaretli birisi haftalarca, hatta daha uzunca bir süre kötürüm ve aciz yatarken o yaralı kaslarını çalışmaya zorluyordu. Her nasılsa bu faaliyetler iyileşme sürecini geciktirmek şöyle dursun hızlandırıyor gibiydi.</p>

  <p>Her şeye rağmen Zaras’ın yaraları onu tamamen yararsız biri olmanın eşiğine kadar getirmişti; kat etmesi gereken çok uzun bir yol vardı. Engin becerilerim sadece onun hayatını kurtarabilmeye yetmişti ve küflü mantarlarla tedavi ettiğim diğer hastalarımın anıları hala zihnimde taptazeydi.</p>

  <p>Zaras'a karşı içimde gelişen şefkat, muhabbet ve benim tedavi becerilerimin canlı bir kanıtı olması gerçeğini bir kenara bırakıp güçten düşmüş fiziksel durumunu, onu, Giritli Yüce Minos ve kralım Firavun Tamose arasında kurmak için titizlikle planladığım, Mısır'ımızın egemen bir millet olarak varlığını devam ettirebilmesi için hayati ittifak planlarımı Prenses Tehuti'yle tamamen mahvetmelerine fırsat vermeden ikisini birbirinden ayırmak için mükemmel bir fırsat olarak görmeye başladım.</p>

  <p>Bu yüzden çizgili kayalara ulaşmamızın beşinci gecesi yeni emirlerimi iletmek üzere Lort Remrem ve Hui'yi çadırıma çağırttım. Zaras’ın da bu görüşmeye katılmasını emretmiştim. Haliyle niyetim onun ve Hui’nin başlıca müzakerelerden herhangi birinde katılımcı olarak değil sadece gözlemci olarak yer almalarıydı.</p>

  <p>Dördümüz, bizi bekleyen zorlu kararları vermenin kederini hafifletmek için önümüzdeki masada birer şarap kadehi varken mevcut işimize koyulmak üzere henüz oturmuştuk ki aniden boynumda akşam serinliğinin cereyanını hissettim. Görüşmemizi dinleyen kulak misafirini ansızın yakalayacağım düşüncesiyle hemen başımı çevirdim. Ne var ki donakalmış bakışlarım arasında çadırın girişinden içeri, kendine has parfüm dalgasıyla Prenses Tehuti süzülerek girdi.</p>

  <p>"Lortlarım, görüşmenize devam edin. Rica ediyorum varlığımı tamamen unutun. Tek bir kelime bile etmeyeceğim. Burada sessizce oturacağım, birazdan burada olduğumu tamamen unutacaksınız."</p>

  <p>Tamamen varlığını unutturup göze çarpmamak için Teb'deki çarşıdan yüklüce bir bedele ona aldığım muhteşem, nadir, incecik, altınlarla süslü ipek elbiseyi giyiyordu. O zaman Girit'e varıp ilk kez Yüce Minos'un huzuruna çıkana dek bu elbiseyi giymeyi kısıtlamamı seve seve kabul etmişti. Belki de anlaşmamızı unutmuştu.</p>

  <p>Ayağına gümüş terlik giymişti. Boynunda Hathor kolyesi ve çoğu safir ve zümrütten göz alıcı renkli taşlarla süslü başka bir gerdanlık vardı. Saçları, mucize gibi parıldıyor, onları sadece muhteşem tebessümü gölgede bırakıyordu.</p>

  <p>Daha önce hiç görmediğim kadar güzeldi.</p>

  <p>Altınlarla süslü eteklerini savurarak ayaklarımın ucuna oturdu, dirseklerini dizlerine koydu, ona verdiğim elmas yüzük ışıkta parıldayacak şekilde çenesini avuçları arasına aldı. Sonra yan taraftan Zaras'a gülümseyip masumane görünmeye çalıştı.</p>

  <p>Biz, diğer cinsiyetten çok az ölümlüye oldukça müphem olan bu şeyleri kadınlar nasıl olur da bilirdi? Toplantımızdan ona bahsetmemiştim; dahası diğerlerine da sadece üç saat önce haber göndermiş ve görüşmeyi tasarladığım konularla ilgili en ufak bir ipucu vermemiştim. Olan biteni biliyor olması mümkün değildi.</p>

  <p>Ama işte buradaydı, gözlerindeki o çok iyi bildiğim kararlı ışıltıyla savaşmaya hazır giyinip gelmişti.</p>

  <p>"Lütfen söylemek üzere olduğun neyse devam et, canım Taita. Lafını bölmeyeceğime söz verdim."</p>

  <p>"Teşekkür ederim prenses hazretleri." Tereddüt ettim. Bu yüzleşmeden kurtulabileceğim bir çıkar yol var mı, diye düşündüm. Elbette vardı. Ben, firavunun şahin mührünü taşıyan kişiydim. Ben kral adına konuşurdum. Hiç kimse bana meydan okumaya cesaret edemezdi. Yoksa edebilir miydi? Cesaretimi topladım.</p>

  <p>"Lordum, beyler, rehberimiz El Namjoo'yla ve Kraliyet Harası baş seyisi Condos'la konuştum. İkisi de grubumuzun burada, Miyah Keiv' de daha uzun süre vakit geçiremeyecek kadar çok kalabalık olduğu konusunda hemfikir. Üç yüzü aşkın devemiz ve atımız olduğunu size hatırlatırım; buna adamlarımız ve hanedan hanımları dahil değil. Şu anki tüketme hızımızla, mağaranın içindeki su birkaç gün sonra tamamen tükenmiş olacak. Sizlerin de hak vereceği gibi bu felaket olur."</p>

  <p>"Elbette! Bundan şüphe yok, yola devam etmemiz gerekiyor." Remrem, hemfikir olduğunu ifade ederken sakalını sıvazladı. Sakalının aslında kırlaşmış olduğunu biliyordum, ama o gerçek yaşını gizlemek için kınayla parlak zencefil rengine boyatmıştı. Büyük bir lort, zeki ve yiğit bir askerdi. Onu kardeşim gibi severdim ki pek çok bakımdan da zaten öyleydi. Bununla birlikte Remrem’in bir kusuru vardı. Görünüşüyle fazlasıyla dayanılmaz derecede övünürdü.</p>

  <p>Desteğinden dolayı teşekkür ettiğimi belirtmek için başımı sallayıp konuşmaya devam ettim. "Maalesef o kadar kolay değil lordum. El Namjoo bana, güzergahımızdaki bir sonraki vahanın 'Değerli Taş' anlamına gelen Zeynep diye isimlendirilmiş yer olduğunu söyledi. Bize uzaklığı iki yüz fersahtan fazla. Bu mesafeyi kat etmek on gün sürer. Bu, oraya vardığımızda hayvanlarımızın tükenmiş halde ve susuzluktan heder olacağı anlamına geliyor.</p>

  <p>Ne var ki Zeynep küçük bir vaha. Barındırdığı su miktarı, tüm ekibimizin ihtiyaçlarına birkaç günden fazla yetmez." Remrem ya da bir başkasının bu ikileme mantıklı bir çözüm önermesine fırsat vermek için duraksadım. Bu, Prenses Tehuti ortalığı birbirine kattığındaki planımın tüm detaylarını öğrendiği anda böyle yapacağı muhakkaktı, suçun bir kısmını ekipteki diğerlerinin üstüne atmama imkan verecekti. Ağır bir sessizlik oldu, bu yüzden mecburen devam edip sonuçlarıyla tek başıma yüzleşmek zorunda kaldım.</p>

  <p>"Tek çözüm yolumuz ekibi bölmek: Adamların ve hayvanların yarısını önden Zeynep'e göndermek. Diğer yarısı iki hafta daha burada kalıp sonra yola çıkar. Yolculuğumuzun kalanında bu ayrımı sürdürürüz. İki Nehir Diyarı'na ulaştığımızda tekrar birleşiriz. Bu şekilde toplam mevcudiyetimizle herhangi bir vahayı tamamen tüketme tehlikesini hiç yaşamayız."</p>

  <p>Hepsi bunu düşünürken kısa süreli bir sessizlik yaşandı.</p>

  <p>"Her planın gibi, Taita, bunun da ziyadesiyle fazileti var." Remrem o gür sesiyle nihayet konuşmaya başlamıştı. "Ve eğer seni tanıyorsam sen çoktan kuvvetlerimizi böleceğin birliklere karar vermişsindir." Gülümseyip tasdik ettiğimi belirtmek için hafifçe başımı salladım.</p>

  <p>"Siz, lordum Remrem, öncü birliklerin komutasını alırsınız.</p>

  <p>Buna adamların ve develerin yansı da dahil. Aynca kraliyet hanımefendileri, Prenses Tehuti ve Prensen Bekatha da sizin gözetiminizde olur. Haliyle Giritli kız Loxias da nedimeleri olarak onlarla birlikte gidecektir."</p>

  <p>"Size minnettarım Lort Taita. Bana olan güveniniz zaten muazzam bir lütuf." Remrem’in, bu güzel ifadeleri bile şatafatlı dillendirmede ayrı bir hüneri vardı.</p>

  <p>"İki Derin bir nefes alıp devam ettim.</p>

  <p>hafta sonra ben de peşinizden gelirken atlan getiririm. Komutan Zaras ve Albay Hui de ikinci grupla benimle gelir. Hui’nin atlan idare etmesine ihtiyacım var." Başımı çevirip ona baktım, başını salladı. Hui, çok sevdiği hayvanlarından ayrı düşmeye dayanamazdı. Sonra Zaras'a döndüm. "Bu iki hafta, güvenle yolculuk etmen için yaralarının düzelmesine yetecektir."</p>

  <p>Planımda öyle çok derin bir deha yoktu. Prensesler Remrem'le önden gidecekti. Ben de Zaras ve Hui'yi yanımda tutmuş olacaktım. Tek bir hamleyle kızlan çocuklardan ayırmış, hem Zaras’ın hem de tüm hayvanların iyice sulanmış ve sağlığına kavuşmuş halde Babil'e ulaşmasını ayarlamıştım. En önemlisi prenseslerimin de el değmeden ve kullanılmadan ulaşmasını temin etmiştim.</p>

  <p>Tehuti'ye dönüp bakmak istemiyordum. Ona manevra yapabileceği bir alan bırakmadığımı umuyordum, böylelikle kibarca teslim olmak zorunda kalacaktı.</p>

  <p>"Hayır." Tehuti’nin sesi yumuşak ama belirgindi. "Bunun hiç de iyi bir fikir olduğunu sanmıyorum Lort Taita." Bir kez daha canım Taita değil, Lort Taita olmuştum.</p>

  <p>Aşın iyimser düşündüğümü anlamıştım. Cüppemin yenine uzanıp daima yanımda taşıdığım kraliyet şahin mührünü çıkardım. Toplayabileceğim tüm otoriteye ihtiyacım vardı.</p>

  <p>"Bunu duyduğuma çok üzüldüm prenses hazretleri. Sizin de bu düzenlemeleri yapmanın gerekliliğini, Lort Remrem’in kolayca yaptığı gibi, anlayacağınıza eminim." Yenimden çıkardığım mührü dikkatim dağılmış şekilde parmaklarımla ovalıyordum.</p>

  <p>"Ah, o anlamsız mücevheri bana mı teklif ediyorsun?" Cevabımı beklemeden uzanıp mührü elimden aldı. Öyle şaşırmıştım ki karşı çıkmadan mührü bırakmak zorunda kaldım.</p>

  <p>"Dedikleri doğru mu Lort Taita?"</p>

  <p>"Ne diyorlar prenses hazretleri?"</p>

  <p>"Söylediklerine göre bu mührü her kim elinde tutarsa firavunun sesi olurmuş."</p>

  <p>"Evet prensesim. Bu doğru."</p>

  <p>"Bak, şimdi kimin elinde lordum."</p>

  <p>Artık çadırdaki diğer üç adam gözlerinin önünde bir irade mücadelesi olduğunun farkına varmış ve hayretlerini başarısızca saklamaya uğraşıyorlardı. Benim bile artık gülünç görünmeye başladığım muhakkaktı. Çatılan kaşlarımın alnımı kırıştırmaya başladığını hissettim; itaatkar bir şekilde Tehuti'yi başımla onaylarken alnımdaki gerginliği düzleştirdim.</p>

  <p>"Firavunun asil sesiyle söyleyeceklerinizi duymak için sabırsızlanıyorum." Küçük bir jest yapmıştım, ama pek iyi anlaşılmamıştı. Tehuti’nin yüzündeki tebessüm dağılıp yerini trajik bir çöküşe bırakmıştı; o güzel gözleri yaşla dolmuştu.</p>

  <p>"Ah, canım Taita," diye fısıldadı, hıçkırıklara boğulmamak için kendini zor tuttuğu belliydi. "Lütfen bana karşı bu kadar zalim olma. Sen tanıdığım tek babasın. Beni ayrı gönderme, sana yalvarıyorum. Ağabeyime ve anneme bana her zaman göz kulak olacağına söz vermiştin. Sen sevip güvendiğim tek adamsın."</p>

  <p>Sesi hıçkırıklarla boğazında düğümlendi, mührü bana geri uzattı.</p>

  <p>"İşte! Al. Eğer yapman gerekiyorsa beni önden gönder. Bana ne emredersen onu yapacağım."</p>

  <p>Pür dikkat haldeki dinleyicilerimiz gülümsemeyi bırakmıştı.</p>

  <p>Yüzlerinde dehşet ve korku ifadesi vardı. Hepsi birden suçlayıcı bakışlarını bana çevirmişlerdi. Birdenbire kötü adam olmuştum.</p>

  <p>Elbette hiçbiri prensesin kusursuz bir oyuncu olduğundan haberdar değildi. Beni herkese, zorba, hatta büsbütün aşağılık birisi olarak göstermişti. Birden bu mücadelede tüm hevesim kaçtı.</p>

  <p>"Bağışla beni Tehuti. Sen ne istediğini söyle, ben de yapayım."</p>

  <p>"Sadece Bekatha'yla birlikte seninle kalmak istiyoruz, gerçek babamızla. Hepsi bu." Titrek sesiyle tekrar hıçkırarak ağladı, ama bu lüzumsuzdu. Kazandığını biliyordu. Münakaşaya asıl girme nedenimiz olan adamın adından bir kez bile bahsetmeden amacına ulaşmıştı.</p>
</body>
</html>
