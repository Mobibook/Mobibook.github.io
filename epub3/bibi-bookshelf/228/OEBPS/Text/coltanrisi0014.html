<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çöl Tanrısı</title>
  <meta content="pdftohtml 0.36" name="generator" />
  <meta content="Wilbur Smith" name="author" />
  <meta content="Ayhan Hocha" name="keywords" />
  <meta content="2014-12-02T12:11:22+00:00" name="date" />
  <link href="../Styles/Style11.css" rel="stylesheet" type="text/css" />
</head>

<body>
  <p><span style="font-family: 'TR GALLERIA'; font-size: 2.5em; font-weight: bold; text-indent: 0em;">i</span>kisinin Miyah Keiv'den çabucak gelip kervana katılmasını beklemiyordum. Beni hayal kırıklığına uğratmadılar. Zeynep vahasında aşağı yukarı bir hafta bekledikten sonra ikili nihayet tekrar ortaya çıktı.</p>

  <p>Komuta çadırımın dışında atlarından inerken Tehuti, Zaras’a dönüp fısıldayarak, "Burada bekle, onunla yalnız konuşmalıyım," dedi.</p>

  <p>Parlak güneş ışığı altındaydılar ve çadırın gölgesinde onları izlediğimi görmemişlerdi. Tehuti’nin dudaklarını, haberi olmadan, okuyabiliyordum.</p>

  <p>Koşarak çadırımın girişine geldi. Onu karşılamak için ilerlerken hafif bir sevinç çığlığı atarak açık kollarıma doğru koştu. Birbirimize sarılmışken fark ettim ki onu en son gördüğüm kısacık zaman diliminden beri mucizevi biçimde çocukluktan kadınlığa, cüruftan kraliyet altınına dönüşmüştü.</p>

  <p>"Aradığını bulabildin mi?" diye sordum kollarımı açmadan.</p>

  <p>"Ah, evet, buldum." Elini kaldırıp yüzüme doğru tuttu. Elmas, bana doğru ışıldıyor gibiydi, ama Tehuti’nin gözleri kadar parlak değildi. "Bunu seviyorum, fakat mağarada bulduğum diğer hazineyi çok daha fazla seviyorum."</p>

  <p>Hemen lafını kestim. "Bundan bahsetmemiz gerektiğini sanmıyorum." Kollarımı açıp bir adım geri çekildim. "Bu konu hakkında tek kelime duymak istemiyorum."</p>

  <p>"Ama sana her şeyi anlatacaktım, her küçük ayrıntıyı; çünkü başıma gelen en harika şeydi." Çok içten konuşuyordu.</p>

  <p>Çadırın açık girişinden dışarı baktım. Zavallı Zaras, sefil vaziyette hala orada dikiliyordu; hatta daha çok meyve bahçesinden elma çalarken yakalanmış ve bu yüzden dayak yemeyi bekleyen küçük bir çocuğa benziyordu. Lafı daha fazla uzatmadan konuyu değiştirdim.</p>

  <p>Ruhsal açıdan Tehuti'yle o kadar yakındık ki onun ruh halindeki en ufak değişiklik, bu mest olmuş hali bana geçmiş, benden de grubumuzdaki diğer herkese geçmiş gibiydi.</p>

  <p>Kamp, gülücüklerle ve kahkahalarla dolu neşeli bir yer haline gelmişti. Bununla birlikte Tehuti ve Zaras’ın sevdalarını nasıl ihtiyatlı sürdürdüklerini görünce tatlı bir şaşkınlık yaşıyordum. Galiba bunun olduğunu bilen tek kişi bendim. Hatta bilmediği çok az şey olan Bekatha bile habersiz gibiydi. Aşklarına mani olmaktansa hami olma kararımdan hoşnut hatta gururluydum. Dokunaklı biçimde uzun zaman önce aynı role, annesi ve babası için soyunduğumu anımsıyordum.</p>

  <p>Hep birlikte Zeynep vahasında kalış süremiz çok kısaydı.</p>

  <p>Haftalar boyu, muhteşem çöllerde Remrem ve grubunun daha önce bıraktığı izleri takip ettik. Çölün, dünyada başka hiçbir yere benzemeyen, kendine has güzelliği, çılgınca atan yürekleri sakinleştiren ve bizi tanrılarımıza yakınlaştıran bir azameti vardı.</p>

  <p>Kuzeye doğru attığımız her adımda Lort Remrem ve kıtasına yaklaşıp nihayet ona yetişerek kuvvetlerimizi onunkiyle birleştirdik. Bunların hepsi, özenle hazırlanmış planımın bir parçasıydı.</p>

  <p>Birleşme, Fırat’ın sadece kırk fersah güneyinde gerçekleşmişti; gerçi böylesi azametli bir nehrin önümüzde uzandığına dair herhangi bir emare yoktu. Etrafımız hala çıplak taşlık tepelerle ve güneşin kavurduğu çorak, tozlu vadilerle sarılıydı.</p>

  <p>Tek gözlü rehberimiz El Namjoo, nehre ulaşmadan önceki son vahaya bizi ulaştırmıştı. Bu yerin adı Khrus'tu. Burada, her birinden güzel tatlı su çıkan, yaklaşık on beş civarında kuyu topluluğu vardı. Bu kaynak, yoğun nüfuslu bir köyü ve hurma ağaçları ya da diğer tarımsal ürünlerle dolu engin tarlaları idame ettirmekteydi. Kervanımızdaki çok sayıda adama ve hayvana dahi kısa süreliğine yetecek kadar su mevcuttu.</p>

  <p>Kampı henüz kurmuştuk ki o çirkin çehresinden hiç düşürmediği kasvetli havasından bile daha 'kötü bir ifadeyle yanıma geldi.</p>

  <p>"Saygıdeğer Lort Taita!" Önümde eğildi. Hain oğlunun idamından beri bu tür aşırı yaltakçı tavırlarının genelde ölçüyü aşan bir talep ya da bilhassa bazı nahoş ve kötümser malumatın habercisi olduğunu öğrenmiştim. "Buradan, Fırat Nehri üzerinde Kaldelilerin Ur kasabasına kadar kervan güzergahı oldukça işlek ve belirgin. Nehri takip ediyor. Yolu şaşırmanız mümkün değil,"</p>

  <p>dedi.</p>

  <p>"Bu durumda Ur'a kadar bize rehberlik etmekte hiç zorluk çekmeyeceksin, tıpkı anlaştığımız gibi, değil mi El Namjoo?"</p>

  <p>"Kudretli Lort Taita, anlayışınıza ve şefkatinize muhtacım.</p>

  <p>Ur kasabasına girmeye cesaret edemem. Sefil hayatım o kadar da kıymetsiz değil. Orada can düşmanlarım var. Bu Akadlar kindar ve tehlikeli insanlar. Size yalvarıyorum beni azat edin, izin verin güneye Zuba’ya dönüp en büyük oğlumun yasını tutayım." Boş göz çukurunda gözyaşı damlası belirdi. İzlemesi pek hoş bir manzara değildi.</p>

  <p>"Tabii benden başta mutabık kaldığımız ücretinin tamamını ödememi istiyorsun?" diye sorduğum anda dizleri üstüne çöküp sakalından bir tutam kıvırcık kıl kopardı.</p>

  <p>"Siz hem babam hem de efendimsiniz. Seçim size ait, ama ben fakir bir adamım. Harun'un dul karısına ve tüm yetimlerine bakmak zorundayım. Kader bana hiç adil olmadı."</p>

  <p>Sonu gelmez dert listesini dinlerken talebini düşünüyordum.</p>

  <p>Kalleş bir evladın babası olduğu ve bir evladın babasıyla aynı yaradılışı paylaştığı gerçeğini göz ardı edemezdim. Öte yandan onu, öz oğlunu kendi elleriyle öldürmeye ben zorlamıştım. Ödeşmiş sayılmaz nuydık, diye sordum kendi kendime. Belki de yeterince acı çekmişti.</p>

  <p>Tabiat itibariyle nazik ve cömert biriydim; ama bu belki de faziletten ziyade kusurdu. Omuz silkip ona döndüm. "Benim için iyi iş çıkardın El Namjoo. Lütfumla gidebilirsin." Kesemi açıp içinden iki gümüş mem sikkesi çıkardım. Birleştirip açtığı avucuna bıraktım. Sonra ayaklarımı öpüp ayrılmasına müsaade ettim.</p>

  <p>Dört gün sonra Kaidelilerin şehri Ur'un yukarısındaki alçak tepelerden ilk defa kente ve yeşil Fırat Nehri'ne yukarıdan bakıyordum. Nehrin, o zamana dek dünyanın en büyük nehri olduğundan hiç şüphe duymadığım Nil Ana'dan daha geniş olduğunu fark edince üzülmüştüm.</p>

  <p>Fırat’ın iki kıyısı da göz alabildiğine uzanan sık ormanlarla kaplıydı. Kesilerek açılan ormanlık alanlarda geniş ekili araziler vardı. Onca zamandır yol aldığımız çetin çöl şartlarından sonra böylesi uçsuz bucaksız bereketli yeşillikler bana adeta göz ziyafti sunmuştu. Bulunduğum yerin aşağısındaki nehir kıyısında Ur kenti uzanıyordu. Ortasında, Sümerlerin ve Akadların en büyük tanrısı, tanrıça İştar'a adanmış büyükçe bir tapınak olan ziggurat vardı. Piramit şeklindeki bu binanın, her biri diğerinin üstüne set çekilmişçesine giderek küçülen ebatlarda beş taraçası vardı. Sadece mabet olmakla kalmayıp nehir yatağını aşarak şehri ve çevresini su bastığında rahip ve rahibeler için sığınak işlevi de görüyordu.</p>

  <p>Şehre giden yoldan inmeye başladık. Grubun en önünde, Lort Remrem ve prenseslerle birlikte gidiyordum. Tepenin eteklerine varmadan, kızıl kerpiçten şehir surlarındaki ana kapıdan bir alay rahip ve rahibe gözüktü ve bizi karşılamaya geldiler.</p>

  <p>Babil, nehrin sadece 120 fersah yukarısında olmasına rağmen, çölü aşmayı tamamladıktan hemen sonra Kral Nemrut'un başkentine gitmek istememiştim. İhtişamımız ve zenginliğimizle Sümerleri etkilemek istiyordum. Şimdiki yol yorgunu halimizle yeryüzünün en büyük ve en müreffeh milletlerinden birinin temsilcisinden daha ziyade çöl bedevilerine benziyorduk.</p>

  <p>Karşılama alayı yaklaştıkça, tapınaktan gelen başrahip ve rahibeler arasında en başta yürüyen Lort Phat Tur'u tanıdım.</p>

  <p>Phat Tur, Mısır’ın Sümer elçisiydi. Mevcut görevine başlamak için Teb'den ayrılmasından çok önceden beri birbirimizi tanırdık.</p>

  <p>Gayretli ve güvenilir bir memurdu, bu yüzden Babil’e varışımız için gerekli hazırlıklarla gayet iyi ilgilenildiğinden emindim. Onu daha sıcak karşılamak için bineğimden indim. Sonra birlikte şehir kapılarına doğru ilerlerken eski dostlar gibi sohbet ettik.</p>

  <p>"Talep ettiğin gibi Taita, siz yola çıkmaya hazır olur olmaz seni, prensesleri ve heyetinin kıdemli üyelerini nehrin yukarısına, Babil’e götürmek üzere on tane büyük, konforlu nehir mavnası kiraladım. Doğal olarak ben de size eşlik edeceğim. Ancak bu arada tüm saygımla önerim, kervanımzın büyük bölümünün Babil'e kara yoluyla önden gidip oraya ulaşmanızı beklemeleri gerektiği."</p>

  <p>Phat Tur'un bizim için büyük zigguratta ayarladığı kalacak yerimize yerleştiğimizde güneş batıyordu. Prensesleri ve beraberindeki kadınları Teb'den yanlarında getirdikleri tüm güzel kıyafetleri valizlerden çıkarmak üzere bıraktım. Sonunda Babil' deki Kral Nemrut'un sarayına çıkmak üzere süslenip kendilerine çekidüzen vermeye başlayabileceklerdi.</p>

  <p>Kraliyet hanımlarına, Majesteleri Kral Nemrut kadar, her şeyi efendisine, Girit'teki Yüce Minos’a rapor edecek olan Girit elçisini de etkilemek için muazzam bir gösteri yapmalarının ne kadar önemli olduğunu izah ettim.</p>

  <p>O akşam Phat Tur ve Remrem'le yemek yedim. Zigguratın geniş taraçasında, adeta gökyüzüne nakşedilmiş yıldızların eşsiz manzarası altında oturup, daha o sabah Fırat'ta avlanmış kolum kadar uzun, kocaman altın nehir levreğiyle midelerimize bayram ettirdik. Nehir kıyısı boyunca uzanan üzüm bağlarından toplanan hoş kırmızı şaraptan birkaç kulplu sürahiyle nefis pembe etlerin lezzetine lezzet kattık.</p>

  <p>Yemeğimizi bitirdiğimizde artık tüm dikkatimizi Hiksoslara karşı savaş açma ve nihai sonucu için yaptığım muazzam plana verebilirdik.</p>

  <p>"Sizin de çok iyi bildiğiniz gibi niyetim, hem Kral Nemrut'u hem de Yüce Minos'u, sevgili firavunumuzla askeri bir ittifak yapmak için kandırmak. Bunu başardığımız anda, başında onu döve döve imha etmek için bekleyen üç koca çekicin altında Kral Gorrab’ı örse uzatmış olacağız."</p>

  <p>"Her zamanki gibi kelime seçimin büyüleyici, ama aynı şekilde bilgilendirici değil, güzel Taita'm. Çok açıklayıcı şekilde söz ettiğin örnekte kim örs kim çekiç tam olarak anlamış değilim,"</p>

  <p>diye zorluk çıkardı Remrem. İçten içe ya sabır çektim. Remrem'le sohbet bazen kötürüm birini dağa tırmandırmaya benziyordu.</p>

  <p>Yol boyunca her adımında ona yardım etmek zorundaydınız.</p>

  <p>"Bağışlayın, teşbihti sadece. Kendimi daha açık ifade etmem gerekirdi. Sahra Çölü örs ve Girit, Sümer ve Mısır'ımızın orduları çekiç."</p>

  <p>"Öyleyse Gorrab’ın çevresini kuşatacağız diyebilirdin," diye ukalaca akıl öğretti Remrem. "Şu çekiç ve örs benzetmen kafa karıştırıcı. Sade konuşma her zaman daha tercih edilendir, sence de öyle değil mi?"</p>

  <p>"Kuşkusuz; ayrıca bilgece tavsiyeniz için size minnettarım lordum." Düşüncelerimi zapt ederek kendimi bile hayrete düşürecek tarzda cevap vermiştim. "Ancak, gelmeye çalıştığım nokta Giritlilerin de Sümerlerin de Hiksoslarla bizim gibi bir mücadele içinde olmadığı." Ferahlamış halde dikkatimi Remrem' den Phat Tur’a çevirdim. "Kral Nemrut'un konumu hakkında senin görüşlerini duymayı çok isterim. Belki bizi biraz aydınlatabilirsin."</p>

  <p>Phat Tur, başını hafifçe eğerek kabul etti. "Ben de hevesle sizinle yüz yüze görüşme ve meseleleri bir güvercinin bacağında taşınan mesajlarla asla imkanı olmayacak kadar ayrıntılı şekilde izah etme fırsatı bekliyordum. Nemrut’a tacın, babası Kral Marduk'tan on dört yıl önce miras kaldığını elbette biliyorsunuzdur."</p>

  <p>"Evet," diye tasdik ettim. "Bunları biliyorum."</p>

  <p>"Marduk'un hükümdarlığının son otuz yılı, Babil’i yeniden inşa ederek ve orayı gelmiş geçmiş en güzel en muhteşem şehre dönüştürmekle geçti."</p>

  <p>"Doğrusu Marduk'un bazı kapsamlı çalışmalara giriştiğini ben de duymuştum. Ne var ki Babil’in Teb’in ihtişamına ulaşabileceğini pek sanmıyorum."</p>

  <p>"O zaman seni bekleyen sürprize hazır ol." Phat Tur gülümsedi. "Genelde Kral Marduk'un bu proje için altı yüz lakhın üzerinde gümüş harcadığına inanılır. Kesin olansa bu saplantısını gerçekleştirme sürecinde hazinenin dibine darı ektiği."</p>

  <p>Hayretler içinde bakakalmıştım. Cevabımı kafamda şekillendirmek biraz zaman almıştı. "Girit kadar olmasa da Sümerlerin de zengin olduğunu sanıyordum?" Şüpheli biçimde başımı iki yana salladım.</p>

  <p>"Evet. Birçok kişi de böyle düşünüyor. Beş yıldan beri Babil' de yaşıyorum ve en başta Sümerlerin muazzam zengin olduğu mitine ben de inanmıştım. Ancak çok kısa bir süre önce gerçeği öğrenebildim. Kral Nemrut'un vekillerinin maaşını ödeyecek bile parası yok. Devlet hizmetleri lime lime olmuş halde. Ordusu silah ve teçhizattan yoksun kötürüm vaziyette. Askerleri paralarını alamadıkları için topluca orduyu terk ediyorlar. Hiksoslara karşı herhangi bir saldırı başlatması imkansız, bunu yapmaması halinde ülkesinin ölümcül bir tehditle karşı karşıya kalacağının tamamen farkında olması durumu değiştirmiyor."</p>

  <p>Remrem'le birlikte tek kelime etmeden ona bakıyorduk.</p>

  <p>Remrem, felakete uğramış gibi görünüyordu. Tüm projemizin darmadağın olup toza dönüştüğünü düşündüğünü biliyordum. Biraz öncesine kadar Sümer Kralı Nemrut'un bizim için güçlü bir müttefik olacağına emindi. Phat Tur, bu umudu çabucak mahvetmişti.</p>

  <p>Öte yandan bense keyiften dört köşeydim. Benim için önümüzdeki yol artık belli olmuştu. Nemrut iflas etmişti. Ordusu ve ülkesi elinden gidiyordu. Çaresiz durumda olsa gerekti. Vagonlarımın sahte döşemelerinin altında ve develerimin heybelerinde gizli yaklaşık on lakh gümüşüm vardı ve firavunun Krallar Vadisi'ndeki hazinesi yüzlerce lakh daha doluydu. Kral Nemrut ve Sümer İmparatorluğu bize aitti. İstediğim fiyatı kabul ettirebilirdim.</p>

  <p>Nemrut beni reddetmeye asla cesaret edemezdi.</p>

  <p>Sözcük seçimlerime Remrem’in takılıp kalmasına ve kusur aramasına rağmen ilk çekicim elimdeydi. Diğer çekicim, Girit Adası'nda beni beklemekteydi. Gümüş olarak bedeli çok azdı, ama ıstırap ve gönül yarası olarak bedeli fahiş olacaktı.</p>
</body>
</html>
